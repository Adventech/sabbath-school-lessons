---
title: 'Для подальшого дослідження'
date: 05/04/2024
---

«Прогнавши з Небес сатану, Бог підтвердив цим справедливість i підтримав честь Свого престолу. Проте коли людина згрішила, не встоявши перед спокусою, яку запропонував їй цей відступницький дух, Бог довів Свою любов тим, що віддав Сина Свого Єдинородного, щоб Він помер за грішне людство. У викупленні людини відкрився характер Божий. Могутнє свідчення хреста переконує Всесвіт у тому, що обраний Люцифером шлях гріха аж ніяк не є наслідком недоліків правління Божого» (Е. Уайт. Велика боротьба. С. 500, 501).

«Голгофський хрест, проголошуючи незмінність Закону, підтвердив перед Усесвітом, що плата за гріх – смерть. У передсмертному вигуку Спасителя «Звершилося!» (Івана 19:30) пролунав смертний вирок для сатани. Результат великої боротьби, що тривала так довго, був вирішений, і стало можливим остаточне викорінення зла. Син Божий пройшов через ворота могили, “аби Своєю смертю знищити того, хто має владу смерті, тобто диявола” (Євр. 2:14)» (там само. С. 503, 504).

**Питання для обговорення**:

`1. Якщо Бог знав, що Люцифер повстане, то чому взагалі дав йому право вибору? Коли Люцифер повстав, чому Господь не знищив його? Як би відреагував безгрішний Усесвіт, якби Бог негайно знищив Люцифера? Чому думка про те, що Всесвіт зацікавлений у Плані спасіння (див. 1 Петра 1:12; Об’явл. 5:13; 16:7), важлива для розуміння великої боротьби?`

`2. Які причини смерті Христа на хресті ви можете назвати? Чи помер Він тільки для того, щоб відкрити характер Бога? Чи це було платою за гріх? Якщо так, то кому було заплачено цю ціну? Поділіться своїми думками й аргументуйте їх біблійними текстами.`

`3. Використовуючи словосполучення «велика боротьба», що ми маємо на увазі? Обговоріть різноманітні аспекти великої боротьби. Які уроки ви отримали з пройденого матеріалу та як можете застосувати їх у своєму житті?`

`4. Які біблійні тексти засвідчують реальність великої боротьби? (Див., наприклад, Йова 1, 2; Ефес. 6:12).`

`5. У чому унікальність розуміння великої боротьби адвентистами порівняно з іншими християнськими конфесіями?`