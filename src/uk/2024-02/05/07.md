---
title: 'Для подальшого дослідження'
date: 03/05/2024
---

«Вірні Божі слуги працювали не самі. Тоді як проти них об’єдналися світові правителі темряви та піднебесні духи злоби, Господь не залишив Свій народ. Якби їхні очі відкрилися, то вони, як і пророк у давнину, побачили б ті самі докази Божої присутності й допомоги. Коли слуга Єлисея звернув його увагу на війська, що оточили їх та відрізали всякий шлях до відступу, пророк молився: “Господи, відкрий, будь ласка, його очі, аби він побачив!” (2 Цар. 6:17). І ось він побачив гору, наповнену вогненними колісницями й вершниками, – небесну армію, послану для захисту Божого слуги. Так само ангели охороняли й реформаторів» (Е. Уайт. Велика боротьба. С. 208, 209).

«Коли могутні сили об’єдналися, щоб знищити реформовану віру, і здавалося, що тисячі мечів піднялися проти неї, Лютер писав: “Сатана лютує, безбожні папи готують змову і погрожують нам війною. Навчайте народ вірою й молитвою мужньо боротися перед Божим престолом, щоб наші вороги, переможені Духом Божим, були змушені укласти мир. Наша найперша необхідність, найголовніша праця – молитва; нехай люди знають: приречені на меч і гнів сатани, вони повинні молитися”» (Е. Уайт. Велика боротьба. С. 208, 209).

Виправдання вірою, велика істина, заново відкрита Лютером, – це основа Євангелія, на цій істині спочиває наша надія на спасіння. Його гімн «Могутня фортеця» містить євангельську вістку: «Ми вірили у свої сили, але наші зусилля були б даремними, якби на нашому боці не було правильної Людини – Людини, обраної Богом. Запитуєш: Хто це може бути? Ісус Христос – це Він. Владика Саваот – Його Ім’я, від віку до віку Один і Той Самий! І Він здобуде перемогу в битві!».

**Питання для обговорення**:

`1. Як пов’язані між собою благодать і Закон, віра і добрі діла?`

`2. Що таке законництво? Як ви вважаєте, чому так легко впасти в законництво? Чому воно завдає шкоди християнській вірі?`

`3. Чи існує небезпека неправильно зрозуміти концепцію «спасіння благодаттю»? До чого може призвести таке неправильне розуміння?`

`4. Що означає словосполучення «дешева благодать»? Для кого благодать є дешевою, а для кого надцінною?`