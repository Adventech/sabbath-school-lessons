---
title: 'Для подальшого дослідження'
date: 19/04/2024
---

«Той самий дух ненависті та протидії істині керував ворогами Божими в усі віки, тому від слуг Христа завжди вимагалися пильність і вірність. Слова Христа, сказані Ним колись першим учням, звернені й до Його послідовників останнього часу: “А що Я вам кажу, кажу всім: Пильнуйте!” (Марка 13:37)» (Е. Уайт. Велика боротьба. С. 56, 57).

У багатьох частинах світу, особливо там, де люди мають вільний доступ до Біблії, сатана використовує інші засоби, аби послабити її вплив. Одними з найефективніших є різні наукові докази і навіть біблійні дослідження, викладені в такий спосіб, що можуть підірвати довіру до Слова Божого. Наприклад, хоча книга Даниїла датується VI ст. до н. е., багато дослідників Біблії датують її серединою II ст. до н. е. Вони стверджують, що ця книга могла бути написана лише в цей час; інакше пророк точно передбачив майбутнє, а такого не може бути. Ця неправда про Біблію є однією з багатьох, які сучасна наука намагається нам нав’язати. На жаль, чимало людей приймає цю неправду, адже її викладають так звані біблеїсти. Не дивно, що Павло попереджає нас: «Усе досліджуйте і доброго держіться» (1 Сол. 5:21).

**Питання для обговорення**:

`1. Перечитайте матеріал уроку за вівторок і подумайте над таким запитанням: як сатана використовує подібні методи сьогодні, щоб непомітно підірвати авторитет Писання?`

`2. Яку найкращу гарантію ми маємо проти неправильного тлумачення Божого Слова?`

`3. Основних зусиль у великій боротьбі між добром і злом сатана докладає до того, щоб зганьбити характер Бога та представити Його авторитарним, жорстоким тираном. Як лукавий намагається це зробити і як Господь відповів на його обман?`

`4. Апостол Петро стверджує: «Насамперед знаючи те, що жодне пророцтво в Писанні не постає з власного тлумачення» (2 Петра 1:20). Як ми можемо бути впевнені, що не спотворюємо біблійних істин для досягнення власних цілей? Чому та в який спосіб ми маємо захистити себе від таких дій?`