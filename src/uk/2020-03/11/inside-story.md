---
title:  Місіонерська історія
date:   11/09/2020
---

#### Підтримка в останні хвилини життя
_Томаша Карауда, 28-річного адвентистського лікаря з Польщі, попросили підписати свідоцтво про смерть жінки, яка була ще жива._

Медсестра привезла жінку в респіраторне відділення, де Томаш проходив ординатуру.

За всіма зовнішніми ознаками вона була мертва. У неї був рак легенів, причиною якого стали роки куріння. Починалося трупне задубіння в нижній частині спини. Її шкіра зблідла, оскільки кров почала стікати в більш великі вени. Стан був незворотнім.

— Я ніколи не бачив нічого подібного раніше, – згадує Томаш той момент. – Вона була мертва, але сиділа в інвалідному візку і розмовляла.

Коли жінку доставили у відділення інтенсивної терапії, лікар, бачачи, що більше нічого не може для неї зробити, попросив звільнити ліжко для іншого хворого. Медсестра запитала Томаша, чи може жінка залишитися в реанімаційному відділенні.

У респіраторному відділенні також не було вільних ліжок, тому Томаш поставив у коридор лікарняний візок й обережно поклав на нього жінку. Поставивши поруч стілець, він сів і розмовляв з нею протягом наступних двох годин.

Жінка знала, що помирає. Вона сказала, що жалкує з приводу свого життєвого вибору.

— Я курила все життя, – сказала вона. – Якби я тільки могла повернути все назад, я б цього не робила.

Томаш не знав, що відповісти. Він просто тримав жінку за руку.

Нарешті жінка зробила останній подих. Томаш підписав свідоцтво про смерть.

Бути лікарем-християнином велика відповідальність, – говорить Томаш, студент державної медичної школи. – Ніхто не вчив нас, що робити в такій ситуації.

Він зрозумів, що іноді важливо просто взяти когось за руку і вселити надію, сказавши: «Усе буде добре», – хоч людина знає, що скоро помре.

— Іноді краще просто помовчати, – говорить Томаш. – Часом єдине, що ти можеш зробити, це тримати когось за руку й молитися.

Світ оповитий гріхом. Люди вмирають. У багатьох випадках настає трупне задубіння, і стан може здатися незворотнім. Чи триматимете ви тоді чиюсь руку? Чи молитиметеся за когось? Чи говоритимете про надію?
