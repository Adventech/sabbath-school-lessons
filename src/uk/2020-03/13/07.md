---
title:  Для подальшого дослідження
date:   25/09/2020
---

«Люди, які здійснюють духовне керівництво Церквою, повинні розробляти плани й знаходити кошти, щоб кожному члену Церкви була надана можливість виконати якусь частину в Божій справі. Дуже часто в минулому цього не робили. Не розробляли доволі ясно та не проводили в життя плани, за допомогою яких обдарування всіх людей можна було задіяти в активному служінні. Лише окремі брати усвідомлюють, наскільки багато ми втратили через це.

Подібно до мудрих генералів, керівники Божої справи повинні розробляти плани поступу місіонерської діяльності. Плануючи, вони мають приділити особливу увагу праці, яку можуть здійснити рядові члени Церкви для своїх друзів і сусідів. Справа Божа на Землі не буде завершена доти, доки чоловіки й жінки в Церкві не візьмуться за неї та не об’єднають своїх зусиль із зусиллями служителів і церковних керівників.

Спасіння грішників вимагає серйозної індивідуальної роботи. Ми повинні понести їм Слово життя, а не чекати, поки вони прийдуть до нас. О, якби я могла сказати нашим братам і сестрам слова, здатні пробудити їх до дії! Нам відведено дуже мало часу. Ми стоїмо на самому кордоні вічного світу. У нас немає часу, щоб втрачати його. Кожна мить на вагу золота, і час надто дорогий, аби присвячувати його самодогоджанню. Хто ж наполегливо шукатиме Бога і братиме від Нього силу й благодать, аби бути Його вірними трудівниками на місіонерському полі?

У кожній церкві є талант, який за правильного використання міг би розвинутися й надати велику допомогу цій справі. Що необхідно тепер для збудування наших церков – так це старанна робота мудрих трудівників, здатних розпізнати й розвинути талант у церкві – талант, який може бути навчений для використання його Господом» (Е. Уайт. Свідчення для Церкви. Т. 9. С. 116, 117).

**Питання для обговорення:**

`Яка основна думка наведеної вище цитати Еллен Уайт? Як ці слова можуть вплинути на ваше особисте свідчення та на благовістя вашої церкви?`

`У який спосіб завжди виявляється справжня любов? Які існують форми фальшивої любові, які не мають нічого спільного зі справжньою любов’ю?`

`Поговоріть на уроці про жертви, принесені людьми заради Господа, зокрема і про втрату життя. Які уроки ви можете отримати із цих історій?`

`Обговоріть ваші відповіді на запитання наприкінці уроку за неділю – про те, чим ви пожертвували заради Христа. Чим, власне, ви пожертвували? Чому ви це зробили? Чи варто було це робити? Як ви могли б пояснити нехристиянинові, що і чому зробили?`
