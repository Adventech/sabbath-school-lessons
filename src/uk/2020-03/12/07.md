---
title:  Для подальшого дослідження
date:   18/09/2020
---

«У ці дні Бог покликав Свою Церкву, як покликав і стародавній Ізраїль, бути світлом для Землі. Могутнім знаряддям істини – вістками першого, другого і третього ангелів – Він відокремив її від церков та від світу, щоб встановити зі Своїм народом священні близькі взаємини. Він зробив Своїх вірних хоронителями Свого Закону й довірив їм великі пророчі істини для нашого часу. Як і святі пророцтва, довірені стародавньому Ізраїлю, вони є священним надбанням, яке треба передати світу.

Три ангели із 14-го розділу Об’явлення символічно змальовують народ, котрий приймає світло Божих звісток і йде вперед як Його представники, щоб звіщати застереження по всій Землі. Христос проголошує Своїм послідовникам: «Ви – світло для світу» (Матв. 5:14). Кожній душі, яка приймає Ісуса, Голгофський хрест говорить: «Подивіться, яку ціну заплачено за кожну душу». «Ідіть по цілому світі й усьому творінню проповідуйте Євангелію» (Марка 16:15). Ніщо не має завадити цій праці. Це найважливіша справа для нашого часу. Вона має бути такою ж далекосяжною, як вічність. Любов, яку Ісус виявив до людських душ у жертві, принесеній заради їхнього викуплення, спонукатиме до дії всіх Його послідовників.

О, з якою радістю Христос приймає кожну підкорену Йому дію людини. Він поєднує людське з Божественним, щоб передати світові таємниці втіленої любові. Говоріть про неї, моліться про неї, співайте про неї, наповнюйте світ звісткою про Його істину та продовжуйте рухатися вперед у нові місця» (Е. Уайт. Поради для Церкви. С. 58, 59).

**Питання для обговорення:**

`Як вістки трьох ангелів з Об’явл. 14 визначають сутність учення Церкви адвентистів сьомого дня?`

`Подумайте про суботу і про важливість того, що вона відкриває. Як ми побачили цього тижня, субота містить настільки важливу вістку, що Бог велить нам відокремити одну сьому частину нашого життя, аби пам’ятати Його як нашого Творця і Спасителя. Крім того, нам не потрібно йти на святу гору або до святого міста задля поклоніння Богові. Щотижня зі швидкістю 1674 км на годину (принаймні біля екватора) субота сама приходить до нас. Як цей факт також допомагає нам зрозуміти важливість цього дня і те, на що він вказує?`

`Як найбільш делікатно ми можемо пояснити ідею падіння Вавилону або поняття знака звіра? Чи можемо ми викладати ці істини так, щоб не образити почуттів людей, хоча повинні розуміти: незважаючи на всі наші зусилля, деякі будуть ображені?`
