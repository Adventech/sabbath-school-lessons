---
title:  Необмежені можливості
date:   01/08/2020
---

### Біблійні тексти для дослідження
1 Кор. 12:12; Матв. 3:16, 17; 1 Кор. 12:7; 1 Кор. 1:4-9; Матв. 25:14-30.

> <p>Пам’ятний вірш</p>
> «А все це робить один і той же Дух, даючи окремо кожному, як хоче» (1 Кор. 12:11).

Бог закликає нас свідчити про Нього (Дії 1:8; Ісаї 43:10). Свідчення – це не особливий духовний дар, яким володіють лише деякі вибрані. Свідчення – це Божественне покликання кожного християнина.

Говорячи про наше покликання Богом, Біблія використовує різні вислови. Ми – «світло для світу», «посли від імені Христа», «царське священство» (Матв. 5:14; 2 Кор. 5:20; 1 Петра 2:9). Той Самий Бог, Котрий закликає нас свідчити й здійснювати служіння, споряджає нас для виконання цього завдання. Він наділяє духовними дарами кожного віруючого. Господь закликає не тільки професіоналів. Він навчає тих, кого закликав. Подібно до того як Ісус пропонує спасіння даром усім віруючим, так Він даром наділяє їх Своїми дарами.

Якщо ми присвячуємо себе Богові і своє життя Його служінню, наші можливості служити – безмежні. «Немає межі для корисності того, хто, відкидаючи свій егоїзм, дає можливість Святому Духові діяти в серці та провадить життя цілковитого посвячення Богові» (Е. Уайт. Служіння зцілення. С. 159).

В уроці цього тижня ми будемо вивчати наші необмежені можливості для служіння за допомогою дарів Святого Духа.
