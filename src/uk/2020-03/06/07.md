---
title:  Для подальшого дослідження
date:   07/08/2020
---

Прочитайте в книзі Е. Уайт «Наочні уроки Христа» розділ «Таланти» (С. 325-365).

Правильне розуміння біблійного вчення про духовні дари сприяє єдності Церкви. Усвідомлення того, що кожен із нас цінний і необхідний член тіла Христового, об’єднує нас. Кожен член Церкви необхідний для виконання місії Христа. Кожен наділений дарами для служіння.

«Кожному доручено виконувати якусь справу для Господа. Кожному Його слузі довірені особливі дари або таланти. «Одному дав п’ять талантів, другому – два, а третьому – один, кожному згідно з його спроможністю». Кожному слузі щось довірено, і кожен несе за це відповідальність; а відмінності в довіреному обумовлені відмінностями в наших здібностях. Розподіляючи дари, Бог діє безсторонньо. Він розподіляє таланти згідно з відомими здібностями Своїх слуг і чекає відповідної віддачі» (Е. Уайт. Свідчення для Церкви. Т. 2. С. 282).

Пам’ятайте також, що дари Духа дані для прославлення Бога, а не нас самих. Бог дав їх для прославлення Його Імені й просування Його справи.

**Питання для обговорення:**

`Зупиніться докладніше на думці про те, що кожен із нас отримав дари від Бога. Яке практичне значення це має для вашої помісної церкви? Як ця думка може сприяти залученню кожного віруючого до служіння?`

`Розкажіть у вашому класі Суботньої школи про те, як дари брата або сестри послужили для вас благословенням. Поділіться з класом, як ви визначили власні духовні дари. Якими є ваші дари та як ви використовуєте їх для благословення інших?`

`У даному уроці наголошувалося, що наші дари зростають у міру їхнього використання. Проаналізуйте своє життя. Чи можете ви пригадати дані вам Богом дари, які примножилися внаслідок їхнього використання на славу Його Імені? Ще раз поміркуйте над останнім запитанням уроку за четвер: що ви робите з даними вам Богом дарами?`
