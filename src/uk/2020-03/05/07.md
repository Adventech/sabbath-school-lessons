---
title:  Для подальшого дослідження
date:   31/07/2020
---

Прочитайте в книзі Е. Уайт «Дії апостолів» розділ «Дар Духа» (С. 47-56); у книзі «Бажання віків» розділ «Нехай серце ваше не тривожиться» (С. 667-672).

Святий Дух співпрацює з Отцем і Сином у справі викуплення. У всій нашій місіонерській діяльності ми приєднуємося до Нього в Його праці зі спасіння людей. Він впливає на серця, відчиняє двері можливостей, через Своє Слово просвічує уми й відкриває істину. Святий Дух руйнує кайдани рабства забобонів, перемагає культурні упередження, що затьмарюють наше бачення істини, та звільняє нас від ланцюгів лихих звичок.

Коли свідчимо про Ісуса, дуже важливо пам’ятати, що ми співпрацюємо зі Святим Духом. Він іде попереду нас, готуючи серця до прийняття вістки Євангелія. Він – тут, з нами, впливаючи на уми, коли ми спонтанно виявляємо доброту, ділимося своїм свідченням, проводимо уроки з вивчення Біблії, роздаємо релігійну літературу або беремо участь у євангельських заходах. Дух Святий буде продовжувати працювати над серцем людини ще довго після того, як ми підемо, і зробить усе, аби привести цю людину до спасіння.

**Питання для обговорення:**

`Розкажіть членам вашого класу Суботньої школи про те, як ви усвідомили дію Святого Духа під час вашого свідчення.`

`Ви коли-небудь боялися ділитися своєю вірою? Як знання про служіння Святого Духа усуває цей страх і дає вам впевненість під час свідчення?`

`У пройденому уроці ми говорили про дію Святого Духа в нашому свідченні. Обговоріть кілька різних способів, які використовує Святий Дух, співпрацюючи з нами у свідченні. Чим Святий Дух споряджає нас для свідчення та як Він працює в житті інших людей, коли ми свідчимо?`

`Ми наголошували, що центральне місце у свідченні належить Біблії. Чому Біблія – основа нашої віри й свідчення? Як ми можемо уникнути пасток тих, хто, навіть заявляючи про свою віру в Біблію, майстерно применшує її авторитет і свідчення?`
