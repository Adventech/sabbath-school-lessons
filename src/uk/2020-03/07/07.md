---
title:  Для подальшого дослідження
date:   14/08/2020
---

Прочитайте в книзі Е. Уайт «Дорога до Христа» розділ «Пізнання Бога» (С. 87-91); у книзі «Служителі Євангелія» розділ «Сімейні біблійні читання» (С. 192-193); у книзі «Євангелізм» розділ «Методи біблійної роботи» (С. 481-486).

Бог усюди працює над серцями людей. Якщо ми володіємо духовною проникливістю, щоб бачити, де Він уже працює, то будемо регулярно зауважувати можливості поділитися Його Словом з іншими. Коли Господь готує ґрунт серця, у нас є нагода посіяти зерно Євангелія. Святий Дух готував серця Никодима, самарянки, жінки, яка дванадцять років страждала на невиліковну хворобу, розбійника на хресті, римського сотника та багатьох інших до прийняття Його Слова ще до того, як Ісус зустрів їх. Завдяки обставинам свого життя і спонуканням Святого Духа вони були готові прийняти вістку Христа.

Просіть у Бога рішучості, щоб запитати людей, чи можемо ми помолитися з ними, поділитися біблійною обітницею або запропонувати їм якусь літературу. Найчастіше, коли ми відчуваємо спонукання поділитися з кимось своєю вірою, це відбувається тому, що Святий Дух, Котрий впливає на нас, уже спонукав цю людину прийняти наше свідчення.

**Питання для обговорення:**

`Якби до вас прийшла людина, котра почуває себе дуже винною і потребує Божого прощення, що б ви їй порадили та якими біблійними текстами поділилися б? Яким був ваш власний досвід, пов’язаний із провиною і силою Божого прощення у вашому житті?`

`Іноді Бог приводить до нас людей, оскільки прагне, щоб вони пізнали Його істину. Як ми можемо бути чутливими до Божого керівництва?`

`Поміркуйте про силу Бога та Його слово, описані в розповіді про творіння й виявлені в самому творінні. Ми ледь можемо збагнути саму концепцію Всесвіту, оскільки він такий грандіозний, безмежний. Тому ми абсолютно впевнені: Бог, Котрий створив його, – Премудрий і Всемогутній. Як це знання допомагає нам знайти мир? Господь не тільки могутній, а й сповнений любові до нас. Якщо ми маємо таке знання про Бога, яка велика надія може надихати нас? Як це знання може допомогти нам стати для інших кращими свідками про Нього?`
