---
title:  Для подальшого дослідження
date:   28/08/2020
---

«Христос поєднує в Собі ніжність пастиря, батьківську любов та незрівнянну благодать співчутливого Спасителя. Він пропонує Свої благословення найприємнішими словами. Він не задовольняється звичайним повідомленням про ці благословення, натомість представляє їх у найбільш привабливий спосіб, аби викликати бажання володіти ними. Його слуги так само мають представляти багатства слави невимовного Дару. Дивовижна любов Спасителя пом’якшить і впокорить серця, тоді як сухе повторювання доктрин не дало б нічого. “Утішайте, втішайте народа Мого, говорить ваш Бог!” (Ісаї 40:1). “На гору високу зберися собі, благовіснику Сіону!.. Свого голоса сильно підвищ, благовіснику Єрусалиму! Підвищ, не лякайся, скажи містам Юди: Ось Бог ваш!” (Ісаї 40:9). “Він отару Свою буде пасти, як Пастир, раменом Своїм позбирає ягнята, і на лоні Своєму носитиме їх” (Ісаї 40:11)» (Е. Уайт. Бажання віків. С. 826, 827).

**Питання для обговорення:**

`На жаль, деякі люди почувають себе краще, указуючи на вади інших. Як ми можемо бути впевнені, що вільні від такого способу мислення?`

`Обговоріть ситуацію: друг щойно повернувся з похорону й каже: «Я такий радий, що моя тітка дивиться на мене з небес. Це мене потішає». Ґрунтуючись на принципах, розглянутих у пройденому уроці, що б ви відповіли? Тобто, якою б важливою не була доктрина про стан мертвих, чому даний момент, можливо, не найкращий час для викладу другові біблійної істини з цього питання?`

`Обговоріть наступне твердження у світлі нашого свідчення людям: «Сам процес вишукування будь-якого зла в інших розвиває зло в самих шукачах. Зосереджуючись на промахах інших, ми перетворюємося на той самий образ. Однак, дивлячись на Ісуса, говорячи про Його любов і досконалий характер, ми перетворюємося на Його образ. Споглядаючи піднесений ідеал, який Він поставив перед нами, ми будемо піднесені в чисту й святу атмосферу самої Божої присутності. Коли ми перебуваємо в цій атмосфері, від нас виходить світло, яке опромінює всіх, хто пов’язаний із нами» (Е. Уайт. Служителі Євангелія. С. 479).`
