---
title:  Захопливий спосіб участі
date:   29/08/2020
---

### Біблійні тексти для дослідження
Бут. 1:1, 2, 26; Вихід 18:21-25; 1 Кор. 12:12-25; Дії 16:11-15, 40; Дії 4:31; Дії 12:12.

> <p>Пам’ятний вірш</p>
> «Якось каже Ісус Своїм учням: Жнива великі, а женців мало. Тож благайте Господаря жнив, щоб послав робітників на Свої жнива» (Матв. 9:37, 38).

Хтось сказав: «У кількості – сила». У певному розумінні це правда. Ви зауважували, що відчуваєте значно більше спонукання займатися фізичними вправами із групою людей, аніж самостійно? Багато хто відвідує клуби здоров’я, спортивні й тренажерні зали, оскільки вважає: у групі можна займатися довше й отримувати більше задоволення. Це відбувається тому, що Бог створив нас для спілкування. Ми – соціальні істоти, тому досягаємо більшого успіху, якщо відчуваємо соціальну підтримку. Цей принцип діє і в багатьох інших сферах життя, але особливо важливий у духовних питаннях.

Досліджуючи Писання, можна помітити, що серед Божих методів зміцнення нашої віри, розширення нашого знання Його Слова, поглиблення молитовного життя й підготовки до свідчення на перший план виступає метод малих груп. Мойсей керував процесом створення малих груп в ізраїльському таборі. Ісус заснував Свою малу групу учнів; апостол Павло подорожував римським світом зі своєю малою групою співробітників-євангелістів.

Під час вивчення цього уроку ми зосередимося на біблійному обґрунтуванні методу малих груп та ви відкриєте для себе захопливий спосіб участі у свідченні.
