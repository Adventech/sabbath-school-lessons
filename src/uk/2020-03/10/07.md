---
title:  Для подальшого дослідження
date:   04/09/2020
---

Кілька років тому невелика європейська церква неподалік від одного з великих міст континенту вирішила, що повинна зробити щось значне для Господа. Церква переживала період застою: роками ніхто не хрестився. Якби така тенденція збереглася, ця громада не мала б майбутнього. Пастор і церковна рада щиро молилися й обмірковували, що можуть зробити.

Вивчаючи Новий Завіт, вони вирішили заснувати служіння малих груп. Дев’ять прихожан у громаді відгукнулися на це рішення. Вони взяли на себе зобов’язання разом молитися й досліджувати, як поліпшити служіння малих груп. Незабаром кожен із них вирішив зробити свій дім центром проповіді Євангелія. Групи навчалися використовувати свої дари. Вони почали з молитовного служіння й гостинності. Віруючі розвивали дружні зв’язки з оточенням. Добрими ділами вони досягали членів своїх сімей, друзів та колишніх адвентистів. Лідери малих груп почали вивчення Біблії в дев’ятьох оселях разом із сорока відвідувачами. Усі були вражені тим, що здійснював Святий Дух. Зрештою сімнадцять осіб із сорока були хрещені. Свідчення цієї маленької застійної громади полягає в тому, що малі групи докорінно змінюють ситуацію. Вони є одним з Божих засобів залучення членів Церкви до її місії.

**Питання для обговорення:**

`Обговоріть із класом основні види діяльності кожної з малих груп, описані в уроці за четвер. Якою ще діяльністю може займатися мала група? Як мала група може допомогти людям з особливими дарами використовувати їх якомога краще?`

`Чому важливо, щоб малі групи приділяли особливу увагу зовнішній місії? Тобто, скільки б група не допомагала живити й підтримувати своїх членів, чому вона завжди має вважати своїм головним завданням поширення Євангельської вістки? Чому малій групі завжди необхідно підтримувати зв’язок із помісною церквою? Чому це важливо?`

`Ви коли-небудь відвідували малу групу або чули про таку, яка функціонувала неефективно і врешті-решт померла? Обговоріть причини, чому це могло статися.`

`Поміркуйте над наведеною вище історією про те, що сталося в Європі внаслідок служіння малих груп. Як ви вважаєте, чому їхня діяльність сприяла таким позитивним змінам? Що вони зробили такого, що було таким простим і водночас ефективним? Чому спілкування в «безпечнішій» домашній обстановці, а не в церковній будівлі, може бути ефективним початком благовістя сусідам або суспільству?`
