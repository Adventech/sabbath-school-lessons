---
title:  Для подальшого дослідження
date:   20/09/2019
---

Прочитайте розділ «Найцінніший досвід» у книзі Е. Уайт «Служіння зцілення» (с. 503-516); розділи «Обов’язок перед нещасними» і «Обов’язок людини щодо ближніх» у книзі «Свідчення для Церкви», т. 3 (с. 511-526); розділ «Праця для Христа» у книзі «Свідчення для Церкви», т. 2 (с. 24-37).

«Ані на небі, ані на землі ми не знайдемо переконливішої істини, ніж та, яка виявляється у вчинках милосердя щодо тих, хто потребує нашого співчуття і допомоги. Це істина, втілена в Ісусі. Якщо ті, що називають себе християнами, втілюватимуть у життя принципи “золотого правила”, то проголошення Євангелія в наші дні буде супроводжуватися такою ж силою, як за часів апостолів» (Е. Уайт. Небесні принципи щасливого життя, с. 137).

«Любити Бога понад усе і безкорисливо любити одне одного – це найкращий дар, який може послати Небесний Отець. Така любов – не миттєвий порив, а Божественний принцип, постійно діюча сила. Вона не може зародитися в неосвяченому серці, але живе тільки там, де царює Ісус... Така виплекана в серці любов робить життя запашним, облагороджуючи навколишній світ» (Е. Уайт. Дії апостолів, с. 551).

**Питання для обговорення**

`Досліджуючи урок, ми побачили, що Євангеліє, як і раніше, спонукає нас діяти заради блага інших і служити їм, як служив Христос. Як ці істини розширили ваше розуміння того, що Бог зробив для нас і як Він виявляє до нас Свою любов?`

`Виступ на захист безголосих і участь у миротворчості можуть вивести нас на громадську й політичну арени. Однак Церква адвентистів сьомого дня завжди послідовно виступала за відокремлення Церкви від держави. У чому різниця між неприйнятною для Церкви політичною діяльністю і служінням щодо встановлення миру на громадських засадах?`

`Який крок або дію, що обговорювали в уроці, ви хотіли б реалізувати у своєму житті і громаді? Як саме це можна зробити?`

`Про розв’язання якої проблеми, пов’язаної з пригніченням людей, ви вирішили молитися у своїй громаді або на більш широкому рівні?`

**Висновок**

Усвідомлення звання послідовників Ісуса змінює наше життя, породжуючи прагнення сприяти Богу в Його турботі про бідних і пригноблених. І хоча це непросте служіння рідко має популярність, воно змінить наші пріоритети і спонукає зробити все можливе, щоб полегшити страждання в навколишньому світі і привернути людей до Бога.