---
title:  Для подальшого дослідження
date:   27/09/2019
---

Прочитайте розділ «Вірний свідок» у книзі Е. Уайт «Дії апостолів» (с. 546-556); розділ «Доброта – ключ до сердець» у книзі «Служіння благодійності» (с. 81-86).

«Роботу, котру виконували учні, повинні звершувати і ми. Кожний християнин покликаний бути місіонером. Зі співчуттям і милосердям ми повинні служити тим, хто потребує допомоги, щиро й безкорисливо прагнучи полегшити скорботи стражденного людства...

Ми повинні нагодувати голодних, одягнути нагих, потішити стражденних і нещасних. Ми маємо служити розчарованим, дарувати надію зневіреним.

Любов Христа, виявлена в самовідданому служінні, здатна швидше виправити злочинця, ніж меч чи суд... Часто серце, запекле через докори, розчулюється від любові Христа» (Е. Уайт. Служіння зцілення, с. 104, 106).

«Рабство, кастова система, несправедливі расові забобони, утиск бідних, зневага до нещасних, – усе це непритаманне християнській вірі й загрожує добробуту людського роду. Господь призначив Церкву Христову для викорінення цього зла» (з промови президента Генеральної Конференції А. Дж. Даніелс на похоронах Еллен Уайт. Див. Нариси життя Еллен Уайт, с. 473).

**Питання для обговорення**

`Існує багато людей, груп і організацій, які прагнуть задовольнити потреби цього світу. Які унікальні можливості, ідеї і ресурси може запропонувати Церква адвентистів сьомого дня для виконання цього завдання?`

`Чи можете ви пригадати ситуацію, коли зустріли заохочення і підтримку з боку вашої громади? Переживши такий досвід, яку підтримку ви можете надати іншим людям?`

`Що ще, крім підтримки громади, може допомогти вам, щоб, роблячи добро, ви не сумували?`

`Чи відомі вам проекти й ініціативи щодо боротьби з несправедливістю і злиднями, які нині підтримує Церква адвентистів сьомого дня в усьому світі? Який особистий внесок ви могли б зробити в цей аспект церковної роботи?`

**Висновок**

Ми, як християни, покликані служити потребам людей, особливо тим, хто відчуває біль, страждання й утиски. І хоч кожен з нас несе особисту відповідальність за служіння в цій сфері, наші зусилля можуть бути значно ефективнішими, якщо ми будемо працювати спільно як єдина церковна сім’я.