---
title:  Субота: день свободи
date:   13/07/2019
---

### Біблійні тексти для дослідження
Вих. 16:6-18; Вих. 20:8-11; П. Зак. 5:12-15; Матв. 12:9-13; Левит 25:1-7.

> <p>Пам’ятний вірш</p>
> «І сказав їм: Суботу встановлено для людини, а не людину для суботи» (Марка 2:27).

Субота, освячена Господом, стала останнім акордом усього тижня творіння. Як вже було сказано, сьомого дня Бог не тільки спочивав, але й зробив відпочинок невід’ємною частиною життя на Землі. Субота – свідчення того, що ми були створені для взаємодії з Богом і одне з одним.

Тому не дивно, що заповідь про суботу, яка є частиною Божого задуму щодо Його народу, була дана на етапі становлення ізраїльської нації. Вона мала відіграти ключову роль у житті євреїв.

Коли ми говоримо про суботу, розмова часто переходить у практичну площину: як її дотримуватися? Чого не слід робити? Якими б важливими ці питання не були, ми повинні розуміти ключову роль суботи у світі і в житті Божого народу: вона мала стати символом благодаті й турботи Господа. Ісус сказав, що субота як сьомий день була створена для всього людства. Якщо правильно вшановувати її, тобто «пам’ятати день суботній», це сприятиме щоденним змінам у кожному з нас і, як було в житті Ісуса, зробить нас благословенням для інших.
