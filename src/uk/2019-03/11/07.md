---
title:  Для подальшого дослідження
date:   13/09/2019
---

Прочитайте розділ «Покликані прагнути до кращого» у книзі Е. Уайт «Дії апостолів» (с. 309-322); розділ «Спустошення Землі» у книзі «Велика боротьба» (с. 653-661).

«Коли голос Божий звільнить Свій поневолений народ, тоді відбудеться страхітливе пробудження тих, які втратили все у великій життєвій боротьбі. Коли час випробування ще не закінчився, вони були засліплені сатанинськими заблудженнями та виправдовували своє гріховне життя. Багаті пишалися своєю зверхністю над тими, що мали менше переваг, але їхнє багатство було набуте порушенням Закону Божого. Вони нехтували своїм обов’язком нагодувати голодних, одягти нагих, чинити справедливість i любити діла милосердя... Вони продали душі за земне багатство i насолоди, не дбали про збагачення в Богові. Унаслідок цього вони зазнали повної невдачі у своєму житті; замість насолоди, вони відчувають гіркоту, а їхні скарби зотліли» (Е. Уайт. Велика боротьба, с. 654).

«Велика боротьба закінчена. Гріха й грішників більше нема. Усесвіт — чистий. У всьому незліченному творінні б’ється один пульс гармонії і радості від Того, Хто створив усе це. Течуть потоки життя, світла і щастя в усі простори безмежного світу. Від найменшого атома до найбільших галактик — усе живе й неживе у своїй незатьмареній красі та досконалій радості свідчить про те, що “Бог є любов”» (Е. Уайт. Велика боротьба, с. 678).

**Питання для обговорення**

`Як цей урок указує на те, що життя тут і зараз не по­збавлене сенсу? Порівняйте цей погляд із переконанням деяких людей, які вважають, що нам не потрібно тур­ буватися про земне життя, оскільки Бог усе це знищить і створить нове. Як нам уникнути спокуси на підставі обітниці про вічне життя відмовити в допомозі нужденним або, що ще гірше, експлуатувати інших?`

`Церква адвентистів сьомого дня, згідно з біблійним пророцтвом, усвідомлює, що зло, проблеми і страждання зростатимуть у міру наближення Другого приходу Ісуса Христа. Коли трапляється щось погане, ми зазвичай посилаємося на 24-й розділ Євангелія від Матвія. Як нам слід сприймати трагічні події в світлі 25-го розділу?`

**Висновок**

Наш Бог не дозволить злу існувати вічно. Велика надія, запропонована нам Святим Письмом, – повернення Ісуса Христа, щоб покласти край злу, відновити справедливість і створити новий світ таким, яким він був задуманий Богом. Ця надія, що ґрунтується на воскресінні Христа, змінює нас і надає силу нашому служінню Богу і людям під час очікування Його повернення.