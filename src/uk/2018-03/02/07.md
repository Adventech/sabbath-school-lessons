---
title:  Для подальшого дослідження
date:   13/07/2018
---

Злиття Святого Духа в день П’ятидесятниці відкрило важливу істину: Бог Отець на Небі прийняв жертву Христа за гріхи світу. Дана подія також ознаменувала початок небесного служіння Христа заради нас, яке ґрунтувалося на Його земній жертві. Ці дивовижні події красномовно свідчать: між Небом і Землею існує невидимий, але міцний зв’язок.

«Вознесіння Христа на Небо було знаком того, що Його послідовники отримають обіцяне благословення. Вони мали чекати цього благословення, перш ніж узятися за виконання своєї справи. Христос, увійшовши небесними ворітьми, воцарився на престолі при загальному поклонінні ангелів. Як тільки ця церемонія завершилася, Святий Дух щедрими потоками зійшов на учнів, і Христос був воістину прославлений тією славою, котру мав у Отця від віковічних часів. Злиття Духа в день П’ятидесятниці було ознакою Неба, що коронація завершилася. Згідно зі Своєю обітницею, Він послав Своїм послідовникам Святого Духа з Неба на знак того, що прийняв усяку владу на Небі й на Землі як Цар і Священик та є Помазаником над Своїм народом» (Е. Уайт. Дії апостолів, с. 38, 39).

**Питання для обговорення**

`1. Що сьогодні може пережити Церква з досвіду П’яти­десятниці? Які події повторюються, а які ні?`

`2. Поміркуйте над фактом, що особливу увагу у своїй проповіді в день П’ятидесятниці Петро приділив воскресінню Ісуса. Месіанські очікування тогочасних євреїв були різні, але ніхто не очікував воскресіння Месії з мертвих. Вони випустили цей факт з уваги – не про це думали ті, хто чекав Приходу Месії. Наскільки важливо для нас знати вчення Біблії, незважаючи на будь-які популярні теорії?`

`3. У тексті Дії 2:38 наголошено на необхідності хрещення. Чи означає це, що віруюча в Ісуса людина, яка померла, так і не прийнявши хрещення, виявиться обов’язково втраченою для вічності? Аргументуйте свою відповідь.`