---
title:  П’ятидесятниця
date:   07/07/2018
---

### Біблійні тексти для дослідження
Дії 2:1-4; Івана 14:16; Дії 2:5-13; Йоіла 3:1-5; Дії 2:22-39; Псал. 110:1-3.

> <p>Пам’ятний вірш</p>
> «Цього Ісуса воскресив Бог, свідками чого є ми всі. Отже, правицею Божою був Він вознесений, обітницю Святого Духа одержав від Отця і вилив це, що ви бачите і чуєте» (Дії 2:32, 33).

«П’ятидесятниця» (грец. _Пентекосте_) – назва єврейського свята тижнів (седмиць) (Вих. 34:22), відомого також як свято перших плодів (Чис. 28:26). Цей термін дослівно означає «п’ятдесятий», оскільки свято відзначалося на 50-й день після приношення ячмінного снопа в перший день після Пасхи. Це був день радості й подяки, коли ізраїльський народ підносив Господу «первоплід жнив пшениці» (Вих. 34:22).

Пізніше це свято стало прекрасним символом перших духовних жнив християнської Церкви, коли завдяки рясному злиттю Святого Духа 3000 осіб хрестилося одного дня (див. Дії 2:41). Злиття Святого Духа, яке відбулося після вознесіння Ісуса та Його звеличення на Небі, було надприродною подією. Воно перетворило апостолів зі звичайних, непоказних галилейців на відважних, принципових чоловіків, котрі силою Духа мали змінити світ.

П’ятидесятницю часто називають днем народження Церк­ви, моментом, коли послідовники Христа, юдеї, а пізніше язичники на законній підставі стали новою Божою спіль­нотою на Землі.