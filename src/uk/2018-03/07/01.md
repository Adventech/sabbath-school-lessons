---
title:  Перша місіонерська подорож Павла
date:   11/08/2018
---

### Біблійні тексти для дослідження
Дії 13; 2 Кор. 4:7-10; Римл. 10:1-4; 3:19; Дії 14:1-26; Римл. 9-11.

> <p>Пам’ятний вірш</p>
> «Тому хай буде відомо вам, мужі-брати, що через Нього звіщається вам прощення гріхів і всього, від чого ви не могли оправдатися Законом Мойсея, – у цьому кожний, хто вірить, оправдується» (Дії 13:38, 39).

Євангеліє, безумовно, необхідно було проголошувати язичникам так само, як і юдеям. Поступово християни з юдеїв почали усвідомлювати це.

Перше масштабне навернення язичників до християнської віри відбулося в Антіохії, про що докладно пише Лука в книзі Дії апостолів. Саме в Антіохії була заснована перша церква з язичників, хоч у ній перебували також віруючі з юдеїв (див. Гал. 2:11-13). Завдяки місіонерському завзяттю засновників та новому імпульсу, якого додало прибуття Варнави й Павла, церква стрімко зростала і стала першим великим християнським центром за межами Юдеї. У деяких аспектах вона навіть перевершувала церкву в Єрусалимі.

Поки апостоли залишалися в Єрусалимі, Антіохія стала місцем зародження християнських місій. Саме звідси, заручившись підтримкою місцевих віруючих, Павло вирушив у всі три місіонерські подорожі. Саме завдяки їхній прихильності християнство стало світовою релігією, а Євангеліє було проповідуване «усякому народові, поколінню, племені й народності» (Об’явл. 14:6).