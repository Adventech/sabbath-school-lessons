---
title:  Для подальшого дослідження
date:   17/08/2018
---

«Протягом Свого земного життя Христос намагався розвіяти міф юдеїв про власну винятковість. Навернення сотника та жінки-сірофінікіянки слугували прикладами Його безпосередньої праці за межами Ізраїлю. Тепер прийшов час для ефективного постійного служіння серед язичників, котрі цілими громадами приймали Євангеліє, радіючи й вихваляючи Бога за світло розумної віри. Невіра і злість юдеїв не завадили Божому задумові; новий Ізраїль прищепився до старої оливки. Синагоги для апостолів були замкнені, проте перед ними відчинилися двері домашніх церков, для проповіді Слова Божого були також використані громадські будівлі язичників» (Е. Уайт. Нариси життя апостола Павла, с. 51).

«У всій своїй місіонерській діяльності Павло й Варнава прагнули наслідувати залишений Христом приклад, приклад добровільної жертовності й сумлінної ревної праці для людських душ. Завжди пильні, старанні, невтомні, вони не зважали на власні бажання чи вигоди, натомість із великим завзяттям і молитвою сіяли насіння істини. Водночас апостоли не забували давати надзвичайно цінні практичні вказівки тим, хто приймав Євангеліє. Цей дух ревності й побожності справляв сильне враження на нових учнів, переконуючи їх у важливості євангельської вістки» (Е. Уайт. Дії апостолів, с. 186).

**Питання для обговорення**

`1. Поміркуйте над історією Івана Марка, котрий через труднощі залишив Павла й Варнаву. Пізніше Варнава вирішив знову взяти Івана Марка із собою в місіонерську подорож, проте Павло не підтримав цю ідею (Дії 15:37-40). Однак через роки Павло пише: «Візьми Марка, приведи з собою, бо він мені дуже потрібний для служіння» (2 Тим. 4:11). Які уроки ми можемо почерпнути з цієї історії щодо тих, хто через певні обставини відмовляється від свого покликання?`

`2. Прочитайте ще раз в уривку Дії 14:14-18 про реакцію Павла й Варнави на обожнювання їх жителями Лістри. Якою має бути наша відповідь на спокусу приписати собі Божі заслуги?`

`3. Прочитайте Дії 14:21-23. Аналізуючи приклад Павла і Варнави, як можемо ми – кожен окремо і Церква загалом – сприяти зміцненню віри новонавернених?`

`4. Як ми можемо бути впевнені, що не дозволяємо людським традиціям або усталеним поглядам перешкоджати поступу істини? Як уникнути помилки релігійних вождів, котрі перешкоджали проповіді Павла?`