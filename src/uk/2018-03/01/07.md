---
title:  Для подальшого дослідження
date:   06/07/2018
---

«Фактично весь цей проміжний період між П’ятидесятницею та Парусіа [Другим приходом] (яким би довгим чи коротким він не був) має заповнювати вселенська місія Церкви в силі Духа. Послідовники Христа повинні були проголосити те, чого Він досяг під час Свого Першого приходу, закликати людей до покаяння й віри для підготовки до Його Другого приходу. Вони мали стати Йому свідками «аж до краю землі» (Дії 1:8) та «по всі дні аж до кінця віку»... Ми не маємо права зупинятися, доки не досягнемо і краю Землі, і кінця віку» (Джон Стотт. Дії святих апостолів, с. 44).

«Доручення Спасителя, яке Він дав учням, поширюється на всіх віруючих у Христа аж до кінця часу. Фатальною помилкою буде думати, що спасіння душ ‒ справа лише посвяченого в духовний сан служителя. Доручення проповідувати Євангеліє дане всім, хто отримав натхнення з Неба. Усі, хто прийняв життя від Христа, покликані до праці в ім’я спасіння своїх ближніх. Для цього заснована Церква, і, приймаючи на себе її святі обов’язки, ми обіцяємо стати співпрацівниками Христа» (Е. Уайт. Христос – надія світу, с. 822).

**Питання для обговорення**

`1. Текст Дії 1:7 перегукується з Марка 13:32: «Про той же день або годину не знає ніхто: ані ангели на небі, ані Син, а тільки Отець». Еллен Уайт пише: «Божий народ ніколи більше не отримає вістки, яка ґрунтувалася б на термінах. Нам не дано знати ані певного часу злиття Святого Духа, ані часу Приходу Христа» (Вибрані вісті, т. 1, с. 188). Божа вісниця додає: «Ті, хто береться проголошувати звістку про годину, день або рік з’явлення Христа, роблять те, що Господь ніколи не доручав їм» (Advent Review and Sabbath Herald, 12 вересня, 1893). Наскільки актуальні ці твердження для нас сьогодні?`

`2. Існує думка: «Бог потребує більше свідків, ніж адвокатів». Як ви розумієте цей вислів?`

`3. Яку роль відігравала молитва в ранній Церкві? Чи є простим збігом факт, що молитва фігурує в описі вирішальних моментів у житті віруючих? Див. Дії 1:24; 8:14-17; 9:11, 12; 10:4, 9, 30;13:2, 3. Яке значення має молитва в нашому житті?`