---
title:  «І будете Мені свідками»
date:   30/06/2018
---

### Біблійні тексти для дослідження
Дії 1:6-8; Луки 24:25; Луки 24:44-48; П. Зак. 19:15; Дії 1:9-26; Прип. 16:33.

> <p>Пам’ятний вірш</p>
> «Але ви приймете силу, коли Святий Дух зійде на вас, і ви будете Моїми свідками в Єрусалимі, по всій Юдеї та Самарії – і аж до краю землі!» (Дії 1:8).

Місія Ісуса на Землі була завершена. Незабаром Бог пошле Святого Духа, Котрий, засвідчуючи справу апостолів різноманітними проявами сили, довірить їм особливу місію. Під Його проводом ця місія охопить усю Землю. Ісус не міг у людському тілі залишитися з учнями назавжди. Через Своє втілення Він був фізично обмежений у виконанні всесвітньої місії; крім того, Його вознесіння та звеличення на Небесах були необхідні для злиття Святого Духа.

Проте до воскресіння Ісуса учні не повністю розуміли це. Залишивши все, щоб іти за Ним, вони вважали, що Христос як успішний політик звільнить їхній край від римського ярма, відновить династію Давида та поверне Ізраїлеві колишню славу. Думати інакше їм було непросто.

Це головне питання останньої настанови Ісуса учням, записаної в Дії 1. Обітницю про Святого Духа наведено в цьому ж контексті. Перший розділ також повідомляє про повернення Ісуса на Небо та приготування ранньої Церкви до П’ятидесятниці.