---
title:  Для подальшого дослідження
date:   24/08/2018
---

«Навернені євреї не бажали повністю сприйняти зміни, передбачені Божим провидінням. Плоди праці апостолів серед язичників давали підставу передбачати, що кількість навернених з язичників значно перевищить число навернених євреїв. Євреї побоювалися: якщо дотримання обмежень і церемоній їхнього закону не буде для язичників обов’язковою умовою членства в Церкві, національні особливості євреїв, які досі вирізняли їх з-поміж усіх інших народів, врешті-решт будуть утрачені серед людей, які прийняли євангельську вістку» (Е. Уайт. Дії апостолів, с. 189).

«Християни-євреї, які проживали в безпосередній близькості від храму, дорожили особливими перевагами, які належали єврейській нації. Зауваживши, що християнська Церква відходить від обрядів і традицій юдаїзму, а святість, яка оточувала єврейські звичаї, може незабаром бути втрачена у світлі нової віри, багато хто обурився на Павла, бо саме він великою мірою посприяв цій зміні. Навіть серед учнів не всі були готові охоче прийняти рішення Собору. Деякі ревні поборники церемоніального закону ставилися до Павла з неприязню, вважаючи, що він нехтує вимогами єврейського закону» (там само, с. 197).

**Питання для обговорення**

`1. У класі Суботньої школи поверніться до останнього запитання в уроці за понеділок. Як ми розуміємо факт, що членство в істинній Церкві не гарантує спасіння? Наприклад, стародавній Ізраїль, безумовно, був «істинною Церквою», проте це не означає, що всі ізраїльтяни були спасенні. Якщо членство в істинній Церкві не гарантує спасіння, яка ж перевага бути її частиною?`

`2. Прийняття необрізаних язичників у релігійну громаду стало одним з найважливіших адміністративних питань, з якими зіткнулася рання Церква. Які подібні проблеми виникають у нашій Церкві сьогодні? Яким чином, маючи приклад з Дії 15, ми можемо навчитися вирішувати ці проблеми?`

`3. Під час обговорення попросіть деяких учнів класу зайняти позицію юдеїв, переконаних у тому, що язичники повинні навернутися в юдаїзм, перш ніж приєднатися до Церкви, на яку поширювалися дані Ізраїлеві обітниці заповіту. Які аргументи вони наводять і що ви можете на них відповісти?`
