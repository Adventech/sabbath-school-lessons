---
title:  Собор у Єрусалимі
date:   18/08/2018
---

### Біблійні тексти для дослідження
Дії 15; Гал. 2:11-13; Вих. 12:43-49; Римл. 3:30; Левит 18:30; Об’явл. 2:14, 20.

> <p>Пам’ятний вірш</p>
> «Але віримо, що ми, як і вони, спасемося благодаттю Господа Ісуса» (Дії 15:11).

Трохи більше ніж через два роки Павло і Варнава повернулися до Сирійської Антіохії. Оскільки на місіонерське служіння їх відправила місцева церква, вони відзвітуються перед нею за свою роботу. Однак особливий акцент у цьому звіті було зроблено не на їхніх особистих досягненнях, а на тому, що Сам Бог здійснив через них.

Однією з тем Єрусалимського собору став успіх виконання місії серед язичників, хоч багато юдеїв також прийняло Христа. Після випадку з Корнилієм постало питання щодо навернення необрізаних язичників (див. Дії 11:1-18), але тепер, коли багато язичників приєдналося до Церкви, ситуація ще більше ускладнилася. Чимало віруючих у Єрусалимі були дуже незадоволені. Вони вважали, що язичники спочатку мають здійснити обряд обрізання, тобто стати юдейськими прозелітами, щоб долучитися до Божого народу і спілкуватися з ними.

Лука в 15-му розділі книги Дії апостолів повідомляє про критичну точку, якої досягла ця проблема, а також про спільний пошук Церквою її вирішення. Собор у Єрусалимі став переломним моментом у здійсненні апостольською Церквою всесвітньої місії.