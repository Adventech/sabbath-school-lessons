---
title:  Для подальшого дослідження
date:   21/09/2018
---

«Чи звернувся розум Агрипи при цих словах до минулого своєї родини, до безплідних зусиль, ужитим його предками проти Того, про Кого проповідував Павло? Чи подумав він про свого прадіда Ірода, про побиття невинних немовлят у Вифлеємі? Про свого двоюрідного діда Антипу й убивство Івана Хрестителя? Про свого батька, Агрипу I, і про мученицьку смерть апостола Якова? Чи бачив він у нещастях, які так скоро спіткали цих царів, свідчення Божого несхвалення та наслідки їхніх злочинів проти Його слуг? Чи нагадали йому пишність і помпезність тих днів про час, коли його батько, монарх, могутніший за нього самого, стояв у тому ж місті, одягнений у блискучі шати, а люди кричали, що він бог? Хіба він забув, як, перш ніж стихли ці вигуки захоплення, честолюбного царя спіткала швидка страшна кара? Щось із цього промайнуло в пам’яті Агрипи, але його марнославство тішила чудова картина, яка була перед ним, а гординя й зарозумілість витіснили всі благородні думки» (Е. Уайт. Біблійний коментар АСД, т. 6, с. 1066, 1067).

**Питання для обговорення**

`1. Обговоріть у класі рішення Павла вимагати суду кесаря. Чи було це рішення правильним (пор. Дії 25:25; 26:31, 32)? У яких випадках слід захищати себе законними способами, а коли – цілком покластися на Бога?`

`2. Поміркуйте над словами Павла: «Тому, царю Агрипо, я не став чинити опір небесному видінню» (Дії 26:19). Що це говорить нам про Павла? Наскільки ми як християни вірні нашому місіонерському покликанню (1 Петра 2:9, 10)?`

`3. Павло любив людей, а не кількісні показники. На останньому слуханні в Кесарії він зізнався, що щиро прагне, аби кожен із присутніх став таким же, як він, – спасенним Божою благодаттю (див. Дії 26:29). Апостол бажав Божого спасіння цим людям більше, ніж свободи і справедливості собі. Який урок ми можемо почерпнути з наведеного прикладу? Чим ми готові жертвувати заради поширення Євангелія?`

`4. Агрипа мав можливість почути вістку Євангелія безпосередньо з уст Павла, проте відкинув її. Як ми можемо виявляти обережність, щоб не втратити можливостей, які відкриваються перед нами? Іншими словами, як ми можемо залишатися духовно налаштованими в навколишніх реаліях?`