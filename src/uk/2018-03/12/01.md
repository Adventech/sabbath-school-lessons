---
title:  Тюремне ув’язнення в Кесарії
date:   15/09/2018
---

### Біблійні тексти для дослідження
Дії 24-26; 1 Кор. 1:23.

> <p>Пам’ятний вірш</p>
> «Благав би я Бога, щоб не тільки ти, а й усі, що сьогодні мене чують, стали такими, як я, за винятком оцих кайданів» (Дії 26:29).

Прибуття Павла до Кесарії започаткувало його дворічне тюремне ув’язнення в цьому місті (Дії 24:27), а точніше, в Іродовому преторію (Дії 23:35) – офіційній резиденції римського правителя. Протягом цих років відбулося кілька слухань, де апостол Павло постав перед двома римськими правителями (Феліксом і Фестом) та царем (Агрипою II), таким чином продовжуючи здійснювати доручене Богом служіння (Дії 9:15).

На кожному засіданні Павло заявляв про свою невинність, що було підтверджене відсутністю доказів та свідків. Насправді вся ця розповідь показує, що Павло не зробив нічого, що заслуговувало б арешту; його можна було б звільнити, якби він не вимагав суду в кесаря (Дії 26:32). Однак ці слухання дали апостолові можливість свідчити про Ісуса й велику надію, яка міститься в обітниці про воскресіння.

Проте для Павла це були тривожні роки виснажливого ув’язнення. Єрусалимська церква, схоже, не надала йому в цей період жодної підтримки, а її керівники «знову почали плекати колишні упередження щодо праці Павла та його помічників» (Е. Уайт. Дії апостолів, с. 403).