---
title:  Навернення Савла
date:   28/07/2018
---

### Біблійні тексти для дослідження
Дії 26:9-11; П. Зак. 21:23; Дії 9:1-20; 1 Кор. 9:1; Гал. 1:1; Дії 9:20-30.

> <p>Пам’ятний вірш</p>
> «Сказав же йому Господь: Іди, бо для Мене він є вибрана посудина, щоб понести Моє Ім’я до народів, до царів і до синів Ізраїля» (Дії 9:15).

Навернення Савла з Тарса, згодом Павла, було однією з найдивовижніших подій в історії апостольської Церкви. Однак роль особистості Павла визначається не тільки самим фактом його навернення, адже Павло, безперечно, – не єдиний противник Церкви, котрий став справжнім християнином. Насамперед має значення те, що він здійснив заради Євангелія. Савло був запеклим противником ранніх християн і завдавав новоствореній Церкві відчутної шкоди. Для ефективної протидії Церкві він володів і рішучістю, і підтримкою влади. Однак Савло відгукнувся на Божий заклик дорогою до Дамаска і став найбільшим з апостолів. «З числа найбільш жорстоких і безжальних переслідувачів Церкви Христа піднявся найбільш здібний та успішний глашатай Євангелія» (Е. Уайт. Нариси життя апостола Павла, с. 9).

Колишній досвід Павла, пов’язаний з переслідуванням ранньої Церкви, завжди породжуватиме в ньому глибоке почуття власної негідності. При цьому він буде сповнений глибокої вдячності за Божу милість, недаремно виявлену до нього. З наверненням Павла християнська віра змінилася назавжди.