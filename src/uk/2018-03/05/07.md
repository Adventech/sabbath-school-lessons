---
title:  Для подальшого дослідження
date:   03/08/2018
---

«Смерть полеглого в бою полководця – втрата для його війська, однак вона не робить ворога сильнішим. Але коли видатна особистість стає на бік противника, це не лише втрата його колишніх прибічників, а й явна перевага для тих, до кого він приєднався. Господь легко міг знешкодити Савла Тарсянина смертю, коли той прямував до Дамаска, позбавивши гонителів головної ударної сили. Проте Бог у Своєму провидінні не тільки зберіг Савлові життя, а й навернув його, унаслідок чого цей войовник залишив ворожий табір та приєднався до послідовників Христа» (Е. Уайт. Дії апостолів, с. 124).

«Христос наказав Своїм учням іти й навчити всі народи; однак під впливом юдейського вчення і придбаних раніше знань їм було складно повністю збагнути слова свого Вчителя, тому учні зволікали. Вони називалися дітьми Авраама і вважали себе спадкоємцями Божественної обітниці. Лише через кілька років після вознесіння Господа їхній розум став більш відкритий до чіткого розуміння значення слів Христа про те, що вони повинні працювати заради навернення як юдеїв, так і язичників » (Е. Уайт. Нариси життя апостола Павла, с. 38).

**Питання для обговорення**

`1. Поміркуйте над запитанням Ісуса Савлові: «Чому ти Мене переслідуєш?» (Дії 9:4). Запитання свідчило про те, що Ісус-назарянин справді воскрес із мертвих. Крім того, у цьому запитанні Господь ототожнив Себе зі Своєю Церквою (див. також Матв. 25:34-45). Зло, заподіяне Церкві, ранить Самого Ісуса. Яке практичне значення ця істина має для нас сьогодні?`

`2. Свідчення про Ісуса спричиняє страждання в Його Ім’я. Тому не випадково грецьке слово _мартюс_ («свідок») у деяких мовах співзвучне зі словом «мучеництво». Що означає страждати за Ісуса?`

`3. Існує латинська крилата фраза: «Credo ut intelligam», що означає: «Вірю, аби пізнати». Як ця думка може допомогти нам зрозуміти досвід, пережитий Савлом з Тарса? Савло спочатку навернувся й повірив і тільки після цього знайшов правильне пізнання. Який урок ми можемо почерпнути з цього в моменти розчарування через те, що хтось не вірить у зрозумілі для нас істини?`