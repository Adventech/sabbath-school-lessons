---
title:  Для подальшого дослідження
date:   28/09/2018
---

«Христос дав Церкві священне доручення. Кожний її член має бути каналом, через який Бог може передавати світові скарби Своєї благодаті, незбагненні Христові багатства. Спаситель нічого так не бажає, як помічників, котрі явили б світові Його Дух і характер. Світ нічого так не потребує, як любові Спасителя, відкритої в людях. Усе Небо чекає на чоловіків і жінок, через яких Бог може виявити силу християнства» (Е. Уайт. Дії апостолів, с. 600).

«Бог давно чекає, коли дух служіння охопить усю Церк­ву, щоб кожний міг працювати для Нього згідно зі своїми здібностями. Якщо члени Божої Церкви будуть звершувати доручену Господом справу там, де в цьому є потреба, – на батьківщині чи за її межами, виконуючи євангельське доручення, тоді весь світ незабаром почує застереження і Господь Ісус повернеться на Землю в силі й великій славі» (там само, с. 111).

**Питання для обговорення**

`1. Як Лука змальовує віру Павла в Бога під час його подорожі до Рима? Як його беззастережна віра впливала на інших?`

`2. Незважаючи на всі пережиті труднощі, Павло не похитнувся у вірі та не відмовився від своєї місії. Він продовжував проповідувати в Римі, навіть маючи обмежену свободу. Що нам слід робити, коли приходить спокуса перестати проголошувати Євангеліє іншим людям?`

`3. Прочитайте Римл. 1:14, 15. Чому Павло відчував, що зобов’язаний проповідувати Євангеліє іншим? Чи відчуваємо ми цей обов’язок? Поміркуйте над таким твердженням: «Спасіння душ має стати справою всього життя кожного, хто вірить у Христа. Ми боржники перед світом за дану нам Богом благодать, за світло, яке осяяло нас, за явлені нам красу й силу істини» (Свідчення для Церкви, т. 4, с. 53).`

`4. Прочитайте ще раз уривок із книги Ісаї, процитований Павлом. Чи стосується ця звістка нас? Якщо ми зробимо запеклими наші серця щодо істини або деяких її аспектів, котрі суперечать нашим бажанням, яка небезпека нам загрожує?`

`5. Уявіть себе на місці воїна, прикутого ланцюгами до Павла. Які риси він бачив у людині, до якої був прикутий?`