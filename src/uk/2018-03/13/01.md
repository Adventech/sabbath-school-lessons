---
title:  Подорож до Рима
date:   22/09/2018
---

### Біблійні тексти для дослідження
Дії 27, 28; Римл. 1:18-20.

> <p>Пам’ятний вірш</p>
> «Не бійся, Павле! Тобі треба стати перед кесарем» (Дії 27:24).

Павло давно бажав відвідати Рим, проте арешт у Єрусалимі зруйнував усі його плани. Поступившись умовлянням по-законницькому налаштованих лідерів Єрусалимської церк­ви, він врешті-решт провів у римському ув’язненні близько п’яти років, включаючи час морської подорожі до Італії. Це перекреслило його місіонерські плани.

Незважаючи на уявну невдачу Павла, Сам Ісус обіцяв, що апостол буде свідчити про Нього в Римі (Дії 23:11). У цей похмурий час Господь не забув Свого слугу. Він захищав його від кровожерливого натовпу у внутрішньому дворі храму, стояв поруч із ним, коли його справу розглядали в синедріоні, був з ним у фортеці і тепер відкрився Своєму вірному свідкові у відповідь на його щиру молитву.

Незабаром після звільнення з першого римського ув’язнення Павло був знову заарештований, але цього разу – аби прийняти мученицьку смерть під час правління Нерона в 67 р. н. е. (див. 2 Тим. 4:6-8).

Апостол досягнув своєї мети в Римі. Очікуючи у в’язниці судового розгляду перед імператором, Павло проповідував, незважаючи на кайдани (Ефес. 6:20; Филп. 1:13). Він приймав усіх, хто приходив до нього (Дії 28:30,31), зокрема й важливих персон з кесаревого дому (Филп. 4:22).