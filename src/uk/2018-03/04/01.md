---
title:  Перші церковні керівники
date:   21/07/2018
---

### Біблійні тексти для дослідження
Дії 6; 7:48; Євр. 5:11-14; Михея 6:1-16; Дії 7; 8:4-25.

> <p>Пам’ятний вірш</p>
> «А Боже Слово росло; число учнів у Єрусалимі дуже множилося; і серед священиків дуже багато були послушні вірі» (Дії 6:7).

У день П’ятидесятниці навернулося багато євреїв-елліністів, які спочатку проживали в греко-римському світі й переселилися до Єрусалима (див. Дії 2:5, 9-11). Хоч вони також були юдеями, проте багато в чому відрізнялися від місцевих євреїв – «юдеїв», про яких ідеться в Дії 6:1. Насамперед еллінські євреї, як правило, не знали арамейської мови, якою в той час говорило населення Юдеї. Існували й інші відмінності – як у культурі, так і в релігії. Народившись в інших країнах, вони не були закорінені в юдейських традиціях або принаймні дотримувалися їх не так суворо, як місцеві юдеї. Ці люди, очевидно, не були сильно прив’язані до храмових обрядів і тих аспектів Мойсеєвого закону, які діяли винятково на території Ізраїлю.

Крім того, провівши більшу частину свого життя в греко-­римському оточенні та перебуваючи в тісному контакті з язичниками, вони, звичайно, краще розуміли універсальність християнської віри. Бог використовував багатьох віруючих із числа еллінських євреїв, щоб через них нести свідчення всьому світові.