---
title:  Для подальшого дослідження
date:   27/07/2018
---

«Гоніння на Єрусалимську церкву стали сильним поштовхом для звершення євангельської роботи. Служіння словом мало тут великий успіх, і виникла небезпека, що учні надовго залишатимуться на цьому місці, занедбуючи повеління Спасителя йти по всьому світу. Забуваючи про те, що силу протидіяти злу найкраще можна здобути в активному служінні, вони почали думати, що найголовніша справа – це захист Церкви від нападів ворога в Єрусалимі. Замість того щоб готувати новонавернених нести Євангеліє тим, котрі ще не чули про нього, вони були схильні задовольнятися досягнутим. Аби розпорошити Своїх представників по Землі, де вони могли служити іншим, Бог допустив на них переслідування. Вигнані з Єрусалиму віруючі «ходили й благовістили Слово»» (Е. Уайт. Дії апостолів, с. 105).

**Питання для обговорення**

`1. Уважно прочитайте наведену вище цитату Еллен Уайт про небезпеки, з якими зіткнулася рання Церква, задовольняючись виконаною роботою. Насамперед це означає, що, усупереч поширеній думці, багато юдеїв справді прийняло Ісуса як Месію. Який урок ми як народ повинні сьогодні почерпнути з цього уривка? Чому ми не повинні задовольнятися й обмежуватися успіхами на своїй території, а маємо нести вістку спасіння по всьому світу?`

`2. На момент, коли жили апостоли, взаємини між юдеями й самарянами були затьмарені багатовіковою ворожнечею. Чого нас навчає факт, що юдей Пилип свідчив про Ісуса в Самарії? Як адвентисти сьомого дня ми повинні уникати культурних та етнічних упереджень. Чи згодні ви з думкою, що хрест Христа зрівнює всіх нас перед Богом? Чи можна сказати, що універсальне значення смерті Христа вказує на безмежну цінність кожної людської душі?`

`3. Який підхід до серця ефіопа знайшов Пилип (Дії 8:27-30)? Як нам навчитися бачити й використовувати навіть найменші можливості, щоб ділитися Євангелієм з людьми?`

`4. Який урок ми почерпнули з Дії 6-8, завдяки якому можемо більш ефективно виконувати місію Церкви?`