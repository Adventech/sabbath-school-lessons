---
title:  Служіння Степана
date:   23/07/2018
---

Після їхнього призначення сім мужів не тільки займалися церковним служінням, а й успішно свідчили про Христа. Тому Євангеліє продовжувало поширюватися, а кількість віруючих незмінно зростала (див. Дії 6:7). Таке зростання викликало опір ззовні. Далі в розповіді Луки головним чином фігурує Степан – чоловік виняткової духовної сили.

`Прочитайте Дії 6:8-15. Що ці вірші повідомляють нам про Степана, його віру і характер? Що в його проповіді так сильно розлютило противників?`

Степан був елліністом, тому проповідував Євангеліє в еллінських синагогах Єрусалима. У місті таких було кілька. У тексті Дії 6:9, імовірно, міститься вказівка на дві з них – в одній збиралися переселенці з півдня (юдеї з Киринеї й Олександрії), а в другій – переселенці з півночі (юдеї з Килікії та Азії).

Головною темою суперечки, безперечно, став Ісус. Висунуті проти Степана звинувачення свідчили про те, що він розумів сутність Євангелія значно краще, ніж християни з юдеїв. Степана звинуватили в хулі на Мойсея та Бога, або в словах проти закону і храму. Навіть якщо Степана в чомусь неправильно зрозуміли або навмисно спотворили його слова, а лжесвідків намовили дати проти нього свідчення, обвинувачення не було абсолютно вигаданим, як у випадку із Самим Ісусом (Марка 14:58; Івана 2:19). Факт, що Степан чітко засуджує синедріон за надмірне шанування храму (див. Дії 7:48), свідчить: він глибоко розумів значення смерті Ісуса та її наслідки, принаймні для храму і храмових обрядів.

`Чому нам необхідно бути обережними щодо відданості усталеним поглядам? Яким чином можна зберігати відкритість до нового світу?`