---
title:  Життя в ранній Церкві
date:   14/07/2018
---

### Біблійні тексти для дослідження
Дії 2:42-46; 4:34,35; 3:1-26; 4:1-18; 5:1-11; 5:34-39.

> <p>Пам’ятний вірш</p>
> «І щодня вони однодушно перебували в храмі та, ламаючи по домах хліб, в радості й простоті серця приймали їжу, хвалячи Бога та маючи милість у всіх людей. Господь же додавав до них щодня тих, що спасалися» (Дії 2:46, 47).

Рання Церква найкраще усвідомлювала невідкладність місії. Факт, що Ісус, відповідаючи на запитання про встановлення Царства Месії, не визначив часових рамок (Дії 1:6-8), можна було інтерпретувати так: тепер усе залежить від злиття Святого Духа й виконання апостольської місії. Отже, у день П’ятидесятниці віруючі ранньої Церкви подумали, що все виконалося: вони отримали Святого Духа та проповідували представникам майже з усього світу, які прийшли до Єрусалима. Віруючі вважали, що не апостоли мали залишити Єрусалим й вирушити у світ, а світ повинен прийти до них (див. Дії 2:5-11).

Наступним кроком стало те, що питання особистого матеріального добробуту відійшло на другий план. Усвідомлюючи стислість часу, віруючі продавали своє майно та присвячували себе навчанню й спілкуванню, продовжуючи свідчити про Ісуса в межах Єрусалима. Однак їхнє общинне життя, яке давало можливість допомагати бідним, незабаром переросло в проблему, тому Бог мав втрутитися, аби зберегти єдність у Церкві. У цей час віруючі також зауважують перші ознаки протидії. Однак, незважаючи на всі ці труднощі, їхня віра залишалася непохитною.