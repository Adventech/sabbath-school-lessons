---
title:  Для подальшого дослідження
date:   20/07/2018
---

«Ми – управителі. Наш Господь вознісся, доручивши нам піклуватися про Його дім та інтереси, яким Він служив, перебуваючи у світі. Він повернувся на Небо, поклавши на нас відповідальність, і розраховує, що ми будемо пильнувати, очікуючи Його Приходу. Тож залишаймося вірними своєму обов’язку, щоб Господь, раптово прийшовши, не виявив, що ми спимо» (Е. Уайт. Свідчення для Церкви, т. 8, с. 37).

«Люди повинні усвідомлювати святість своїх обітниць і клятв щодо Божої справи. Ці обітниці зазвичай не вважають такими ж обов’язковими, як, наприклад, боргове зобов’язання, виписане однією особою іншій. Однак хіба обіцяння менш священне і не таке обов’язкове для виконання тільки тому, що воно дане Богові? Якщо в ньому немає спеціальних термінів і закон не може примусити людину до його виконання, чи християнин ігноруватиме взяте на себе зобов’язання? Жодна боргова розписка не є більш обов’язковою, ніж обітниця щодо Божої справи» (Е. Уайт. Біблійний коментар АСД, т. 6, с. 1056).

**Питання для обговорення**

`1. Ісус дав учням два невідкладних доручення: очікувати Його скорого повернення та сповіщати світові Євангеліє. Який вплив мають справляти ці доручення на наше усвідомлення власної місії й покликання?`

`2. Хтось одного разу сказав: «Ми повинні бути готові до повернення Христа, ніби воно відбудеться сьогодні, але продовжувати працювати [виконувати місію Церкви], немов Він прийде через 100 років». Яка мудрість міститься в цьому висловлюванні? Як ми можемо застосувати його в нашому житті?`

`3. Чому життя, смерть, воскресіння і повернення Ісуса повинні займати центральне місце в нашій проповіді? Подумайте: яку Добру звістку ми зможемо проголошувати без згадки про ці події?`

`4. Яким чином розповідь про Ананія й Сапфіру свідчить про те, що ми не можемо знати чужих намірів – ані добрих, ані злих?`

`5. Чи є у вашому оточенні сучасні Гамалиїли? Обговоріть у класі це запитання. Можливо, саме ви можете виступити в цій ролі для ближніх? Поділіться власним досвідом, як отримана або дана вами мудра порада принесла користь. Які уроки ми можемо почерпнути із цих досвідів?`