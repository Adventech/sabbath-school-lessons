---
title:  Для подальшого дослідження
date:   10/08/2018
---

«У розділі 10 книги Дії апостолів ми знаходимо ще один приклад служіння небесних ангелів, який привів до навернення Корнилія та його друзів. Будемо ж читати й перечитувати ці розділи [8-10], приділяючи їм особливу увагу. З них ми дізнаємося, що Небеса значно ближче до християнина, зайнятого спасінням душ, ніж багато хто припускає. З цих розділів нам також слід засвоїти урок: Бог уважний до кожної людської істоти і кожен має поводитися зі своїм ближнім, усвідомлюючи, що виконує справу Господа на Землі як одне з Його знарядь» (Е. Уайт. Біблійний коментар АСД, т. 6, с. 1059).

«Коли Церква молиться, Божа справа просувається, а зусилля Його ворогів – даремні, навіть якщо це не позбавляє Церкву від страждання й мучеництва. Лука всією душею вірить у перемогу Євангелія, визнаючи: хоч Боже Слово неможливо стримати, його служителі можуть постраждати й опинитися в кайданах» (Howard Marshall, The Acts of the Apostles, pp. 206, 207.).

**Питання для обговорення**

`1. Слово Боже так характеризує Корнилія: «Побожний і богобоязний разом з усім своїм домом: давав багато милостинь людям і завжди молився Богові» (Дії 10:2). Це свідчить про те, що Дух Божий впливав на Корнилія задовго до його зустрічі з Петром. Чи можна сказати, що посвячене життя Корнилія дозволило Богові відкрити йому Євангеліє? Який урок ми можемо почерпнути з цієї історії?`

`2. Повертаючись до уроку за понеділок, подумайте над таким запитанням: «Які моменти в культурній, соціальній і політичній сферах викликають міжетнічну напруженість, нагнітати яку християнам не личить?». Іншими словами, яким чином ми як християни можемо стояти вище умовностей нашої культури й походження?`

`3. Незважаючи на заподіяну шкоду, ініційовані Савлом гоніння обернулися на добро. Прибувши до Антіохії, біженці почали проповідувати юдеям і язичникам. Поділіться в класі особистим досвідом, як пережиті вами біль і страждання Бог перетворив на благословення.`

`4. Яків був одним з найближчих учнів Ісуса (див. Марка 5:37; 9:2; 14:33). Проте він першим з дванадцятьох апостолів зазнав мученицької смерті. Які ще ми можемо знайти в Біблії приклади того, як чесні люди несправедливо страждали? Який нам необхідно зробити висновок щодо питання страждань?`
