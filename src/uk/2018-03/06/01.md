---
title:  Служіння Петра
date:   04/08/2018
---

### Біблійні тексти для дослідження
Дії 9:32-43; 10:9-16; Ефес. 2:11-19; Дії 11:1-26; 12:1-18.

> <p>Пам’ятний вірш</p>
> «Відкривши уста, Петро промовив: Справді розумію, що не на обличчя дивиться Бог, але в кожному народі є той, хто прийнятний для Нього, хто боїться Його і чинить праведне» (Дії 10:34, 35).

Після повернення Павла до Тарса Петро знову стає головним персонажем оповіді Луки про ранню християнську Церкву. Петро здійснює місіонерські подорожі по всій Юдеї та прилеглим територіям. У книзі Дії апостолів викладені дві невеликі історії про чудеса – зцілення Енея та воскресіння Тавити (Сарни), а далі, у 10-му розділі, записана історія про Корнилія.

Питання навернення язичників викликало в апостольської Церкви найбільші розбіжності. І хоч дискусії після хрещення Корнилія не вирішували всіх проблем, злиття Святого Духа, яке нагадувало про події П’ятидесятниці, допомогло переконати Петра і братів у Єрусалимі в тому, що благословення Євангелія поширюються не тільки на юдеїв. Тим часом церква в Антіохії почала проголошувати Євангеліє язичникам.

Цього тижня ми розглянемо нове нетривале переслідування під керівництвом царя Ірода, а також побачимо, який вплив воно справило на апостолів, котрі уціліли під час попередніх гонінь.