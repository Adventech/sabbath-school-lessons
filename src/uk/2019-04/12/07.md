---
title:  Для подальшого дослідження
date:   20/12/2019
---

Прочитайте з книги Е. Уайт «Пророки і царі» розділ «Реформи» (С. 669-678).

«Старанне виконання доручених Богом обов’язків - важливий аспект справжньої релігії. Люди повинні використовувати обставини, як дані Богом знаряддя для виконання Його волі. Негайні й рішучі дії в потрібний момент увінчуються славною перемогою, натомість недбалість і зволікання принесуть невдачу справі та ганьбу Богові. Якщо керівники Божої справи не виявляють потрібного запалу, якщо вони байдужі та не цілеспрямовані, тоді й Церква буде недбалою, лінивою, схильною до розваг. Та якщо вони палають святим бажанням служити лише Богові, то й Церква буде згуртованою, сповненою надії і запалу.

Слово Боже рясніє яскравими разючими контрастами. Гріх святість стоять поруч, аби, одночасно споглядаючи їх, ми могли відмовитися від першого і прийняти друге. Сторінки, що описують ненависть, оманливість і віроломство Санваллата й Товійї, розповідають також про благородство, посвяченість і самопожертву Ездри та Неемії. Ми, звичайно, вільні обрати одне чи інше. Жахливі наслідки порушення Божих Заповідей протиставляються благословенням, які є результатом послуху. Ми самі маємо вирішити: страждати від першого чи тішитися другим» (Е. Уайт. Пророки і царі. С. 676).

**Питання для обговорення**

`Читаючи книги Ездри й Неемії, ми розуміємо, що багато ізраїльтян не були посвячені Богові, тому обрали язичницьких дружин. Однак Ездра не залишає їх у такому стані, натомість намагається виправити, сподіваючись на їхню зміну. А чи відбулася зміна? Змінивши свою поведінку, чи змінилися ці люди всередині? Чи зросло їхнє посвячення Богові? Чи маємо ми докази, що багато хто з них насправді не змінився? Які уроки можемо почерпнути з їхніх помилок? Наскільки важливе справжнє перетворення серця?`

`Як ми можемо допомогти людям у нашій церкві, котрі мають проблеми через неправильний вибір супутника життя?`

`Хоч принципи Бога вічні й абсолютні, культури народів дуже відрізняються одна від одної. Чому ми повинні враховувати ці відмінності, намагаючись застосовувати Божі принципи у своєму житті й різних ситуаціях?`