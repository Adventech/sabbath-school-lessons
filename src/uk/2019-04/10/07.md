---
title:  Для подальшого дослідження
date:   06/12/2019
---

Прочитайте з книги Е. Уайт «Дорога до Христа» розділ «Зростання в Христі» (С. 67-75).

«Хрест Христа буде предметом вивчення і прославлення викупленими протягом вічності. У Христі прославленому вони бачитимуть розп’ятого Христа. Спасенні ніколи не забудуть, що Той, Чия сила створила незліченні світи керує їхнім рухом у безмежному просторі, Улюблений Божий, Велич Небес, перед Яким схиляються херувими й серафими, ‒ принизив Себе, щоб підняти грішну людину; поніс на Собі вину і ганьбу за гріх; зазнав розлуки з Отцем, коли Той закрив від Нього Своє лице, доки скорбота і горе грішного світу не розбили Його серце і не позбавили життя на Голгофському хресті. Те, що Творець усіх світів, Вершитель долі всіх людей відмовився від Своєї слави та принизив Себе з любові до людини, ‒ буде постійно викликати подив і захоплення мешканців Усесвіту. Дивлячись на Викупителя, на вічну славу Отця, яка сяє на Його обличчі, а також на престол, утверджений навіки й віки, та знаючи, що Боже Царство не матиме кінця – усі викуплені народи висловлять свої почуття в прекрасному співі: “Заколений Агнець достойний прийняти силу і багатство, мудрість, міць, честь, славу, благословення”» (Е. Уайт. Велика боротьба. С. 651, 652).

**Питання для обговорення**

`У класі обговоріть питання про те, як знайти правильний баланс між благоговінням і радістю в поклонінні. Чи шанобливість і радість виключають одна одну?`

`Ізраїльтяни відновили мур навколо Єрусалима і за допомогою церемонії посвячення віддали місто під Божественний захист, тим самим визнаючи, що мур не допоможе, якщо Бог не захистить місто. Добре сказав Соломон: «Коли дому Господь не будує, даремно працюють його будівничі при ньому! Коли міста Господь не пильнує, ‒ даремно сторожа чуває!» (Псал. 127:1). Що це говорить нам про будь-які наші зусилля для Господа?`

`Яка роль музики в досвіді поклоніння вашої громади?`

`Слово Боже ясно говорить: Ісус ‒ наш Первосвященик у Небесному святилищі. Що Він звершує там заради нас? Що відкриває нам служіння священиків у земному храмі про служіння Ісуса в Небесному святилищі?`

#### Додаткове читання: Вибрані цитати Эллен Уайт

Дорога до Христа  «Зростання у Христі» C.50-57

Щоб мені пізнати Його  «Здійснене викуплення» C.74