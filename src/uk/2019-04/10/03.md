---
title:  Очищення
date:   02/12/2019
---

Після розповіді про посвячення муру і зібрання співаків, автор повідомляє про очищення. «І очистилися священики та Левити, і вони очистили народ, і брами та мур» (Неем. 12:30).

Корінь слова «очищення» на івриті означає «бути чистим, очищеним» і використовується в багатьох місцях Старого Завіту, зокрема в контексті розуміння моральної чистоти й очищення перед Богом.

`«Коли ж ходимо у світлі, як Сам Він є в світлі, то маємо спільність одне з одним, і кров Ісуса [Христа], Його Сина, очищає нас від усякого гріха. Коли скажемо, що не маємо гріха, то самих себе обманюємо, і немає в нас правди. Якщо ж визнаємо свої гріхи, то Він, вірний і праведний, щоб простити нам гріхи й очистити нас від усякої неправедності» (1 Івана 1:7-9). Що цей текст повідомляє нам про: 1) людську природу, 2) Божественне прощення, 3) Божу силу в нашому житті?`

Храм і служіння в ньому були найважливішими компонентами релігії стародавнього Ізраїлю. Однак і храм, і служіння були тільки засобом для досягнення мети, а не самою метою. І це, звичайно ж, мало б привести людей до спасенних відносин з Богом та Господом Ісусом Христом, з Котрим вони уклали завіт, аби пізнати Його силу у своєму житті. Саме усвідомлення того, що Бог здійснив заради нашого спасіння, спонукає нас любити Його і поклонятися Йому. Це одна з причин, чому знову й знову стародавні ізраїльтяни розповідали про те, що Господь здійснив для них у минулому. Це допомагало їм глибше осягнути доброту й любов Господа, що було центром радості і вдячності, які просочували їхній досвід поклоніння.

Сьогодні усвідомлення прощення гріхів має спонукати людей дякувати Богові в надії й радості. Тільки в такому разі легко прославляти Господа і висловлювати вдячність за красу Його характеру. Чи можемо ми мати більше одкровення Божого характеру, аніж хресна смерть Ісуса, Котрий зазнав покарання за наші гріхи, щоб ми могли уникнути вічної смерті?

`Незалежно від ваших минулих гріхів або вашого теперішнього стану, у Голгофській Жертві ви можете мати повне прощення — і саме зараз. Чому б вам не прийняти запропоноване Ісусом прощення?`

#### Додаткове читання: Вибрані цитати Эллен Уайт

Наш Небесний Отець виявляє до нас безмірну доброту, коли допускає в нашому житті обставини, в яких земне втрачає для нас свою привабливість і наші прагнення звертаються до небесного. Найчастіше втрата земних благ навчає нас більшого, ніж володіння ними. Коли нас спіткають випробування та скорботи, це зовсім не означає, що Ісус не любить і не благословляє нас. Співчутливий Агнець Божий ототожнює свої інтереси з інтересами Його дітей, які страждають. Він оберігає їх щомиті. Йому знайомі всі печалі, Він знає всі нашіптування сатани, усі сумніви, що терзають душу... Він заступається за спокушуваних, які помиляються і не мають віри. Він бажає пригорнути їх до Себе. Його завдання — освятити Свій народ, очистити, облагородити їх і наповнити їхні серця миром. Так Він підготовляє їх для слави, честі й вічного життя, для спадщини більш дорогоцінної та довговічної, ніж у земних царів.24 {ННП 380.4}

Чоловіків та жінок...повинні почути про любов Спасителя, про прощення, яке безоплатно дається усім, хто приходить до Нього, визнаючи гріхи. {СЗ 198.4}

Завдяки такому впливу багато страждальців будуть скеровані на шлях життя. Небесні ангели співпрацюють із людьми, несучи підбадьорення, надію, радість і мир в серця хворих і страждальців. У таких умовах хворі отримують подвійні благословення і багато хто знаходять здоров’я. Квола хода набуває пружності. В очах знову з’являється блиск. Зневірені сповняються надії. На колись сумному обличчі з’являється вираз радості. Невдоволений тон поступається місцем голосу, в якому чути нотки бадьорості й задоволення. {СЗ 198.5}