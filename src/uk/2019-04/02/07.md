---
title:  Для подальшого дослідження
date:   11/10/2019
---

Прочитайте з книги «Пророки і царі» розділ «Людина великих можливостей» (С. 628-634).

Неемія був людиною молитви. Він «не раз виливав свою душу перед Богом, благаючи за свій народ. Однак цього разу під час молитви в його душі визріло святе рішення: якщо вдасться отримати згоду царя і необхідну допомогу для доставки інструментів та матеріалів, він особисто візьметься за справу відбудови єрусалимських мурів і повернення Ізраїлеві національної могутності. Він благав Господа допомогти йому знайти милість в очах царя для здійснення цього задуму. “Дай же сьогодні успіх Своєму слузі, ‒ благав він, ‒ і дай знайти милосердя перед оцим мужем”. Упродовж чотирьох місяців Неемія чекав слушної нагоди, щоб звернутися зі своїм проханням до царя» (Е. Уайт. Пророки і царі. С. 629, 630).

**Питання для обговорення**

`Про що свідчить факт, що всі покликані Богом герої як у Старому, так і в Новому Завітах стикалися із сильною опозицією? Чому це відбувалося майже в кожному випадку? Це запитання можна перефразувати так: які випадки ви можете згадати, коли покликані Богом провісники Його волі не зіштовхувалися з опором? Яку підтримку ми можемо знайти, щоб не розчаруватися, виконуючи Божу волю та зіштовхуючись із сильними перешкодами в досягненні того, до чого покликав нас Господь?`

`Прочитайте Неем. 2:18. Що це говорить нам про силу особистого свідчення? Наскільки важливо було для Неемії отримати позитивну відповідь від своїх братів-євреїв?`

`Ні Ездра, ні Неемія нічого не могли зробити без допомоги царя. Фактично ці Божі служителі діяли у співпраці з язичницькою політичною владою. Який урок ми можемо почерпнути з цього та якою мірою ми як Церква можемо співпрацювати з політичними силами? У той самий час, чому Церква повинна бути дуже обережною в такій співпраці?`

`У класі Суботньої школи дослідіть молитву Неемії (Неем. 1:1-11). Чого ви можете навчитися для поглиблення своїх відносин з Богом? Які уроки щодо посвячення, визнання й довіри обітницям можна почерпнути з цієї молитви?`

#### Додаткове читання: Вибрані цитати Эллен Уайт

Пророки і царі, «Людина великих можливостей,» pp. 417-421

Щоб мені пізнати Його, «Життя, яке використовує Бог,» pp. 89