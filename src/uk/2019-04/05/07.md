---
title:  Для подальшого дослідження
date:   01/11/2019
---

Прочитайте з книги «Пророки і царі» розділ «Засудження здирства» (С. 646-652).

«Коли Неемія почув про цей жорстокий утиск, він сповнився обурення. “Сильно запалав у мені гнів, ‒ говорить він, ‒ коли я почув їхній зойк та ці слова”. Він розумів: насильницьке здирство можна викорінити, лише беззастережно підтримавши справедливість. Із властивою йому енергією та рішучістю він узявся до роботи, щоб полегшити долю своїх братів» (Е. Уайт. Пророки і царі. С. 648).

«Ісус указує ще на один принцип, який робить клятву непотрібною. Він навчає, що правда має бути для нас законом у мові. “Слово ваше нехай буде: Так — так, ні — ні, а що більше цього, те від лукавого”» (Е. Уайт. Небесні принципи щасливого життя. С. 67).

«Ці слова засуджують усі пусті висловлювання і звороти, які межують із богохульством. Вони засуджують фальшиві компліменти, будь-яке відхилення від правди, лестощі й перебільшення, хитрощі в торгівлі, яких так багато в нашому суспільстві та в діловому світі. Слова Його навчають, що кожен, хто видає себе не за того, ким є насправді, і чиї слова не відображають його справжніх почуттів, не може бути названий чесною людиною» (там само. С. 68).

**Питання для обговорення**

`Чому егоїзм лежить в основі всіх людських проблем у фінансовій сфері та в міжособистісних стосунках?`

`Як Божий народ може уникнути жадібності? Що Господь передбачив для цього? Дослідіть такі тексти: Ісаї 58:312 і Михея 6:6-8.`

`Поміркуйте про дар мови і силу наших слів. Поясніть зміст текстів Івана 1:1, 2, де Ісус названий «Словом». Як це допомагає нам зрозуміти важливість і значення слів?`

`Багато років тому Ісус сказав, що бідні завжди будуть серед нас. Ми покликані допомагати нужденним. Як ці дві ідеї узгоджуються між собою, спонукаючи християн допомагати тим, кому пощастило менше?`
