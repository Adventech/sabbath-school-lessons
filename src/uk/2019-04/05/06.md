---
title:  Приклад Неемії
date:   31/10/2019
---

`Прочитайте Неем. 5:14-19. Чому Неемія «не їв намісничого хліба»?`

Очевидно, у цих віршах Неємія викладає звіт про своє 12-річне губернаторство в Юдеї, який він надав після повернення до двору царя Артаксеркса. Хоч губернатори мали право отримувати прибуток від своїх підданих, Неемія ніколи не користувався цим правом і, напевно, сам заробляв собі на життя. Він оплачував витрати не тільки власні, а й своєї сім’ї та безлічі інших людей. Нам відоме ім’я єдиного намісника, першого серед них ‒ Зоровавеля. Говорячи про намісників попередніх, Неемія, імовірно, має на думці начальників, котрі керували в період між Зоровавелем та ним. Зрештою, до кінця свого першого терміну він, очевидно, залишився ні з чим. Замість того щоб набувати багатство, як можна було очікувати від престижного становища, він, можливо, втратив багатство і все майно. Неемія був багатий, тому міг забезпечувати щоденною їжею багатьох людей і був щедрий у цьому (див. Неем. 5:17, 18).

Хоч дії Неемії не були ідентичні діям Авраама після того, як він врятував полонених (див. Бут. 14), проте його поведінка розкриває важливий принцип.

`Прочитайте Неем. 5:19. Як розуміти цю молитву Неемії у світлі Євангелія?`

Поведінка Неемії – приклад того, як людина, покликана Господом на служіння, ставить інтереси Божої справи вище за власні інтереси й переваги. Це хороший урок для всіх нас, незалежно від нашої конкретної ситуації. Легко працювати для Господа, коли це не вимагає великих фінансових витрат.

`Прочитайте Филп. 2:3-8. Яким чином саме зараз ви можете продемонструвати своїм життям принципи самозречення, викладені в прочитаному уривку?`

#### Додаткове читання: Вибрані цитати Эллен Уайт

У той час як погляди всіх робітників, готових прислухатися до найменшого сигналу, часто спрямовувалися на Неємію, його очі та серце підносилися до Бога, великого Наглядача над всією роботою, Того, Хто уклав у серце Свого слуги бажання будувати. І коли віра та мужність міцніли в його серці, Неємія вигукував: «Небесний Бог — Він дасть нам успіх!», — і його слова, повторювані устами та луною, зворушували серця робітників уздовж усього муру {ХС 245.3}

Неємія та його товариші не ухилялися від труднощів і не звільняли себе від важкого служіння. Ні вночі, ні вдень, ані навіть упродовж короткого часу для сну вони не здіймали свій одяг і не відкладали набік своєї зброї. «І ні я, ані брати мої, ані юнаки мої, ані сторожі, що були за мною, ми не здіймали своєї одежі, — кожен мав свою зброю при своєму стегні» {ХС 246.1}

Ніщо так не послаблює силу Церкви, як гордість і егоїзм... Христос залишив нам приклад любові і покори, який спонукає всіх Його послідовників любити одне одного так, як Він полюбив нас. Нам слід зі смиренням вважати інших кращими за себе. Нам потрібно виявляти помилки і недоліки власного характеру і звертати менше уваги на помилки інших. Нам необхідно бути особливо уважними й обережними, щоб, розглядаючи речі, які належать іншим, ми не почали критикувати чи представляти їх у помилковому світлі або ж не захотіли заволодіти ними. Ми повинні справедливо судити про те, що належить нашим братам, і всім, з ким ми підтримуємо відносини. Дух служіння своїм егоїстичним інтересам, який виявляється у прагненні до переваги або суперництва, не приведе до добра, і, крім того, він є образою для Бога. Дух Христа, який керує Його послідовниками, сприяє не тільки їхньому успіху й добробуту, але в однаковій мірі зацікавлений і в успіхові та благополуччі їхніх братів. Саме в цьому і виявляється любов до ближнього, як до самого себе... {ЩМП 180.2}

"Ми всі були боржниками Божественної справедливості, не спроможними заплатити свій борг. Тоді Божий Син зглянувся над нами і заплатив ціну нашого викуплення. Він став бідним, аби ми збагатилися Його убогістю. Виявляючи щедрість до Його бідних дітей, ми свідчимо про свою щиру вдячність за виявлену до нас милість. «Робімо добро усім, — радить апостол Павло, — а найперше тим, які рідні у вірі». Його слова співзвучні словам Спасителя: «Убогих ви завжди маєте біля себе і будь-коли можете робити їм добро». {ПЦ 433.3}

«Усе, чого тільки бажаєте, щоб чинили вам люди, так чиніть їм і ви, бо в цьому Закон і Пророки». {ПЦ 433.4}"