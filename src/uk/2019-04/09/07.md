---
title:  Для подальшого дослідження
date:   29/11/2019
---

Прочитайте з книги Е. Уайт «Дорога до Христа» розділ «Чи належимо ми Христові?» (С. 57-65).

«Є люди, які відчули вибачливу любов Христа й усім серцем бажають бути дітьми Божими. Однак вони бачать свою недосконалість, вади і тому схильні сумніватися в тому, чи їхні серця оновлені Святим Духом. Таким я хочу сказати: “Не впадайте у відчай”. Нам ще не раз доведеться схилятися до ніг Христа, оплакуючи власні вади й помилки; але ми не повинні занепадати духом. Навіть якщо ворог перемагає, ми не залишені, не відкинуті Богом. Христос перебуває по правиці Божій, Він заступається за нас... Він хоче відновити у вас Свій образ, бачити у вас відображення Своєї чистоти й святості. І якщо ви тільки підкоритеся Йому, тоді Той, Хто почав у вас добре діло, здійснюватиме його до Приходу Ісуса Христа. Ревно моліться та зміцнюйтеся у вірі! Зневірившись у власних силах, покладемо надію на силу нашого Викупителя і будемо славити Його ‒ Цілителя людських душ» (Е. Уайт. Дорога до Христа. С. 64).

**Питання для обговорення**

`Поміркуйте над другим розділом книги пророка Даниїла. Подумайте про те, як Даниїл тисячі років тому настільки точно передбачив виникнення й падіння імперій і навіть розділення сучасної Європи. Яку втіху дає нам це пророцтво, свідкуючи: навіть серед хаосу Бог знає майбутнє та керує ним?`

`Бог знає про нас усе. Це втішає нас, дарує відчуття безпеки і впевненості в тому, що ми перебуваємо під Його опікою. «А тепер отак каже Господь, що створив тебе, Якове, і тебе, о Ізраїлю: Не бійся, бо Я тебе викупив, Я покликав ім’я твоє, Мій ти!» (Ісаї 43:1). Як переконати людей у присутності Бога в їхньому житті і Його турботі про них, коли вони переживають емоційні, соціальні або фінансові кризи?`

`Розгляньте питання в уроці за середу, де йдеться про небажання Ездри скористатися допомогою царя, оскільки це могло кинути тінь на репутацію Бога. Ми знаємо, наприклад, що Бог ‒ Цілитель. Чи означає це, що, звертаючись до лікаря по допомогу, ми демонструємо недовіру до Нього, як Цілителя? Обговоріть це питання в класі.`

#### Додаткове читання: Вибрані цитати Эллен Уайт

Дорога до Христа  «Чи належимо ми Христові?» C.43-49

Другий прихід Христа — Головна Подія Майбутнього  «Плакати чи радіти?» 1ДПХ 35.1