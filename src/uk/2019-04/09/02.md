---
title:  Бог історії
date:   24/11/2019
---

`Прочитайте Ездри 1:9-11; Дан. 1:1, 2. Як тексти з книги пророка Даниїла допомагають нам зрозуміти, про що говорив Ездра?`

Зверніть увагу: у книзі Ездри викладені деталі, а в книзі пророка Даниїла зображена широка картина. Разом ці тексти стверджують, що Господь керує всім.

«Історія народів і нині промовляє до нас. Кожному народові, зокрема кожній людині, Бог відводить місце у Своєму великому Плані. Нині люди й цілі народи перевіряються за допомогою виска, якого тримає рука Непомильного. Кожна людина своїм вибором вирішує власну долю; Бог же управляє всім для здійснення Своїх намірів» (Е. Уайт. Пророки і царі. С. 536).

`Прочитайте Дан. 5. Який урок можна почерпнути з життя Валтасара?`

У жовтні 539 року до Р. Х. відбулося падіння Вавилона, коли Кір, цар мідо-перської армії, увійшов до міста. Валтасар, помилково покладаючись на свої успіхи, розкіш і славу, був настільки самовпевненим, що організував того вечора величезний банкет, за що й поплатився життям. Божественна рука написала на стіні палацу, що його дні полічені та підійшли до кінця. Хоч Валтасар знав історію навернення могутнього царя Навуходоносора, однак не зробив для себе висновків. Трагічно, коли ми не слухаємо Божих попереджень та не дотримуємося Його настанов.

Пророк Даниїл завжди перебував при дворі, але Валтасар гнорував його. Втрачаючи благоговіння перед святістю Бога

Його присутністю в нашому житті, ми прокладаємо шлях, сповнений труднощів, проблем і трагедій, який врешті-решт закінчується смертю.

`Розповідаючи про царя Навуходоносора, Даниїл сказав: «А ти, сину його Валтасаре, не смирив свого серця, хоч усе це знав» (Дан. 5:22). Як нам перевірити, що ми у своєму житті не припускаємося такої самої помилки, що й Валтасар? Яким чином розуміння Голгофського подвигу нашого Спасителя має завжди упокорювати нас перед Богом?`

#### Додаткове читання: Вибрані цитати Эллен Уайт

У перші роки царювання Єгоякима було чимало попереджень про наближення загибелі. Незабаром мало виконатися слово Господнє... Ассирійському царству на півночі, яке так довго панувало над народами, надходив кінець. Єгипет на півдні, на силу якого марно покладався юдейський цар, також мав зазнати рішучого удару. Якось несподівано на сході міцніла нова світова сила — Вавилонська імперія, яка швидко затьмарила всі інші народи. {ПЦ 278.1}

Через кілька недовгих років цар Вавилону мав стати знаряддям Божого гніву проти нерозкаяної Юдеї...Спочатку невеликими групами, а потім тисячами і десятками тисяч, юдейський народ буде забраний у неволю до землі Шінеар — місця насильницького вигнання. Єгояким, Єхонія, Седекія — усі ці юдейські царі стануть васалами Вавилонського правителя, і кожний з них повставатиме проти гнобителя. Кари, одна суворіша за іншу, спіткають непокірний народ, доки, врешті-решт, увесь край не перетвориться на пустку. Єрусалим буде спустошений і спалений вогнем; збудований Соломоном храм — зруйнований, а Юдейське царство впаде, щоб ніколи більше не зайняти колишнього становища серед народів землі. {ПЦ 278.2}

Спочатку пророк нагадав Валтасарові ті істини, які були йому відомі, але з яких він не навчився упокоренню, яке могло б його врятувати. Даниїл говорив про гріх Навуходоносора, його падіння, ставлення Господа до нього, про даровані йому владу і славу, про божественний суд через його гордість та остаточне визнання ним влади й милості ізраїлевого Бога. Після цього сміливими і влучними словами пророк докорив Валтасарові за беззаконня...Йому була дана можливість пізнати правдивого Бога і слухатися Його, але він знехтував нею і нині мусив пожинати плоди власного непослуху. {ПЦ 349.3}

Тієї останньої шаленої ночі Валтасар і його вельможі переповнили чашу власної вини та беззаконня Халдейського царства. Божа рука не могла більше стримувати грізне лихо...Через запеклість серця цих людей Бог, врешті-решт, визнав за необхідне виголосити остаточний вирок. Валтасар мав загинути, а його царство переходило до іншого правителя. {ПЦ 350.3}