---
title:  Випробування, скорботи і списки
date:   23/11/2019
---

### Біблійні тексти для дослідження
Ездри 1:9-11; Дан. 1:1, 2; Дан. 5; П. Зак. 30:1-6; Ездри 8:1-23; Неем. 11:1, 2; 12:1-26.

> <p>Пам’ятний вірш</p>
> «Зміцняють присягу при браттях своїх, при своїх шляхетних, і вступили в клятву та присягу, щоб ходити в Божому Законі, що був даний через Мойсея, Божого раба, і щоб дотримуватися, і щоб виконувати всі заповіді Господа, нашого Бога, і постанови Його» (Неем. 10:30).

Зазвичай ми пропускаємо генеалогії, довгі переліки поколінь або імен людей у Біблії. Проте Господь зазначив х у Святому Письмі не дарма. Біблійний Бог ‒ Бог подробиць. Він зауважує подробиці, і це запевняє нас, що Творець ніколи не забуде нас.

Кілька прикладів генеалогії в книгах Ездри й Неемії доводять, що Бог знає все про наші сім’ї, а списки речей свідчать: Бог піклується навіть про те, що інші можуть вважати «несуттєвим». Ісус запевнив, що Всевишній піклується про горобців і знає кількість волосся на нашій голові: «Чи не п’ять горобців продають за два асарії? І жодний з них не забутий перед Богом. Адже навіть волосся на вашій голові все полічене. Не бійтеся: ви кращі від багатьох горобців» (Луки 12:6, 7). Бог, Котрий піклується про малих птахів, піклується і про всі наші потреби Він знає навіть дрібні деталі всього, що нас турбує.

Таким чином, ми можемо повністю покладатися на Нього, розвивати довіру і зберігати впевненість у тому, що Господь піклується про кожну сферу нашого життя. Водночас нам необхідно пам’ятати, що й ми повинні дбати про своє життя.
