---
title:  Місіонерська історія
date:   15/11/2019
---

#### Подарунок для президента уганди

_Ендрю Мак-Чесні, Адвентистська місія_

Президент усесвітньої Адвентистської церкви Тед

Вільсон був у пошуках відповідної релігійної літератури, коли я прибув до готелю Уганди, щоб супроводжувати його та інших церковних лідерів на зустрічі з президентом цієї африканської країни Йовері Мусевені.

‒ У мене є ручка для президента, ‒ сказав пастор Вільсон, указуючи на спеціальну ручку з гравіюванням і логотипом Адвентистської церкви. ‒ Але чи приготували ви якісь книги для нього?

‒ У мене в кімнаті є непоганий екземпляр книги «Дорога до Христа», ‒ відповів я.

Поглянувши на годинник, пастор Вільсон попросив мене негайно принести цю книгу.

Піднявшись у номер, я здивувався, виявивши, що вона вже приготовлена.

Два тижні тому на запитання свого батька, чи планую я брати якісь книги для подарунків у поїздці, я заперечливо похитав головою. Я пояснив, що брав п’ять примірників книги «Дорога до Христа» в мою минулу поїздку до Росії і важко було знайти охочих отримати їх.

‒ У будь-якому разі ти повинен узяти кілька книг, ‒ наполягав батько.

Я неохоче купив п’ять примірників книги «Дорога до Христа» в адвентистському книжковому центрі в Кіне, штат Техас.

Однак це не задовольнило батька.

‒ Ти ж візьмеш ще новий переклад Біблії?

Я часто купую Біблію нового перекладу перед поїздкою використовую його, коли мене просять проповідувати, а потім дарую його. Сам я віддаю перевагу читати Біблію в моєму телефоні, але завжди проповідую з книгою.

‒ Він мені не знадобиться, ‒ відповів я батькові. ‒ Я не буду проповідувати.

Батька це анітрохи не збентежило. І мені довелося купити чорний шкіряний екземпляр Біблії нового перекладу.

У номері готелю в Уганді я згадав про цю Біблію, узяв її та книгу «Дорога до Христа» для пастора Вільсона.

Незабаром президент Мусевені вітав нас у Білому домі Уганди в Ентеббе й відразу засипав пастора Вільсона запитаннями про те, чому адвентисти дотримуються суботи. Пастор відповів невеликими біблійними роздумами і пізніше попросив скасувати в країні іспити по суботах для студентів-адвентистів. Ми всі дуже зраділи, коли президент Мусевені погодився вирішити це питання.

Тед Вільсон подарував президентові Мусевіні гравіровану ручку і запропонував використовувати її для підписання важливих документів або, що ще важливіше, для підкреслення текстів Біблії. Потім він вручив йому Біблію та книгу «Дорога до Христа». Президент Мусевені з усмішкою прийняв книги й показав їх усім присутнім.

Того ж вечора я, схвильований, зателефонував батькові. «Дякую, що слухаєш повеління Духа Святого», ‒ подякував я йому.

Тепер в усі поїздки я беру із собою нову Біблію та кілька примірників книги «Дорога до Христа».