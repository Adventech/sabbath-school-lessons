---
title:  Для подальшого дослідження
date:   25/10/2019
---

Прочитайте з книги Е. Уайт «Пророки і царі» розділи «Будівничі стін Єрусалима», «Засудження здирства» і «Змова язичників» (С. 635-660).

«Опозиція відкритих ворогів та розчарування від уявних друзів – усе, із чим зустрічалися будівничі за днів Неемії, - характерне явище сьогодення, з яким стикаються всі Божі працівники. Християни зазнають випробувань не тільки через гнів, презирство та жорстокість ворогів, а й через лінощі, непослідовність, інертність й віроломство друзів і помічників» (Е. Уайт. Пророки і царі. С. 644).

«Ворогам не вдалося подолати Неемію, і це завдяки його непохитній відданості Божій справі та цілковитій довірі до Бога. Бездіяльна людина стає легкою здобиччю спокуси; але хто поставив перед собою благородну мету, що поглинає увесь його час і всі сили, той практично неприступний для зла. Якщо християнин постійно зростає у вірі, він не ослабне, бо в усьому вбачатиме руку Безмежної Любові, Котра робить усе для здійснення Своїх добрих намірів. Справжні Божі слуги трудяться з неослабною рішучістю, тому що престол благодаті – їхня вічна опора» (там само. С. 660).

**Питання для обговорення**

`Поставте себе на місце Зоровавеля, Ісуса та інших керівників, коли вороги прийшли до них із пропозицією допомоги. Озираючись назад, ми можемо бачити, що євреї вчинили правильно, не погоджуючись на таку пропозицію. Як ми, адвентисти, можемо знати, коли повинні, а коли не повинні співпрацювати з іншими? Яких критеріїв ми повинні дотримуватися?`

`Вивчаючи біблійну історію, ми бачимо небезпеку компромісу зі світом. Справді, уся історія стародавнього Ізраїлю аж до вавилонського полону була яскравим прикладом такого компромісу. Водночас, що відбувається, коли люди, намагаючись уникнути цієї небезпеки, впадають в іншу крайність? Самого Ісуса звинуватили в порушенні суботи (див. Івана 9:14-16) ‒ хіба це не приклад того, що Його обвинувачі впали в іншу крайність? Як нам дотримуватися золотої середини?`
