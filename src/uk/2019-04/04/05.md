---
title:  Неемія вживає заходів (444 р. до р. х.)
date:   23/10/2019
---

`Прочитайте Неем. 4. Що зробили євреї під керівництвом Неемії, аби протистояти опозиції? Чому для них було важливо готуватися до битви, а не просто пасивно вважати, що Бог захистить їх?`

Після призупинення будівництва народ знову почав працювати. Люди молилися, а Неемія створив активну охорону. Народ працював і вдень, і вночі, щоб бути готовими до будь-яких несподіваних атак. Неемія також організував озброєну охорону навколо стіни, і кожна сім’я була готова боротися. Він розділив усіх людей на дві групи: одна працювала, а друга тримала зброю. Крім того, були розроблені спеціальні положення для всіх будівничих на стіні, оскільки вони перебували на найнебезпечнішому місці. Кожен з будівельників однією рукою тримав спис, а іншою виконував роботу. Вони були готові протистояти нападу і виконали свою частину роботи, а Бог здійснив усе інше. Віра Неемії в Божественний захист надихає. Однак він не сидів на дивані в очікуванні, що Бог зробить усе за нього. Люди зробили зі свого боку все можливе.

Найбільше надихають два біблійних уривка: «Не бійтеся перед ними! Згадайте Господа великого та грізного, і воюйте за ваших братів, ваших синів, дочок ваших, жінок ваших та за доми ваші!» (Неем. 4:8) і «Бог наш буде воювати для нас!» (Неем. 4:14).

Євреї могли зупинити будівництво через постійний опір, але цього разу вони не піддатися страху, натомість покладалися на обітницю, що Бог боротиметься за них. Зустрічаючись з опором у Божій справі через наші переконання або виконання Божої волі, ми повинні пам’ятати, що «Бог наш буде воювати для нас».

Зрештою євреї зрозуміли: Господь схвалює їхню справу, і це дало їм сміливість просуватися вперед.

`Чому так важливо знати, що ми виконуємо волю Бога? А як дізнатися, що ми виконуємо саме Його волю?`

#### Додаткове читання: Вибрані цитати Эллен Уайт

Але Божий народ, подібно до Неємії, не повинен ані боятися, ані зневажати своїх ворогів. Довіряючи Богові, вони мають невпинно рухатися вперед і самовіддано виконувати Його роботу, доручивши себе Тому, справу Котрого відстоюють. {ПЦ 428.2}

Під тягарем великих розчарувань Неємія покладався на Бога і Його надійний захист. І Той, Хто був опорою Своєму слузі у ті часи, запишався захисником Свого народу в усі віки. У будь-якій кризі Його народ може з упевненістю сказати: «Коли за нас Бог, то хто проти нас?» (Римл.8:31). Якими б хитромудрими не були плани сатани та його прихильників, Бог здатний викрити і звести нанівець їхні задуми. Нині відповіддю віри мають стати слова Неємії: «Бог наш воюватиме для нас». Бог дбає про Свою справу, і жодна людина не спроможна перешкодити її успішному завершенню. {ПЦ 428.3}