---
title:  Місіонерська історія
date:   25/10/2019
---

#### Гроші для місіонерів

_Гораціо Ріццо_

План був досить амбітним: відправити 25 місіонерських пар з Південної Америки поширювати звістку Євангелія в країнах з вікна 10/40.

Я зосереджено слухав, як Ертон Келер, президент Південноамериканського дивізіону, представляв програму «Місіонери для світу» вісімдесятьом адвентистським керівникам з усієї Південної Америки в офісі дивізіону в Бразилії 2014 року.

Пастор Келер розповідав про величезні виклики, з якими Адвентистська церква стикається на Середньому Сході, та згадав про нестачу фінансових і людських ресурсів. Наш дивізіон зможе допомогти тим, що відправить на служіння 25 подружніх пар і покриє всі витрати, зокрема на переліт, харчування та медичний страховий поліс на п’ятирічний термін.

Пастор Келер запросив присутніх підтримати цю програму своїми коштами. Кожен із нас був президентом конференції або місії в Південноамериканському дивізіоні. Я був президентом Центрально-Західної аргентинської місії – церкви з обмеженим бюджетом на невеликій території. Фінансово ми залежимо від Аргентинської уніонної конференції, щоб мати можливість працювати.

Пастор Келер запропонував, щоб внесок кожного був визначений пропорційно кількості членів Церкви в наших регіонах.

«Але не всі конференції та місії мають однакове фінансове становище», ‒ подумав я. Інша проблема полягала в різниці між офіційною кількістю членів Церкви і числом реальних людей, які регулярно відвідують богослужіння. У моїй місії офіційно налічувалося 10 тисяч осіб, але насправді лише 5 тисяч членів Церкви щосуботи брали участь у служінні.

Я мав внести заставу. Моє серце дуже билося, коли я обмірковував цю проблему. Я розумів, що передбачуваний внесок був надто високим порівняно з нашим бюджетом. І зі мною поруч не було скарбника місії, щоб запитати, чи можемо ми дозволити собі це. У мене навіть не було часу на довгі роздуми.

З молитвою віри я пообіцяв пожертвувати запропоновану суму, розраховану на територію з 10 тисячами членів Церкви.

Потім я написав скарбнику: «Ми повинні були це зробити».

Він відразу відповів: «Добре». Я зрадів, що він теж хоче підтримати проект.

Через два тижні в офісі мене чекав великий сюрприз. Один із членів Церкви несподівано продав майно і повернув десятину. Її розмір був утричі більший за суму, яку ми пожертвували дивізіону на місіонерський проект.

Я твердо переконаний: найбільше від дарування отримує сам дарувальник. Так, місіонерський проект Південноамериканського дивізіону приніс велике благословення членам церкви Центрально-Західної аргентинської місії.

_Гораціо Ріццо працював президентом Центрально-Західної аргентинської місії близько трьох років, перед тим як 2016 року був призначений президентом Адвентистського університету Рівер Плейт в Аргентині. Три сім’ї, що закінчили цей університет, служать місіонерами в проекті «Місіонери для світу»._