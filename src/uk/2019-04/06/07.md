---
title:  Для подальшого дослідження
date:   08/11/2019
---

Прочитайте з книги Е. Уайт «Пророки і царі» розділ «Навчені в Божому Законі» (С. 661-668).

«Тепер ізраїльтяни мали засвідчити свою віру в Його обітниці. Бог прийняв їх каяття, і народ радів, що їхні гріхи прощені; таким чином вони знову стали учасниками Божественної милості...

Кожне справжнє навернення до Господа сповнює життя радістю. Коли грішник підкоряється впливові Святого Духа, він починає бачити різницю між гріховністю й зіпсутістю власного серця та святістю Великого Серцезнавця. Людина визнає себе засудженим грішником. Вона може тішитися від думки про те, що її гріхи прощені завдяки любові милостивого Небесного Отця. Бог прославляється, приймаючи грішну розкаяну людину в обійми Своєї любові; Він перев’язує її рани, очищає від гріха й зодягає в шати спасіння» (Е. Уайт. Пророки і царі. С. 668).

**Питання для обговорення**

`На яких умовах можна відчути «радість у Господі» (Неем. 8:10) як нашу силу? Чи потрібно нам щось зробити, аби відчути силу Бога і Його прощення в нашому житті? Якщо так, що саме ми повинні зробити?`

`Як нам знайти баланс між смутком про свої гріхи та радістю в Господі? Хіба вони не суперечать одне одному? Як гармонійне поєднання Закону і Євангелія дає відповідь на це запитання? Римл. 3:19-24.`

`Прочитайте в Неем. 8:10 повеління керівника народу: «Ідіть, їжте сите та пийте солодке, і посилайте частки тому, в кого нема наготовленого. Бо святий цей день для нашого Господа, і не сумуйте, бо радість у Господі ‒ це ваша сила!» Як цей уривок навчає нас радіти в Господі? Що в цьому контексті означає вираз «святий цей день»?`
