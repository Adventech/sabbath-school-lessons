---
title:  Читання слова
date:   02/11/2019
---

### Біблійні тексти для дослідження
Неем. 8:1-8; П. Зак. 31:9-13; Матв. 17:5; Дії 8:26-38;

> <p>Пам’ятний вірш</p>
> «І читали в книзі, у Божому Законі виразно, і вияснювали значення, і робили зрозумілим читане» (Неем. 8:8).

Будівництво єрусалимського муру було завершене. Встановивши ворота під керівництвом Неемії, ізраїльтяни виконали головне завдання. Коли мур був збудований, навколишні народи визнали, що це «зроблено від нашого Бога» (Неем. 6:16). Вороги зрозуміли, що Бог Ізраїлю реальний, адже всупереч ненависті і неймовірного опору з боку ворогів, ізраїльтяни виконали свою роботу.

Після завершення будівництва муру Неемія призначив керівника Єрусалима (свого брата Ханані) та зверхника Єрусалимської фортеці (Хананію). Обидва мужі були обрані завдяки їхній чесності, надійності й богобоязливості (див. Неем. 7:2), а не родинним зв’язкам. Будівництво муру було завершене 25-го дня місяця елула (шостий місяць; див. Неем. 6:15).

Що відбулося після цього? Розділи 8-10 книги Неемії розповідають про серію важливих подій у місяці Тішрі (сьомий місяць; див. Неем. 8:2). Ці тексти повідомляють, що ізраїльтяни були сповнені рішучості з радістю підкорятися Слову Божому.

#### Додаткове читання: Вибрані цитати Эллен Уайт

Біблія дає певні вказівки з цього питання. Про левитів, котрі за часів Ездри читали Писання народові, сказано: «І читали в книзі, у Божому Законі виразно, і вияснювали значення, і робили зрозумілим читане» (Неєм.8:8). {НУХ 234.2}

Кожний християнин покликаний благовістити іншим незбагненне багатство Христа, тому має удосконалювати свою мову. Йому слід так подавати Слово Боже, щоб воно приваблювало слухачів. Бог не бажає, щоб Його людські канали передачі Слова були невідшліфовані. Його волі немає на те, щоб людина принижувала або послаблювала небесний потік, який зливається через неї на світ. {НУХ 234.4}