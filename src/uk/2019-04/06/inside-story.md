---
title:  Місіонерська історія
date:   08/11/2019
---

#### Зняття прокляття

_Чан Мін Чанг_

Санні і Сальма познайомилися під час навчання на першому курсі в університеті на Середньому Сході.

Санні була адвентисткою сьомого дня родом з Азії, з родини вальденсів. Вона навчалася у світському університеті на Середньому Сході на території Північноафриканського уніону.

Сальма була місцевою студенткою, яка виросла в нехристиянській сім’ї.

Дівчата відразу стали подругами. Вони відвідували однакові заняття і жили недалеко одна від одної. Незабаром Сальма дізналася, що її нова подруга ‒ християнка. Дівчину застерігали бути обережною з християнами, але Санні здавалася такою доброю і чесною!

Їхня дружба міцніла, і одного разу в п’ятницю Сальма прийняла запрошення відвідати вечірню зустріч удома в Санні. Сальма познайомилася з іншими адвентистами, і їй сподобалося їхнє дружнє спілкування. Незабаром вона почала щоп’ятниці співати гімни й молитися разом із групою.

Через рік Санні запросила Сальму відвідати церкву адвентистів, і вона погодилася. Несподівано Сальма зіткнулася з різкою критикою з боку сім’ї та друзів.

‒ Що ти там робиш? ‒ запитували одні.

‒ Це означає, що ти станеш християнкою? ‒ дивувалися інші.

Рідні попередили дівчину, що вся сім’я буде проклята, якщо вона стане християнкою.

Сальма дуже переживала, але продовжувала відвідувати церкву. Вона навіть приєдналася до молодіжного хору і брала участь у семінарах зі здоров’я. Адвентистські друзі молилися за дівчину.

Одного разу на богослужінні в п’ятницю група дивилася фільм про життя Ісуса, і після перегляду Сальма виявила бажання вивчати книгу «Дії апостолів».

Я була здивована, оскільки Сальма близько року не цікавилася біблійними курсами, ‒ розповідає Санні.

Сальма почала відвідувати щотижневі біблійні курси, але наполягала, що не прийматиме хрещення. Вона боялася, що її сім’я буде проклята.

В одну із субот Сальма брала участь у служінні жіночого відділу, де кожна жінка повинна була вибрати листівку у формі серця й поміркувати над записаним усередині текстом. Сальма з молитвою вибрала листівку і розгорнула її. Усередині вона прочитала: «Віруй в Господа Ісуса Христа ‒ і спасешся ти та твій дім!» (Дії 16:31).

Раптом Сальма зрозуміла, що їй не потрібно турбуватися про прокляття, накладене на її родину. Вона встала і тремтячим голосом оголосила, що хоче укласти заповіт з Господом.

Це не кінець, а тільки початок, ‒ каже Санні. ‒ Після закінчення навчання я планую залишитися тут, щоб служити таким людям, як Сальма. Я молюся, аби Бог послав мені назустріч більше таких людей, як вона.

_Чан Мін Чанг – координатор з комунікації на Середньому Сході та в Північноафриканському уніоні._
