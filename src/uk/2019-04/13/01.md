---
title:  Керівники Ізраїлю
date:   21/12/2019
---

### Біблійні тексти для дослідження
1 Цар. 12:1-16; Дії 15:7-11; Івана 11:46-53; Неем. 4:1-17; Ездри 8:21-23, 31, 32.

> <p>Пам’ятний вірш</p>
> «І пішов увесь народ їсти та пити, і посилати частки та чинити велику радість, бо розумів ті слова, що розповіли йому» (Неем. 8:12).

Ездра й Неемія ‒ великі лідери, покликані Богом та посвячені Йому і своїй місії. Любов цих мужів до Бога спонукала їх бути вірними служителями. Фактично їхня вірність була центральною частиною нашого дослідження.

Цього тижня ми розглянемо біблійні приклади керівників, зокрема й приклади Ездри та Неемії, та спробуємо взяти для себе певні уроки. Звичайно, це не вичерпні уроки, бо є багато інших прикладів, які можна було б обговорити. Однак викладені уроки необхідні будь-якому керівникові. Можливо, ви не є керівником у цей конкретний час у своєму житті, але всі ми певним чином впливаємо на людей, тому ці уроки пишуться для всіх.

Центральне місце в житті цих лідерів займало Священне Писання. Писання змінило їхнє мислення й життя, привело до відродження і реформ. Своїми успіхами вони були повністю зобов’язані Слову Божому і його повчанням. Таким самим чином, незалежно від того, хто ми та яка наша роль, кожен з нас має тримати Слово Боже в центрі свого християнського життя як член Божої Церкви адвентистів сьомого дня.

#### Додаткове читання: Вибрані цитати Эллен Уайт

"Великою метою Божого провидіння є випробування людей для того, щоб дати їм можливість розвинути свій характер. Таким чином Він перевіряє, покірні вони Його повелінням чи ні. Ми не можемо здобути любов Бога за допомогою добрих діл, але вони свідчать, що ми володіємо цією любов’ю. Якщо ми підпорядковуємо свою волю Богові, то не будемо намагатися заслужити Його любов. Його любов як вільний дар буде прийнята в душу, і з любові до Нього ми з радістю коритимемося Його Заповідям. {НУХ 196.1}

Доки батьки самі від щирого серця не ходитимуть в Законі Господньому, вони не зможуть повести за собою і своїх дітей. Щодо цього необхідна докорінна реформація, її повинні зазнати і батьки, і служителі; вони потребують Божої присутності у своїх сім’ях. Якщо люди бажають стати свідками зміну власному житті, їм необхідно принести Його Слово в свої родини, зробивши Його постійним порадником. Навчайте дітей, що Боже Слово є Його голосом, якому необхідно беззастережно підкорятися. Терпляче, доброзичливо й невтомно навчайте своїх дітей, як їм жити, щоб догодити Богові. Діти, виховані в таких умовах, будуть підготовлені до зустрічі з філософією, що пропагує невір’я. Біблія стане основою їхньої віри, і її не зможуть захитати брудні потоки скептицизму. {ПП 123.1}