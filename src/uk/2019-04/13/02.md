---
title:  Вплив керівників
date:   22/12/2019
---

У Біблії ми можемо знайти приклади керівництва як хороші, так і погані, а часом і неоднозначні. Погані керівники іноді робили добрі вчинки, а хороші часом припускалися серйозних помилок. Зрештою, усі керівники – люди, схильні до добра і зла, тому поводяться правильно й неправильно. Хто не відчув цю реальність у своєму житті?

Однак проблема в тому, що керівник справляє більший вплив ‒ або добрий, або поганий. Справляти негативний вплив у власній родині, на робочому місці і де б то не було - це погано. Та якщо ви перебуваєте на керівній духовній, політичній чи іншій посаді, ваш вплив значно посилюється. Тому для керівника надзвичайно важливо дотримуватися принципів і вчення Святого Письма.

**Перегляньте наведені тексти. Які приклади лідерства ми знаходимо? Визначте, чому одні лідери виявилися хорошими, а інші поганими?**

`Рехав’ам (1 Цар. 12:1-16)`

`Петро (Дії 15:7-11)`

`Йосія (2 Цар. 23:1-10)`

`Девора (Суд. 4:1-16)`

`Ахав (1 Цар. 21:1-16)`

`Які уроки ми можемо почерпнути з наведених прикладів? Як застосувати ці уроки у своєму повсякденному житті, незалежно від виконуваних нами обов’язків?`

#### Додаткове читання: Вибрані цитати Эллен Уайт

Відступництво Соломона відбувалося настільки поступово, що коли він усвідомив це, то був уже дуже далеко від Бога. Непомітно він став усе менше довіряти Божественному керівництву та благословенню, а більше покладався на власні сили. Поволі Соломон почав відхилятися і від суворого послуху Богові, завдяки Якому Ізраїль міг бути особливою нацією, дедалі більше переймав звичаї оточуючих народів. Поступаючись спокусам, породженим успіхом та високим становищем, він забув про Джерело свого процвітання. ... {ПЦ 32.4}

Один з найвеличніших царів, які будь-коли правили державою, Соломон перетворився на розпусника, раба інших людей, іграшкою в руках ворогів істини. Благородний і мужній в минулому, він став слабовольним і розбещеним. ... {ПЦ 35.1}

У цей період відступництва Ізраїль також дедалі більше духовно занепадав. Та чи ж могло бути інакше, коли їхній цар об’єднався зі слугами сатани? З їхньою допомогою ворог намагався спотворити розуміння ізраїльтян щодо правдивого та хибного богопоклоніння; таким чином, вони стали легкою здобиччю сатани. ... Вони втратили гостре відчуття свідомості щодо святості Божої природи. Відмовляючись іти шляхом послуху, вони стали на бік ворога праведності. {ПЦ 35.2}

Протягом сорока років ізраїльтяни стогнали під ярмом гнобителя; потім вони відвернулися від ідолослужіння та в покорі і розкаянні кликали до Господа про визволення. Вони благали не даремно. В Ізраїлі була одна жінка, відома своєю побожністю, через яку Господь і вирішив визволити Свій народ. Її ім’я — Девора. Її вважали пророчицею, а оскільки на той час не було судді в Ізраїлі, люди зверталися до неї за порадою і справедливим рішенням. {ВХ 359.2}

Господь повідомив Деворі Свій намір щодо знищення ворогів Ізраїлю. Він звелів їй послати за Бараком і передати йому отримані вказівки. {ВХ 359.3}

Він прийняв вістку від Девори як слово Бога, ...  те він відмовлявся прийняти участь у такій «сумнівній» акції, якщо Девора не супроводжуватиме його і не підтримає його зусиль своїм впливом та порадою. {ВХ 359.4}