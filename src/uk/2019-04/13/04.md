---
title:  Мужність та розширення прав і можливостей
date:   24/12/2019
---

`Прочитайте Неем. 4:1-17. У якій ситуації Неемія виявив мужність? Що він здобув?`

Неемія виступив проти ворогів, які намагалися залякати народ. Він узяв на себе ініціативу та підготував народ до боротьби. Неемія не просто сказав: «Добре, Боже, Ти все зробиш», а й спонукав людей виконувати свою роль. Продовжуючи будувати міський мур, вони взяли мечі та списи. Народ під його керівництвом не розгубився і не злякався, натомість сміливо тримав зброю для захисту. Неемія заохочував людей, вірив у них, трудився з ними і наділив їх відповідальністю. Він уповноважив їх виконувати роботу, оскільки делегував і визначав обов’язки. Однак цей керівник не просто визначив людям роботу, а сам сховався у своїй кімнаті. Він стояв поруч з ними й виконував важку необхідну праця.

У Біблії зустрічаються випадки, коли Бог велів людям стояти на місці і спостерігати за тим, як Він бореться, але також є багато інших прикладів, коли Господь говорив: «Приготуйтеся діяти, і Я дам вам перемогу». Нам необхідно виконати свою частину справи, якщо ми бажаємо бачити спасіння і благословення від Бога.

«Ворогам не вдалося подолати Неемію, і це завдяки його непохитній відданості Божій справі та цілковитій довірі до Бога. Бездіяльна людина стає легкою здобиччю спокуси; але хто поставив перед собою благородну мету, що поглинає увесь його час і всі сили, той практично неприступний для зла. Якщо християнин постійно зростає у вірі, він не ослабне, бо в усьому вбачатиме руку Безмежної Любові, котра робить усе для здійснення Своїх добрих намірів. Справжні Божі слуги трудяться з неослабною рішучістю, тому що престол благодаті – їхня вічна опора» (Е. Уайт. Пророки і царі. С. 660).

Неемія діяв відважно завдяки своєму розумінню Божої реальної сили. Знання про Бога спонукало цього мужа діяти відповідно до своєї віри.

`Подумайте, які риси характеру Неемії відображені в такому тексті: «Але хтось скаже: Маєш віру, а я маю діла: покажи мені свою віру без діл твоїх, а я покажу тобі віру свою віру зі своїх діл» (Якова 2:18)?`

#### Додаткове читання: Вибрані цитати Эллен Уайт

Християнське життя — це дещо більше, ніж уявляють собі багато людей. Воно не складається тільки з лагідності, терпіння, покори й доброти. Ці чесноти суттєво необхідні, однак існує ще й потреба в мужності, силі, енергії, наполегливості. Визначений Христом шлях — це вузька стежина самозречення. Щоб стати на цей шлях і наполегливо прямувати вперед крізь труднощі й розчарування, потрібно бути людиною далеко не слабких волі та характеру. {СЗ 394.1}

Існує потреба у витривалих людях, які не чекатимуть, коли їхня дорога стане гладкою і зникнуть усі перешкоди; у людях, які надихатимуть новим запалом ослаблі зусилля розчарованих працівників; у людях, серця котрих палають християнською любов’ю, а руки сильні для звершення роботи їхнього Вчителя. {СЗ 394.2}

Справжньому християнському характерові притаманна завзятість, яка не запліснявіє і не ослабне за несприятливих обставин. У нас має бути тверда моральна основа, чесність, яку неможливо подолати лестощами, підкупити чи залякати. {СЗ 395.1}

"Для досконалого служіння Богові необхідні надія і сміливість. Вони є плодами віри. Розпач гріховний і нерозважливий. Бог може і бажає «з наддостатком»9 дати Своїм слугам силу, необхідну в час спокус і випробувань. {ПЦ 108.5}

Задуми ворогів Божої справи можуть видаватися добре обґрунтованими і непорушними, але Бог здатний зруйнувати найдосконаліші з них. Він зробить це певної пори і належним чином, тому що побачить: віра Його слуг випробувана достатньо. {ПЦ 108.6}"

Для розчарованих особистостей існують надійні ліки: віра, молитва та праця. Саме віра і праця приносять зростаючі з дня на день якості: упевненість і задоволення. Можливо, вас долають недобрі передчуття або глибокий розпач? Не лякайтеся навіть у найбільш безпросвітні хвилини життя. Зберігайте віру в Бога. Він знає ваші потреби. Він всесильний. Він невтомний у Своїй безмежній любові та співчутті. ... Він допоможе Своїм вірним слугам настільки, наскільки буде потрібно. Апостол Павло свідчить: «Досить тобі Моєї благодаті, адже сила Моя виявляється в немочі... Бо коли я немічний, — тоді я сильний». {ПЦ 109.1}