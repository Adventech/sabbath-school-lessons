---
title:  Для подальшого дослідження
date:   13/12/2019
---

Прочитайте з книги Е. Уайт «Дорога до Христа» розділ «Радість у Господі» (С. 115-126).

«Коли Неемія виклав перед ними Божі повеління і нагадав про жахливі суди, що спіткали Ізраїль у минулому саме через цей гріх, їхнє сумління прокинулося. Це започаткувало великі реформи, які відвернули Божий гнів та здобули Його ласку і благовоління.

Декотрі з тих, котрі брали участь у священному служінні, благали за своїх язичеських дружин, стверджуючи, що не можуть розлучитися з ними. Однак винятків не існувало: ані звання, ані становище не могли бути підставою для поблажливості. Якщо хтось зі священиків або начальників відмовлявся розірвати зв’язок з ідолопоклонниками, його негайно звільняли від служіння Господеві. Онука первосвященика, одруженого з дочкою горезвісного Санваллата, не тільки звільнили зі служіння, а й негайно випровадили з Ізраїлю. “Запам’ятай же їм, Боже мій, ‒ молився Неемія, ‒ заплямування священства та заповіту священичого та левитського!”» (Е. Уайт. Пророки і царі. С. 673, 674).

**Питання для обговорення**

`Прочитайте наведену вище цитату Еллен Уайт. Обговоріть у класі повеління Неемії відправити дружинчужинок додому, не роблячи жодних винятків навіть для тих, хто любив своїх дружин і не хотів з ними розлучитися. Чи вважаєте ви, що Неемія був надто суворий та непохитний і міг би зробити деякі винятки? Поясніть свою відповідь. У цьому ж контексті, як Церква має виявляти любов та розуміння, водночас залишаючись послідовною і не нехтуючи Божими істинами?`

`Хоч ми знаємо, що дотримання сьомого дня, суботи, як і дотримання інших заповідей, наприклад, не бажати чужого, не красти, не обманювати, – це не законництво, як нам не зробити дотримання суботи (або іншої заповіді) законництвом? Чому Голгофський подвиг Христа заради нас – найпотужніший захист від пастки законництва?`

`Як нам захиститися від небезпек, що виникають унаслідок повільного, але неухильного компромісу, з яким зіткнувся Неемія?`