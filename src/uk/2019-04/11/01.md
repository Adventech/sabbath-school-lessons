---
title:  Народ відступив
date:   07/12/2019
---

### Біблійні тексти для дослідження
Неем. 13:1-9; П. Зак. 23:3-6; Неем. 13:10-14; Чис. 18:21-24; Неем. 13:15-22; Івана 5:5-16.

> <p>Пам’ятний вірш</p>
> «І сказав я Левитам, щоб вони очистилися й приходили стерегти брами, щоб освятити суботній день. Також це запам’ятай мені, Боже мій, і змилуйся надо мною за великістю милости Твоєї!» (Неем. 13:22).

У період між подіями 12-го і 13-го розділів Неемія повертається до Вавилону. Ми не знаємо, як довго він там перебував, але за його відсутності (імовірно, близько 430425 р. до Р. Х.) народ відступив. Хоч нещодавно ізраїльтяни уклали з Богом завіт: по-перше, не одружуватися з ідолопоклонниками; по-друге, ретельно дотримуватися суботи; по-третє, підтримувати служіння в храмі та його служителів десятинами і приношеннями (див. Неем. 10), тепер вони порушили всі три обіцянки.

Повернувшись, Неемія виявив досить слабку відданість народу Богові. Вони перестали повертати десятини і приношення, почали використовувати храмові кімнати для інших цілей, порушували суботу і навіть не нехтували змішаними шлюбами з навколишніми народами. Найгірше було те, що призначені Неемією керівники сприяли погіршенню відносин ізраїльтян з Богом. Не дивно, що Неемія був вражений, виявивши ці зміни.

#### Додаткове читання: Вибрані цитати Эллен Уайт

Християни мають триматися на відстані від світу, відокремившись від його духу та впливу. Бог здатний охороняти нас у світі, але ми не повинні належати світові. Його любов міцна й незмінна. З безнастанною турботою Він постійно спостерігає за Своїми дітьми. Але Господь очікує неподільної вірності. «Ніхто двом панам служити не може, — бо або одного зненавидить, а другого буде любити, або буде триматися одного, а другого знехтує. Не можете служити Богові й мамон і».11 {ПЦ 35.4}