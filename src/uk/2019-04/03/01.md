---
title:  Божий заклик
date:   12/10/2019
---

### Біблійні тексти для дослідження
Ездри 7:10; Неем. 1:1-11; Дан. 9:24-27; Дан. 8; Римл. 8:28, 29; Римл. 9; Вих. 3, 4.

> <p>Пам’ятний вірш</p>
> «Благословенний Господь, Бог наших батьків, що вклав у цареве серце, щоб оздобити дім Господній, що в Єрусалимі» (Ездри 7:27).

Чи закликає Бог кожну людину до конкретного завдання?

Чи існують засоби, які роблять когось більш кваліфікованим порівняно з іншими, для виконання певного завдання? Чи відрізняються людські засоби від Божих? Більшість із нас, імовірно, дадуть відповідь «так», особливо на два останніх запитання. Бувають випадки, коли Бог готує людей за допомогою отримання академічної освіти або досвіду для конкретного завдання; в інших випадках Він обирає людей служити тому, що вони готові й покірні. Однак не завжди легко дізнатися, яке Боже покликання в нашому житті. Утім, Біблія сповнена історій про людей, яких Бог обрав для виконання певного завдання.

Цікаво, що Ездра й Неемія були покликані до виконання конкретного Божого доручення: відновити зруйноване. Однак відновлення в цьому випадку було пов’язане з різними завданнями. Ці керівники повинні були повернути ізраїльський народ до Єрусалима, відбудувати храм і місто. Водночас вони мали відновити й духовні основи ‒ навчати людей Божих Заповідей і, насамперед, допомогти їм налагодити відносини з Господом

#### Додаткове читання: Вибрані цитати Эллен Уайт

Доручення Спасителя, яке Він дав учням, поширюється на всіх віруючих у Христа аж до кінця часу. Фатальною помилкою буде думати, що спасіння душ є справою лише посвяченого в духовний сан служителя. Доручення проповідувати Євангеліє дане всім, хто отримав натхнення з Неба. Усі, хто прийняв життя у Христі, покликані до праці в ім’я спасіння своїх ближніх. Для цього заснована Церква, і, приймаючи на себе її святі обов’язки, ми обіцяємо стати співпрацівниками Христа. {ХНС 782.3}

Незалежно від того, яким є покликання людини в житті, вона насамперед має приводити душі до Христа. Дехто не здатний говорити перед зібранням, але може працювати з окремими людьми, пояснюючи їм настанови Господа. Євангельське служіння полягає не лише в проповідуванні. Справжнім служителем є той, хто опікується хворими і страждальцями, допомагає нужденним, потішає засмучених і маловірних. Скрізь є душі, пригнічені почуттям вини. Не труднощі, не виснажлива праця і не злидні принижують людину. Її принижують почуття вини та гріх. Саме це приносить неспокій і пригнічення. Христос бажає, щоб Його слуги допомагали душам, ураженим гріхом. {ХНС 782.4}