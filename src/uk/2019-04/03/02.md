---
title:  Покликання Ездри й Неемії
date:   13/10/2019
---

Можна сказати, що Ездра був обраний з багатьох причин: (1) він був готовий вирушити на батьківщину; (2) він був лідером; (3) він був досвідченим книжником і вчителем. Існують й інші причини, але один текст, можливо, найкраще показує, чому саме Ездрі було доручено цю справу.

`Що сказано про цю людину в тексті Ездри 7:10? Яким чином Ездра «приготував своє серце досліджувати Господнього Закона і виконувати його»?`

Слово «приготував» можна перекласти з давньоєврейського кун, як «підготовлений, налаштований, твердий, твердо встановлений, стабільний, безпечний». Тому наведений вираз означає, що Ездра прийняв у своєму серці тверде рішення шукати Бога.

Після прибуття до Єрусалима він на власному прикладі показав, що означає бути посвяченим Господу, і протягом 13 років навчав Божого Слова народ у Єрусалимі. Можливо, йому здавалося, що за ці 13 років не відбувається жодних змін, але після завершення будівництва стін народ зібрався на урочисте зібрання не тому, що хтось їх примушував, а тому, що вони бажали цього. Слово Боже, почуте від Ездри, укоренилося в їхніх серцях.

`Чому було обрано Неемію? Прочитайте Неем. 1:1-11.`

Серце Неемії було віддане Богові й людям. Він дуже засмутився, дізнавшись, що робота в Єрусалимі зупинилася. Неемія був настільки відданий справі, що, як і Ездра, зголосився виконувати завдання. Бог відповів на їхні молитви і бажання. Часом ми вважаємо: Бог доручає нам не те, що нам дуже подобається робити, а лише складні завдання, які ми, можливо, не захочемо виконувати. Проте якщо ми живемо з Богом, то і бажання щось зробити часто посилає нам саме Господь. Він хоче, щоб ми завзято виконували Його місію.

`Чи відчували ви радість від того, що Бог покликав вас виконати справу, яка вам до вподоби?`

#### Додаткове читання: Вибрані цитати Эллен Уайт

Бог обрав Ездру як знаряддя для добра Ізраїлю, щоб відновити честь і славу священства, втрачені за час неволі. Ездра став надзвичайно просвіченим мужем, «знавцем Мойсеєвого закону».1 Це сприяло тому, що він став видатним у Мідо-Перському царстві. {ПЦ 403.3}

Ездра став Божим провісником, навчаючи своїх ближніх принципів Неба. В останні роки свого життя, перебуваючи чи то при дворі царя Мідо-Персії, чи в Єрусалимі, він виконував свою основну роботу вчителя. Чим більше він передавав іншим засвоєні ним істини, тим більше зростала його працездатність. Він став побожним, горливим до праці мужем. Для світу він був Господнім свідком, живим прикладом того, як біблійна істина ушляхетнює життя. {ПЦ 403.4}

Своїми представниками серед людей Христос обирає не безгрішних ангелів, а людей, яким притаманні такі ж почуття та настрої, що й тим, кого вони намагаються спасти. Христос прийняв людську природу, щоб стати доступним і зрозумілим для людей. Божественність мала потребу в людській природі, тому що для спасіння світу необхідне було Божественне й людське. Божественність мала потребу в людській природі, щоб та могла стати каналом для спілкування Бога з людиною (Христос — надія світу, c. [296]). {ХС 6.3}

Ангели з нетерпінням і великим бажанням чекають на нашу співпрацю, адже людина має бути каналом для спілкування з людиною. І коли ми від усього серця віддаємо себе Христові, ангели радіють, тому що можуть промовляти через нас, відкриваючи любов Божу (Христос — надія світу, c. [297]). {ХС 7.1}

"Ми повинні співпрацювати з Богом, тому що Бог не завершить Своєї роботи без участі людини (Рев’ю енд Геральд, 1 березня 1887 р.). {ХС 7.2}

"Спасіння душ повинно бути справою життя кожного, хто сповідує Христа. Ми — боржники перед світом за благодать, дану нам Богом, за світло, що осяяло нас, і за розкриту красу й силу істини (Свідчення для Церкви, т. 4, c. [53]). {ХС 8.3}