---
title:  Завіти в історії
date:   18/11/2019
---

Після потопу Бог знову почав творити історію людства, тепер уже з Ноєм та його нащадками. З ними Він також бажав налагодити відносини, і центральною в цих відносинах була ідея завіту. Біблія визначає сім основних завітів, які Господь укладав з людьми:

- 1-й завіт ‒ з Адамом (Бут. 1-3);
- 2-й завіт ‒ з Ноєм (Бут. 6-9);
- 3-й завіт ‒ з Авраамом (Бут. 12:1-3);
- 4-й завіт ‒ з Мойсеєм та ізраїльським народом (Синайський завіт, Вих. 19-24);
- 5-й завіт ‒ з Пінхасом (Числ. 25:10-13);
- 6-й завіт ‒ з Давидом (2 Сам. 7:5-16);
- 7-й завіт ‒ Новий Завіт (Єрем. 31:31-34).

`Прочитайте наведені тексти. Що таке «вічний заповіт»? Бут. 9:16; 17:7; Ісаї 55:3; Євр. 13:20.`

Термін «вічний заповіт» згадується в Біблії 16 разів. З них 13 разів застосовуються конкретно до завітів з Авраамом, Ізраїлем на Синаї і Давидом. Кожен зі згаданих вище завітів, хоч і частково, відображав «вічний заповіт». Подібно до того як вічне Євангеліє вперше було проголошене в Бут. 3:15, а потім поступово розкривається в усій Біблії, те саме відбулося і з вічним заповітом. Кожен наступний завіт слугує для викладу й поглиблення розуміння вічного заповіту любові, який найбільш повно розкривається в Плані спасіння. Старий

Новий Заповіти містять одні й ті ж компоненти.

1. _Освячення:_ «Бо це ось отой Заповіт, що його по цих днях складу з домом Ізраїля, ‒ каже Господь: Дам Закона Свого в середину їхню, і на їхньому серці його напишу, і Я стану їм Богом, вони ж Мені будуть народом!» (Єрем. 31:33; пор. Євр. 8:10).
2. _Примирення:_ «Я стану їм Богом, вони ж Мені будуть народом!» (Єрем. 31:33; Євр. 8:10).
3. _Місія:_ «Уставай, світися Єрусалиме... і підуть народи за світлом твоїм». «І більше не будуть навчати вони один одного, і брат свого брата, говорячи: “Пізнайте Господа!” Бо всі будуть знати Мене, від малого їхнього й аж до великого їхнього, ‒ говорить Господь, ‒ бо їхню провину прощу, і не буду вже згадувати їм гріха!» (Ісаї 60:1, 3; Єрем. 31:34; Євр. 8:11).
4. _Виправдання:_ «Їхню провину прощу, і не буду вже згадувати їм гріха!» (Єрем. 31:34; Євр. 8:12).
