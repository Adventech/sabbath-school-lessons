---
title:  Обітниці
date:   20/11/2019
---

`Прочитайте Неем. 10:31-40. Що пообіцяли ізраїльтяни в рамках оновленого завіту?`

Народ пообіцяв:

1) не допускати змішаних шлюбів (шлюбів з язичниками);

2) правильно дотримуватися суботи;

3) дотримуватися ювілейного року для підтримки бідних та надання їм свободи;

4) підтримувати служіння в храмі за допомогою принесення перших плодів, посвячення первістків і повернення десятини.

Перші три зобов’язання регулюють взаємовідносини з людьми (шлюб, анулювання боргів) та з Богом (дотримання суботи), а останнє стосується служіння в храмі (Неем. 10:33-40).

Метою обіцянки була демонстрація прихильності ізральтян завіту і, відповідно, бажання налагодити правильні взаємини з Богом та людьми. Навіть не завжди дотримуючись умов завіту, вони розуміли, що правильні звички й дії впливають на їхнє майбутнє. Якщо ізраїльська нація хотіла дотримуватися правильного шляху, їм необхідно було практикувати дії, які сприяли б досягненню поставленої мети. Для встановлення близьких відносин з Богом необхідно піклуватися про храм і дотримуватися суботи.

На жаль, ізраїльтяни порушили свої обітниці, як видно з останніх розділів книги Неемії. Проте деякі з народу залишалися вірними своїм обітницям. З допомогою Бога та завдяки спогляданню Христа, ми можемо розвинути правильні звички і прямувати правильним шляхом.

`«Ваше життя може повністю змінитися, якщо ви скеруєте свою волю в правильному руслі. Підкоряючи її Христові, ви з’єднуєтеся з Силою, яка вища від сили будь-якого уряду і влади» (Е. Уайт. Дорога до Христа. С. 48). Що стримує вас від того, щоб пережити це у своєму житті?`
