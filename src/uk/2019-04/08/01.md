---
title:  Бог і завіт
date:   16/11/2019
---

### Біблійні тексти для дослідження
Неем. 10:1-30; Бут. 4:8-19; Євр. 13:20; І. Нав. 24;

> <p>Пам’ятний вірш</p>
> «Через те все ми складаємо певну умову, і підписуємо, а печатки кладуть наші зверхники, наші Левити, наші священики... І ми не опустимо дому нашого Бога!» (Неем. 10:1, 40).

Що в Біблії означає слово «завіт»? Найпростіше визначення біблійного завіту: це юридичне встановлення відносин між Богом та Його народом. Бог каже: «Ти Мій народ, а Я твій Бог». Крім цього, у стародавньому світі використовувався принцип укладання завіту між людьми, зокрема, між керівниками держав або феодалами й підданими.

Завіти укладали з користю для обох сторін. Феодал піклується про підданих, а піддані віддають йому данину. Однак завіт з Богом відрізнявся від завітів між людьми. Фактично Бог не отримував вигоди від завіту, але при цьому все одно обіцяв виконувати його, навіть коли народ порушував його умови. Пов’язані із завітом прокляття свідчили, що ізраїльтяни порушили його.

Цього тижня ми проаналізуємо оновлений завіт, про який ідеться в 10-му розділі книги Неемії, а також розглянемо деякі загальні відомості про історію та важливість біблійного завіту.
