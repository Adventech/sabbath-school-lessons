---
title: 'Для подальшого дослідження'
date: 01/09/2017
bible:
    -
        name: UKR.
        verses:
            'Від Матвія 18:15-17': '<h3> <span>Від Матвія 18:15-17</span></h3><p><span><sup>15 </sup>А коли прогрішиться твій брат проти тебе, іди й йому викажи поміж тобою та ним самим; як тебе він послухає, ти придбав свого брата.</span></p><p><span><sup>16 </sup>А коли не послухає він, то візьми з собою ще одного чи двох, щоб справа всіляка ствердилась устами двох чи трьох свідків.</span></p><p><span><sup>17 </sup>А коли не послухає їх, скажи Церкві; коли ж не послухає й Церкви, хай буде тобі, як поганин і митник!</span></p>'

---

Прочитайте з книги Е. Уайт «Патріархи і пророки» розділ «Закон і завіти» (с. 363–373).

«Але якщо завіт з Авраамом містив обітницю викуплення, то для чого ж був укладений ще завіт на Синаї? За час своєї неволі народ великою мірою втратив знання про Бога та принципи, закладені в основу завіту з Авраамом…

Бог привів їх до Синаю, явив там Свою славу, дав Закон з обітницею великого благословення за умови послуху. “Коли справді послухаєте Мого голосу і будете дотримувати завіту Мого, то... ви станете Мені царством священиків та народом святим” (Вих.19:5, 6). Люди не усвідомлювали власної гріховності, не розуміли, що без Христа не зможуть виконувати Божий Закон; вони без вагання уклали завіт з Богом… Однак уже через кілька тижнів вони розірвали завіт з Богом, поклоняючись литому ідолові. Розірвавши завіт, вони вже не могли розраховувати на Божу прихильність; тепер, відчуваючи власну гріховність і потребу в прощенні, ізраїльтяни зрозуміли необхідність у Спасителі, Котрий був відкритий у завіті з Авраамом та в прообразних жертвоприношеннях. Таким чином з любов’ю і вірою ізраїльтяни з’єдналися з Богом як своїм Визволителем з рабства гріха. Тепер вони були готові оцінити благословення нового завіту» (Е. Уайт. Патріархи і пророки, с. 371, 372).

**Питання для обговорення**:

`Ваші відносини з Господом більш «старозавітного» чи «новозавітного» типу? Як можна відрізнити ці два типи відносин?`

`Які питання у вашій громаді створюють напружену атмосферу? Як їх вирішують? Хоч ви можете відчувати себе жертвою «переслідування», як вам переконатися, що самі нікого не переслідуєте? Див. <a class="verse" verse="Від Матвія 18:15-17">Від Матвія 18:15-17</a>.`

`Скільки разів ви обіцяли Господу, що не робитимете якихось учинків, а потім порушували свою обіцянку? Як цей сумний факт допомагає вам зрозуміти значення благодаті?`

**Висновок**: Історії Агари, Ізмаїла й ізраїльського народу біля гори Синай свідчать, наскільки безглуздо покладатися на власні сили, намагаючись виконати Божу обітницю. Такі приклади самоправедності Павло називає завітом із Синайської гори. Новий завіт – це вічний завіт благодаті, уперше укладений з Адамом і Євою після гріхопадіння, відновлений з Авраамом та виконаний у Христі.