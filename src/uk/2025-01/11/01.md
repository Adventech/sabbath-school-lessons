---
title:  «Що ще Я мав би зробити?»
date:  08/03/2025
---

> <p>Пам’ятний вірш</p>
> «Тоді Пилат Його запитав: То Ти Цар? Ісус відповів: Ти сам кажеш, що Я Цар. Я для того народився і для того прийшов у світ, щоби свідчити про істину. Кожний, хто від істини, слухає Мій голос» (Івана 18:37).

### Біблійні тексти для дослідження
Івана 18:37; Римл. 3:1–4, 23–26; 5:8; Ісаї 5:1–4; Матв. 21:33–39; Ісаї 53:4.

Кілька років тому була надрукована прониклива дитяча історія у журналі «Гід». Вона розповідає про хлопчика на ім’я Деніс, сироту, який жив як прийомна дитина в родині в середньовічні часи. Деніс ненавидів царя своєї землі, тому що, коли його батьки хворіли, воїни царя винесли його, і він більше їх не бачив. Лише пізніше він дізнався, що цар розлучив їх, щоб позбавити живих усіх жахів чорної чуми. Правда про царя звільнила Деніса від ненависті, яку він плекав майже все життя. Цар завжди діяв з любові до свого народу.

Нині багато людей дивиться на Бога так само, як Деніс на царя. Зло, свідками якого вони стали або зазнали, змушує їх ненавидіти або відкидати Бога. Де Бог, коли є страждання? Якщо Господь добрий, чому так багато зла? Вселенський конфлікт проливає світло на цю важливу проблему, але залишається багато запитань. Та якщо всі наші спроби знайти відповіді не задовольняють нас, ми можемо поглянути на Ісуса на хресті й усвідомити, що Богові можна цілковито довіряти, навіть з усіма запитаннями, які досі залишаються без відповіді.