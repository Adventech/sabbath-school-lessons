---
title:  Христос–переможець
date:  09/03/2025
---

Хоч зараз діє ворог, якого Господь називає «правителем цього світу», справжнім Царем Усесвіту є Ісус Христос. Ісус здобуває перемогу для нас і захищає серед труднощів і страждань. Справді, сила Христа протистоїть ворогові на кожному кроці.

Святе Письмо описує диявола як:

(1) обманщика всього світу від початку (див. Об’явл. 12:9; Матв. 4:3; Івана 8:44; 2 Кор. 11:3; 1 Івана 3:8).

(2) наклепника й обвинувача Бога та Його народу (див. Об’явл. 12:10; 13:6; Йова 1–2; Зах. 3:1, 2; Юди 1:9).

(3) правителя-узурпатора цього світу (див. Івана 12:31; 14:30; 16:11; Дії 26:18; 2 Кор. 4:4; Ефес. 2:2; 1 Івана 5:19).

Прочитайте Івана 18:37. Яка ідея міститься в словах Христа щодо протистояння обману ворога? Що це говорить про те, що Ісус є Царем?

Хоч Святе Письмо навчає, що сатана є головним обманщиком, наклепником, обвинувачем та узурпатором цього світу, воно також свідчить, що Ісус є Переможцем над сатаною.

(1) Ісус «прийшов у світ, щоби свідчити про істину» (Івана 18:37).

(2) Через хрест Ісус найбільше продемонстрував Божу досконалу праведність і любов (див. Римл. 3:25, 26; 5:8), спростувавши наклепницькі звинувачення диявола (див. Об’явл. 12:10, 11).

(3) Христос остаточно знищить царство диявола, який знає, «що має обмаль часу» (Об’явл. 12:12, пор. з Римл. 16:20), і Він «царюватиме навіки-віків!» (Об’явл. 11:15).

Зрештою, що б не робив сатана, він уже переможений ворог, і щоб здобути цю перемогу, нам потрібно просити сили Христа для себе щодня, а також вірити в Божі обітниці, які дав нам хрест.

У великій боротьбі ми знаємо, яка сторона перемагає. Як наш повсякденний вибір впливає на те, на якому боці ми зрештою опинимося? Як ми можемо переконатися, що перебуваємо на боці Христа-Переможця вже зараз?