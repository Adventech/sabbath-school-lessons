---
title:  Для подальшого дослідження
date:  21/03/2025
---

Прочитайте в книзі Е. Уайт «Бажання віків» розділ «Субота» (С. 281–289).

«Шпигуни не наважилися відповідати Христові в присутності людей, боячись потрапити в скрутне становище. Вони знали, що Він сказав істину. Та задля збереження своїх традицій вони воліли залишити людину страждати, натомість урятували б тварину, щоб її власник не зазнав збитків. Отож вони більше піклувалися про безсловесну тварину, ніж про людину, створену на образ Божий. Це ілюстрація того, як діють усі фальшиві релігії. Вони народжуються з бажання людини звеличитися над Богом, а наслідок – людина опускається нижче за тварину. Будь-яка релігія, що бореться проти верховенства Бога, позбавляє людину слави, якою вона була наділена при творінні та яка має бути повернена їй у Христі. Усяка фальшива релігія навчає своїх прихильників нехтувати людськими потребами, стражданнями й правами. Євангеліє ж високо оцінює людину, викуплену кров’ю Христа, навчаючи ставитися з ніжною увагою до потреб і горя людини. Господь каже: “Я зроблю людину дорожчою від щирого золота, і смертну людину – від офірського золота” (Ісаї 13:12).

Коли Ісус звернувся до фарисеїв із запитанням, що Закон дозволяє робити в суботу – добро чи зло, спасати життя чи губити, – Він виставив проти них їхні ж нечестиві наміри. Фарисеї з лютою ненавистю чатували на Його життя, тимчасом як Він спасав життя, даруючи щастя багатьом людям. Що краще – убити суботнього дня, як це планували вони, чи зцілити нещасного, як учинив Він? Хіба більш праведно в Божий святий день плекати в серці вбивство, ніж любов до людей, виявлену в ділах милосердя?» (Е. Уайт. Бажання віків. С. 286, 287).

**Запитання для обговорення**

`1. Чи правильно, що «всяка фальшива релігія навчає своїх прихильників нехтувати людськими потребами»? Що ми можемо вчинити, щоб уникнути такої недбалості в наших церковних громадах і поза ними?`

`2. Хто є моїм ближнім? Як наслідування Христа може зробити нас більш схожими на самарійця, який вийшов за межі свого комфорту, щоб проявити любов?`

`3. Якщо Бог любить справедливість і милосердя, як ми повинні діяти у своєму житті? Як ми можемо більше зосереджуватися на тому, що Ісус назвав «найважливішим в законі»?`

`4. Як часто ми наголошуємо, що Христос розглядає суд з точки зору того, чи любимо ми ближніх, особливо пригноблених і принижених? Поміркуйте над цим на підставі Євангелія від Матвія 25:31–46.`