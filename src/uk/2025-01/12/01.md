---
title:  "Любов і справедливість: дві найбільші заповіді"
date:  15/03/2025
---

> <p>Пам’ятний вірш</p>
> «Якщо хто скаже: Я люблю Бога! – але ненавидить свого брата, той неправдомовець. Адже хто не любить свого брата, якого бачить, то як може він любити Бога, Якого не бачить?» (1 Івана 4:20).

### Біблійні тексти для дослідження
Матв. 22:34–40; 23:23–30; Зах. 7:9–12; Псал. 82; Мих. 6:8; Луки 10:25–37.

Хоч ми впевнені, що зрештою Бог усе виправить, усе одно має значення, що ми, християни, робимо тут і зараз. Існує багато несправедливості та зла, які Бог зараз не має змоги викорінити (через параметри вселенського конфлікту), це не означає, що ми не можемо допомогти іншим полегшити будь-які страждання, з якими стикаємося. Насправді ми, як християни, зобов’язані робити саме це.

Любов і справедливість ідуть разом; вони нероздільні. Бог любить справедливість. І якщо ми любимо Бога, то будемо любити і справедливість.

І якщо ми любимо Господа, то будемо любити одне одного. Сутність любові одне до одного полягає у тому, щоб піклуватися про благополуччя ближніх. Коли інші потерпають від бідності, пригноблення чи будь-якої несправедливості, ми повинні допомагати їм. Коли інших зневажають, ми не повинні закривати очі. Нам потрібно запитати себе, що ми можемо зробити, особисто або як церква, щоб поширити Божу любов і справедливість так, аби наш зруйнований світ відображав досконалий характер праведності й любові нашого Господа.