---
title:  Два найбільших гріхи
date:  17/03/2025
---

За словами Самого Ісуса, дві найбільші заповіді – це любов до Бога і любов одне до одного. Виконання цих заповідей передбачає жертви, і це те, що насправді означає слідування за Ісусом.

Отже, якщо двома найбільшими заповідями є любов до Бога і любов до інших, які два найбільших гріхи?

`Прочитайте Псал. 135:13–19. Що цей уривок говорить про поширений гріх, на якому наголошується в усьому Святому Письмі?`

Старий Завіт постійно підкреслює важливість любові до Бога понад усе (див. Втор. 6:5). Це тісно пов’язане з великим гріхом ідолопоклонства, який протилежний любові до Бога.

`Прочитайте Зах. 7:9–12. Що Бог засуджує у цьому уривку? Як це та гріх ідолопоклонства пов’язані з двома великими заповідями?`

Бог відповідає праведним гнівом не тільки на ідолопоклонство, а й на жорстоке поводження зі Своїм народом. Бог гнівається на несправедливість, бо Господь є любов.

Два найбільших гріхи, про які говорить Старий Завіт, – це порушення двох великих заповідей: любити Бога і любити одне одного. Два найбільших гріхи – це відсутність любові та милості. Тобто, ви не можете дотримуватися заповідей, якщо не любите Бога і не любите інших.

Справді, у 1 Івана 4:20, 21 сказано: «Якщо хто скаже: Я люблю Бога! – але ненавидить свого брата, той неправдомовець. Адже хто не любить свого брата, якого бачить, то як може він любити Бога, Якого не бачить? І ми маємо від Нього цю заповідь, щоб той, хто любить Бога, любив і свого брата».

`Як би ви пояснили, чому любов до Бога не можна відокремити від любові до інших? Як ви розумієте цей нерозривний зв'язок?`