---
title:  Дві найбільші заповіді
date:  16/03/2025
---

Щоб поміркувати над тим, що ми можемо зробити, особисто чи як церква, для поширення Божої любові та справедливості в нашому світі, доцільно почати зосереджуватися на тому, що Бог наказав нам у Святому Письмі.

`Прочитайте Матв. 22:34–40. Як Ісус відповів на запитання законовчителя?`

За словами самого Ісуса, «перша і найбільша заповідь» така: «Любитимеш Господа Бога свого всім своїм серцем, і всією своєю душею, і всією своєю думкою!» А «друга – подібна до неї: Любитимеш свого ближнього, як самого себе!». Далі Христос навчає: «На цих двох заповідях тримається весь Закон і Пророки» (Матв. 22:37–40). Справді, вони цитуються зі Старого Завіту.

`Прочитайте Матв. 19:16–23. Як відповіді Ісуса на запитання багатого юнака співвідносяться з Його відповідями на запитання законовчителя в Матв. 22?`

Чому Ісус так відповів цьому чоловікові? І що ці зустрічі говорять усім нам незалежно від нашої посади чи становища в житті?

«Христос указав на єдині умови, за яких начальник удосконалив би християнський характер. Його слова були словами мудрості, хоч на перший погляд видавалися суворими й вимогливими. Єдина надія юнака на спасіння полягала в прийнятті цих слів та в послуху їм. Його високе становище й багатство непомітно, але згубно впливали на характер. Якщо плекати любов до них, вони витіснять із серця Бога. Утримувати щось від Бога – мале чи велике – це означає підтримувати те, що послабить моральну силу й ефективність, бо, якщо плекати блага цього світу, навіть найнезначніші, вони стануть усепоглинальними» (Е. Уайт. Бажання віків. С. 520).

`Хоч ми, можливо, не всі повинні продавати все майно, як це було із цим багатим начальником, що може призвести до нашої вічної загибелі?`