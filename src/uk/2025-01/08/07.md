---
title:  Для подальшого дослідження
date:  21/02/2025
---

Прочитайте в книзі Е. Уайт «Бажання віків» розділ «З нами Бог» (С. 19–26).

«План нашого викуплення не був запізнілою відповіддю, він був створений не після гріхопадіння Адама. Цей план став “відкриттям тайни, яка споконвіку замовчувалася...” (Римл. 16:25). У ньому розкриті принципи, котрі споконвіку були основою Божого престолу. Від самого початку Бог і Христос знали про відступництво сатани й падіння людини через оманливу силу відступника. Бог не запланував існування гріха, натомість передбачив його виникнення й ужив заходів, щоб діяти відповідно до критичної ситуації. Наскільки ж сильною була Його любов до світу, що Він погодився віддати Свого Єдинородного Сина, “щоб кожний, хто вірить у Нього, не загинув, але мав життя вічне” (Івана 3:16)» (Е. Уайт. Бажання віків. С. 22).

**Запитання для обговорення**

`1. Якщо Бог не завжди отримує те, чого бажає, як цей факт впливає на зміну нашої думки щодо того, що відбувається в цьому світі? Які практичні наслідки розуміння того, що Бог має нездійснені бажання?`

`2. Хоч «Бог і Христос знали про відступництво сатани», вони все одно створили нас. Любов мала бути основою Божого творіння, а любов означала свободу. Господь створив нас, щоб ми могли любити, але Він зробив це, знаючи, що врешті-решт це приведе Ісуса на хрест. Христос постраждав на хресті, замість того щоб позбавити нас свободи, притаманної любові. Що цей факт має сказати нам про те, наскільки священною і фундаментальною була любов для Божого правління?`

`3. Часто ми пожинаємо плоди існування зла та страждання в цьому світі, але як часто ми знаходимо час, щоб подумати про те, що Сам Бог засмучений через страждання і зло? Що змінюється у нашому розумінні, коли ми визнаємо, що Бог Сам страждає через зло?`

`4. Як істина, що в цьому світі часто трапляється те, чого Бог не хоче, допомагає нам справлятися з власними стражданнями, особливо коли це, на нашу думку, не має сенсу і, здається, не приведе до добра?`