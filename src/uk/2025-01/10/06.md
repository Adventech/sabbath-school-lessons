---
title:  Обмеження та правила
date:  06/03/2025
---

Уселенський конфлікт – це насамперед суперечка про Божий характер, викликана наклепницькими звинуваченнями диявола проти Божої доброти, справедливості та правління. Це своєрідний уселенський договірний судовий процес.

Такий конфлікт не можна розв’язати лише силою, натомість він вимагає демонстрації.

Якщо серйозні звинувачення висунуто проти особи, яка має владу, найкращим (і, можливо, єдиним) способом спростувати ці звинувачення було б дозволити справедливе й відкрите розслідування. Якщо звинувачення загрожують усьому Божому правлінню любові, їх не можна проігнорувати.

Що все це означає для розуміння вселенського конфлікту й ставлення до проблеми існування зла? Якщо Бог дає обіцянку, чи порушить Він її? Звичайно, ні. Оскільки Господь погоджується з правилами взаємодії, Його майбутні діяння обмежені.

Прочитайте Марка 6:5 і 9:29. Що ці тексти говорять про те, як Божественні діяння пов’язані з такими факторами, як віра й молитва?

В обох цих текстах, здається, містяться певні обмеження або правила взаємодії, динамічно пов’язані з вірою і молитвою. В інших місцях Писання ми бачимо безліч доказів того, що молитва змінює цей світ, відкриваючи шляхи для Божественного впливу, які інакше були б недоступні. Однак ми не повинні помилково вважати, що єдиними факторами є віра й молитва. Імовірно, є багато інших факторів, про які ми можемо не знати.

Оскільки Бог бере певне зобов’язання або погоджується з деякими правилами ведення духовних бойових дій, Він обмежує Свої майбутні діяння.

Прочитайте Римл. 8:18 та Об’явл. 21:3, 4. Чи дають вам ці тексти впевненість у тому, що, незважаючи на обмеженість наших знань, Бог бажає нам найкращого, покладе край злу і подарує щасливу вічність?