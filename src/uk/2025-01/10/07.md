---
title:  Для подальшого дослідження
date:  07/03/2025
---

Прочитайте у книзі Е. Уайт «Свідчення для Церкви» розділ «Влада сатани» (Т. 1. С. 341–347).

«Грішна людина є законним полоненим сатани. Місія Христа полягала в тому, щоб спасти її від влади великого ворога. Людина від природи схильна слідувати порадам сатани, і вона не може успішно протистояти такому жахливому ворогу, якщо Христос, могутній Переможець, не перебуває у ній, керуючи її бажаннями та даруючи їй силу. Тільки Бог може обмежити владу сатани, який ходить по всій Землі. Він ні на мить не втрачає пильності, боячись пропустити можливість занапастити ще хоч одну душу. Важливо, щоб Божі діти зрозуміли це й могли уникнути його пасток. Сатана готує свої омани, щоб у своїй останній кампанії проти Божого народу вони не зрозуміли, що це він. У 2 Кор. 11:14 написано: “І не дивно, бо сам сатана видає себе за ангела світла”. Хоч деякі обмануті душі стверджують, що його не існує, він бере їх у полон і значною мірою діє через них. Сатана краще за Божих дітей знає владу, яку вони можуть мати над ним, коли їхня сила в Христі. Коли вони в покорі благають про допомогу могутнього Переможця, найслабший віруючий, твердо покладаючись на Христа, може успішно дати відсіч сатані та всьому його війську. Він надто хитрий, щоб відкрито та сміливо виступити зі своїми спокусами; бо тоді християнин пробудився б від свого духовного сну і покладався б на сильного й могутнього Визволителя. Проте він приходить непоміченим і діє замасковано через синів беззаконня, які мають вигляд благочестя» (Е. Уайт Свідчення для Церкви. Т. 1. С. 341).

**Запитання для обговорення**

`1. Що означає бути «законним полоненим сатани»? Невже диявол може робити з людьми, що захоче? Якщо ні, то чому? Як це пов’язано з тим, що ми могли б назвати «правилами участі» у вселенському конфлікті?`

`2. Чому Бог надав сатані широку юрисдикцію у вселенському конфлікті, навіть якщо це лише тимчасово? Що це говорить нам про те, як Бог прагне відповісти на звинувачення сатани?`

`3. Як ви відповідаєте людям, навіть християнам, які заперечують існування сатани як реальної істоти? Хоч ми не можемо науково довести існування сатани, які докази ви можете зібрати, щоб допомогти людині, яку так сильно ошукали?`