---
title:  Правила взаємодії
date:  01/03/2025
---

> <p>Пам’ятний вірш</p>
> «Хто чинить гріх, той від диявола, адже диявол грішить від початку. Тому з’явився Божий Син, щоби знищити діла диявола» (1 Івана 3:8).

### Біблійні тексти для дослідження
Дан. 10:1–14; Об’явл. 13:1–8; Йова 1:1–12; 2:1–7; Івана 12:31; 14:30; Марка 6:5; 9:29.

Потужний опис, який розкриває природу вселенського конфлікту, міститься в 1 Царів 18:19–40. Ілля перебував на горі Кармель, де Господь викрив язичницьких богів. Проте за цими богами, яким поклонявся Ізраїль, насправді стояв дехто інший.

«Вони приносили жертви демонам, а не Богові, – богам, яких не знали, новим богам, які недавно з’явились, яких не боялися ваші батьки» (Втор. 32:17). Павло додає: «Те, що жертвують язичники, – демонам жертвують, а не Богові. Я ж не хочу, щоб ви були спільниками демонів» (1 Кор. 10:20).

Отже, за фальшивими богами народів насправді стояли замасковані демони. Це означає, що всі тексти Святого Письма, які стосуються ідолопоклонства й чужих богів, свідчать про вселенський конфлікт.

На цьому тлі краще зрозуміти тему вселенського конфлікту. І ця істина має величезне значення для кращого розуміння природи цього конфлікту, який проливає світло на проблему існування зла.