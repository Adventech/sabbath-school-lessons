---
title:  Ангел затримався
date:  02/03/2025
---

Отже, демони були замасковані під фальшивих богів. І в інших уривках Святого Письма містяться докази того, що демонічні сили іноді стоять за земними правителями. Навіть ангелам, яких послав Бог, можуть протистояти сили ворога.

`Прочитайте Дан. 10:1–14, звернувши особливу увагу на вірші 12, 13. Чого навчають ці вірші щодо вселенського конфлікту?`

Як так сталося, що ангелові, якого послав Бог, могли «протистояти» протягом трьох тижнів? Усемогутній Бог володів силою негайно відповісти Даниїлові. Якби Він застосував для цього Свою силу, то міг би наказати ангелові з’явитися Даниїлу, здолавши всі перешкоди. Проте «володар перського царства» «протистояв» Божому ангелу три тижні. Що ж тоді відбувалося?

«Протягом трьох тижнів Гавриїл боровся із силами темряви, намагаючись протидіяти впливу злих ангелів на Кіра… Небо робило все можливе для Божого народу. Урешті-решт було здобуто перемогу, сили ворога залишалися приборканими по всі дні Кіра та його сина Камбіза» (Е. Уайт. Пророки і царі. С. 571).

Сатана намагався вплинути на представників верховної влади Мідо-Перського царства і позбавити Божий народ їхньої прихильності, проте ангели працювали на його користь. Усе Небо виявляло велику увагу до цієї боротьби. Ворогові необхідно надати певну свободу та владу, яка не припиняється за примхою Бога, а обмежується деякими параметрами. Адже Господь діє лише з любові, бо вона є основою Його правління. Істина, що Божі діяння здійснюються лише з дотриманням принципів, якими керує любов, може допомогти нам краще зрозуміти велику боротьбу.

`Як ви відчули межі впливу на себе за принципами любові, а не примусу? Які уроки ви засвоїли про межі влади?`