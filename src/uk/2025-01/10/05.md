---
title:  Тимчасовий правитель цього світу
date:  05/03/2025
---

У попередніх уроках ми бачили, що в межах уселенського конфлікту внаслідок узурпації влади сатана та його прихильники тимчасово отримали значні повноваження в цьому світі, обмежені певними правилами ведення бою.

Ці правила обмежують не лише дії ворога – диявола та його прихильників, – вони також обмежують Божі діяння щодо усунення зла, яке тимчасово поширюється на владні повноваження ворога. Оскільки Господь ніколи не порушить Своїх обіцянок, оскільки Він погоджується з правилами взаємодії, то диявол має певне обмежене й тимчасове правління на Землі. Бог обмежив Свої майбутні діяння (не зменшуючи Своєї сили).

`Прочитайте Івана 12:31; 14:30; 16:11; 2 Кор. 4:4 і Луки 4:6. Чого ці тексти навчають про панування ворога в цьому світі?`

Новий Завіт описує зіткнення двох царств – світла й темряви, причому темрява походить від сатани. Частиною місії Христа була перемога над царством ворога: «Тому з’явився Божий Син, щоби знищити діла диявола» (1 Івана 3:8).

Проте існують «правила», які обмежують Божі діяння, хоч Він залишається вірним принципам Свого правління. Ці обмеження включають (1) надання свободи вибору створінням і (2) правила взаємодії, які не відкриті нам, принаймні зараз. Такі перешкоди й обмеження справляють значний вплив на Божу моральну здатність зменшити наслідки поширення гріха або негайно знищити зло в цьому світі. Отже, ми бачимо безперервне зло та страждання, які справді можуть змусити багатьох людей поставити під сумнів або існування Бога, або Його доброту. Проте колись ми зрозуміємо те, що перебуває за лаштунками великого конфлікту, та обмеження, які Бог встановив щодо Себе у взаємодії зі злом.

`Як той факт, що Ісус називає сатану правителем цього світу, бодай трохи допомагає нашому розумінню зла, яке існує у світі? Як приємно знати, що це справді лише тимчасове явище!`