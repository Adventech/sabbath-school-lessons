---
title:  Для подальшого дослідження
date:  24/01/2025
---

Прочитайте в книзі Е. Уайт «Небесні принципи щасливого життя» розділ «Блаженства» (С. 6–44).

«Кожен, хто визнає себе убогими духом, хто відчуває, що в нього немає нічого доброго, може досягти праведності й сили, дивлячись на Христа. Господь закликає: “Прийдіть до Мене всі втомлені та обтяжені…” (Матв. 11:28). Він просить нас замінити свою убогість на багатство Його благодаті. Ми не гідні Божої любові, але Христос гідний, Він поручився за нас і може спасти всіх, хто приходить до Нього. Що б не довелося нам пережити в минулому, якими б скрутними не були теперішні обставини, – якщо ми прийдемо до Ісуса такими, якими є, – слабкими, безпорадними і жалюгідними, – милосердний Спаситель зустріне нас уже на початку шляху, прийме у Свої люблячі обійми і зодягне у Свій одяг праведності. Він приведе нас до Отця одягнутими в білосніжні шати Свого характеру. Він просить Бога за нас, кажучи: “Я зайняв місце грішника; не дивися на це заблудле дитя, а дивися на Мене”. Як би наполегливо не боровся сатана проти нашої душі, як би сильно він не звинувачував нас у гріхах і яким би великим не було його зазіхання на нас, як на свою здобич, але кров Христа має більшу силу» (Е. Уайт. Небесні принципи щасливого життя. С. 8).

**Запитання для обговорення**

`1. Подивіться, що написано в наведеній вище цитаті: «Він [Ісус] приведе нас до Отця одягнутими в білосніжні шати Свого характеру». Незалежно від того, наскільки ми іноді збентежені через свої помилки й недоліки або як часто ми не виявляємо до інших тієї любові, яку Бог виливає на нас, чому ми повинні завжди повертатися до чудової новини про те, що Отець прийняв нас, тому що Ісус приводить нас до Нього «одягнутими в білосніжні шати Свого характеру»?`

`2. Уявіть, що відчувала мати в історії про двох жінок, які прийшли до Соломона й кожна з яких стверджувала, що саме вона матір дитини. Знову подумайте про емоції, описані в 1 Цар. 3:26. Як це проливає світло на слова, які вжито для опису емоцій Бога щодо Його народу в Осії 11:8?`

`3. У Євангеліях ми бачили, що Ісус часто був зворушений потребами людей. І Він прагнув задовольнити ці потреби. Як на практиці ви як окрема особа чи навіть як клас можете задовольнити потреби тих, хто потребує розради?`