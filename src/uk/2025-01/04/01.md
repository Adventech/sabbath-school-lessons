---
title:  Бог ревний і милосердний
date:  18/01/2025
---

Пам’ятний текст: «Хіба ж забуде матір своє немовля? Хіба вона не пожаліє дитини свого лона? Та якби й вона забула, то Я тебе не забуду!» (Ісаї 49:15).

### Біблійні тексти для дослідження
Псал. 103:13; Ісаї 49:15; Осії 11:1–9; Матв. 23:37; 2 Кор. 11:2; 1 Кор. 13:4–8.

Певні християни сприймають емоції як небажані, які потрібно постійно гамувати. Для деяких людей емоції є ірраціональними, тому, на їхню думку, доброго чоловіка чи добру жінку не можна назвати емоційними. У деяких давньогрецьких філософіях ідея раціональної людини, яка або несприйнятлива до пристрастей, або керує своїми емоціями за допомогою неемоційного розуму, цінується як ідеал.

Так, нестримні емоції можуть призвести до виникнення проблем. Однак Бог створив людей зі здатністю до емоцій, і у Святому Письмі показано, що Сам Господь переживає глибокі емоції. Якщо Бог може відчувати глибокі емоції, то в Ньому вони не можуть бути поганими чи ірраціональними, оскільки Господь Біблії добрий і володіє досконалою мудрістю.

Ми можемо почерпнути прекрасні істини з усвідомлення того, що Божа любов до нас є глибоко емоційною любов’ю. Проте завжди потрібно пам’ятати: хоч Божа любов досконала, її не слід вважати тотожною емоціям, які відчуває людина.