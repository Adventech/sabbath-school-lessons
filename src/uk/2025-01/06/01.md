---
title:  Божа любов до справедливості
date:  01/02/2025
---

Пам'ятний вірш: «А хто хоче хвалитися, нехай хвалиться тим, що знає Мене, – розуміє, що Я Господь, Котрий творить милосердя, правосуддя і правду на землі, бо саме у цьому Моє задоволення, – говорить Господь» (Єрем. 9:23).

### Біблійні тексти для дослідження
Псал. 33:5; 85:11; Втор. 32:4; Якова 1:17; Тита 1:2; Вих. 32:14; Матв. 5:43–48.

На стародавньому Близькому Сході боги народів були не лише непостійними, аморальними й непередбачуваними, а й жорстокими, вимагаючи жертвоприношення дітей. І навіть тоді язичники не могли розраховувати на їхню прихильність, а тому не наважувалися відступити від своїх племінних божеств.

Згідно з Втор. 32:17, за такими богами стояли демони (див. також 1 Кор. 10:20, 21). І їхні форми поклоніння залишали людей у великій духовній і моральній темряві.

Біблійний Бог дуже відрізняється від цих демонічних сил. Яхве добрий, і Його характер незмінний. І тільки завдяки постійній Божій доброті ми можемо мати надію, зараз і навіки.

На відміну від фальшивих богів стародавнього світу і навіть від сучасних богів, Яхве глибоко стурбований злом, стражданнями, несправедливістю та пригнобленням – усе це Він постійно й однозначно засуджує. І що найважливіше, одного дня Він також знищить їх.