---
title:  Для подальшого дослідження
date:  07/02/2025
---

Прочитайте в книзі Е. Уайт «Дорога до Христа» розділ «Любов Божа до людей» (С. 9–15).

«Слово Боже також відкриває нам Його характер. Бог Сам свідчить про Свою безмежну любов і милість. У відповідь на молитву Мойсея: “Покажи мені славу Свою”, Господь сказав: “Я переведу все добро Своє перед тобою” (Вих. 33:18, 19). У цьому полягає Його слава. Господь пройшов перед Мойсеєм і проголосив: “Господь, Господь – Бог милосердний, і милостивий, довготерпеливий і многомилостивий та правдивий, що дотримує милість до тисяч, прощає провини… переступ і гріх…” (Вих. 34:6, 7). Він “довготерпеливий і многомилостивий”, тому що “любить милосердя” (Йони 4:2; Міх. 7:18).

Бог привертає наші серця до Себе незліченними проявами любові на Небі й на Землі. Він намагається відкритися нам у явищах природи, а також через найтісніші й найніжніші стосунки, які можуть об’єднувати людей на Землі. Однак і це не дає повного уявлення про Його любов. Незважаючи на всі ці докази, “ворог усякої правди” настільки засліпив розум людей, що вони почали дивитися на Бога зі страхом, вважаючи, нібито Він є суворим і невблаганним. Сатана переконав людей у тому, що головна властивість Бога – суворе правосуддя, а Сам Він – жорстокий Суддя, немилосердний і вимогливий. Диявол подає Творця так, ніби Він спостерігає прискіпливим оком за недоліками й помилками людей, аби потім покарати їх. Саме для того, щоб розвіяти це хибне уявлення і відкрити світові безмежну Божу любов, Ісус прийшов на Землю і жив серед людей» (Е. Уайт. Дорога до Христа. С. 10).

**Запитання для обговорення**

`1. Чому так важливо усвідомлювати, що Божа слава пов’язана з Його добротою? Як це корегує теологію слави, яка підкреслює чисту силу, не наголошуючи на любові й характері Бога?`

`2. Чи сумнівалися ви коли-небудь у Божій доброті? Чи знаєте ви когось, хто сумнівався в Божій доброті через учинки тих, хто стверджує, що йде за Богом, або просто через існування зла у світі? Як ви могли б допомогти комусь, кого непокоїть питання про Божу доброту? Перегляньте урок наступного тижня.`

`3. У класі конкретизуйте відповідь на запитання понеділка. Як реальність великої боротьби допомагає нам зрозуміти все зло, яке існує зараз?`