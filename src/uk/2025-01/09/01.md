---
title:  Вселенський конфлікт
date:  22/02/2025
---

> <p>Пам’ятний вірш</p>
> «Я покладу ворожнечу між тобою й жінкою, між твоїм насінням і її насінням. Воно розчавить тобі голову, а ти будеш жалити його в п’яту» (Бут. 3:15).

### Біблійні тексти для дослідження
Матв. 13:24–30; Бут. 1:31; Єзек. 28:12–19; Ісаї 14:12–15; Матв. 4:1–11; Івана 8:44, 45.

Центральне місце в біблійній теології займає тема великої боротьби між Христом і сатаною. Хоч ідея вселенського конфлікту між Богом і небесними створіннями, які повстали проти Нього, є основним лейтмотивом Святого Письма (див. Матв. 13:24–30, 37–39; Об’явл. 12:7–10), багато християн відкинули або знехтували цю біблійну ідею.

Однак, з біблійного погляду, ми не можемо нехтувати тему вселенського конфлікту, у якому Божому Царству протистоять диявол і його ангели. Євангелія сповнені згадок про диявола й демонів, які протистоять Богові.

На початку цього тижня ми розглянемо, як знайти відповіді на два запитання:

1. Де у Святому Письмі ми дізнаємося про тривалий вселенський конфлікт між Богом і сатаною?
2. Згідно з ученням Святого Письма, яка природа цього конфлікту?