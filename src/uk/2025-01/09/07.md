---
title:  Для подальшого дослідження
date:  28/02/2025
---

Прочитайте у книзі Е. Уайт «Велика боротьба» розділ «Походження зла» (C. 492–504).

«Те, що Бог не несе відповідальності за появу гріха, чітко з’ясовується в Писанні. Він нікого не позбавляв Своєї Божественної милості, i не було жодної помилки в системі Його правління, що могла б викликати непокору i повстання. Гріх – це непрошений гість, присутність якого нічим не може бути виправдана…

Навiть пiсля того, коли було вирiшено, що сатана не може далi залишатися на Небi, безмежна Мудрiсть не знищила його. Бог може прийняти тiльки служiння любовi, вiрнiсть Його творiнь повинна ґрунтуватися на усвідомленнi Його справедливостi та милостi. Жителі Неба та iнших свiтiв, не розуміючи природи грiха та його наслiдків, не побачили б справедливостi й милосердя Божого у знищеннi сатани. Якби вiн був негайно знищений, тодi б вони служили Богові не з любовi, а зi страху. Вплив ошуканця не був би відразу усунений, а дух повстання не був би цiлком викорiнений. Зло повинно було дозрiти. Задля добра Всесвiту на вічні часи сатана повинен був розвинути свої принципи, щоб усі створіння мали змогу побачити в справжньому світлі його звинувачення проти Божественного правлiння, щоб справедливiсть Божа i Його милiсть, а також незмiннiсть Його Закону ніколи не викликали жодного сумнiву» (Е. Уайт. Велика боротьба. С. 492, 499).

**Запитання для обговорення**

`1. Багато людей дивується, як така безгрішна істота, як Люцифер, могла вперше у Всесвіті згрішити. Чому гріх такий таємничий і незрозумілий? Як ми можемо пояснити цей перший гріх, не шукаючи виправдань? Чому пояснювати його походження було б те саме, що й виправдовувати?`

`2. Чому Бог відразу не знищив сатану? Чому «зло повинно було дозріти»? Як зрозуміти слова: «Задля добра Всесвiту на вічні часи»?`

`3. Чому так важливо розуміти, що конфлікт між Богом і сатаною не є конфліктом влади?`

`4. Як ваше власне життя може в мініатюрі відображати вселенський конфлікт? Як ви навіть зараз відчуваєте реальність цього конфлікту? Як ви можете відповісти, щоб показати, на чиєму ви боці?`