---
title:  Для подальшого дослідження
date:  17/01/2025
---

Прочитайте в книзі Е. Уайт «Бажання віків» розділ «Хай не тривожиться ваше серце» (С. 662–680).

«Господь засмучується, коли Його народ недооцінює себе. Він бажає, щоб Його вибраний спадок оцінював себе відповідно до заплаченої за них ціни. Вони потрібні Богові, інакше Він не посилав би Свого Сина в таку дорогу подорож, щоб викупити їх. Він має справу для них, і Йому приємно, коли вони звертаються до Нього з найбільшими потребами, щоб прославити Його Ім’я. Вони можуть сподіватися великих звершень, якщо вірять у Божі обітниці.

Однак молитися в Ім’я Христа означає більше – прийняти Його характер, виявляти Його дух і чинити Його діла. Обітниця Спасителя дана на умові. “Якщо любите Мене, – говорить Ісус, – ви будете дотримуватися Моїх заповідей” (Івана 14:15). Він спасає людей не в гріхах, а від гріхів; і хто любить Його, той виявить свою любов послухом. Справжній послух походить із серця. Послух Христа був дією Його серця. І якщо ми погодимося, Він настільки ототожнить Себе з нашими думками й цілями, так узгодить наші серця й розуми зі Своєю волею, що, слухаючись Його, ми виконуватимемо не що інше, як власні спонукання. Очищена й освячена воля знайде найбільше задоволення у виконанні Його служіння. Коли ми пізнаємо Бога так, як ми маємо перевагу пізнати Його, тоді наше життя буде життям безперервного послуху. Високо цінуючи характер Христа і спілкуючись із Богом, ми почнемо ненавидіти гріх» (Е. Уайт. Бажання віків. С. 668).

**Запитання для обговорення**

`1. Як ви думаєте, якими будуть дарування й отримання на Небі й на Новій Землі?`

`2. Небесні посланці прибули з віддаленої частини космосу, можливо, далі, ніж може досягнути найпотужніший телескоп Джеймса Вебба, до пророка Даниїла як до хамудо́т, «улюбленого, бажаного, дорогоцінного». І так зробили тричі. У книзі Даниїла 9:23 Гавриїл говорить кі хамудо́т атта́, «бо ти є Божим улюбленцем». А в Дан. 10:11 небесна істота (можливо, знову Гавриїл) називає його іш-хамудо́т, «улюблений муже»; це фраза, повторена Даниїлові пізніше (див. Дан. 10:19). Подумайте, що це говорить про Бога і про те, наскільки Він близький до нас. Яку надію ви можете почерпнути для себе із цієї дивовижної істини?`

`3. Як приклади героїв віри, про яких ідеться в Євр. 11, уються головної ідеї уроку цього тижня? Як можна догодити Богові вірою? Чого ви можете навчитися з таких прикладів віри й вірності та як застосувати їх у повсякденному житті?`