---
title:  Живі камені
date:  15/01/2025
---

`Як ми, грішні істоти, можемо догодити святому Богові? Прочитайте Римл. 8:1 і 5:8. Чого ці тексти навчають про наше становище перед Богом?`

Бог дарує людям благодать перед будь-яким людським учинком. Перш ніж ми щось скажемо чи зробимо, Господь звертається до нас і дає нам можливість прийняти або відкинути Його любов. Як сказано в Посланні до римлян 5:8, «Бог виявляє Свою любов до нас тим, що Христос за нас помер, коли ми були ще грішниками» (пор. з Єрем. 31:3). І ми можемо примиритися з Богом і навіть бути приємні в Його очах завдяки служінню нашого Викупителя.

`Прочитайте 1 Петра 2:4–6 і порівняйте з Євр. 11:6. Що ці тексти говорять нам про те, як ми можемо догодити Богові?`

Без Божого втручання грішні люди не здатні принести нічого цінного Господеві. І все ж Бог зі Своєї милості проклав шлях завдяки роботі Христа. «Через Ісуса Христа» ми можемо «приносити духовні жертви, приємні Богові» (1 Петра 2:5). «Без віри неможливо догодити Богові» (Євр. 11:6), тому завдяки посередницькій роботі Христа Бог «удосконалить» віруючих «у всякому доброму ділі, аби виконати Його волю, здійснюючи у вас усе, що Йому до вподоби, – через Ісуса Христа, Якому слава навіки-віків! Амінь» (Євр. 13:21). Ті, хто відповідає Богові вірою, вважаються праведними у Його очах завдяки посередництву Христа, бо лише Його праведність буде прийнята. Ті, хто відгукується на Божі люблячі заклики, гідні спасіння завдяки посередництву Ісуса (див. Луки 20:35), і Він перетворює їх на Свою подобу (див. 1 Кор. 15:51–57; 1 Івана 3:2). Бог здійснює викуплення не тільки для нас, а й у нас.

`Як вас надихає думка про те, що Христос є вашим Посередником на Небі?`