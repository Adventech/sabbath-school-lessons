---
title:  Догоджати Богові 
date:  11/01/2025
---

> <p>Пам’ятний вірш</p>
> «Господь, твій Бог, є посеред тебе, – Всемогутній тебе врятує! Він радітиме тобою особливою радістю, – відновить Свою любов! Він буде тішитись тобою, як веселяться у свята» (Соф. 3:17).

### Біблійні тексти для дослідження
Луки 15:11–32; Соф. 3:17; Ефес. 5:25–28; Ісаї 43:4; Римл. 8:1; 5:8; Марка 9:17–29.

Уявімо таку картину: п’ятирічний хлопчик приходить до батька з погано запакованим подарунком на День батька. Він схвильовано вручає подарунок.

Батько говорить: «Сину, мені не потрібен твій подарунок. Зрештою, ти не можеш подарувати мені нічого, що б мене порадувало. Усе, що ти міг би мені подарувати, я можу сам собі купити, і все, що ти мені подарував, було або куплено за мої гроші, або зроблено з матеріалів, за які я заплатив. Тож залиш собі свій подарунок. Мені він не потрібний, я не хочу його. Але я все одно люблю тебе».

Що ви думаєте про реакцію цього батька? На думку спадають такі слова, як «безсердечний», «холодний» і «бездушний». Чи так Бог відповідає нам? Чи можемо ми справді бути до вподоби Богові? Як би не було складно це уявити, навіть ми, грішні істоти, зіпсовані та схильні до зла, можемо бути до вподоби Богові! Інакше кажучи, Господь не дивиться на нас або на подарунки, які ми приносимо Йому, поглядом цього батька. Навпаки, ми можемо догодити Богові, але тільки через Христа.