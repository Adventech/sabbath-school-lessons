---
title:  Любов завіту
date:  04/01/2025
---

> <p>Пам’ятний вірш</p>
> «У відповідь Ісус сказав йому: Якщо хто любить Мене, той буде виконувати Моє слово; і Мій Отець любитиме його, і Ми прийдемо до нього, і зробимо оселю в ньому» (Івана 14:23).

### Біблійні тексти для дослідження
2 Петра 3:9; Втор. 7:6–9; Римл. 11:22; 1 Івана 4:7–20; Івана 15:12; 1 Івана 3:16.

Дехто вважає, що грецьке слово аґа́пе позначає любов, яку здатний виявляти тільки Бог, тимчасом як інші слова, такі як філе́о, стосуються різних видів любові, притаманних людині. Деякі також стверджують, що аґа́пе – це любов, яка тільки дає, але ніколи не отримує, любов, цілковито незалежна від людської реакції.

Однак уважне вивчення Божественної любові у Святому Письмі показує: хоч ці ідеї і поширені, та все ж таки помилкові. По-перше, грецьке слово аґа́пе стосується не лише Божої любові, а й людської, іноді навіть неправильно спрямованої (див. 2 Тим. 4:10). По-друге, у Біблії багато інших слів, крім аґа́пе, стосуються Божої любові. Наприклад, Ісус навчав: «Сам Отець любить [філе́о] вас, – адже ви Мене полюбили [філе́о]» (Івана 16:27грецьке слово філе́о вживається не лише для позначення людської любові, а й любові Бога до людей. Отже, філе́о може іноді стосуватися й Божої любові.

Святе Письмо також навчає, що Божа любов не одностороння, а глибоко взаємна, оскільки вона надзвичайно важлива для Господа, незалежно від того, чи відгукуються люди на Його любов.