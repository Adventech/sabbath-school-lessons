---
title:  Для подальшого дослідження
date:  10/01/2025
---

Прочитайте в книзі Е. Уайт «Дорога до Христа» розділ «Велика перевага молитви» (С. 93–104).

«Розповідайте Богові про свої потреби, радощі, печалі, турботи й побоювання. Це не обтяжить Його. Той, Хто перелічив волосся на вашій голові, не залишиться байдужим до потреб Своїх дітей. “Господь вельми милосердний та співчутливий” (Якова 5:11). Людські печалі зворушують Його любляче серце. Він переживає разом з нами, коли ми розповідаємо Йому про свої жалі. Розкажіть Йому про все, що тривожить вас. Жодний тягар не буде для Нього занадто тяжким, бо Він утримує світи і керує Всесвітом; Він не може бути байдужим до всього, що стосується вашого внутрішнього світу. Немає жодного розділу в книзі життя, який був би настільки незрозумілим, щоб Господь не міг його прочитати; жодне становище, у якому ви опинилися, не може бути таким важким, щоб Він не міг вам допомогти. Жодне нещастя, котре спіткало найменшу Його дитину, жодне переживання, що непокоїть душу, жодна радість, жодна щира молитва – ніщо не проходить повз увагу Небесного Отця, усе знаходить живий відгук у Нього. “Розбитих серцем Він лікує і їхні болючі рани перев’язує” (Псал. 147:3). Взаємини між Богом і кожною людською душею є настільки повними і визначеними, ніби ця людина є єдиною душею на Землі, що потребує Його опіки, за котру Він віддав Свого улюбленого Сина» (Е. Уайт. Дорога до Христа. С. 100).

**Запитання для обговорення**

`1. Поміркуйте над реченням: «Взаємини між Богом і кожною людською душею є настільки повними і визначеними, ніби ця людина є єдиною душею на Землі, що потребує Його опіки, за котру Він віддав Свого улюбленого Сина». Як це нас втішає і як ми маємо жити, знаючи про близькість Бога до нас та Його ніжну турботу? Як ви можете навчитися довіряти цій чудовій обітниці?`

`2. Як ви розумієте Псал. 103:17, 18 у світлі уроку цього тижня? Що ці богонатхненні тексти відкривають про Божу вічну любов? Як ми можемо прийняти цю любов?`

`3. Як Божа любов впливає на ваші взаємини з Ним? Як вона впливає на наше ставлення до страждань ближніх?`