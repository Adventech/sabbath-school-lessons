---
title:  Для подальшого дослідження
date:  14/02/2025
---

Прочитайте в книзі Е. Уайт «Патріархи і пророки» розділ «Чому було допущено гріх?» (С. 33–43).

«Безмежна мудрість не знищила сатану навіть тоді, коли він був скинутий з Неба. Оскільки Бог може прийняти тільки служіння любові, то вірність Його творінь повинна ґрунтуватися на переконаності у Його справедливості й доброзичливості. Жителі Небес та інших світів, котрі не були готовими зрозуміти природу гріха і його наслідки, не могли б побачити справедливості Божої у знищенні сатани. Якби він був знищений одразу, дехто почав би служити Богові не з почуття любові, а через страх. Такими методами неможливо було позбутися впливу сатани і повністю звільнитися від духу повстання. Задля добра Всесвіту впродовж віків йому була дана змога більш повно виявити свої плани, аби все творіння могло побачити у правдивому світлі, що являють собою звинувачення Божественної форми правління, а справедливість і милість Божа та непорушність Його Закону більше ніколи не піддавалися сумніву.

Повстання сатани мало стати уроком для Всесвіту на усі прийдешні віки – вічним свідченням згубності природи гріха та його жахливих наслідків. Панування сатани, результати його впливу як на людей, так і на ангелів, повинні були показати, до чого може призвести усунення Божественної влади. Це мало також свідчити про те, що своїм добробутом усі створені Богом істоти завдячують Божественному правлінню. Отже, історія цього жахливого експерименту, що вилився у повстання, має вічно застерігати святих істот, оберігаючи їх від неправильного уявлення щодо природи гріха, від скоєння гріха та покарання за нього» (Е. Уайт. Патріархи і пророки. С. 42, 43).

**Запитання для обговорення**

`1. Теодицея – це богословський термін, що означає виправдання Бога перед обличчям зла. Проте це не є виправданням самого зла. Уявіть, що хтось на Небесах говорить: «О, так, Ісусе, тепер я розумію, чому мою родину катували та вбили на моїх очах. Так, тепер усе це має великий сенс. Дякую Тобі, Ісусе!» Це абсурд. Як ми можемо зрозуміти реальність великої боротьби? (Див. урок 9).`

`2. Чи почувалися ви коли-небудь схожими на Йова? Чи відчували ви спокусу думати, що не можна пояснити страждань, яких зазнали ви або ваші близькі? Як остаточне усвідомлення Йова, що він «говорив усе те», чого «не знає» (Йова 42:3), проливає світло на нашу позицію щодо власних запитань?`