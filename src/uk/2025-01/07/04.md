---
title:  Скептичний теїст
date:  11/02/2025
---

Бог проголошує в Ісаї 55:8, 9: «Адже Мої задуми не такі, як ваші задуми, і ваші дороги не такі, як Мої дороги, – каже Господь, – але як небо високо над землею, так Мої дороги далекі від ваших доріг, а Мої думки вищі від ваших думок».

Божі думки значно вищі за наші. Оскільки Господь усезнаючий, а ми обмежені в знанні, тому навіть не можемо уявити складність Божого плану щодо історії. Зважаючи на це, чому ми не повинні розраховувати на те, що будемо знати причини Божих діянь чи мовчання в різних ситуаціях?

Один зі способів підходу до проблеми зла, заснований на визнанні того, як мало ми знаємо, називається скептичним теїзмом. Скептичний теїст – це той, хто вірить, що Бог має вагомі причини діяти згідно з Його волею. Проте через наші обмежені знання ми не повинні сподіватися, що зможемо дізнатися про ці причини. Скептичний теїст недовірливо ставиться до здатності людини усвідомити або зрозуміти причини виникнення зла в цьому світі. Ми не можемо побачити мікробів, але це не означає, що їх не існує. Той факт, що ми не знаємо Божих причини, безумовно, не означає, що в Нього їх немає.

`Прочитайте Псал. 73. Як псалмист Асаф ставиться до зла й несправедливості навколо нього? Що дозволяє йому побачити обставини в іншій перспективі?`

Псалмист Асаф був глибоко стурбований злом у світі. Він озирнувся навколо себе і побачив, що нечестиві процвітають. Усе здавалося несправедливим і нечесним. Він не міг дати відповіді. Він ставив собі запитання, чи варто взагалі вірити в Бога і служити йому, доки не ввійшов у Божу Святиню. Псалмист почав розмірковувати й усвідомив, що є праведний Суддя, Який зрештою принесе справедливість і суд.

`Як адвентистське розуміння суду та вчення про Святилище можуть пролити світло на проблему зла? Чи підтримує нас думка про те, що, незважаючи на велику кількість запитань, подробиці історії та Божих справедливих судів будуть розкриті наприкінці історії Землі?`