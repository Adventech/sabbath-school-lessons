---
title:  Проблема існування зла
date:  08/02/2025
---

> <p>Пам’ятний вірш</p>
> «І Він обітре кожну сльозу з їхніх очей, і більше не буде смерті, ні страждань, ні голосіння, ні болю, – вже більше не буде, тому що перше минулося» (Об’явл. 21:4).

### Біблійні тексти для дослідження
Йова 30:26; Матв. 27:46; Йова 38:1–12; Псал. 73; Бут. 2:16, 17; Об’явл. 21:3, 4.

Можливо, найбільша проблема, з якою стикається християнство, – це проблема існування зла. Як узгодити той факт, що Господь добрий і люблячий, з існуванням зла в цьому світі. Якщо Бог є любов, чому існує зло?

Це не просто наукова проблема, а те, що непокоїть багатьох людей і заважає деяким пізнати й полюбити Бога.

«Для багатьох походження гріха та причини його поширення у світі залишаються таємницею. Люди бачать страшні наслідки зла – горе та спустошення – i запитують, як усе це може допустити Бог, безмежний у Своїй мудрості, силі та любові? Цієї таємниці вони не можуть осягнути» (Е. Уайт. Велика боротьба. С. 492).

Багато атеїстів вважає проблему зла причиною того, що вони не вірять у Бога. Та, як ми побачимо цього тижня й далі, Бог Біблії – абсолютна доброта, і ми можемо довіряти Йому, навіть незважаючи на зло, яке переповнює наш грішний світ.