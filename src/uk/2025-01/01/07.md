---
title:  Для подальшого дослідження
date:  03/01/2025
---

Прочитайте в книзі Е. Уайт «Наочні уроки Христа» розділ «Виходьте назустріч молодому!» (С. 405–421).

«Землю огортає темрява спотвореного розуміння Бога. Люди втрачають знання про Його характер. Вони неправильно розуміють і тлумачать його. У наш час має проголошуватися вістка від Бога – вістка просвітницька за своїм впливом і спасенна за силою. Його характер повинен бути явлений людям. У темряву світу має пролитися світло Його слави, доброти, милосердя й істини.

Цю роботу описав пророк Ісая: “На гору високу зберися собі, благовіснику Сіону, свого голоса сильно підвищ, благовіснику Єрусалиму! Підвищ, не лякайся, скажи містам Юди: Ось Бог ваш! Ось прийде Господь Бог, як сильний, і буде рамено Його панувати для Нього! Ось із ним нагорода Його, а перед обличчям Його – відплата Його” (Ісаї 40:9, 10, переклад І. Огієнка). Ті, котрі чекають приходу Жениха, повинні говорити людям: “Ось Бог ваш!” Останні промені благодатного світла, остання вістка милості, яку потрібно нести світові, – це відкриття Його характеру любові. Божі діти повинні виявляти Його славу. Своїм життям і характером вони мають відкривати, що Божа благодать зробила для них.

Світло Сонця Правди має сяяти в добрих ділах – у словах істини та вчинках святості» (Е. Уайт. Наочні уроки Христа. С. 415, 416).

**Запитання для обговорення**

`1. Гіршою за думку про відсутність Бога була б думка про те, що Господь ненавидить нас. Наскільки іншим був би наш світ, якби це було правдою?`

`2. Чому, на вашу думку, у нашому світі люди не розуміють Божого характеру? Подумайте й обговоріть способи, завдяки яким ви можете допомогти людям краще розгледіти Божу любов.`

`3. Яку вістку про Божий характер слід проголошувати сьогодні? Як би ви пояснили цю вістку людині, яка ще не знає, що Бог є любов? На які докази реальності Його любові та Його чудового характеру ви можете вказати?`

`4. Говорити про Божу любов – це одне, а виявлення й відображення цієї любові в нашому житті – це зовсім інше. Які «вчинки святості» можуть виявити Божу любов до ближніх?`