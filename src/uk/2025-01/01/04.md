---
title:  Любов, дарована добровільно
date:  31/12/2024
---

Бог не тільки продовжував добровільно дарувати Свою любов Ізраїлю, незважаючи на неодноразові повстання, а й дарувати її нам, навіть якщо ми не перестаємо грішити. Ми не заслуговуємо на Божу любов і ніколи не зможемо її заслужити. Бог Біблії нічого не потребує (див. Дії 17:25). Божа любов проявляється до вас, до мене і до всіх людей з Його милосердної волі.

`Порівняйте Об’явл. 4:11 і Псал. 33:6. Що ці тексти говорять нам про свободу Бога щодо Його творіння?`

Бог добровільно створив цей світ. І саме тому Господь достойний слави, честі й поклоніння. Бог не був зобов’язаний створювати світ. До створення інших світів і нашої планети Господь уже насолоджувався взаєминами, сповненими любові, які існували в триєдиному Божестві.

`Прочитайте Івана 17:24. Що цей текст говорить нам про Божу любов до створення світу?`

Богові не потрібні були створіння як об’єкт Його любові. Та завдяки Своєму характеру любові Господь вирішив створити світ і вступити у взаємини, сповнені любові, зі Своїм творінням.

Бог не тільки добровільно створив цей світ, даруючи Свою щедру любов, а й продовжує добровільно любити людей навіть після того, як вони згрішили в Едемі, і навіть після того, як ми особисто чинимо гріх.

Згідно з людськими уявленнями, після гріхопадіння в Едемі Адам і Єва не мали права продовжувати жити й отримувати Божу любов. Проте Господь, Який утримує «все словом Своєї сили» (Євр. 1:3), у Своїй великій любові, милосерді та благодаті підтримував їхнє життя і знайшов спосіб примирити людство із Собою. І це примирення також стосується нас.

`Як свідчить нам про Його любов і характер те, що Бог продовжує дарувати любов цьому світові, незважаючи на його занепад і зло? Як ця істина має спонукати нас любити Його у відповідь?`