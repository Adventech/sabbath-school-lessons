---
title:  Бог любить добровільно 
date:  28/12/2024
---

> <p>Пам’ятний вірш</p>
> «Ворохобність їхню вилікую, добровільно любитиму їх, бо Мій гнів відвернувся від нього» (Осії 14:4, переклад І. Огієнка).

### Біблійні тексти для дослідження
Вих. 33:15–22; Осії 14:1–4; Об’явл. 4:11; Івана 17:24; Матв. 22:1–14; Івана 10:17, 18.

Хоч Петро тричі відрікся від Ісуса, як Христос і передбачив (див. Матв. 26:34), це не було кінцем історії. Після воскресіння Спаситель запитав Петра: «Симоне Йонин, чи ти любиш Мене більше, ніж вони? Той відповідає Йому: Так, Господи, Ти знаєш, що люблю Тебе! Каже йому: Паси ягнята Мої! Каже йому знову вдруге: Симоне Йонин, чи ти любиш Мене? Той відповідає Йому: Так, Господи, Ти знаєш, що люблю Тебе. Каже йому: Паси вівці Мої! Каже йому втретє: Симоне Йонин, чи ти любиш Мене? Засмутився Петро, що запитав його втретє, “чи любиш Мене?”, і відповів Йому: Господи, Ти все знаєш! Ти знаєш, що люблю Тебе! А Ісус йому говорить: Паси вівці Мої!» (Івана 21:15–17). Петро тричі відрікся від Ісуса, і тому Христос за допомогою випробувального запитання: «Чи ти любиш Мене?» тричі поновлював відданість апостола.

Незважаючи на те, що обставини нашого життя відрізняються від ситуації Петра, багато в чому принцип той самий. Тобто запитання, яке Ісус поставив апостолові, насправді є головним запитанням, яке Бог ставить кожному з нас: «Чи ти любиш Мене?» Усе залежить від правдивої відповіді на це запитання.