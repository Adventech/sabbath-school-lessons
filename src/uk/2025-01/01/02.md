---
title:  Поза очікуваннями
date:  29/12/2024
---

Бог не тільки запитує нас: «Чи ти любиш Мене?», а й перший виявляє любов до кожної людини і робить це добровільно. Справді, Він щиро любить вас, мене й будь-яку іншу людину більше, ніж ми можемо собі уявити. І ми пізнаємо цю любов, спостерігаючи, як Він діяв в історії Свого народу.

`Прочитайте Вих. 33:15–22 і розгляньте контекст цих біблійних текстів. Як цей уривок, особливо вірш 19, відкриває Божу волю та Його любов?`

Усе здавалося втраченим. Невдовзі після дивовижного Божого визволення з єгипетського рабства Ізраїль повстав проти Господа й поклонився золотому ідолу у вигляді литого бичка. Коли Мойсей зійшов з гори і побачив бичка й хороводи, то випустив скрижалі з Десятьма Заповідями і розбив їх. Незважаючи на те, що люди втратили будь-яке право на привілеї та благословення завіту, які Бог дарував їм, Господь добровільно вирішив продовжувати з ними взаємини завіту, хоч вони не були гідні цього.

Слова з Вих. 33:19: «Я помилую того, до кого милостивий, і виявлю милосердя тому, до кого буду милосердний», часто неправильно розуміють. Люди вважають, що Бог свавільно вирішує бути співчутливим і милосердним до одних, а не до інших. Та якщо дослідити в контексті, то ми побачимо: Бог не стверджує, що буде милостивим і співчутливим до одних, а до інших – ні. Це не відповідає популярній теології детермінізму, згідно з якою Бог свавільно прирікає декого на загибель і вічне засудження.

Що ж тоді Бог тут проголошує? Як Творець усього, Він має право й повноваження дарувати благодать і милість згідно зі Своєю волею навіть найбільш негідним людям. І Він робить це навіть після поклоніння золотому бичку, даруючи милість Своєму народу, Ізраїлю.

Це один з багатьох випадків, коли Бог виявляє Свою любов і робить це поза будь-якими очікуваннями з боку людей. І це добра вістка для всіх нас, чи не так?

`Як Бог продовжував відкривати і виявляти Свою любов до вас, незважаючи на будь-які очікування?`