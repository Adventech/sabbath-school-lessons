---
title:  Для подальшого дослідження
date:  28/03/2025
---

Прочитайте в книзі Е. Уайт «Бажання віків» розділ «Одному з Моїх найменших братів» (С. 637–641).

«Тим, хто служить іншим, служитиме Сам Архіпастир. Вони самі питимуть живу воду та вгамовуватимуть свою спрагу. Такі люди не прагнутимуть збудливих розваг чи якихось змін у своєму житті. Головною турботою для них буде запитання: як спасти душі, близькі до загибелі? Спілкування з людьми принесе велику користь. Любов Викупителя об’єднуватиме серця.

Усвідомивши, що ми – співпрацівники Бога, ми не вимовлятимемо Його обітниці байдуже. Вони горітимуть у наших серцях і палатимуть на наших устах. Коли Бог покликав Мойсея служити неосвіченому, неслухняному й бунтівному народові, Він дав йому обітницю: “Сам Я піду, – і введу тебе до відпочинку” (Вих. 33:14). Господь запевнив: “Та Я буду з тобою!” (Вих. 3:12). Ця обітниця – для всіх, хто в Ім’я Христа працює для засмучених і стражденних» (Е. Уайт. Бажання віків. С. 641).

**Запитання для обговорення**

`1. Прочитайте 1 Кор. 13:4–8. Як цей біблійний розділ проливає світло на те, якими людьми ми повинні бути?`

`2. Що відрізняє овець від козлів у Матв. 25:31–46? Як ми можемо зрозуміти, що Ісус тут говорить, не навчаючи про спасіння ділами?`

`3. Що для вас означають слова: «Коли любимо світ, як Він його полюбив, тоді для нас Христова місія звершена. Ми підготовлені для Небес, оскільки Небеса – у наших серцях» (див. Урок за четвер)? Що це говорить про природу Бога і природу самого Неба? Як ми можемо жити як громадяни Небес уже на Землі?`

`4. Які практичні кроки слід зробити, щоб відобразити турботу Бога про любов і справедливість у вашій місцевій громаді? Що ви робите доброго у своїй громаді? Що вам потрібно вдосконалити й на чому більше зосередитися? Які відчутні кроки ви можете зробити особисто чи колективно, щоб діяти відповідно до того, що ми вивчали про Божу любов і справедливість?`