---
title:  Любов – виконання Закону
date:  22/03/2025
---

> <p>Пам’ятний вірш</p>
> «Нікому нічого не будьте винні, за винятком любові одне до одного. Адже хто любить іншого, той виконав Закон» (Римл. 13:8).

### Біблійні тексти для дослідження
Вих. 20:1–17; Римл. 6:1–3; 7:7–12; Єрем. 31:31–34; Матв. 23:23, 24; Якова 2:1–9.

Поки вони розглядали справу проблемного члена церкви, хтось із церковної ради сказав пасторові: «Ми не можемо ухвалювати рішення на основі співчуття». Невже ми не можемо? Пастора непокоїло запитання, яким було розуміння цієї людини Бога та Божого Закону. Співчуття, безсумнівно, має займати центральне місце в нашому ставленні до людей, особливо до тих, хто згрішив. Співчуття є невід’ємною частиною любові, і, як написано в Римл. 13:8, любити ближнього означає виконувати Закон.

Якщо любов справді є виконанням Закону, тоді ми повинні бути обережними, щоб не відокремлювати Закон від любові або думати, що любов не пов’язана із Законом. У Святому Письмі любов і Закон ідуть разом. Божественним пріоритетом є любов, і тому Божий Закон є законом любові. Це, як писала Еллен Г. Уайт, відображення Божого характеру (Див. Наочні уроки Христа. С. 305).

Божий Закон – це не набір абстрактних принципів, а заповіді, призначені для нашого процвітання. Божий Закон є вираженням Божої любові.