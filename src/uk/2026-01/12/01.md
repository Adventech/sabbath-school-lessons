---
title:  Жити одне з одним
date:  14/03/2026
---

### Біблійні тексти для дослідження
Колос. 3:18–4:6; Ефес. 5:22–25, 33; Притчі 22:6, 15; 1 Петра 2:16; 1 Сол. 5:17.

> <p>Пам’ятний вірш</p>
> «Слово ваше нехай завжди буде ласкаве, приправлене сіллю, щоб ви знали, як вам належить кожному відповідати» (Колос. 4:6).

Коли люди живуть і працюють поруч, вони стикаються з різними проблемами. Розбіжності в поглядах іноді провокують напруженість у стосунках, можуть виникнути суперечки. Що тісніші стосунки, то важливіше, аби всі жили в злагоді.

Безперечно, найтісніші стосунки — сімейні. Родину часом називають «сімейним підприємством», і це — влучне порівняння щодо функціонування сім’ї. Між веденням бізнесу та управлінням домашнім господарством існують певні подібності. Необхідна загальна згода щодо цінностей, цілей і завдань. Щоб усе йшло гладко, усі мають працювати в злагоді одне з одним і добре виконувати свою роль. Ті самі принципи діють і в Церкві, яка власне є великою родиною.

У текстах, які ми вивчатимемо цього тижня, Павло розкриває надзвичайно важливі принципи найкращого функціонування християнської сім’ї. Оскільки така сім’я має керуватися біблійними принципами, вона неодмінно функціонуватиме дещо відмінно від типового римського домогосподарства. Апостол також пропонує інші цінні принципи, корисні для різноманітних соціальних стосунків як у сім’ї, так і поза нею.