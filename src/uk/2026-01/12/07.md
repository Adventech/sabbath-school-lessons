---
title:  Для подальшого дослідження
date:  20/03/2026
---

«Кожний член сім’ї має зрозуміти, що на ньому особисто лежить відповідальність за підтримання затишку, порядку й організованості в сім’ї. Нехай ніхто не перешкоджає праці іншого. Усі повинні об’єднатися в добрій справі взаємної підтримки: необхідно виявляти ласкавість, витримку, терпіння; говорити лагідним, спокійним тоном, уникати непорозумінь; кожен має робити все можливе, аби полегшити тягар матері...

Кожний член сім’ї має розуміти роль, яка відведена йому в єднанні з іншими. Усі, починаючи від шестирічної дитини, мають знати, що від них вимагається нести свою частину життєвих обов’язків» (Е. Уайт. Християнська родина. С. 179, 180).

«Ми повинні впустити Христа в наші серця й сім’ї, якщо хочемо ходити у світлі. Сім’я має повністю відображати значення цього слова. Це має бути маленький рай на Землі, місце, де ніжні почуття зрощують, а не пригнічують. Наше щастя залежить від того, наскільки ми виявлятимемо любов, співчуття й щиру люб’язність одне до одного… Ми маємо забувати про себе і шукати можливостей віддячити, хоча б у невеликому, за добро, виявлене іншими до нас, пильнувати нагоди, аби втішити інших, розвіяти їхні печалі та полегшити їхні тягарі вчинками доброти й навіть маленькими виявами любові. Ці люб’язні, сповнені уваги вчинки, які починаються в сімейному колі, поширюються за його межі і роблять життя щасливим; тоді як нехтування цими дрібницями робить життя сумним і гірким» (Е. Уайт. Свідчення для Церкви. Т. 3. С. 539, 540).

**Запитання для обговорення**

`Якщо ви одружені, які принципи допомогли вам у взаєминах? Яку пораду ви можете дати неодруженим? Як їм підготуватися до труднощів, які неминуче пов’язані з подружнім життям?`

`Діти багатьох люблячих, дбайливих батьків, котрі виховували їх у чудових християнських сім’ях, часто в дорослому віці відмовляються від віри. Яку пораду і розраду ви можете запропонувати таким батькам? А що краще не говорити взагалі?`

`Докладніше обговоріть настанову: «Поводьтеся мудро». Для порівняння, що означає поводитися нерозумно на відміну від мудро? Чого ви навчилися в різних ситуаціях, поводячись мудро або нерозумно?`