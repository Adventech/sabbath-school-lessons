---
title:  Голова тіла (Церкви)
date:  17/02/2026
---

`Прочитайте Ефес. 1:22; Колос. 2:10. Що означає слово «Голова» в цих текстах? Що має на увазі Павло, називаючи Ісуса «Головою Церкви» (Ефес. 5:23)?`

Для нас природно вживати слово «голова» в метафоричному значенні щодо лідерського статусу, що й відображено в незліченних мовах по всьому світу. Ми бачимо аналогічне використання цього слова як у Старому, так і в Новому Завітах.

Зверніть увагу, як слово «голова» використане в наступних віршах:

1. Вих. 18:25. Мойсей вибрав «розумних чоловіків з усього Ізраїлю і поставив їх старшими над народом — тисячниками, сотниками, півсотниками і десятниками».
2. Чис. 31:26. «Глави племен у громаді».
3. Втор. 28:13. Бог зробить Ізраїля «головою, а не хвостом», якщо вони коритимуться Йому.
4. Ісаї 7:8 (переклад І. Огієнка). «Бо голова Арама — Дамаск, а голова Дамаска — Рецін».
5. Осії 2:2 (переклад І. Огієнка). «І будуть зібрані разом сини Юдині та сини Ізраїлеві, і настановлять собі одного голову».
6. Міхея 3:9 (переклад І. Огієнка). «Почуйте ж це, голови дому Якового та начальники дому Ізраїля».
7. 1 Кор. 11:3 (переклад І. Огієнка). «Усякому чоловікові Голова — Христос, а жінці голова — чоловік».

Отже, Христос як Голова Церкви забезпечує їй управління, захист і живлення задля її єдності та зростання (див. Колос. 2:19).

`Прочитайте уривок 1 Кор. 12:12–27. Тут Павло описує Церкву як «тіло». Які функції Церкви відображає ця метафора?`

Як тіло не може жити без голови, так само, коли якась частина тіла втрачається або травмується, життя стає набагато складнішим. Ми часто не усвідомлюємо важливості чогось, доки не втратимо цього.

`Якби вам довелося відмовитися від кінцівки чи ока, що б ви вибрали? Що це говорить вам про важливість кожної людини як члена Церкви?`