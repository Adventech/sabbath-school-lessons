---
title:  Для подальшого дослідження «Чоловік, який був би просто чоловіком і говорив те, що говорив Ісус, не був би великим учителем моралі. Він був би або божевільним, нарівні з людиною, яка називає себе «яйцем пашот»*, або дияволом з пекла. Ви повинні зробити свій вибір. Або цей Чоловік був і є Сином Божим, або безумцем чи навіть кимось гіршим. Ви можете проігнорувати Його, сприймаючи за дурня, ви можете плюнути на Нього і вбити Його як демона; або ви можете впасти до Його ніг та назвати Його Господом і Богом. Однак не вигадуймо поблажливих нісенітниць про те, що Він був великим людським учителем. Він не відкривав нам цього. У Нього не було такого наміру» (C. S. Lewis. Mere Christianity (New York, Collier Books, 1952). Р. 41).
date:  20/02/2026
---

«Отець — це вся повнота Божества, невидимий для ока смертного. Син — це вся повнота Божества, явленого людям. Слово Боже свідчить: Він — “образ невидимого Бога”» (Е. Уайт. Євангелізм. С. 614).

«Христос — предвічний, Самосущий Син Бога… Говорячи про Своє предвічне існування, Христос переносить розум назад через позачасові віки. Він запевняє нас, що ніколи не було часу, коли б Він не перебував у тісному єднанні з вічним Богом… Він був рівний Богові, нескінченний і всемогутній… Він — вічний, Самосущий Син» (Е. Уайт. Євангелізм. С. 615).

**Запитання для обговорення**

1. Поміркуйте над питанням вічної Божественності Ісуса. Подумайте про суть усього Плану спасіння і значення Жертви на хресті, якби Ісус був кимось іншим, а не вічним Богом. Чому вчення про Божественність Христа таке важливе?

2. Коли ми думаємо про Ісуса, Євангеліє та План спасіння, чому нам слід враховувати концепцію участі й зацікавленості всього Всесвіту в тому, що Ісус здійснив на Землі? Що могли відчувати мешканці безгрішних світів, побачивши свого Творця, свого вічного Бога, на хресті?

3. Що б ви сказали людині, котра не вірить у вічне співіснування Отця і Сина? Чому ця істина така важлива? Як би ви пояснили, що ніколи не було часу, коли Отець існував без Сина, окрім моменту хресної смерті Сина, коли сталося тимчасове «розділення Божественних сил» (Коментарі Е. Уайт. Біблійний коментар АСД. Том. 7. С. 924)?

*Яйце пашот (або яйце в сорочечці) — традиційна страва французької кухні. Яйце варять без шкаралупи в гарячій воді, щоб білок зварився, а жовток залишився рідким, як у мішечку з білка (прим. редактора).