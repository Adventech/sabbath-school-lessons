---
title:  Додаткові матеріали до уроку
date:   20/02/2026
---

**Пам'ятний вірш:** "Він — образ невидимого Бога, первородний усього творіння. У Ньому створене все, що на небі й на землі, — видиме й невидиме, — чи престоли, чи панування, чи начала, чи влади, — усе через Нього і для Нього створене. Він — раніш усього, і все існує в Ньому" (Колос. 1:15–17).

**Криголам:**

1. Як можна визначити, що займає перше місце в серці людини?
2. Чи завжди те, що для мене «важливе», є насправді найціннішим?
3. Коли в житті з’являється новий керівник або лідер, що змінюється?
4. Історія із коментаря. Пастор став новим господарем клітки. Він мав право залишити пташок собі (у клітці), але він випустив їх. Що краще описує Боже правління: те, що Він "купив нас у власність", чи те, що Він "купив нам свободу"? Як це поєднується в Христі?

_Неділя + Понеділок_ **Образ невидимого Бога**

1. Кол. 1:9-12. Про що молиться Павло за віруючих у Колосах?
	- а) щоб вони «поводилися гідно Господа»;
	- б) щоб догоджали Йому в усьому;
	- в) щоб приносили плід у добрих ділах;
	- г) щоб зростали в пізнанні Бога;
	- д) щоб зміцнювалися Його силою для терпіння і радості.
2. Колос. 1:12–14. Які два царства протиставляє Павло і що Бог зробив для нас?
	- а) протиставляються Царство світла і влада темряви;
	- б) Бог визволив нас від влади темряви та переніс до Царства Свого улюбленого Сина;
	- в) у Христі маємо викуплення Його кров’ю, і маємо прощення гріхів.
3. Що означає твердження, що Ісус є «Образ невидимого Бога» (Колос. 1:15; Івана 14:9; Євр. 1:3)?
	- а) Ісус не просто відображення, а повне й живе об’явлення Отця;
	- б) хто бачив Ісуса, той бачив Отця;
	- в) Він є «образом Його сутності», тобто у Ньому відкритий характер і природа Бога;
	- г) Він робить невидимого Бога доступним для нашого сприйняття.
4. Бут. 1:26; Івана 14:9: Чим образ Бога в Ісусі відрізняється від образу Бога в людині?
	- а) Людина — це подібність (зі зміною масштабу), яка була пошкоджена.
	- б) Ісус — це тотожність (Бог, який «перемістився» в наш світ), у Ньому немає викривлення чи зменшення Божества.
5. Якщо Ісус — досконалий образ Бога, то чому люди, дивлячись на Бога в Старому Завіті, часто бачать Його інакше (грізним, далеким), ніж в Особі Ісуса? Чи може "Образ" суперечити "Оригіналу"?
	- а) У Старому Завіті гріх створював бар'єр, тому Бог відкривався через грізні явища (вогонь, дим), щоб викликати священний трепет і стримати народ від самознищення.
	- б) Бог відкривався людям поступово, «масштабуючи» Своє світло до рівня їхнього розуміння.
	- в) Ісус прийшов не змінити Бога, а показав, що гнів Бога — це не ненависть до людини, а ненависть до гріха, який людину вбиває.
	- г) суперечність між Ісусом та Богом Старого Завіту — це оптична ілюзія нашого сприйняття.
	- д) На хресті ми бачимо водночас «грізного» Бога (Який не толерує гріх) і «люблячого» Ісуса (Який помирає за грішника). Це два прояви однієї Любові.
6. Якщо Христос створив "усе", то що означає слово "первородний усього творіння"?
	- а) Деякі християни вважають, що "первородний" вказує на те, що Ісус був першим створеним, але в Біблії відкривається інша деталь.
	- б) У Колос. 1:16-17 прямо сказано: «бо то Ним створено все… все через Нього і для Нього створено. І Він є раніш усього, і все Ним стоїть». Отже, Ісус представлений як Творець, а не частина творіння.
	- в) Івана 1:1-3 підкреслює, що «Слово було Бог» і «все через Нього повстало, і без Нього ніщо не повстало, що повстало». Це виключає думку, що Христос Сам був створений.
	- г) Ефес. 3:9 говорить про Бога, Який «усе створив через Ісуса Христа», а Об’явл. 4:11 підтверджує, що все існує з Божої волі.
	- д) Тому слово «первородний» (Колос. 1:15) означає не початок існування, а першість, верховенство і найвищий статус. Христос має першість над творінням, бо Він - його Творець і Владика.
7. Чому для сучасного світу так зручно вважати Ісуса "просто хорошою людиною" і чому церква не може погодитися на такий компроміс?
	- а) Світ хоче мати Ісуса як експонат у музеї моралі, але Церкві Він потрібен як Господь на престолі серця.
	- б) Компроміс неможливий, бо "напівбог" не може дати цілісного спасіння».
8. Дивлячись на характер Ісуса (Його ставлення до слабких, грішних), що нового ви дізналися про ставлення Бога Отця особисто до вас?
9. «Бо в Ньому живе вся повнота Божества тілесно» (Колос. 2:9).

_Вівторок_ **Голова тіла (Церкви)**

1. Який статус в метафоричному значенні щодо Церкви має Ісус, чому так (Ефес.1:22, 5:23; Колос.2:10, 19)?
	- а) Голова Церкви (Ефес.5.23);
	- б) Ісус сотворив Церкву і як її Голова має владу над Церквою і ніжно турбується про неї;
	- в) Ісус забезпечує зростання Церкви та її зміцнення Ефес.4:15; Колос.2:19);
	- г) Він спасає Церкву, бо любить її (Ефес.5:23).
2. Які функції Церкви як "тіла"? (1Кор.12.12-27)
	- а) як тіло не може жити без голови, так і Церква не може існувати без Христа;
	- б) зростати в єдності, живлячись живим словом Божим;
	- в) тіло об’єднує багато членів, тому Церква повинна турбуватися за кожний член тіла як єдиного організму,щоб не втратити жодного і не завдати шкоди.
3. Якщо Ісус – Голова Церкви, а я член Церкви, то хто я в цій ієрархії? (1Кор.12.12-27):
	- а) якщо Ісус – Голова Церкви, то Він і мій Голова;
	- б) як одному з багатьох членів тіла мені належать окремі особливі функції щодо піклування про інших членів тіла;
	- в) всі разом в Церкві - ми тіло Христа, а окремо - ми члени.
4. Як розпізнати ознаки "духовної децентрації", коли громада або віруючий починають діяти автономно, втрачаючи живий зв'язок із Головою — Христом?
	- а) Коли замість «жертви приємних пахощів» (Ефес. 5:2) залишаються лише правила та графіки.
	- б) Поява розколів, суперництва та заздрості. Тіло починає «боротися» саме з собою, що свідчить про те, що воно більше не чує сигналів від Голови.
	- в) Якщо немає внутрішніх змін і схожості на Христа (наслідування Бога), значить, живлення від «Лози» (Голови) перекрито.
	- г) Рішення приймаються виходячи з власного комфорту або амбіцій, а не згідно зі Словом Божим.
	- д) Коли спілкування з Богом стає ритуалом, а не джерелом керівництва для щоденних дій.
5. Як у вашому житті, служінні та взаєминах у громаді проявляється усвідомлення що Головою всього є Ісус Христос?
6. Ефес.5.1-2: «Отже, наслідуйте Бога, як улюблені діти, та живіть у любові, як і Христос полюбив нас в віддав Себе за нас як дар і жертву Богові, як приємні пахощі».

_Середа + Четвер_ **"Початок" та Ініціатор**

1. Кол. 1:18. Перерахуйте речі розпочаті, або ініційовані Христом.
	- а) Початок - це на івриті "решіт". Це слово вжито в перших рядках Біблії. На початку (решіт), створив Бог небо та землю. Ми знаємо, що все повстало Христом і через Нього (Івана 1:1-3).
	- б) Отже, Він законний Цар, Голова всієї землі та людей по праву Творця;
	- в) також, Він Цар та Голова народу Божого як Ізраїля, через який планував "євангелізацію" світу, який лежить в рабстві сатани, та утвореної Ним при втіленні церкви, із тією ж самою місією.
	- г) Також, Христос - Ініціатор нового створіння та відновлення в нас Свого Образу (Кол. 3:9-10. Рим. 8:29).
2. Якщо першим Бог воскресив Мойсея, чому Ісуса названо первістком з мертвих?
	- а) в Об'явл. 14:8 Ісус названий Агнцем, закланим перш закладин світу, тому Його жертва почала діяти відразу, як в ній виникла потреба (згадайте одяг Адама та Єви);
	- б) Мойсей не вмирав тією смертю, яка є покаранням за гріх. Це зробив Христос замість кожного, хто прийме Його як спасителя. Тому, саме Він є первістком з мертвих.
3. Що означають слова "первісток з мертвих" для нас?
	- а) Рим. 6:4 - через хрещення ми помираємо для старого життя, ніби розп'яті зі Христом (Гал. 2:20) і отримуємо оновлене життя у Христі;
	- б) 2 Кор 5:17 - Христос знову постає як Творець, на цей раз нового створіння в нас;
	- в) Христос переміг смерть, переміг гріх. Він сильний зробити цю перемогу в кожному з нас, звільнивши нас від влади гріха та смерті (Рим. 8:2).
	- г) Він має право воскресити всіх "овечок", які належать Йому, ніхто не здатний викрасти нас у Нього.
4. Що означає "примирив із Собою все"? Який масштаб цього примирення? (Кол. 1:19,20)
	- а) Ісус примирив не лише людину з Богом.
	- б) Він примирив увесь всесвіт.
5. Якщо Слово Боже запевняє, що ми вже не в рабстві гріха, чому християни часто стверджують, що людина не може не грішити?
	- а) хоча боротьба з грішною природою буде до кінця, ми маємо все необхідне для перемоги;
	- б) нестача віри та довіри Богові призводить до знецінення подвигу Христа, але Він сильний долати гріх в житті кожного, хто приймає Його спасіння;
	- в) Біблія наводить нам приклади праведних людей (згадайте Йова, Захарію та Єлизавету);
	- г) неможливо людині, але можливо Богу (і вже не я живу, але Христос у мені).
6. Якщо Христос у Собі на хресті примирив все, то чому на землі все ще існують війни, тобто зло?
	- а) Поки на світі є люди, які не повірили в Ісуса Христа, поки вони не звільнилися від своїх гріхів, війни та насилля будуть продовжуватись до кінця історії землі.
	- б) Бог наділив людину свободою вибору. Примирення, здійснене Христом, - це запрошення, а не примус. Ворожнеча між Богом та людиною припинена з боку Бога, Він є ініціатором примирення.
	- в) Міст побудовано, але людина має захотіти ним пройти.
	- г) Якби кожна людина жила за заповіддю «люби ближнього, як самого себе», війни не виникали б.
7. Поміркуйте, що ще вам необхідно зробити, щоб Христос зайняв перше місце у вашому житті.
8. 2 Кор. 5:18-20: "Все — від Бога, Який примирив нас із Собою через Христа і дав нам служіння примирення. Адже Бог у Христі примирив світ із Собою, не зараховуючи їм їхні переступи, і доручив нам слово примирення. Отже, ми — посли від імені Христа, і тому наче Сам Бог просить через нас. Від Імені Христа благаємо: примиріться з Богом!"

**ВИСНОВОК:** Ісус — це не просто «пункт» у релігії, а Фундамент реальності. Він відкрив нам Бога (Образ), оживив Свій народ (Голова) і переміг смерть (Первородний). Наша свобода і сенс життя існують лише доти, доки Він має першість у нашому серці. Все інше — лише іржава клітка, яку Він уже відчинив. «Усе через Нього і для Нього створене... і все існує в Ньому» (Колос. 1:16, 17).