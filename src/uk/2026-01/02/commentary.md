---
title:  Додаткові матеріали до уроку
date:   09/01/2026
---

**Пам’ятний вірш:** «Я впевнений у тому, що Той, Хто розпочав у вас добре діло, завершить його до дня Ісуса Христа» (Филп. 1:6).

**Криголам:**

1. Згадайте ситуацію зі свого минулого (5–10 років тому), яка тоді здавалася вам «катастрофою» або великою невдачею, але сьогодні, дивлячись назад, ви щиро вдячні Богові за те, що це сталося. Чому ваша оцінка змінилася?
2. Павло дякував Богові, перебуваючи в кайданах. За що у вашому житті сьогодні вам найважче подякувати? (Тільки за бажанням поділитися).
3. Наш пам'ятний вірш каже, що Бог «розпочав добре діло». Якби ваше життя було книгою, яку пише Бог, як би ви назвали поточний розділ, у якому ви зараз перебуваєте?
4. Як ви починаєте діалог з вирішення проблеми: з позитиву чи негативу?

_Неділя + Понеділок_ **Молитовні прохання Павла**

Колос. 1:2–3

1. Як Павло розпочинає своє послання і про що це нам говорить?
    - а) розпочинає з подяки;
    - б) подяка говорить про глибоку довіру Павла до Божого керівництва;
    - в) його серце зосереджене на Божій благодаті, а не на людських недоліках;
    - г) подяка є духовною дисципліною зрілої віри;
    - г) Павло формує духовний клімат Церкви через молитву.
2. Чому благодать і мир у Павла завжди йдуть разом, і що це означає для нашого духовного життя сьогодні?
    - а) мир неможливий без прийняття Божої благодаті;
    - б) благодать відновлює стосунки з Богом, а мир зберігає їх;
    - в) це є показником зрілої віри, а не відсутності проблем;
    - г) це внутрішній стан, незалежний від зовнішніх обставин (Рим. 5:1; Ісаї 32:17).
3. Що означає для духовно зрілої церкви «носити одне одного в серці», як це робив Павло?
    - а) молитися за інших постійно;
    - б) відчувати відповідальність за духовний стан братів і сестер;
    - в) бути готовими розділяти не лише радість, але й страждання;
    - г) виявляти любов Христа, а не особисті симпатії (Филп. 1:7–8; Рим. 12:15).
4. Филп. 1:9-11. Про які конкретні духовні якості Павло просить у своїй молитві?\
Павло просить про чотири фундаментальні речі:
    1) зростання любові у пізнанні;
    2) здатність розрізняти найкраще серед можливих варіантів (досвід);
    3) щирість і чистоту мотивів;
    4) бездоганність життя, наповненого плодами праведності через Христа.
5. Що означає бути «чистим» у контексті молитовного прохання апостола?
    - а) грецьке слово eilikrineis («чистий») буквально означає «перевірений сонячним світлом»;
    - б) Павло молиться, щоб життя християн було настільки прозорим і справжнім, щоб жодне «світло» (ні Боже, ні людське) не знайшло в ньому прихованих тріщин гріха чи фальші.
6. Що означає для вас сьогодні жити «чисто й бездоганно» у світлі Євангелії?
    - а) Жити так, щоб не бути перешкодою для віри інших.
    - в) Узгоджувати слова, мотиви й учинки з характером Христа.
    - г) Свідомо відмовлятися від компромісів із гріхом (Филп. 1:10; Матв. 5:16).
7. 1. Якщо Павло впевнений, що Бог Сам завершить розпочате добре діло (Филп. 1:6), то чому він продовжує так палко молитися про їхню чистоту та зусилля? Хіба Божа гарантія не робить наші зусилля зайвими?
    - а) Божа обітниця — це не привід для бездіяльності, а фундамент для надії.
    - б) Бог завершує Своє діло лише в тих, хто залишається в живому зв'язку з Ним.
    - в) Молитва Павла показує, що Божа сила працює через наш вибір бути чистими та зростати в любові.
7. 2. Якщо Бог обіцяє завершити добре діло в нас, то в чому полягає наша відповідальність як віруючих?
    - а) постійно підкоряти свою волю Божому впливу;
    - б) дозволяти Святому Духу змінювати характер;
    - в) не чинити опору процесу освячення;
    - г) активно співпрацювати з Богом у щоденному житті (Филп. 1:6; Филп. 2:12–13).
8. Чому любов повинна зростати «в пізнанні та всякому досвіді», а не лише в емоціях?
    - а) Духовна любов формується істиною, а не почуттями.
    - б) Пізнання Бога допомагає розрізняти добро і зло.
    - в) Досвід вчить застосовувати любов на практиці.
    - г) Така любов здатна вистояти у випробуваннях. (Филп. 1:9; 1 Кор. 13:6)
9. Подивіться на свої молитви за останній тиждень. Якби Бог відповів на них буквально, чи змінилося б щось у вашому характері, чи змінилися б лише ваші обставини (здоров’я, фінанси, комфорт)? Яке одне прохання з «молитовного списку Павла» ви хочете додати до свого щоденного спілкування з Богом вже сьогодні?
10. 1 Сол. 5:23 «А Сам Бог миру нехай освятить вас цілком досконало, а непорушений дух ваш, і душа, і тіло нехай непорочно збережені будуть на прихід Господа нашого Ісуса Христа!».

_Вівторок_ **Застосування духовної проникливості**

1. Флп. 1:12–14. Як апостол сприймає обставини, в яких він знаходиться?
    - а) Павло використовує будь-які обставини для проповіді Слова Божого;
    - б) апостол повідомляє, що і у в’язниці він має успіхи проповіді Євангелія;
    - в) цей факт змотивував інших братів більш відважніше звіщати Слово.
2. Чому складні обставини в житті не зламали Павла, а привели до «перемог» в служінні?
    - а) Павло навчився дивитися на людей очима Божими;
    - б) Основною метою апостола було досягнення кожної людини, незалежно від її місцеперебування.
3. Флп. 1:15–18. Як відгукнулася церква на успіх Павла?
    - а) в житті людей були по різному сформовані пріоритети/цінності;
    - б) одні, керуючись гординею, - звершували служіння задля власної слави;
    - в) інші - заради прославлення Христа та справи Божої (Флп.1:17).
4. Що означає, що вони хотіли "додати тягаря до кайданів"?
    - а) Це означає спробу завдати Павлу душевного болю та приниження.
    - б) Керовані амбіціями, вони проповідували з наміром підірвати авторитет Павла, відвернути від нього послідовників або спровокувати заворушення, здатні погіршити умови його ув’язнення чи пришвидшити винесення вироку.
    - в) Вони хотіли, щоб Павло почувався забутим і менш успішним, ніж вони.
5. Чи може Бог використовувати людей з нечистими мотивами для проповіді Євангелія?
    - а) Так. Сила спасіння міститься в самому Слові Божому (Євангелії), а не в особистості проповідника.
    - б) Бог суверенний і може використати навіть недосконалих людей, щоб донести істину до слухачів (приклад Валаама або Йони).
    - в) Проте, це не виправдовує гріх самих проповідників — вони відповідатимуть перед Богом за свої серця.
6. Чому Павло радіє проповіді Євангелія, навіть якщо знає про лицемірство промовців?
    - а) Павло радіє об’єктивному факту: Христос проповідується. Для нього слава Христа та спасіння людей були важливішими за власну репутацію чи почуття.
    - б) Він розумів, що навіть через заздрісних проповідників люди можуть почути про Ісуса і спастися. Це приклад найвищого рівня християнської зрілості та самозречення.
7. Які біблійні принципи допомагають розрізняти щирість від нещирості, та як реагувати на це?
    - а) Як розрізнити: «По їхніх плодах пізнаєте їх» (Мт. 7:16). Щирість проявляється у плодах Духа (любов, лагідність), тоді як нещирість часто супроводжується гордістю, розбратом та самозвеличенням.
    - б) Як реагувати: не судити намірів серця передчасно (1 Кор. 4:5), але пильнувати за чистотою вчення. Якщо вчення вірне — славити Бога за поширення істини, але не наслідувати погані мотиви таких людей.
8. Поділіться досвідом того, як складні обставини в вашому житті привели до успіхів у служінні.
9. 1 Пет. 2:21: «Бо на це ви покликані. Бо й Христос постраждав за нас, і залишив нам приклада, щоб пішли ми слідами Його».

_Середа+Четвер_ **Плід Євангелія**

1. Колос.1:3-12. Що говорить Павло про його стосунки з колосянами?
    - а) Стосунки Павла з колосянами відрізнялися від взаємин з віруючими у Филипах.
    - б) Павло зарахував їх до тих, котрі не бачили його тілесного обличчя (Кол.2:1).
    - в) Однак Павло, як і филип’ян, запевняє їх у тому, що, навіть не бачивши їх особисто, дякує Господу за них і «завжди» підтримує їх у молитвах.
2. За які три речі Павло дякує Богові? Колос. 1:3–8
    - а) Віра, надія, любов (1 Сол. 1:3; 5:8).
3. Якщо колосяни проявили ці якості в своєму житті, то чому Павло дякує не їм, а Богові?
    - а) Якова 1:17 - це добрі та досконалі дари, які ми отримуємо від Бога.
    - б) Це виключає можливість хизуватися своїм характером чи чеснотами.
    - в) Еф. 2:4–8 - любов Отця спрямовує нас до віри в Христа і ми отримуємо надію на Небо.
4. Колос. 1:9–12. Які конкретні прохання містить молитва Павла?
    - а) це мудрість та духовний розум, які залежать від довіри до Бога (Прип.3:5);
    - б) гідна поведінка, життя відповідне високому покликанню;
    - в) догоджання нашому Господу:
        - приносити плід кожною доброю справою;
        - зростати в пізнанні Бога;
        - дякувати Богові.
5. Якщо Павло дякує Богові за плід Духа в житті колосян, то чому має стільки прохань про них?
    - а) Освячення — це робота всього життя. Християнин не може сказати «я досяг всього». Якщо ми не зростаємо, ми деградуємо.
    - б) Плід Духа має постійно примножуватися.
6. Як можна жити «гідно Господа», будучи грішною людиною? Чи не є це спробою заслужити спасіння справами?
    - а) «Гідне життя» — це не спосіб отримати спасіння, а реакція вдячного серця на вже отримане спасіння.
    - б) Жити гідно — означає дозволити Христу жити в нас. Це коли наші вчинки гармоніюють з нашим новим статусом Божих дітей.
7. Як ми можемо пізнавати Божу волю в конкретних життєвих ситуаціях?
    - а) Біблія: Слово — це світильник (Пс. 119:105). Бог ніколи не поведе всупереч Писанню.
    - б) Провидіння (обставини): Бог відчиняє і зачиняє двері, якщо ми уважні і молимося.
    - в) Святий Дух (совість та розум): тихий голос, що спонукає до добра і узгоджується з принципами Біблії.
8. Що робити, якщо «внутрішнє відчуття» (Дух) або поради людей суперечать Біблії?
    - а) Біблія має абсолютний пріоритет (Ісаї 8:20 — «До Закону й до свідоцтва! Як вони не так кажуть... немає в них зорі ранньої»).
    - б) Почуття можуть бути оманливими (Єр. 17:9).
    - в) Обставини можуть бути випробуванням або пасткою сатани.
    - г) Якщо «відкриття» суперечить ясному Слову Божому, це не від Бога. Істинний Дух завжди у гармонії з написаним Словом.

**ВИСНОВКИ:**

Щира подяка Богові є фундаментом духовного життя, який дозволяє зберігати мир і довіру навіть у найважчих обставинах. Господь суверенно використовує кожну ситуацію нашого життя для поширення Євангелія, якщо ми шукаємо Його волі, а не власної слави. Ми покликані жити гідно Господа, пам’ятаючи, що наше зростання — це Його благодатна праця, яку Він гарантовано доведе до кінця.