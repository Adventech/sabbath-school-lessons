---
title:  Підстави для подяки і молитви  
date:  03/01/2026
---

### Біблійні тексти для дослідження
Филп. 1:1–18; 1 Кор. 13:1–8; Єрем. 17:9; Колос. 1:1–12; 1 Петра 1:4; Псал. 119:105; Ісаї 30:21.

> <p>Пам’ятний вірш</p>
> «Я впевнений у тому, що Той, Хто розпочав у вас добре діло, завершить його до дня Ісуса Христа» (Филп. 1:6).

Павло цілеспрямовано починає свої послання словами привітання й подяки. «Благодать вам і мир від Бога, нашого Отця, [і Господа Ісуса Христа]. Дякуємо Богові, Отцеві Господа нашого Ісуса Христа» (Колос. 1:2, 3).

Як і Павло, ми маємо за що дякувати Богові. Кожен з нас глибоко пережив Його благодать, яку навіть ангели не можуть збагнути. Те саме стосується Божого дару миру, що включає згоду з Господом та надію, яку дарує нам Його любов.

На людському рівні ми здатні виявляти вдячність іншим і сподіватися, що й люди оцінять учинене задля них. Батьки моляться, щоб їхні діти полюбили Бога і, якщо не зараз, то колись оцінили ті справжні жертви, на які вони пішли, аби дати їм найкраще виховання. Утім, ми, як люди, припускаємося багатьох помилок і навчаємося на них (принаймні так мало би бути).

Цього тижня ми розглянемо перші слова подяки й молитви апостола Павла в Посланнях до филип’ян і колосян, адже ці слова можуть збагатити і зміцнити молитовне життя кожного з нас.