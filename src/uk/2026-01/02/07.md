---
title:  Для подальшого дослідження  
date:  09/01/2026
---

«Багато людей не здатні складати конкретні плани на майбутнє. Їхнє життя є непевним. Вони не можуть передбачити кінець справ, тому часто тривожаться й непокояться. Будемо пам’ятати, що Божі діти в цьому світі є подорожніми. У нас немає мудрості, аби планувати своє життя. Нам не під силу окреслити своє майбутнє. “Вірою Авраам, коли був покликаний іти на місце, яке мав одержати в спадок, — послухався і пішов, не знаючи, куди йде” (Євр. 11:8).

Христос у Своєму земному житті не складав для Себе планів. Він приймав Божі плани щодо Себе, і Отець з дня на день розкривав Йому Свої плани. Так і нам потрібно покладатися на Бога, щоб наше життя могло бути простим виконанням Його волі. Якщо ми доручимо Йому свої дороги, Він спрямує наші ноги.

Надто багато людей, плануючи блискуче майбутнє, зазнають повної поразки. Нехай Бог планує за вас. Як мала дитина, довіртеся керівництву Того, Хто “ноги святих Своїх стереже” (1 Сам. 2:9). Бог ніколи не провадить Своїх дітей інакше, ніж вибрали б вони самі, якби могли бачити кінець від початку та розпізнати славний задум, котрий вони виконують як Його співпрацівники» (Е. Уайт. Служіння зцілення. С. 478, 479).

**Запитання для обговорення**

`1. Подумайте про своє життя за минулий тиждень та зазначте, за що ви вдячні Господу.`

`2. Поміркуйте над останнім рядком наведеної вище цитати Еллен Уайт. Це дуже потужне твердження про віру. Як ви можете навчитися так глибоко довіряти Богові?`

`3. У світлі текстів Колос. 1:6, 23 обговоріть таке твердження: «Упродовж сорока років невіра, нарікання і бунт не дозволяли стародавньому Ізраїлеві ввійти до Ханаанського краю. Ті самі гріхи затримали вхід сучасного Ізраїля в Небесний Ханаан. У кожному із цих випадків причиною невдачі були не Божі обітниці. Саме зневіра, світськість, непосвяченість і чвари серед тих, хто називає себе Божим народом, затримали нас у цьому світі гріха й смутку на стільки років. Якби Церква Христа виконувала призначену їй працю так, як наказав Господь, увесь світ уже почув би попередження і Господь Ісус прийшов би на нашу Землю в силі й великій славі» (Е. Уайт. Події останніх днів. С. 38). Чи не винні ми в тому самому?`