---
title:  Сяяти, мов світила вночі
date:  24/01/2026
---

### Біблійні тексти для дослідження
Филп. 2:12–30; Римл. 3:23, 24; 5:8; 2 Тим. 4:6; 1 Кор. 4:17; 2 Тим. 4:21, 13; Луки 7:2.

> <p>Пам’ятний вірш</p>
> «Усе робіть без нарікань і сумніву, щоб ви, непорочні та чисті, були бездоганними Божими дітьми серед лукавого й розбещеного роду, серед якого ви сяєте, мов світила у світі» (Филп. 2:14, 15).

Господь закликав євреїв бути слухняними, бо послух — «це ваша мудрість і ваша розсудливість в очах народів, які, почувши про всі ці постанови, скажуть: Дійсно, цей народ великий. Це мудрий і розважливий народ!» (Втор. 4:6). Через багато століть Господь сказав: «Я — Світло для світу! Хто піде за Мною, той не ходитиме в темряві, але матиме Світло життя» (Івана 8:12). Він також сказав: «Ви — світло для світу. Не можна сховати міста, що стоїть на горі» (Матв. 5:14). Як нам стати таким світлом? Лише через тісний зв’язок з Ісусом, бо Він «справжнє Світло, яке освічує кожну людину» (Івана 1:9). Як сказано в Посланні до филип’ян, «Бог надзвичайно звеличив Його та дав Йому Ім’я, яке вище всякого іншого імені, аби перед Ім’ям Ісуса поклонилося кожне коліно… і щоб кожною мовою для слави Бога Отця було визнано, що Ісус Христос — це Господь» (Филп. 2:9–11).

Світло і сила Неба доступні для всіх нас, хто віддав своє життя Ісусові. Однак надто часто ми очікуємо, що все зробить Бог, або ж на заваді стають наші погляди і плани. Ось чому слова Павла до филип’ян такі актуальні сьогодні.