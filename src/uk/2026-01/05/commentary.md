---
title:  Додаткові матеріали до уроку
date:   30/01/2026
---

**Пам’ятний вірш:** «Усе робіть без нарікань і сумніву, щоб ви, непорочні та чисті, були бездоганними Божими дітьми серед лукавого й розбещеного роду, серед якого ви сяєте, мов світила у світі» (Филп. 2:14, 15).

**Криголам:**

1. Чому в центрі великого міста ми майже не бачимо зірок, а в глухому селі чи в горах небо здається «дірявим» від їхньої кількості?
2. Чи добре ви орієнтуєтесь у темряві? Чому з ліхтариком набагато краще?

_Неділя + Понеділок_ **Світло в темному світі**

1. До чого Павло закликає филип'ян у Флп.2:12?
	- а) бути слухняними;
	- б) зі страхом і тремтінням виконувати своє спасіння.
2. Якщо спасіння звершує Бог, то чому Павло закликає Филип’ян виконувати своє спасіння? Невже Павло собі суперечить?
	- а) у своїх посланнях Павло розуміло і однозначно розкриває цю тему:
		- Рим. 3:23,24 — нам уже даровано спасіння у Христі;
		- Рим. 5:8 — Христос помер не за тих, хто «виправився», а за грішників;
		- Еф. 2:8-10 — спасіння це дар благодаттю;
	- б) у Флп. 2:12, в контексті наступних віршів, ініціатива спасіння належить Богові. Павло говорить не про те, як спасится, а про те, як жити спасенним.
3. Флп. 2:13. Чи враховує Бог наші бажання, коли викликає в нас "за Своєю доброю волею бажання і дію”, або Він робить це незалежно від нас?
	- а) дії Бога:
		- «викликає в нас бажання» - пробуджує бажання до добра;
		- «дію» - дає силу діяти - робити добро;
	- б) дії людини:
		- погодитися з тим, що робить Бог;
		- не чинити опір, відповісти послухом;
	- в) Божий дар можна прийняти і розвивати, або пригнічувати і заглушати, тому Павло каже «зі страхом і тремтінням виконувати спасіння» (Флп. 2:12), тобто: не перешкоджати Богові.
	- г) Приклад: вітрило і вітер. Вітер — повністю від Бога, але вітрило треба підняти та спрямувати. Без вітру — вітрило марне. Без вітрила – вітер не призведе до руху.
4. Якщо Бог дає і «бажання», і «дію», то чому ми іноді відчуваємо духовну апатію (не хочемо нічого робити)? Чи означає це, що Бог у цей момент «вимкнув» Свою силу?
	- а) Бог не силує волю. Ми можемо «засмучувати Духа» (Ефес. 4:30), ігноруючи Його імпульси.
	- б) Духовна апатія часто є результатом «світського світла» (занять, медіа), яке заглушило голос Бога.
5. Поділіться досвідом, як Бог виробляє у вашому житті «бажання і дію»? Наскільки у вас виходить співпрацювати з Богом?
6. Флп. 2:14–16. Які умови ставить Павло для того, щоб християнин міг бути ефективним «світлом» у темному світі?
	- а) Відмова від нарікань та сумнівів — внутрішнє нарікання гасить наше зовнішнє світло.
	- б) Бездоганність, чистота та непорочність.
	- в) Біблія є «паливом», яке підтримує вогонь нашого світильника.
7. Чому нарікання на життя Павло ставить в один ряд із «розпустою» світу? Хіба скаржитися — це так страшно?
	- а) Нарікання — це тихий бунт проти Божого правління.
	- б) Світ сповнений відчаю та нарікань.
	- в) Християнин, який нарікає, стає «невидимим» для світу — він нічим не відрізняється від темряви.
8. Якщо ми всі грішні, то як можемо бути «бездоганними, чистими і непорочними»? Чи є хоч одна така людина?
	- а) Тільки Ісус Христос володіє цими якостями.
	- б) «Бездоганний» означає, що підстав для докору немає, бездоганний. «Бездоганний» християнин - це не «безгрішний», а прийнятий і постійно оновлюваний Богом;
	- в) «Чистий» - «незмішаний», «без домішок», «невинний». «Чистий» християнин - це не «безгрішний». Тільки в Ісусі Бог бачить нас чистими (1Ів.1:7).
	- г) «Непорочність» означає моральну бездоганність і безгрішність. «Непорочний» християнин - це напрямок життя, а не безпомилковість. (Пс.119:1; Бут.17:1)
9. Які практичні кроки ви можете зробити, щоб змінити своє життя і яскравіше сяяти для Христа?
10. Дан. 12:3 «А розумні будуть сяяти, як світила небозводу, а ті, хто привів багатьох до праведности, немов зорі, навіки віків».

_Вівторок_ **Жива жертва**

1. Флп. 2:17; 2 Тим. 4:6; Рим. 12:1-2; 1 Кор. 11:1\
Про яку жертву згадує Павло?
	- а) особисту жертву, тобто як «жива жертва»;
	- б) він цілком реально допускає, що буде «вилитим» (дослівний переклад), як жертва возливання;
	- в) яка віддається повністю і без залишку.
2. Якщо возливання не було окремим видом жертвопринесення, а тільки супроводжувало певну жертву, то до якої жертви Павло вважав доповненням віддачу свого життя?
	- а) Павло вважав віддачу свого життя належним доповненням до «жертви» і «служіння» филип’ян, котрі через віру вирішили присвятити своє життя Богові як «живу жертву»;
	- б) филип’яни, як і інші ранні християни, активно ділилися своєю вірою, поширюючи її від дому до дому;
	- в) вони відчиняли свої домівки для вивчення Писань (Дії.12:12; 1Кор.16:19; Кол.4:15; Флм.1:2) і могли пояснити підстави своєї віри з Писань;
	- г) іншими словами, ціною значних особистих жертв, тобто як «жертва жива», вони поширювали Євангеліє.
3. У Римлян 12:1 Павло закликає нас принести тіла в «живу жертву». Як ви розумієте цей парадокс? Адже в культурі того часу жертва ставала жертвою лише в момент смерті. Як можна бути одночасно «жертвою» і залишатися «живим»?
	- а) Старозавітна жертва помирала фізично один раз. Новозавітна жертва помирала для гріха («его»), але жила фізично для Бога.
	- б) Це стан постійної, щоденної посвяти, а не одноразовий акт смерті.
	- в) Жива жертва має волю, вона свідомо обирає вівтар кожного ранку.
4. Сьогодні слово «жертва» часто має негативний відтінок (жертвою стають через насилля, обставини, агресора). У чому полягає кардинальна різниця між «синдромом жертви» і біблійною «жертвою посвяти»?
	- а) Світська жертва – пасивна. Це про безвихідь, примус, страждання проти волі. Людина втрачає суб'єктність.
	- б) Біблійна жертва – активна. Це добровільний акт поклоніння і любові. Павло каже: «Я радію».
	- в) Християнин не є жертвою обставин, він є служителем, який добровільно віддає себе.
5. Чому "жива жертва" тікає з вівтаря? Що саме змушує нас намагатися «злізти» з вівтаря посеред нашого християнського життя?
	- а) Інстинкт самозбереження «Я»: Стара природа не хоче втрачати контроль.
	- б) Біль перемін: «Вогонь» вівтаря (випробування, зміни характеру) пече, і ми інстинктивно шукаємо комфорту.
	- в) Вплив світу: Ми починаємо «пристосовуватися до віку цього» (Рим 12:2), замість того, щоб оновлюватися розумом.
6. Чи можете ви вважати себе «живою жертвою»? Чим ви жертвуєте заради Царства Божого?
7. Рим.12.1-2: «Тож благаю вас, брати: заради Божого милосердя, принесіть ваші тіла як живу, святу, приємну Богові жертву, як наше служіння розуму. І не пристосовуйтеся до цього віку, але змінюйтеся оновленням (вашого) розуму, щоб ви пізнавали, що є Божа воля: добре, приємне і досконале».

_Середа + Четвер_ **Випробуваний характер**

1. Які приклади для наслідування наводить Павло у Флп.2:19-30?
	- а) Павло тепер звертає увагу на вірних служителів, які відображали характер Христа у своєму житті:
		- Тимофій (Флп.2:19-24);
		- Епафродит (Флп.2:25-30).
2. Флп. 2:19-22. Які якості Тимофія «сяють, мов світила» для нас?
	- а) «не маю нікого з такою ж душею» (в. 20);
	- б) «хто б щиріше дбав» про інших (в. 20);
	- в) шукає «того, що належить Ісусу Христу» (в. 21);
	- г) є досвідченим (в. 22);
	- д) готовий служити іншим для Євангелія (в.22).
3. Як формувалася досвідченість Тимофія? Що відомо про нього із Святого Письма?
	- а) був «сином жінки‑юдейки, яка повірила, і батька грека» (Дії 16:1-2);
	- б) мав «щиру віру» від бабусі Лоїди та матері Євникії, «змолоду знав Святе Писання» (2 Тим. 3:15);
	- в) його характер був випробуваний через тривалу вірність у навчанні та багаторічну спільну працю з Павлом;
	- г) апостол посилав його як євангеліста до Македонії (1Сол.3:2, Дії 18:5; 19:22) та кілька разів до Коринта (1 Кор.4:17; 16:10).
	- д) він працював з Павлом і Силою в Коринті (1Сол. 1:1; 2 Сол. 1:1) та Ефесі (1Тим. 1:2, 3; Дії 19:22).
4. Флп. 2:25-30. Чому Павло називає Епафродита «братом, помічником і співвоїном?
	- а) Епафродит згадується в Біблії лише в цьому листі. Судячи з його імені (яке пов’язане з культом Афродіти), був наверненим з язичників;
	- б) филип’яни довірили цьому братові свої фінансові дари для апостола (Флп.4:18);
	- в) Епафродит не просто передав допомогу, а став «служителем у потребі» апостола (в.25);
	- г) навіть будучи хворим, він більше переймався тим, що церква дізналася про його хворобу і засмутилася, аніж власним станом (в.26);
	- д) «за справу Христову був близького до смерти, наражаючи своє життя на небезпеку», аби послужити іншим (в.30);
	- е) Павло закликає «шануйте таких» людей (в.29) за жертовний дух у наслідуванні прикладу Ісуса.
5. Чим був випробуваний характер цих служителів Євангелія?
	- а) самовіддана праця, жертви, підтримка Павла в його скорботах, небезпеки, втома, хвороби, повне посвячення.
6. Чи може християнин мати випробуваний характер, якщо в його житті все "гладко"?
	- а) характер і життя кожної людини, так чи інакше, будуть випробувані;
	- б) результатом буде або схвалення (Мф.25:23), або несхвалення (Дан.5:27);
	- в) на випробуваному металі майстер завжди ставить знак проби, так і на чолах Божих дітей, Господь ставить свою печатку схвалення (Об.7:3).
7. Як ви реагуєте на труднощі і випробування в своєму духовному житті?
8. Поміркуйте про власні больові точки в своєму християнському характері. Поділіться досвідом «перемог».
7. 1 Пет. 1:7: "щоб випробування вашої віри — набагато ціннішої за золото, яке гине, хоч і випробовується у вогні, — виявилося для похвали, слави і честі при з’явленні Ісуса Христа."

**ВИСНОВОК:**

Сяяти у темряві цього світу можливо лише тоді, коли ми дозволяємо Богу діяти в нас, перетворюючи наше життя на добровільну «живу жертву» без нарікань та сумнівів. Історії Тимофія та Епафродита нагадують, що справжня віра та зрілий характер гартуються не в комфорті, а у випробуваннях і самовідданому служінні ближнім. Тому не біймося залишатися на «вівтарі» посвяти, адже саме смерть для власного егоїзму дозволяє силі Христа безперешкодно діяти через нас. Будьмо тими, хто шукає «того, що Христове», щоб у день Його приходу виявитися чистими та бездоганними світилами.