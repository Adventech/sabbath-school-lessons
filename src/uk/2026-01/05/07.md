---
title:  Для подальшого дослідження
date:  30/01/2026
---

«Найближче до Христа стоятиме той, хто на Землі найглибше пив від духу Його саможертовної любові, — любові, яка “не величається, не гордиться… не шукає свого власного, не спалахує гнівом, не задумує лихого” (1 Кор. 13:4, 5), — любові, котра спонукує учня, як спонукала нашого Господа, віддавати все, жити, працювати й жертвувати аж до смерті задля спасіння людства. Цей дух виявився в житті Павла. Він сказав: “Адже для мене життя — це Христос”, бо його життя відкривало людям Христа; “а смерть — це надбання” — надбання для Христа; сама смерть виявить силу Його благодаті і збере душі до Нього. “Буде звеличений Христос у моєму тілі: чи то життям, чи то смертю” (Филп. 1:21, 20)» (Е. Уайт. Бажання віків. С. 549).

«Недалекий той час, коли випробування спіткають кожну душу. Нам будуть нав’язувати знак звіра. Тим, хто крок за кроком поступався світським вимогам і пристосовувався до світських звичаїв, буде неважко підкорятися владі, аби не зазнавати насмішок, образ, загроз ув’язнення і смерті… Коли безліч фальшивих братів будуть розпізнані серед правдивих, тоді потаємні брати виявлять себе та з вигуками “осанна“ вишикуються під стягом Христа. Ті, хто був боязким і сумнівався в собі, відкрито заявлять про свою приналежність до Христа та Його істини. Найслабший і невпевнений у Церкві буде, як Давид, готовий діяти і нехтувати небезпекою. Що темніша ніч для Божого народу, то яскравіші зірки. Сатана вкрай переслідуватиме вірних; однак в Ім’я Ісуса вони зрештою стануть більше, ніж переможцями» (Е. Уайт. Свідчення для Церкви. Т. 5. С. 81, 82).

**Запитання для обговорення**

1. Подумайте про застереження в наведеній вище цитаті щодо тих, хто «крок за кроком поступався світським вимогам і пристосовувався до світських звичаїв». Що ці поступки можуть включати? Обговоріть, як це може стосуватися не лише окремих людей, але й Церкви загалом.

2. Бог каже: «Тих, котрі шанують Мене, ушаную і Я» (1 Сам. 2:30). У який спосіб ми шануємо Бога? Чи це те саме, що «віддати Йому славу» (Об’явл. 14:7)? Поясніть свою відповідь.

3. Як нам слід розуміти концепцію звершення свого спасіння, щоб не потрапити в пастку законництва?