---
title:  Жити у світі, але бути не від світу
date:  25/03/2026
---

`Прочитайте Колос. 4:14, 15 і 2 Тим. 4:10, 11. Чим Лука відрізняється від Димаса і чому?`

Апостол Іван закликає нас: «Не любіть світу, ні того, що у світі: коли хто любить світ, у тому немає любові Отця» (1 Івана 2:15). Любов Луки до Ісуса та Його Царства спонукала його підтримувати Павла до кінця, що б не сталося, натомість Димас полюбив цей світ більше, ніж світ прийдешній.

**Прочитайте наступні уривки. Які поради дано людям, котрі очікують Другого приходу Христа?**

`Марка 13:32–37`

`Тита 2:11–14`

`2 Петра 3:10–14`

`Об’явл. 3:17–21`

Ісус та апостоли часто закликають нас «пильнувати», бути насторожі й завжди готовими до приходу Вчителя, щоб той час не застав нас зненацька. На жаль, як і учні, котрі не прислухалися до повеління Ісуса: «Пильнуйте й моліться» (Марка 14:38), багато хто не зробить необхідних приготувань. Усе зводиться до питання, хто або що володіє нашим серцем, адже ми не можемо служити двом панам.

У посланні до Лаодикії Ісус дає нам чіткий рецепт. По-перше, ми маємо покаятися у своїх гріхах. По-друге, нам потрібно відкрити свої серця для Ісуса і дозволити Йому керувати, а це (по-третє) дозволить нам здобути «золото» віри й любові, перевірених випробуваннями та переможних у спокусах.

`У чому Ісус міг би сьогодні попросити вас покаятися? Який елемент Його рецепту найбільш актуальний для вас?`