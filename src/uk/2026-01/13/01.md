---
title:  «Сповнені всією Божою волею»
date:  21/03/2026
---

### Біблійні тексти для дослідження
Колос. 4:7–18; Ефес. 6:21; Дії 15:36–40; 2 Тим. 4:10, 11; 2 Петра 3:10–14; Ісаї 60:1–3.

> <p>Пам’ятний вірш</p>
> «За все дякуйте, бо це Божа воля в Ісусі Христі щодо вас» (1 Сол. 5:18).

В останній частині Послання до колосян розкривається ширше коло співробітників Павла. Книга Дії повідомляє, що він співпрацював спочатку з Варнавою, згодом із Силою, а потім стисло розповідає про його три місіонерські подорожі.

Цього тижня ми розглянемо стратегію місіонерської діяльності Павла, яка передбачала дуже ефективне використання часу й ресурсів для досягнення головних центрів Римської імперії. Ця стратегія також передбачала навчання перспективних членів Церкви з метою досягнення міст і поселень, які Павло не зміг би відвідати, таких як Колоси, Лаодикія та Гієраполь.

Завдяки особистим відвідуванням під час своїх подорожей та особливо через власні послання під час ув’язнення Павло постійно об’єднував людей і церкви. Він усвідомлював, що успіх євангельської місії залежить від спільної праці всіх: юдеїв і християн з язичників, чоловіків і жінок, таких людей, як Тихик, Аристарх, Юст, Епафрас, Лука та Нимфан. Інтригує те, що ми також дізнаємося про його лист до Лаодикії, який не зберігся для нас. У цих останніх текстах Павло виклав чимало інформації, зокрема особистий заклик до чоловіка на ім’я Архип. Поки міг, він робив усе можливе для зміцнення церков.