---
title:  Для подальшого дослідження
date:  27/03/2026
---

«Душа, котра підкорилася Христові, стає Його власною фортецею, яку Він охороняє в цьому неспокійному світі. Господь бажає, щоб у цій фортеці не визнавали жодної іншої влади, окрім Його власної. Душа, котра в такий спосіб перебуває під владою небесних сил, неприступна для нападів сатани. Та якщо ми не підкоримося владі Христа, то потрапимо в полон до лукавого. Ми неминуче опиняємося під владою однієї з двох великих сил, які змагаються за першість у світі. Не обов’язково свідомо обирати служіння царству темряви, щоб стати його підданим. Для цього достатньо лише знехтувати можливістю приєднатися до Царства світла. Якщо ми не співпрацюємо з небесними силами, то сатана заволодіє серцем і зробить його своєю оселею. Єдиний захист від зла — це перебування в серці Христа, чого можна досягнути через віру в Його праведність. Доки не маємо живого зв’язку з Богом, ми ніколи не зможемо опиратися гріховному впливові самолюбства, потуранню власним забаганкам та спокусі гріха. Ми можемо позбутися багатьох поганих звичок і на деякий час відокремитися від сатани, але без живого зв’язку з Богом через щохвилинне підкорення Йому ми будемо переможені. Без особистого знайомства й постійного спілкування з Христом ми залишені на поталу ворогові й урешті-решт почнемо виконувати його накази» (Е. Уайт. Бажання віків. С. 324).

**Запитання для обговорення**

`Перечитайте наведену вище цитату Еллен Уайт. Так, у великій боротьбі беруть участь лише дві супротивні сторони, і якщо ми свідомо не обираємо Христа, то опинимося на боці сатани (див. Луки 11:23). Як би сильно це розуміння не тривожило наші почуття, Бог не зобов’язаний стежити за тим, щоб Його істини не бентежили їх. Що ця реальність говорить вам про важливість підкорення вашої волі Христові?`

`Прочитайте Об’явл. 14:14–16. Ранній дощ у день П’ятидесятниці дав змогу євангельському зерну зійти й вирости, тоді як Пізній дощ готує Землю до останнього врожаю. Як ця перспектива пов’язана із текстом Об’явл. 14:12?`

`Як культура та навколишній світ впливають на Церкву в цілому й на кожного віруючого зокрема? Як ми можемо захиститися від негативного впливу світу, котрий у всі часи становив загрозу для Божого народу?`