---
title:  Повнота в Христі
date:  28/02/2026
---

### Біблійні тексти для дослідження
Колос. 2; Євр. 7:11; Ісаї 61:3; 1 Кор. 3:6; Втор. 31:24–26; Римл. 2:28, 29; 7:7.

> <p>Пам’ятний вірш</p>
> «Тому хай ніхто не судить вас за їжу чи за напій, чи за участь у святі, чи за новомісяччя, чи за суботи, адже це — тінь майбутнього, а тіло — Христове» (Колос. 2:16, 17).

Вас коли-небудь запитували, чому ви дотримуєтеся суботи? Можливо, ті люди навіть використовували пам’ятний вірш цього тижня, як «доказ» вашої неправоти. Однак ці слова не стосуються четвертої заповіді, це відповідь на фальшиві вчення, які проповідували деякі лжевчителі в Церкві. Якими були ці хибні вчення?

По-перше, лжевчення описані як «філософія», «людські перекази», «принципи світу», те, що «не за Христом» (Колос. 2:8). Це саме стосується обрізання й дотримання єврейських свят (див. Колос. 2:11, 16), а також юдейських ритуалів очищення та пов’язаних з їжею правил (див. Колос. 2:16, 21). Лжевчення включали поклоніння ангелам або намагання імітувати поклоніння ангелам (див. Колос. 2:18). Прихильники цих фальшивих теорій обґрунтовували їх «людськими заповідями й ученнями» та, імовірно, практикували певний аскетизм (Колос. 2:22, 23).

Лжевчителі явно не були релігійними і щирими та ще й неправильно розуміли Євангеліє. Упродовж тижня ми будемо досліджувати всі ці питання. А також зрозуміємо, чому пам’ятний вірш не має нічого спільного з нашим дотриманням сьомого дня — суботи.