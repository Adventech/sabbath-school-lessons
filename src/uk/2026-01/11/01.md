---
title:  Жити із Христом
date:  07/03/2026
---

### Біблійні тексти для дослідження
Колос. 3:1–17; Римл. 1:18; 6:1–7; Ефес. 4:22–24; Втор. 7:6–8; 1 Сам. 16:23.

> <p>Пам’ятний вірш</p>
> «А понад усе — любов; вона — зв’язок досконалості» (Колос. 3:14).

Часто звучать заклики не думати тільки про небесне, бо інакше ми не принесемо жодної земної користі. Хоч певною мірою так воно і є, проте існує не менш важлива концепція, яку Павло висвітлює в третьому розділі Послання до колосян: якщо ми занадто зосередимося на земному, то не принесемо небесної користі для Господа. Павло звертає нашу увагу на багато практичних, життєвих принципів небесного походження, які можуть зрозуміти лише ті, котрі «з Христом воскресли» (Колос. 3:1). Поради Павла — це дуже земні, практичні принципи, які покращать наші стосунки з усіма, а не лише всередині Церкви. Ісус сказав: «Любіть ваших ворогів, благословляйте тих, хто проклинає вас, робіть добро тим, хто ненавидить вас… щоби бути вам синами вашого Отця, Того, Хто на Небі, Який Своєму сонцю велить сходити над злими і над добрими та посилає дощ на праведних і на неправедних» (Матв. 5:44, 45). Звучить неможливо? Так, з людського погляду. Нам потрібно померти, перш ніж справді зможемо жити для Бога. Ось чому ми повинні думати про горішнє, якщо сподіваємося принести земну користь нашому Небесному Отцю. Цього тижня ми побачимо, як життя із Христом може змінити ситуацію зараз і навіки.