---
title:  Додаткові матеріали до уроку
date:  02/01/2026
---

1. Скільки послань написав апостол Павло? (14 - це 1/3 від обсягу всього Нового Заповіту).
	- У цьому кварталі ми будемо вивчати 2 з них: до Филип’ян і до Колосян.
	- Сьогодні вступний урок, який познайомить нас з обставинами написання послань та їх адресатами.
2. Що ви знаєте про апостола Павла? Що він сам говорив про себе?
	- Филп.3:5-7 - про своє походження;
	- Гал.1:1 - про покликання і обрання.

**Пам’ятний вірш:** «Радійте завжди в Господі; і ще раз кажу: радійте!» (Филп. 4:4).

**Криголам:**

1. Яка була найрадісніша подія минулого тижня? (Новий рік, зустріч з друзями та рідними, подарунки тощо)
2. Легко радіти, коли нам добре, а чи можна радіти, коли погано?
3. Наведіть приклад із власного життя, коли ви відчували радість крізь сльози.

_Неділя + Понеділок_ **Павло, в'язень Ісуса Христа**

1. За яких обставин були написані апостолом Павлом послання до Филип'ян і Колосян?
	- а) Филп.1:7, Кол.4:3 — у в'язниці.
2. Які ще послання Павло написав у в'язниці?
	- а) перше ув'язнення (Діян.28:16):
		- Ефесянам,
		- Филимону;
	- б) друге ув'язнення: 2-е Тимофію.
3. Еф.3:1 і Флм.1. Якщо Павло був в'язнем римської влади, то чому він називає себе «в'язнем Ісуса Христа»?
	- а) Павло присвятив своє життя служінню Христу, тому для нього не було важливо, де він знаходиться, йому було важливо бути там, де його хотів бачити Бог.
4. Чому Павло, перебуваючи в ув'язненні, закликав церкву в Филипах радіти? Як він міг радіти, перебуваючи в кайданах?
	- а) радість, про яку пише Павло, - це не веселощі і сміх, це більш глибоке і постійне переживання;
	- б) радість Павла полягала в його впевненості, що він не покинутий Богом (2 Кор.4:8-10);
	- в) Павло також радів тому успіху, якого досягала звістка Євангелія через його кайдани:
		- Филп.1:13 - він проповідував всій преторії;
		- Филп.1:14 - приклад Павла надихав інших віруючих
		- Филп.4:22 - завдяки його проповіді християни були навіть у домі кесаря
5. Як нам, за прикладом Павла, навчитися бачити Божу мету в складних обставинах? Чому часом так складно довіряти Його провидінню, коли наші плани руйнуються?
6. Як нам навчитися радіти навіть у труднощах і випробуваннях? Які обіцянки втішають вас у важкі моменти?
7. Рим.8:28: «А ми знаємо, що тим, хто любить Бога, хто покликаний за Його волею, все сприяє на благо».

_Вівторок_ **У Филипах**

1. Як і коли Павло вперше відвідав Филипи?
	- а) Дії 16:6,7 – під час своєї другої місіонерської подорожі Павло планував продовжувати служіння в Азії (сучасна Туреччина) і йти до Віфінії, але Святий Дух не допустив їх туди;
	- б) Діян.16:9 - через видіння Бог покликав Павла проповідувати в Македонії (сучасна Греція).
2. Якщо Господь не вказав пункт призначення в Македонії, то чому Павло обирає Филипи?
	- а) Вибір цього міста не був випадковим. У своїй діяльності Павло завжди мислив стратегічно.
	- в) Филипи— «перше місто в тій частині Македонії, колонія» (Дії 16:12), одне з найважливіших міст Римської імперії, яке отримало статус «Італійське право» — його громадяни мали ті ж привілеї, що і міста Італії (звільнення від податків, римське громадянство). Розташовувався на Егнатієвій дорозі, що з'єднувала Рим зі Сходом.
	- г) Затвердження тут сильної християнської громади дозволило б Євангелію швидко поширитися в інші сусідні міста, такі як Амфіполь, Аполлонія, Солунь і Верія (див. Дії 17:1).
3. Які обставини свідчили про те, що Павло і Сила опинилися в потрібному місці в потрібний час?
	- а) (Діян. 16:14,15). Там була «одна жінка з міста Фіатир, на ім'я Лідія, яка слухала; і Господь відкрив її серце», і вона та її домашні охрестилися — так утворилася церква.
4. З якими труднощами зіткнулися Павло і Сила в цьому місті?
	- а) Діян.16:16-18 - Там була «одна служниця, одержима духом пророчим, яка кричала, кажучи: ці люди - раби Бога Всевишнього, які сповіщають нам шлях спасіння... Тоді Павло, обурившись, обернувся і сказав духу: ім'ям Ісуса Христа вийди з неї. І дух вийшов»...
	- б) За це Павла і Силу засудили, побили і кинули до в'язниці.
	- в) (Дії 16:23-25). Коли їх «кинули до в'язниці, тюремний сторож забив їхні ноги в колоду. Але Павло і Сила, молячись, оспівували Бога; в'язні слухали їх».
5. Як Бог обернув ці обставини на благо?
	- а) Бог звільнив Своїх слуг чудесним чином (ст.26).
	- б) Ці обставини сприяли зростанню церкви - через ці обставини увірував темничний страж і весь його дім (ст.27-34).
6. Які складні життєві обставини у вас сприяли проповіді оточуючим? Чи бачили ви в цьому прояв Божої сили?
	- а) Наші обмеження та випробування — це не перешкоди для Бога, а особливі умови, в яких Його сила стає найбільш видимою для нас і оточуючих.
7. 1 Сол. 2:4: «Але, як Бог знайшов нас гідними, щоб довірити Євангелію, ми так і говоримо, догоджаючи не людям, але Богові, Який випробовує наші серця».

_Середа_ **Павло і Колоси**

1. Як вістка Євангелія досягла Колос?
	- а) Немає записів про те, що Павло коли-небудь відвідував Колоси - див. Колос.2.1: «Котрі не бачили мого тілесного обличчя»;
	- б) першим, хто приніс Євангеліє в це місто, був Епафрас, мешканець Колос (Колос. 1:7; 4:12);
	- в) Епафрас найімовірніше навернувся в середині 50-х років, коли Павло проповідував у сусідньому найважливішому малоазійському портовому місті Ефесі й «усі, які жили в Азії, почули Господнє Слово - юдеї і греки» (Дії 19:10; 20:31, Обʼявл.1:4).
	- г) в результаті в Колосах утворюється кілька домашніх церков.
2. Із кого складалася християнська спільнота Колос та які виклики перед нею постали?
	- а) Колоси – невелике місто за 15 км від Лаодикії; відомостей про нього небагато через пізні розкопки.
	- б) У Фрігії мешкало близько 10 000 євреїв (A. G. Patzia, NICNT, Vol.10, p.3).
	- в) Знайдені монети свідчать про поширене поклоніння різним богам (пор. Кол. 2:8, 18).
	- г) Викликами були язичницькі звичаї, греко-римська культура і юдейський церемоніальний закон (Кол.2:16,20–23).
	- д) Павло, через помічників і послання, наставляв і зміцнював церкву (Кол.1:7–8,28; 2:1).
3. Що ми дізнаємося із послань Павла про жителів Колос - Филимона і Онисима?
	- а) Филимон приймає християнство, в його домі утворюється домашня церква;
	- б) Онисим був рабом-втікачем Филимона, зустрівши Павла також прийняв християнство і служив йому у римській тюрмі.
4. Чому апостол Павло не засуджує рабство, а навпаки відправляє раба-втікача до свого господаря? (Филм., Колос.4:9).
	- а) Павло діє в межах римського закону, але керується не примусом, а любов’ю: він благає Филимона прийняти Онисима «вже не як раба, але вище від раба — як улюбленого брата» (Филм. 15–16), «як мене» (Филм. 17).
	- б) Він заступається за нього як за свого духовного сина (Филм. 10–11) і бере на себе всі можливі борги: «зарахуй це мені… я віддам» (Филм. 18–19).
	- в) Ця історія показує, як у Христі зникають соціальні бар’єри , а стосунки переображуються любов’ю й прощенням. Тому віра не руйнує суспільство насильством, а змінює його зсередини, перетворюючи раба і господаря на братів у Христі.
4. В яких випадках ефективна така стратегія, використана Павлом? Поділіться власним досвідом.
5. «Його ми проповідуємо, переконуючи кожну людину й навчаючи кожну людину з усією мудрістю, аби зробити кожну людину досконалою в [Ісусі] Христі» (Колос.1:28)

_Четвер_ **Церкви у Филипах і Колосах**

1.  Филп. 1:1, 2; Кол. 1:1. Хто згадується у привітаннях як лідери громад?
	- а) У Филипах — єпископи та диякони.
	- б) У Колосах — «вірні брати».
	- в) Вираз «вірні брати» у Новому Завіті часто вказував на осіб, які несли особливе служіння або відповідальність у церкві.
2. Що це говорить про структуру церкви тих часів?
	- а) вона мала певну організацію: диякони, пресвітери/єпископи;
	- б) У Филипах церква вже мала певну структуру та організацію;
	- в) оскільки Павло не звертається до певних служителів церкви в Колосах, це говорить про те, що дана громада була молодою і невеликою (скоріше нагадувала домашню церкву) і тільки починала розвиватися.
3. Якщо церкви у Филипах і Колосах мали таку просту, але дієву організацію, то чому сьогодні в наших громадах церковна організація набагато складніша? Чи не варто повернутися до простоти апостольської церкви?
	- а) церква в дні апостолів тільки формувалася;
	- б) приклад Діян.6 показує, що лідери церкви створювали нові структури виходячи з потреб церкви;
	- в) 1Кор.12:4- 11, Еф.4:11-12 - у міру зростання церкви, в ній проявлялися нові дари Духа і служіння;
	- г) сьогодні церква продовжує динамічно розвиватися і створювати нові структури, відповідно до потреб суспільства, якому вона служить.
5. Як Павло називає віруючих у цих церквах?
	- а) Филп.1:1,2; Кол.1:1 - святими.
6. Якщо в цих церквах були певні проблеми, чому Павло називає їх «святими»?  Що означає бути «святим» у біблійному розумінні?
	- а) Це статус відокремленості для Бога. Кожен віруючий у Филипах чи Колосах вважався святим, тому що належав до «особливого народу» (1 Пет. 2:9, 10). Це ідентичність, а не нагорода за добрі справи.
7. Що особисто для вас означає те, що ви належите до числа святих і вірних?
8. 1 Пет.2:9: «А ви — рід вибраний, царське священство, святий народ, придбаний, аби звіщати чесноти Того, Хто вас покликав із темряви до дивного Його світла.».

**ВИСНОВОК:** Послання Павла до Филип’ян і Колосян показують, що віра в Христа здатна змінити життя людей, об’єднати різні соціальні стани і надати радість навіть у випробуваннях. Павло, перебуваючи у в’язниці, проповідує Євангеліє, наставляє громади, перетворюючи рабів і господарів, новачків і досвідчених християн на братів і сестер у Христі. Церкви у Филипах і Колосах були організовані просто, але ефективно, а їхні члени вважалися святими та обраними Божим народом, покликаним звіщати Його славу (1 Пет.2:9). Послання вчать нас довіряти Божому провидінню, радіти в будь-яких обставинах і служити іншим з любов’ю, наслідуючи приклад апостола Павла.