---
title:  Для подальшого дослідження
date:  16/01/2026
---

«З ешафотів, вогнищ, підземель, печер і земних ущелин до Павла долинають переможні вигуки мучеників. Він [Спаситель] чує свідчення цих стійких душ, які всупереч втратам, стражданням, мукам безстрашно й урочисто свідчать про віру, заявляючи: “Бо знаю, у Кого я ввірував”. Віддаючи життя за віру, вони свідчать світові: Той, на Кого вони покладаються, сильний спасти їх» (Е. Уайт. Дії апостолів. С. 512).

«Ніколи в християнському світі не було такого великого розмаїття віри, як сьогодні. Якщо духовні дари [“Він і поставив одних апостолами, інших пророками, ще інших благовісниками, а тих пастирями й учителями“ (Ефес. 4:11–13)] були необхідні для збереження єдності первісної Церкви, то тим паче вони необхідні для відновлення єдності тепер! А те, що Бог має на меті відновити єдність Церкви в останні дні, цілком очевидно із пророцтв. Ми отримали запевнення, що стражі побачать власними очима, коли Господь відновить Сіон. А також і те, що в кінці днів мудрі зрозуміють. Коли це сповниться, єдність віри буде з усіма, кого Бог вважає мудрим; адже ті, хто справді має правильне розуміння, неодмінно розумітимуть однаково… Отже, стає очевидним, що досконалий стан Церкви, який тут передбачено, ще в майбутньому; а ці дари ще не виконали свого призначення» (Р. Ф. Коттрелл. Вступ до «Ранніх творів» Е. Уайт. С. 140).

**Запитання для обговорення**

`З погляду наведеної вище цитати Р. Ф. Коттрелла, що необхідно Святому Духові для того, аби принести єдність у Божу Церкву сьогодні? Наскільки важливим для єдності Церкви є практичне застосування порад, даних через Дух пророцтва?`

`Як би ви пояснили біблійне вчення про смерть другові, котрий вірить, що Павло та інші померлі християни тепер перебувають із Христом на Небі?`

`Як ми розуміємо жахливу реальність страждань у світі? Чому істина про велику боротьбу значною мірою допомагає нам зрозуміти все це? Утім, чому ми повинні дивитися на Ісуса на хресті як на найповніший прояв любові Отця? Чому маємо навчитися довіряти Йому навіть у найгірших ситуаціях?`