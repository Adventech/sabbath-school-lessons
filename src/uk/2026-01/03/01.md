---
title:  Життя і смерть  
date:  10/01/2026
---

### Біблійні тексти для дослідження
Филп. 1:19–30; 1 Кор. 4:14–16; 2 Кор. 10:3–6; Івана 17:17–19; Міхея 6:8; Дії 14:22.

> <p>Пам’ятний вірш</p>
> «Адже для мене життя — це Христос, а смерть — це надбання» (Филп. 1:21).

Нам часто кажуть, що смерть — це лише частина життя. Це неправда. Смерть — це протилежність життя, ворог життя. Смерть є частиною життя не більше, ніж уламки автомобіля — його частиною. Апостол Павло рішуче каже, що Христос помер, «аби Своєю смертю знищити того, хто має владу смерті, тобто диявола, і визволи тих, які через страх смерті все життя утримувалися в рабстві» (Євр. 2:14, 15). І хоч Павло відчував готовність померти за Христа, він також був упевнений щодо своєї довгострокової долі. А поки що найважливішим для нього було: чи то власним життям, чи то смертю вшанувати Христа і проповідувати Євангеліє якомога більшій кількості людей. Імовірно, це одна з причин, чому до нас дійшло так багато послань від його імені. Своїми листами він міг досягти багатьох людей і місць, зокрема й тих, яких сам ніколи не відвідував.

Життя коротке, отож надзвичайно важливо здійснювати якнайбільший добрий вплив задля Божого Царства впродовж тих років, які Бог дарує нам. Не малою мірою цей вплив пов’язаний з нашим заохоченням до «єдності віри». Як ми побачимо на початку поточного тижня, ця тема була однією з важливих підстав написання Павлом листа до филип’ян.