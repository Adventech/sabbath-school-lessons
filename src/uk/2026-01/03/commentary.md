---
title:  Додаткові матеріали до уроку
date:  16/01/2026
---

Пам’ятний вірш: «Адже для мене життя — це Христос, а смерть — це надбання» (Филп. 1:21).

Криголам: 1. Чого ви найбільше бажаєте, коли стикаєтеся з труднощами?
Сьогодні ми побачимо, чого найбільше бажав Павло в тих скрутних обставинах, в яких він опинився.
2.Якби вам сказали, що ви зараз заснете і прокинетеся через 100 років, що б ви хотіли побачити після пробудження?

_Неділя_ **Звеличиться Христос**

1. Флп. 1:19, 20. Що дає Павлу втіху і підтримку в кайданах?
	- а) молитви братів і сестер та допомога Духа Святого;
	- б) це дало йому впевненість, що всі обставини на добро і йому на спасіння;
	- в) це давало йому сили твердо відстоювати свої переконання.
2. Що Павло вважав важливішим, ніж його звільнення?
	- а) Павло найбільше бажав прославити Христа.
3. Якщо Павло має впевненість, що отримає порятунок, то чому говорить, що бажає прославити Христа «життям чи смертю»? (в.19-20)
	- а) Слово «порятунок» тут не обов'язково означає звільнення з в'язниці. У контексті послання йдеться про:
		- кінцевому спасінні у Христі,
		- про те, що Павло не буде соромитися перед Богом,
		- про вірність до кінця, незалежно від результату суду.
	- б) Павло впевнений не в тому, що залишиться живим, а в тому, що Бог доведе його шлях до спасительного результату — через життя або через мученицьку смерть.
	- в) Центральна думка тексту — не доля Павла, а слава Христа: життя і смерть для Павла — не протилежності, а два можливі шляхи прославлення Христа.
4. Як ми можемо прославити і проголосити Христа в будь-яких обставинах життя?
5. Рим.14:7,8: «Бо ніхто з нас не живе для себе, і ніхто не вмирає для себе; а чи живемо — для Господа живемо; чи вмираємо — для Господа вмираємо: і тому, чи живемо, чи вмираємо, — завжди Господні».

_Понеділок + Вівторок_ **Смерть – це надбання**

1. Як апостол Павло ставиться до життя і смерті? (Филп.1.21-22):
	- а) Павло прагне звеличити Христа усім своїм життям;
	- б) він вважає, що смерть також може слугувати потужним підтвердженням дієвості Євангелія благодаті;
	- в) відмінність між смертю праведної людини і смертю людини, яка помирає без надії, була б настільки приголомшлива, що її вплив сприяв би надбанню для Царства Христа;
	- г) Павло порівнював смерть зі сном, маючи на увазі несвідомий стан;
	- д) Апостол вважав смерть надбанням, оскільки його наступним свідомим досвідом була б зустріч із Христом під час воскресіння.
2. Филп.1.23-25. З якою метою Павло з впевненням завіряє, що залишитися і буде з Христом?
	- а) Павло торкається питання контрасту між життям і смертю;
	- б) якщо християнин живе для Христа і навіть може померти за Нього, в такому розумінні це «надбання», оскільки тоді свідчення християнина стає значно потужнішим і переконливішим;
	- в) однак треба визнати, що мертві – справді мертві, вони «не знають нічого», спочиваючи в могилах до воскресіння (Екл.9.5; Ів.5.28-29);
	- г) хоч Павло був готовий померти за Христа, він знав, що для филип’ян буде краще, якщо він залишиться в тілі.
3. Якщо Бог закликає нас обрати життя (Повт.30:19), то чому Павло називає смерть «надбанням»?
	- а) всі ми залучені до великої боротьби, яка вирує і навколо нас, і всередині нас;
	- б) наша боротьба духовна, це війна переконань і цінностей;
	- в) підкорятися Божій волі – почесно, і це насправді єдиний спосіб перемогти у війні, яка точиться навколо нас;
	- г) для Павла смерть є надбанням у тому розумінні, що він зрештою здобуде Христа, побачивши Його під час Другого приходу;
	- д) також, імовірно, що «надбання» у Павла стосується місіонерства, він вірив, що власна смерть стане кульмінацією його місіонерської праці.
4. Чому Павло не знав що обрати? Життя чи смерть?\
Павло не в змозі вирішити, яким чином він краще може прославити Христа, життям або смертю. Розмірковуючи про цю проблему, йому здавалося, що життя, що продовжується, має багато перспектив бути корисним, і ця думка сильно закликала до нього. Але смерть також мала свої переваги.\
Бог, Який знає кінець від початку, веде нас так, як би ми обрали цей шлях самі, якби могли бачити, як Він бачить.
5. Що має на увазі Павло, коли каже, що "звільнитися і бути з Христом" – це "набагато краще"?
	- а) настане "сон/спокій" від земних страждань, а "прокинеться" Павло під час Другого пришестя Христа.
6. Поділіться, чи замислювалися ви коли-небудь над тим, що, коли помрете, то за мить побачите повернення Христа? Чи готові ви до цього?
7. Як ви розумієте слова Павла “Для мене життя – Христос”? Як це впливає на ваше сприйняття смерті?
	- а) ті, хто живуть Христом, думають щодня про Христа, помруть з думкою про Нього і прокинуться з думкою про Нього, тому смерть для них не поразка, а надбання.
8. Гал.6.8: «Адже хто сіє для свого тіла, - пожне від тіла тління, а хто сіє для духа, - пожне від Духа вічне життя».

_Середа + Четвер_ **Однодушні і безстрашні**

1. Филп.1:27. До чого спонукає Павло филип’ян?
	- а) «жити згідно з Євангелією Христа»;
	- б) «стояти в одному дусі, однодушно відстоюючи віру Євангелії».
2. Що означає «жити згідно Євангелії» і як це повʼязано з освяченням істиною (Ів. 17:17-19, Міх. 6:8)?
	- а) грецьке слово політеуомай, перекладене як «живіть згідно з», означає «жити як громадянин»;
	- б) християни є громадянами Небесного Царства;
	- в) народ Божий об'єднується навколо Христа як свого Господа і Спасителя, щоб поклонятися Йому, проповідувати Євангеліє та служити одне одному;
	- в) в процесі «освячення істиною» відбувається перетворення характеру і поведінки людини;
	- г) результат - христоподібний спосіб життя - зображено у Нагірній проповіді: бути убогими духом, лагідними, голодними і спраглими праведності, милосердними, чистими серцем, миротворцями, котрі підставляють другу щоку, люблять своїх ворогів, благословляють тих, хто їх проклинає, роблять добро тим, хто ненавидить їх.
3. Чому єдність така важлива для церкви і що є обовʼязковим для єдності?
	- а) народ Божий обʼєднується для того, щоб воювати з гріхом, а не один з одним;
	- б) для виконання місії - єдність в істині та єдність в церкві має ключове значення для поширення «вічного Євангелія» (Об’явл.14:6);
	- в) розʼєднаність є смертельною стратегією сатани: розділяй і владарюй. «Коли дім сам у собі поділиться, не зможе встояти той дім» (Марка 3:25).
4. Що, на вашу думку, найбільше шкодить єдності церкви, а що сприяє?
5. Филп. 1:28-30. Невже кожен християнин приречений на біль і страждання?
	- а) біль і страждання є в житті кожної людини на планеті, зараженій гріхом;
	- б) прийнявши Христа, ми вибрали шлях проти течії цього світу, тому протистояння дійсно неминучі;
	- б) однак «для вас це доказ спасіння», а для насмішників і гонителів - «доказ загибелі» (в.28).
6. Якщо Христос прагнув миру для Своїх учнів, чому тоді справжня християнська єдність неможлива без страждань, боротьби та протидії?
	- а) Життя християнина у грішному світі неминуче пов’язане з несінням хреста та скорботами на шляху до Царства (Матв. 10:38; Дії 14:22).
	- б) Єдність — це не відсутність проблем, а здатність проходити їх разом. Спільна стійкість перед противниками лише загартовує Церкву (Филп. 1:28–29).
	- в) За словами Еллен Уайт, саме гордість та амбіції породжують чвари. Справжня єдність досягається через смирення і готовність страждати з Христом, щоб з Ним і прославитися (Рим. 8:17).
7. Як можна «не боятися противників»?
	- а) усвідомлення Божої присутності (Матвія 28:20);
	- б) молитва (Дії 4:29);
	- в) розуміння природи протидії (Івана 15:18-20).
	- г) довіра Святому Духу (Луки 12:11-12);
	- д) фокус на любові, а не на засудженні;
	- е) належна підготовка (1Петра 3:15-16).
8. Чи доводилося вам зустрічати опір проголошенню вістки? Якою була ваша реакція? Який досвід ви винесли?
9. 1 Пет. 3:15-16: “Господа Христа освячуйте у ваших серцях і будьте завжди готові дати відповідь кожному, хто запитує вас про вашу надію, але з лагідністю і страхом, маючи добру совість, аби тим, чим обмовляють [вас як злочинців], були посоромлені ті, хто кепкує з вашого доброго способу життя в Христі”.

**ВИСНОВОК:**

Коли Христос стає сутністю нашого життя, ми звільняємося від страху, адже розуміємо, що і служіння, і навіть смерть слугують Божій славі. Тож стіймо непохитно в єдності та любові, як гідні громадяни Неба, дозволяючи Богові діяти через нас за будь-яких обставин.