---
title:  Примирення і надія
date:  21/02/2026
---

### Біблійні тексти для дослідження
Колос. 1:21–29; Ефес. 1:7–10; 3:3–6, 17; 5:27; Римл. 8:18; Притчі 14:12.

> <p>Пам’ятний вірш</p>
> «Того, Хто не знав гріха, Він зробив за нас гріхом, щоб ми в Ньому стали Божою праведністю» (2 Кор. 5:21).

Павло продовжує тему примирення, яку так ясно висвітлив у тексті Колос. 1:20 (див. Урок 8, матеріал за четвер). Там описано космічний масштаб примирення, а наступний рівень — особистий та індивідуальний. Своєю смертю на хресті Ісус здійснив примирення для всіх і всього, особливо для людей, котрі були відчужені від Бога через гріх, а тепер через Ісуса примирені з Ним вірою.

Тексти для дослідження цього тижня розкривають процес індивідуального примирення. Як і в космічному масштабі, це відбувається через смерть Христа. На індивідуальному рівні хрест — анітрохи не пасивний символ — стає активною реальністю, тоді як Божа любов змінює людей, коли вони чують Євангеліє і приймають Самого Христа — Надію слави.

Павло також говорить про «таємницю, заховану від віків і поколінь» (Колос. 1:26). У чому суть цієї таємниці і що вона передбачає для кожної людини та для Всесвіту? Як вона пов’язана з Євангелієм, котре так пристрасно проголошував Павло?