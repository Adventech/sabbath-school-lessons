---
title:  Для подальшого дослідження
date:  27/02/2026
---

«Ми не маємо власної праведності, котра могла б задовольнити вимоги Божого Закону. Але Христос відкрив нам шлях спасіння… Якщо ви віддаєте себе Христові, приймаєте Його як свого Спасителя, тоді, незважаючи на всі ваші гріхи, завдяки Його заслугам вас визнано праведним. До уваги береться Христовий характер, а не ваш, і Бог приймає вас такими, ніби ви ніколи не грішили.

Ба більше, Христос змінює серце. Він оселяється у вашому серці, бо ви прийняли Його. Вам необхідно через віру підтримувати цей зв’язок із Христом та постійно підпорядковувати Йому свою волю. Доки ви перебуватимете в такому стані, доти Він буде викликати у вас «і хотіння, і чин за доброю волею Своєю»…

Ми не маємо в собі нічого, чим могли б похвалитись. Немає жодної підстави для самозвеличення. Єдиною нашою надію є зарахована нам праведність Христа — результат дії Його Духа в нас і через нас» (Е. Уайт. Дорога до Христа. С. 62, 63).

«Мені дано переконливе світло, що багато хто відійде від нас, прислухаючись до спокусливих духів і бісівських учень. Господь бажає, аби кожна душа, яка стверджує, що вірить в істину, мала розумне пізнання того, що є істиною» (Е. Уайт. Євангелізм. С. 363).

**Запитання для обговорення**

`Прочитайте ще раз пам’ятний вірш: «Того, Хто не знав гріха, Він зробив за нас гріхом, щоб ми в Ньому стали Божою праведністю» (2 Кор. 5:21). Як ви розумієте істину про те, що Христос став гріхом за нас? Як це має допомогти нам усвідомити замісну сутність жертви Христа? Крім того, що означає вислів: «Щоб ми в Ньому стали Божою праведністю»?`

`Поміркуйте над концепцією: «Спасенний одного разу, спасенний назавжди», у яку вірить чимало християн. Чому ми вважаємо, що це фальшиве вчення? Які небезпеки воно становить для людей, котрі в це вірять? А як ми можемо мати впевненість у спасінні?`

`Наскільки ви «тверді й непохитні» (Колос. 1:23) у своїй вірі? Чи добре знаєте, у що і чому вірите? Що ви можете зробити, аби краще знати основи вашої віри? Чому важливо бути твердими й непохитними у вірі?`