---
title:  Додаткові матеріали до уроку
date:  27/02/2026
---

**Пам’ятний вірш:** «Того, Хто не знав гріха, Він зробив за нас гріхом, щоб ми в Ньому стали Божою праведністю» (2 Кор. 5:21).

**Криголам:**
1. Як ви розумієте слово “примирення”? Чи доводилося вам переживати досвід примирення? Чи легко вам це давалося?
2. Коли ви востаннє мирилися після серйозної сварки? Чого вам це коштувало?

_Неділя + Понеділок_ **Відчужені та вороги**

1. Кол. 1:21, 22. Як Павло описує стан колосян до зустрічі з Христом?
	- «були відчужені, непримиренні розумом в лукавих ділах».
2. Що означає бути відчуженими? По відношенню до кого або до чого?
	- по горизонталі: відчужені від ізраїльського суспільства, чужі завітів обітниці (Еф. 2:11,12);
	- по вертикалі: відчужені від Бога (Еф.4:17,18) і вороги Бога (Рим.5:10);
	- відчуження - це не знати Бога, не знати Його характеру, не знати Його волі, а тільки служити своїм особистим примхам і бажанням.
3. Як Павло описує перехід від стану «ворогів» до «святих і непорочних»?
	- Були: «відчужені і вороги» - це стан усвідомленої ворожнечі проти Бога, що виражається в «злих ділах».
	- Нині: примирені «в тілі Плоті Його, смертю Його». Слово «нині» підкреслює реальність спокути через хрестову смерть Христа в плоті.
	- Смерть Христа зняла обвинувачення з віруючих, зробивши їх «святими і непорочними» перед Богом.
4. Як ви ставитеся до твердження «Спасенний одного разу - спасенний назавжди»? Чому?
	- це твердження невірне, бо є умова спасіння «якщо лише перебуваєте у вірі», тоді ми спасенні,  але якщо ми втрачаємо віру - тоді ми втрачаємо і спасіння.
5. Якщо ініціатива примирення належить Богу, то чому Павло наводить ряд вимог після слова «якщо»? Чи означає це, що ми рятуємося власними зусиллями?\
Євангеліє/спасіння складається з трьох частин:
	1. Справа Христа за нас. Христос зробив перший крок - здійснив примирення через хрест. Тому примирення не залежить від наших заслуг. (Рим. 5:6–8).
	2. Наша відповідь віри. Бог дає спасіння, людина перебуває в ньому. Павло не каже: «збережіть себе своїми силами», а попереджає: не  ухиляйтеся від того, що прийняли.  (Рим. 5:9-11; Рим. 6:6, 7.)
	3. Справа Христа в нас. Перебування у вірі - це плід Божої благодаті, це результат єднання з Христом. Ми відчуваємо Його перетворюючу силу, і Він живе в нас (2 Кор. 5:17-21; Гал. 2:20).
6. Кол. 1:23. Як, за словами Павла, можна зберегти себе «святими, непорочними і невинними»?
	- залишатися твердими і непохитними у вірі, і не відпадати від надії благовістя;
	- «залишатися» підкреслює ідею наполегливості і завзятості;
	- слово «твердий» вказує на міцний фундамент віри і любові, заснований на Слові Божому;
	- «непохитні» - підкреслюється ідея постійності.
7. Що зміцнює вашу віру? Чому необхідно щодня робити свідомий вибір слідувати за Христом? Що може статися, якщо ми перестанемо це робити?
8. 1 Кор. 15:58: «Будьте тверді, непохитні, завжди процвітайте в справі Господній, знаючи, що ваша праця не марна перед Господом».

_Вівторок_ **Вічний план Бога**

1. Прочитайте Кол. 1:24, 25. Про що апостол описує в даних текстах?
	- Павло радіє за Божу Церкву, частиною якої є він сам;
	- радіє тому, що Слово Боже збудовує церкву.
2. Якщо Павло страждає за Тіло Христа, то як він знаходить привід для радості?
	- апостол виконує волю Божу, яка заключається в проповіді Євангелія та збудови церкви;
	- радість від цього перекреслює всі негаразди та страждання;
	- він радіє, що не церква страждає, а він страждає.
3. Чи можлива повна радість без готовності до жертви?
	- Біблійна радість - не відсутність болю, а присутність сенсу.
		- Поділіться досвідом того, як складнощі в проведенні місійної роботи увінчалися успіхом та радістю.
		- Чи треба нам щось додавати до страждання Христа своїми стражданнями?
	- ні, ми нічого не “додаємо” до викупного страждання Христа, але можемо брати участь у Його стражданнях, коли живемо вірно;
	- бо Його жертва: достатня, завершена, не потребує доповнення. В Євангеліє від Івана 19:30 Христос каже: «Звершилось», спасіння не доповнюється людським болем.
5. Петра 4:13 «Але, як ви берете участь у Христових стражданнях, радійте, щоб і в з'явленні слави Його раділи й тішилися».


_Середа + Четвер_ **Божу таємницю відкрито**

1. Про яку «таємницю» говорить Павло? Кол. 1:26-27
	- «таємницю, заховану від віків і поколінь», але тепер відкриту - Божий план спасіння, задуманий ще перед створенням світу.
	- План, який пророки досліджували, а ангели бажали зрозуміти (1Петр.1:10-12).
	- Її суть сформульована просто і глибоко: «Христос у вас - надія слави!» (Колос. 1:27).
2. Чи означає ця таємниця лише те, що язичники можуть спастися?
	- Ні, вона відкриває, що Бог діє як у вселенському масштабі, так і в особистому житті людини.
	- «Христос помер за всіх» (2 Кор. 5:15) — спасіння доступне кожному.
	- Усі віруючі «через Євангеліє разом володіють Божими обітницями та об’єднані в одне Тіло» (Ефес. 3:6).
3. Що означають слова: «Христос у вас — надія слави»?
	- Це реальність перебування Христа в серці віруючого через віру ( Гал.2:20).
	- Це надія майбутньої слави — Його присутність сьогодні гарантує вічність.
	- Це внутрішня трансформація: якщо Христос у мені, змінюються мотиви, пріоритети й стиль життя.
4. Що відкриває Павло в Кол. 1:28 про вістку Євангелії, до якої ми покликані? У чому суть євангельської вістки?
	- «Його ми проповідуємо» - центр Євангелія не доктрина, а Особа Христа (Кол. 1:28).
	- Проповідь здійснюється «переконуючи» й «навчаючи» «з усією мудрістю».
	- Мета - «аби зробити кожну людину досконалою в Ісусі Христі».
5. Чи може людина стати досконалою? Це процес чи результат? Що означає бути «досконалою в Ісусі Христі»?
	- Грецьке слово, перекладене як «досконалий» (телейос), означає зрілий, безвадний, повний.
	- Як зростання і розвиток дитини - нормальні й очікувані, те саме стосується і християнського життя.
	- У процесі християнського зростання ми чітко усвідомлюємо глибину Божого Закону, кожна заповідь якого «всеосяжна» (Пс. 119:96). Ми розуміємо, що він «судить думки й наміри серця» (Євр. 4:12).
	- Однак нам необхідно виявляти мудрість та, за словами Павла, навчати «Є дороги, які видаються людині прямими, але їх кінець - стежка до смерті» (Прип. 14:12).
	- Духовна проникливість приходить через пізнання Божого Слова під керівництвом Святого Духа.
6. Як зрозуміти чи зростаємо ми духовно?
	- Духовне зростання має відбуватися принаймні в трьох сферах:
		- зростати у вірі (2 Кор.10:15, 2 Сол. 1:3);
		- зростати в пізнанні (2Пет. 3:18, Кол.1:10);
		- зростати в любові (1 Сол. 3:12,  Флп. 1:9).
	- Хоча  жодна людина не може досягти досконалості (сам Павло в Римлян 7:15 зізнається «роблю не те, що хочу, а те, що ненавиджу»), проте наше зростання через дослідження Божого слова та живі стосунки з Христом має бути постійним і сталим.
7. Кол. 1:29. На скільки «відчайдушно» ви працюєте, «борючись Його силою»? Чи зростаєте у вірі, пізнанні, любові?
8. Яка роль відведена особисто вам у грандіозному Плані спасіння?
9. Гал. 2:20 «І живу вже не я, а Христос живе в мені. А що тепер живу в тілі, то живу вірою в Божого Сина, Який полюбив мене й віддав Себе за мене».

**Висновки:**

Бог першим ініціює наше спасіння, але очікує відповіді любов’ю та вірною участю в Його Плані. Попри наші слабкості, Він може діяти через нас і звершувати більше, ніж ми уявляємо. Ми - лише частина великої історії викуплення, значення якої повністю відкриється згодом.\
А поки що Творець кличе нас зростати у вірі, пізнанні й любові - як знаряддях примирення та надії.