---
title:  Для подальшого дослідження
date:  06/02/2026
---

«Хто бажає розвинути міцний гармонійний характер, хто хоче бути врівноваженим християнином, той має віддати все і робити все для Христа, бо Викупитель не прийме половинчастого служіння. Така людина щодня повинна пізнавати, що означає підкорення Божій волі. Вона має вивчати Боже Слово, пізнавати його значення й коритися його настановам. Так вона зможе досягти християнської досконалості. День у день Бог працює для неї, удосконалюючи характер, який мусить витримати остаточне випробування. День у день віруючий звершує перед людьми й ангелами найвеличніший експеримент, показуючи, що може зробити Євангеліє для грішних істот» (Е. Уайт. Дії апостолів. С. 483).

«Ті, що чекають приходу Нареченого, повинні говорити людям: “Ось Бог ваш!” Останні промені благодатного світла, остання вістка милості, яку потрібно нести світові, — це відкриття Його характеру любові. Діти Божі повинні виявляти Його славу. Своїм життям і характером вони мають відкривати, що Божа благодать зробила для них. Світло Сонця Праведності повинно сяяти в добрих ділах — у словах істини і вчинках святості» (Е. Уайт. Наочні уроки Христа. С. 415, 416).

**Запитання для обговорення**

`Поміркуйте над поняттям радості в Господі. Чому так важливо завжди мати перед собою Господа, Його доброту, силу, любов і спасіння? Яку користь це принесе вам серед неминучих життєвих випробувань?`

`Зверніть увагу, як наведені вище цитати описують роль благодаті в здійсненні християнами добрих діл. Чому ця функція благодаті настільки важлива, особливо в цей час, коли ми з нетерпінням чекаємо скорого приходу Христа? І хоч ми не спасаємося добрими ділами, але поміркуймо: чи справді ми спасенні, якщо в нас їх немає?`

`Павло пише, що не покладається на тіло. Що це означає? Чому ми також не повинні покладатися на тіло? Хіба наше тіло не дар від Бога?`