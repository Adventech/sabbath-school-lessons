---
title:  Покладаючись на Христа
date:  31/01/2026
---

### Біблійні тексти для дослідження
Филп. 3:1–16; Римл. 2:25–29; Івана 9:1–39; Ефес. 1:4, 10; 1 Кор. 9:24–27.

> <p>Пам’ятний вірш</p>
> «Щоби пізнати Його, і силу Його воскресіння, і бути спільником у Його стражданнях, уподібнюючись Його смерті, аби якось досягти воскресіння мертвих» (Филп. 3:10, 11).

Наша людська природа змушує нас із підозрою ставитися до спасіння лише вірою, незалежно від діл Закону. Тобто всі ми чомусь схильні покладатися на свої діла, ніби вони можуть доповнити наше спасіння. У досить несподіваний спосіб Павло розглядає це питання в бурхливій полеміці із прихильниками обрізання, як необхідної умови спасіння.

Щоб запобігти думці, ніби власні діла, такі як обрізання, можуть бути внеском у своє спасіння, Павло чітко пояснює, що праведність походить від Христа як дар, отриманий через віру, а не через Закон. Можливо, обрізання не є питанням сьогодення, однак принцип, на якому ґрунтується цей обряд, актуальний і досі.

Протестантська Реформація розпочалася саме з цього питання: ролі віри й діл у практичному житті послідовника Христа. Зрештою, для нас Ісус — усе, Проводир і Вершитель віри (див. Євр. 12:2). Якщо наші пріоритети розставлені правильно, ми житимемо з упевненістю в Божій любові й насолоджуватимемося обітницею спасіння вже зараз, не покладаючись «на тіло» (Филп. 3:3).