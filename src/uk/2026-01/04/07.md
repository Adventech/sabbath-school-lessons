---
title:  Для подальшого дослідження  
date:  23/01/2026
---

«Уся батьківська любов, що переходить від покоління до покоління через русло людських сердець, усі джерела ніжності, що відкрилися в душах людей, є лише крихітним струмочком до безмежного океану, порівняно з нескінченною, невичерпною Божою любов’ю. Язик не здатний її висловити; її не описати пером. Ви можете щодня розмірковувати над нею упродовж свого життя; можете старанно досліджувати Святе Письмо, щоб зрозуміти її; можете використати всяку дану вам Богом спроможність і здібність, щоб спробувати зрозуміти любов і співчуття Небесного Отця; і навіть тоді ще залишиться нескінченність. Ви можете вивчати цю любов віками; але ніколи не зможете повністю осягнути довжину і ширину, глибину і висоту любові Бога, Котрий віддав Свого Сина на смерть за світ. Сама вічність ніколи повністю не розкриє її. Та коли ми вивчаємо Біблію та розмірковуємо над життям Христа і Планом викуплення, ці великі теми дедалі більше відкриватимуться для наших умів» (Е. Уайт. Свідчення для Церкви. Т. 5. С. 740).

«Коли ми проходимо підготовку, як і Мойсей, у школі Христа, чого нам слід навчатися? Самовдоволення? Високої думки про себе? Зовсім ні. Що більше ми навчаємося в цій школі, то більше будемо розвиватися в покірності й лагідності. Ми не повинні думати, ніби вже навчилися всього, що варто знати. Ми повинні якнайкраще використати дані Богом таланти, щоб, коли перейдемо від смертного життя до безсмертя, не залишили досягнуте нами, а могли забрати це із собою на інший бік. Упродовж безперервних віків вічності Христос і Його справа викуплення будуть темою нашого дослідження» (Е. Уайт. Рукопис 36. 1885 р.).

**Запитання для обговорення**

1. Чи відчули ви реальність Божої любові? Обговоріть на уроці різні способи, завдяки яким ви пізнали й відчули цю любов.

2. Ще раз прочитайте текст Филп. 2:7. Що означає факт, що Ісус прийшов «у подобі людини»? Порівняйте цей текст із текстом Римл. 8:3 та обговоріть взаємозв’язок між ними.

3. З якими загрозами єдності стикається церква у вашій місцевості? Якими б не були ці загрози, чому готовність виявляти покірність і не робити нічого «наперекір чи з марнославства» (Филп. 2:3) чудово допоможе принаймні почати усувати ці загрози?