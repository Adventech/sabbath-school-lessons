---
title:  Додаткові матеріали до уроку
date:   23/01/2026
---

**Пам’ятний вірш:** «Доповніть мою радість, щоб ви думали те саме, мали ту саму любов, були однодушні й однієї думки» (Филп. 2:2).

**Криголам:**

1. Уявіть оркестр, де кожен музикант вирішив, що його інструмент — найважливіший, і почав грати свою сольну партію, не зважаючи на диригента. Що відчують слухачі?
2. Якби ваші думки за останню добу транслювалися на великому екрані, який «канал» ми б бачили найчастіше: «Соціальні мережі», «Новини» чи «Слово Боже»?

_Неділя + Понедідок_ **Джерело єдності**

1. Филп. 2:1–3. Які чинники призвели до роз’єднання в церкві у Филипах?
	- а) У церкві з’явилося суперництво, коли служіння стало засобом підкреслення себе, а не прославлення Христа (Филп. 1:15).
	- б) Марнославство й прагнення особистої переваги зруйнували дух однодушності, про який Павло так наполегливо нагадує (Филп. 2:2–3).
	- в) Віруючі почали шукати не спільної думки в Христі, а власного впливу й визнання, через що єдність стала формальною, а не внутрішньою (Филп. 2:2).
2. Чому Павло вважав «марнославство» настільки небезпечним для християнської громади?
	- а) Воно належить до вчинків тіла (Гал. 5:20).
	- б) Воно завжди супроводжується безладдями і всяким лихим ділом (Якова 3:16).
	- в) Це прояв порожньої зарозумілості, яка витісняє Божий характер із життя віруючого.
3. Чому Павло так гостро реагує на ситуацію в церкві?
	- а) Він бачить, що конфлікти всередині Церкви спотворюють свідчення про Христа.
	- б) Павло розуміє: роз’єднання небезпечніше за зовнішні труднощі.
	- в) Він говорить різко, бо не хоче, щоб духовна хвороба стала хронічною.
4. Які Божественні ресурси («ліки») пропонує Павло для зцілення церковних розділень?
	- а) Утіха в Христі та відрада в любові.
	- б) Спільність Духа та милосердя.
	- в) Щедрість та однодушність (Филп. 2:1, 2).
5. Якщо всі визнають Христа Господом, то чому суперечки все одно виникають?
	- а) Бо визнати Христа устами легше, ніж дозволити Йому змінювати характер.
	- б) Бо серце може залишатися прив’язаним до власної правоти (Матв. 15:19).
	- в) Бо егоїзм здатний маскуватися під духовність.
6. Чи означає наявність розбіжностей відсутність єдності?
	- а) церква Божа має єдність у місії, віровченні та любові до Христа;
	- б) різні погляди на якесь питання, різні інтереси, різна культура не означає відсутність єдності (1Кор.11:19);
	- в) однак, якщо виникають розбіжності в цих фундаментальних питаннях, що ведуть до єресей і розколу - це справді ризик руйнування єдності;
	- г) такі погляди треба виправляти в дусі любові та в інтересах цілісності церкви (Гал.6:1).
7. Який практичний крок під час спілкування може допомогти уникнути конфліктів у Церкві?
	- а) Концентруватися на слуханні, щоб зрозуміти людину, а не на підготовці своєї відповіді.
	- б) Намагатися подивитися на проблему очима свого брата чи сестри.
	- в) Визнавати, що багато чвар виникають через просте непорозуміння, якого можна уникнути уважністю.
8. Як практично навчитися вважати інших більшими за себе у щоденному житті громади?
	- а) Свідомо ставити інтереси ближнього вище за власні амбіції (Филп. 2:4).
	- б) Плекати в собі милосердя до ближніх, яке виявляв Христос (Матв. 9:36; 20:34).
	- в) Проявляти щедрість і жертовність, як це описано в притчах про доброго самарянина та блудного сина.
9. Що допомагає нам досягти «єдності віри» та справжнього «союзу миру»?
	- а) Спільне розуміння Святого Письма, що випливає з глибокого пізнання вчення Христа.
	- б) Дозволити Святому Духу заспокоювати наші розбурхані настрої та створювати гармонію (Ефес. 4:3).
	- в) Щоденне свідоме зусилля мати в собі ті самі думки, що були в Ісусі Христі (Филп. 2:5).
10. Еф. 4:3: "намагаючись зберігати єдність духа в союзі миру."

_Вівторок + Середа_ **Думки Христа**

1. Що найбільше впливає на розум сучасної людини?
	- а) медіаресурси, та інформаційний вплив, якому люди піддаються щодня, вже "програмують" їх мозок;
	- б) коли ми віддаємо свою увагу кінострічкам, соцмережам, рекламі, тощо, - це формує світський спосіб мислення, наповнює нас духом цього світу, єднає нас із світом (1Кор. 2:11-12).
2. Рим. 8:6. Павло протиставляє тих, хто «живе за тілом», тим, хто «за духом». Що в цьому контексті означають «тілесні помисли»?
	- а) Це налаштованість розуму на ворожнечу проти Бога (Рим. 8:7), егоїзм та задоволення гріховних пристрастей, що веде до смерті.
3. Як віруючій людині зберігати «думки духовні», коли життя змушує вирішувати складні питання виживання та побуту?
	- а) "Думка духовна" – це не відмова від праці чи побуту, а покладання надії на Бога під час вирішення проблем;
	- б) Дух Святий дає мудрість і мир навіть у скруті (1 Кор. 2:11-12).
4. Ісус навчав: «Не журіться про життя своє...» (Матв. 6:25). Як це співвідноситься з необхідністю працювати та забезпечувати себе (виживати)?
	- а) Ісус забороняє не працю, а руйнівну тривогу та страх, які витісняють Бога з центру життя. «Шукайте ж найперше Царства Божого», і Бог благословить ваші зусилля (1 Кор. 2:12).
5. Флп. 2:5. Як можна мати "ті самі думки", що і в Христі Ісусі?
	- а) ми не можемо змінити своє серце – це може зробити лише Бог;
	- б) прилучатися до Слова Божого (заглиблюватися в Слово), яке «проходить аж до поділу душі й духа, суглобів та мізків, і судить думки та наміри серця» (Євр. 4:12);
	- в) коригувати своє серце силою Святого Духа, бо за природою «серце людське найлукавіше над усе та вкрай зіпсоване» (Єр. 17:9);
	- г) правильно розставляти пріоритети нашого розуму, щоб ми могли «пізнавати, що є воля Божа: добра, приємна і досконала» (Рим. 12:2).
6. Якщо ми відмовляємося від світського мислення та впливу, його розваг та видовищ, тоді чому ми радісні та бадьорі?
	- а) компроміс зі світом створює тільки ілюзію радості та щастя;
	- б) життя з Богом сповнене Його дарами - віра, надія, любов; та плідом Духа, до якого належить і радість.
7. Прочитайте вiд Iвана 15:13. Чи можемо ми проявити досконалу любов, подібно Христу, не вмираючи?
8. Фил. 1:6: "Я впевнений у тому, що Той, Хто розпочав у вас добре діло, завершить його до дня Ісуса Христа."

_Четвер_ **«Таємниця благочестя»**

1. Який приклад єдності через покірність залишив нам Христос? Филп.2:5-11
	- а) Христос, який був Богом, умалив Себе до статусу людини, ставши рабом, та віддав своє життя за кожного з нас.
2. Чому Йому було необхідно стати саме Людиною?
	- а) Причетність до плоті, Він не просто "вдягнув костюм" людини, а став причетним до нашої природи (Євр. 2:14).
	- б) Співчуття через досвід, Він переміг спокуси на нашій території, тому може реально допомогти тим, хто страждає сьогодні (Євр. 2:18).
	- в) Вирішення проблеми гріха. Бог послав Сина «у подобі гріховної плоті» (Римл. 8:3), щоб засудити гріх у тілі та дати нам Свою праведність.
3. 1 Тим. 3:16. Чому втілення Христа назване «таємницею», а не просто доктриною чи фактом?
	- а) Це неможливо пояснити логікою: як Нескінченний став обмеженим немовлям? (Луки 1:35).
	- б) Це сфера віри, ми приймаємо це не тому, що зрозуміли механізм, а тому, що довіряємо Слову (Ісаї 55:8–9).\
Христологічний гімн/Сходи приниження (Филп. 2:6–8).\
У цих віршах апостол Павло описує неймовірну «траєкторію» спасіння — шлях Христа з вершини небесної слави до найтемнішої глибини людського страждання.
4. Маючи Божу природу, чи був Ісус справжнім Богом до втілення, чи Він став Ним за особливі заслуги?
		- а) Так, Він був Богом вічно. Слово «форма» (morphe) у Филп. 2:6 вказує на внутрішню сутність.
		- б) Він мав ту саму владу і славу, що й Отець (Івана 1:1). Його смирення не було примусовим — воно було добровільним вибором Того, Хто мав усе.
	- 1. Крок перший: «Понизив Себе Самого» (Кенозис). Від чого саме відмовився Христос, коли «понизив» Себе?
		- а) Він не відмовився від Своєї Божественної природи, але відмовився від Божественних прерогатив: небесної слави, незалежності та безпосереднього поклоніння ангелів.
		- б) Урок для нас, це те, що є ключем до справжньої покірності — не втрачати свою гідність, але бути готовим відкласти свої привілеї заради спасіння іншого.
	- 2. Крок другий: «Він упокорив Себе» Чим покора Христа принципово відрізняється від дій Люцифера?
		- а) Це дві протилежні ідеології. Люцифер, будучи створінням, прагнув підвищити себе до рівня Бога (Ісаї 14:13–14), що призвело до розділення.
		- б) Христос, будучи Богом, добровільно зійшов до рівня раба (Матв. 20:28), що принесло єдність.\
Гордість завжди руйнує єдність, а Христова покора її відновлює.
	- 3. Крок третій: «Слухняний аж до смерті хресної», Чому апостол Павло наголошує саме на «хресній» смерті?
		- а) Хрест був символом найвищої ганьби та прокляття (Гал. 3:13). Ісус обрав не просто смерть, а шлях максимального приниження.
		- б) Саме через цей акт крайньої слухняності Він:
			- Взяв на Себе наш гріх (2 Кор. 5:21).
			- Довів Всесвіту безмежність Божої любові.
			- Зламав силу егоїзму, який є коренем гріха.\
Єдність із Богом і між нами коштувала Христу всього життя. Якщо Творець пройшов такий шлях униз, чи маємо ми право триматися за свою гордість у стосунках один з одним?
5. Як роздуми про велику жертву та смирення Ісуса практично допомагають нам зберігати єдність у церкві?
	- а) Через смерть гордості: усвідомлюючи ціну спасіння, неможливо почуватися вищим за іншого.
	- б) Через зміну пріоритетів: моя особиста «правота» чи авторитет стають мізерними порівняно з подвигом Спасителя.
	- в) Через оновлення розуму: ми вчимося мислити так само, як мислив Христос, ставлячи інших вище за себе (Фил. 2:5).

**Висновок дня:** Таємниця благочестя — це шлях, яким пройшов наш Господь. Він спустився з найвищого престолу Всесвіту до найнижчої точки людського страждання. Якщо Творець зробив це заради нас, чи маємо ми право триматися за свою гордість? Єдність у церкві народжується там, де кожен погоджується «понизити себе», щоб підняти брата чи сестру.

**ВИСНОВКИ:**

Справжня єдність у церкві неможлива без глибокої покірності, адже людська гордість завжди будує стіни, тоді як Дух Святий через смирення їх руйнує. Христос залишив нам досконалий взірець, пройшовши шлях від небесної слави до хресних страждань не заради Себе, а заради спасіння інших. Мати «розум Христовий» означає щоденно змінювати пріоритети, свідомо ставлячи потреби та благополуччя ближнього вище за власні амбіції чи правоту. Лише коли ми відмовляємося від марнославства і служимо одне одному в жертовній любові, ми стаємо єдиним тілом, що істинно відображає характер Бога у цьому світі.