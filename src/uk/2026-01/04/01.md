---
title:  Єдність через покірність
date:  17/01/2026
---

### Біблійні тексти для дослідження
Филп. 2:1–8; 4:8; Єрем. 17:9; 1 Кор. 8:2; Римл. 8:3; Євр. 2:14–18.

> <p>Пам’ятний вірш</p>
> «Доповніть мою радість, щоб ви думали те саме, мали ту саму любов, були однодушні й однієї думки» (Филп. 2:2).

Єдність — це сила. Проте знати, що істинно, не означає так чинити. Усі ми часом зазнаємо невдач, попри всі наші зусилля досягти єдності. Однак це не можна прирівняти до навмисного порушення єдності. Тож не дивно, що далі у своєму листі до филип’ян Павло закликає їх бути однодушними й однієї думки.

Апостол обґрунтовує необхідність єдності вченням і прикладом Ісуса. Ця тема простежується в усьому Новому Завіті, а особливо в посланнях. Роз’єднаність у Всесвіті бере свій початок із гордості й жаги влади одного ангела на Небі — почуттів, які швидко поширилися навіть в ідеальному середовищі (див. Ісаї 14:12–14). Ця позиція лише зміцнилася в Едемі внаслідок такого ж невдоволення встановленими Богом правилами та бажання сягнути вищої сфери, перевершивши Божий задум (див. Бут. 3:1–6).

Цього тижня ми розглянемо біблійну основу єдності в Церкві. Особливо зосередимося на дивовижній поблажливості Ісуса, на тих уроках, які можна здобути через споглядання Його, і на тому, як стати більш схожими на Нього.