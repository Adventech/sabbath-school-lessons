---
title: 'Небезпека Ідолопоклонства'
date: 24/12/2025
---

Прочитайте тексти І. Нав. 24:22-24. Чому Ісус Навин мав повторити свій заклик до ізраїльтян позбутися ідолів?

Загроза ідолопоклонства не уявна. Раніше, на рівнинах Моава, у подібному контексті Мойсей просив ізраїльтян прийняти таке саме рішення (див. Втор. 30:19, 20). Їхні теперішні «боги» не є єгипетськими чи зарічними, але вони перебувають «серед них». Тому Ісус

Навин благає народ прихилити свої серця до Господа. Використане тут єврейське слово ната означає «розтягувати», «згинати». Воно відкриває характер Бога, готового схилитися й вислухати молитви (див. 2 Цар. 19:16; Псал. 31:2, 3; Дан. 9:18); і саме такого ставлення пізніше вимагали від Ізраїля пророки (див. Ісаї 55:3; Єрем. 7:24). Також це слово використане, щоб указати на відступництво Соломона, коли його серце схилилося до чужих богів (див. 1 Цар. 11:2, 4, 9).

Грішне людське серце не здатне схилятися й слухати Божий голос.

Нам необхідно приймати особисті свідомі рішення, щоб схилитися до виконання Божої волі.

Відповідь ізраїльтян буквально звучить так: «Ми будемо слухатися Його голосу». Цей вислів наголошує на послуху, який залежить від стосунків. Від Ізраїля не вимагається постійно дотримуватися безжиттєвих правил. Завіт передбачає живі взаємини з Господом, до яких неможливо спонукати постановами. Ізраїльська релігія ніколи не була задумана як законницька; натомість це мало бути постійнеспілкування у вірі й любові зі святим милосердним Спасителем.

Навіть після потрійної обіцянки людей служити Господу, щопередбачало усунення з-поміж них чужих богів, немає жодних повідомлень про те, чи справді саме так і сталося. Упродовж усієї книги

Ісуса Навина зазвичай повідомлялося про виконання його наказів (абонаказів Мойсея), і це свідчило про послух народу. Однак відсутністьтакого повідомлення наприкінці книги залишає благання Ісуса Навинавідкритим. Центральний заклик книги – це заклик служити Господу нелише для покоління Ісуса Навина, а й для кожного нового покоління Божого народу, яке прочитає або почує цю звістку.

Як часто ви обіцяли Господу, що виконаєте щось, але потім цьогоне зробили? Чому не зробили? Що ваша відповідь відкриваєвам про благодать?