---
title: '«Дай Же Мені Цей Гористий Край»'
date: 17/11/2025
---

`Прочитайте тексти І. Нав. 14:6-14 (переклад І. Огієнка); Чис. 14:24; 32:12; Втор. 1:36; Луки 6:45. Як би ви описали дії Халева й Ісуса Навина? Що означає повністю слідувати за Господом?`

Халев ніколи не забував обітниці, яку Господь дав йому через Мойсея: що він увійде до краю, де ступали його ноги (Чис. 14:24). Через сорок років він називає свій звіт про Обітовану землю правдивою вісткою за переконанням свого серця (див. І. Нав. 14:7). Звіт Халева ґрунтувався на його переконанні, що з допомогою Бога Ізраїльзможе завоювати землю.

На відміну від звіту інших десятьох розвідників, які вселяли страхв серця ізраїльтян, Халев виявив щиру довіру й відданість обітниці Господа. Єврейська фраза, яка буквально означає «я був слухняний Господу» (І. Нав. 14:8), імовірно, є короткою формою ідіоми: «Моєсерце повністю слідувало за Господом» або «Я наповнив своє серце,щоб ходити за Господом». На відміну від інших ізраїльтян, котрі ходили за чужими богами і не слідували повністю за Господом, серце Халева було цілковито віддане Господу.

Пізніше подібний вислів повторюється двічі, підкреслюючи вірність Халева (І. Нав. 14:9, 14). Його характеристика узгоджується з тим,що Сам Господь назвав «іншим духом» (Чис. 14:24), який відрізняв Халева від десятьох розвідників. Навіть у віці 85 років він продовжував бути прикладом того, чого може досягнути Господь через людей,серця котрих повністю віддані Йому та Його справі.

Халев розумів: площа території, яку зрештою матиме кожне плем’я, буде прямо пропорційна мірі, до якої вони наважаться претендуватина обітниці Господа; а також це залежатиме від того, скільки землівони будуть готові взяти вірою, ступивши на неї. Божі обітниці невиконуються самі собою, тобто вони не здійснюються незалежновід нашої волі. Натомість вони вимагають віри, яка супроводжується рішучими діями. Єврейський термін ула й («можливо») (І. Нав. 14:12) може виражати страх і сумнів, але зазвичай він означає надіюй очікування, що відбудеться щось позитивне (Бут. 16:2, переклад І. Огієнка; Чис. 22:6, 11; 23:3).

`Які «дрібні» компроміси можуть завадити нам повністю слідувати за Господом?`