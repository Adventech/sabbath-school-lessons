---
title: 'Гіганти Віри: Ісус Навин і Халев'
date: 15/11/2025
---

> <p>Пам’ятний вірш</p>
> «Згадуйте ваших наставників, які проповідували вам Боже Слово, і, дивлячись на кінець їхнього життя, наслідуйте їхню віру» (Євр. 13:7).

### Біблійні тексти для дослідження
Чис. 13:6, 30-32; І. Нав. 14:6-14; 19:49-51; Луки 18:1-5; 2 Кор. 3:18; Римл. 12:1, 2.

Батьки знають, що їхні діти навчаються на прикладі, чи не так? Скільки батьків хвилювалися, спостерігаючи, як їхні діти наслідуютьїхні погані риси, а не хороші? Незалежно від віку, нам легше вчинити неправильно, ніж правильно. Це лише частина того, що означаємати гріховну природу. «Роблю не те, що хочу, а те, що ненавиджу» (Римл. 7:15). Хіба це сказано не про кожного з нас?

Від народження люди формуються силою прикладу. Ми навчаємося робити найпростіші дії в житті, такі як ходити, говоритий виражати свої емоції, наслідуючи найближчих людей. Ставшидорослими, ми досі потребуємо зразків для наслідування, і, навіть якщо вони не ідеальні, ми можемо захоплюватися і наслідувати тідуховні риси, які зробили їх велетнями віри.

Цього тижня ми глибше розглянемо особисті приклади двох велетнів віри в книзі Ісуса Навина: Халева та Ісуса Навина. Що змусило їх виділятися серед свого покоління й відігравати ключову роль у житті Божого народу в один із найважливіших періодів історії Ізраїля?