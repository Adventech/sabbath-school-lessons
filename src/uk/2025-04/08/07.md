---
title: 'Для Подальшого Дослідження'
date: 21/11/2025
---

«Віра Халева тепер залишилася такою самою‚ як і тоді, коли його свідчення було прямою протилежністю неправдивому звітові інших розвідників. Він вірив Божій обітниці про те, що Бог дасть Ханаан Своєму народові у володіння‚ тому повністю покладався на Господа. Він зазнав зі своїм народом труднощів блукання пустелею, розділяючи з винними всі розчарування й тягарі; однак не скаржився, а звеличував Божу милість‚ яка зберегла йому життя в пустелі, тоді як його брати там померли. Господь охороняв його серед усіх нестатків, поневірянь, небезпек і покарань, що спіткали багатьох під час мандрів пустелею й упродовж усіх років війни в Ханаані; тепер, коли йому виповнилося 80 років, його сила й енергія не ослабли. Він просив не вже завойованої землі, але саме того місця, яке, на думку більшості розвідників, неможливо було підкорити. З Божою допомогою він сподівався відвоювати землю у велетнів, від потуги котрих похитнулася віра Ізраїля. Прохання Халева було продиктоване не бажанням почестей і слави. Старий відважний воїн бажав залишити своєму народові приклад, який би прославив Бога та надихав усі покоління до повного підкорення краю‚ котрий їхні батьки вважали недоступним» (Е. Уайт. Патріархи і пророки, С. 512, 513).

«Саме віра Халева в Бога додала йому мужності, уберегла від страху перед людьми і дала змогу сміливо й непохитно захищати правду. Завдяки упованню на ту саму силу могутнього Полководця небесних військ кожен справжній воїн хреста може отримати силу й відвагу для подолання перешкод, які здаються нездоланними» (Ellen G. White, The Advent Review and Sabbath Herald, May 30, 1912).

**Запитання для обговорення:**

`Поговоріть про силу тиску однолітків та про сміливість, необхідну для висловлення власної думки тоді, коли інші цього не роблять. Яку роль відіграє мужність, коли необхідно відкрито визнати свою віру? Як нам уникнути нехристиянської поведінки під час відстоювання власних поглядів?`

`Віра яких братів і сестер з вашої громади справила великий вплив на ваше життя й характер? Які риси цих людей варто наслідувати?`

`Поговоріть про вплив ЗМІ на наше життя. Як ми можемо мінімізувати їхній негативний вплив та водночас використовувати їх для добрих цілей?`

`Поміркуйте більше про смирення Ісуса Навина як лідера та його бажання жити поблизу святилища. Чого навчає нас його приклад?`