---
title: Додаткові матеріали до уроку
date: 21/11/2025
---

**Пам’ятний вірш:** «Згадуйте ваших наставників, які проповідували вам Боже Слово, і, дивлячись на кінець їхнього життя, наслідуйте їхню віру» (Євр. 13:7).

**Криголам:**

1. Чи бували у вас на роботі/навчанні ситуації, коли, захищаючи правильну позицію, ви опинялися серед меншості? Що допомагало побороти сумніви у своїй правоті?
2. Що допомагає залишатися вірним своїм переконанням, незалежно від коливань думки оточуючих?
3. Яким для вас є портрет справжнього героя? Чи є серед вашого оточення люди, яких ви могли б назвати героями? Кого Біблія називає героями?

_Неділя_ **Вірність**

1. Бут. 36:15; Чис. 13:6. Ким був Халев? Яким було його місце серед ізраїльського народу?
	- а) Халев не був етнічним євреєм - за однією з версій, він походив з роду Кеназа, нащадка Едома (Бут. 36:15);
	- б) Проте в стані Ізраїльському він вважався членом коліна Юди і був делегований як розвідник від коліна для огляду Ханаану  (Чис. 13:6).
2. Чис.13:27-34. Який звіт принесли 12 розвідників?
	- а) показали плоди землі, розповіли, що ця земля дійсно хороша, там великі міцні мури та високі люди;
	- б) 10 розвідників сказали, що взяти ці міста неможливо;
	- в) Халев та Ісус Навин запевняли, що з Богом це можливо (в.31).
3. Якщо і ті й інші говорили правду про землю, то чому одних Бог назвав вірними, а інших - ні?
	- а) різниця в інтерпретації побаченого;
	- б) більшість розвідників побачивши великі міста та високих людей порівнювала їх із собою та власними силами і розуміла, що не зможе їх перемогти;
	- в) Халев та Ісус Навин побачивши це все знали, що їх Бог сильніший та могутніший, вони довіряли обіцянці Бога про те, що Він подарує цю землю Ізраїлю. Їм було важливо не “як?” відбудеться завоювання землі, а “Хто?” це зробить для них.
4. Відповідно до Числ. 14:10, які проблеми були у Халева через проявлену вірність Божим обітницям?
	- а) усі інші ізраїльтяни не просто не погоджувалися з їх думкою, вони були готові побити їх камінням;
	- б) У цьому випадку доля Халева та Ісуса Навина частково передрікає долю Ісуса Христа, Якого теж вбили за незгоду з думкою більшості, незважаючи на істинність Його вістки.
5. Що робите ви, коли бачите, що більшість людей навколо вас має думку, яка суперечить вашим найглибшим переконанням?
6. Мт. 10:32,33 “Отже, кожного, хто Мене визнає перед людьми, того перед Отцем Моїм визнаю й Я. Хто ж відцурається перед людьми, того й Я відцураюся перед Небесним Отцем Моїм”

_Понеділок + Вівторок_ **Сила прикладу**

1. І.Нав. 14:6-24. Про які риси характеру свідчать слова Халева?
	- а) Смирення та вдячність: Замість нарікань на 40 років блукань з бунтівниками, він славить Бога за збережене життя;
	- б) Щирість і принциповість: Його звіт базувався на глибокому переконанні серця, а не на думці більшості (в. 7);
	- в) Ініціативність: Він не чекає пасивно на жереб, а діє рішуче, обираючи наділ самостійно;
	- г) Мужність та непохитна віра: У 85 років просить не «спокійної пенсії», а найскладнішу територію — неприступний Хеврон з велетнями-енакійцями, цілком покладаючись на Божу силу.
2. Чим було продиктовано прохання Халева особистою вигодою, самовпевненістю чи бажанням почестей і слави?
	- а) Халев просив із скромністю і вірою: «сподіваюсь, що Господь буде зі мною, і я вижену їх, як і сказав Господь» (в.12);
	- б) він не прагнув підкреслити все добре, що зробив, це сповідання віри, яка тільки зміцніла за цей час;
	- в) бажав вселити віру в нове покоління;
	- г) прославити Боже Ім’я.
3. Числа 14:24. Яку характеристику Сам Господь дає Халеву? Що це за «інший дух»?
	- а) замість страху мати віру. Халев побачив Божі обітниці, а інші велетнів і проблеми;
	- б) бути в згоді з Христом, а не з більшістю;
	- в) прийняти Божий план на своє життя;
	- г) характер (наприклад, «інший дух у Авраама» з племінником Лотом);
	- д) бути стійким у відстоюванні Господніх принципів…
4. І.Нав. 14.12. Якщо слова «може бути» зазвичай виражають сумнів, то чому Халев використовує ці ж слова при намірі взяти Хеврон? Чи сумнівається він?
	- а) слово «улай» – також означає надію і очікування того, що відбудеться щось позитивне: оскільки ця земля велетнів і тут без Божого керівництва місія нездійсненна;
	- б) Халев розумів, що територія землі Обітованої буде належати кожному коліну, якщо вони будуть готові ступити на неї з вірою в Божі обітниці;
	- в) Божі обітниці не виконаються незалежно від нашої волі, вони вимагають віри, супроводжуваної рішучими діями. Тут бачимо готовність Халева приймати виклики.
5. І.Нав.15:16–19; Суд.1:13; 3:7–11. Як приклад Халева вплинув на молодше покоління?
	- а) після взяття Хеврону Халев закликає молодь до мужності та рішучості і пропонує свою дочку Ахсу тому, хто завоює Кіріаф-Сефер;
	- б) Нове покоління ізраїльтян наслідує приклад Халева та Ісуса Навина і готове протистояти труднощам та продовжувати виконувати Божий задум - Гофоніил (племінник Халева) захоплює місто і отримує руку Ахси;
	- в) в подальшому Гофоніл продовжував наслідувати приклад вірності Халева і став суддею всього Ізраїлю;
	- г) Ахса виявляє ту ж віру і рішучість, що і її батько, тим самим продовжуючи лінію прикладу Халева щодо виконання обітниці заволодіти землею, обіцяною Богом Ізраїлю.
6. Чи є у вашому оточенні людина, приклад якої ви бажаєте наслідувати? Чому?
7. Євр. 6:12: «Аби ви не розлінилися, а наслідували тих, які вірою і терпінням успадковують обітниці».

_Середа_ **Скромний герой**

1. І.Нав. 19:49-51 Чим закінчився розподіл землі?
	- а) "сини Ізраїля… дали серед себе частину у спадщину Ісусові Навинові"
2. Як називалося місто, яке отримав Ісус Навин, і що це означає?
	- а) Тімнат-Серах;
	- б) назва перекладається як "залишена частина" або "залишок території" (від євр. мана — призначати, та серах — залишки);
	- в) це не було густонаселене місто, це було скромне місто або його руїни, яке треба було відновити за допомогою важкої праці.
3. Якщо Ісус Навин був великим, Богом призначеним вождем, який здобув перемогу, і народ не заперечив би, якби він взяв найкращий спадок, то чому він обрав "залишок території"?
	- а) це свідчить про благородний характер Ісуса Навина та його скромності;
	- б) він зачекав, поки всі отримають свою частку;
	- в) Тімнат-Серах знаходився недалеко від Шіло, поряд зі святилищем. Це показує, що для Ісуса Навина були важливими духовні цінності.
4. Які уроки можна отримати з вчинків Ісуса Навина? Як їх застосувати у житті сьогодні?
5. Прип.15:33: "Страх Господній - навчання премудрости, а перед славою - скромність."

_Четвер_ **Перетворені спогляданням**

1. Рим.12:2. Які 2 протилежні сили змагаються за нашу увагу?
	- а) цей світ з князем світу цього;
	- б) Дух Святий.
2. Як споглядання впливає на наші рішення і наше життя?
	- а) Бут. 3:6 - «побачила жінка... і взяла плодів його та їла» - споглядання породжує дію;
	- б) 2 Кор. 3:18 - споглядання перетворює нас;
	- в) ми уподібнюємося тому, на що дивимося: або ми подібні до світу, або уподібнюємося до Бога.
3. Як Ісусу Навину і Халеву вдалося тримати фокус на Бозі серед народу, який дивився на навколишні небезпеки?
	- а) вони дивилися на обітницю, а не на небезпеки (Чис. 14:7-8);
	- б) вони пам'ятали Божі діла (чудеса в Єгипті, перехід через море, вода і манна, битва з амаликітянами);
	- в) вони не дозволили страху керувати ними (Чис. 14:9 - «не бійтеся народу...»);
	- г) покладалися на Божу присутність, а не на свої сили (Чис. 14:9 - «з нами Господь»);
	- д) Халев мав «інший дух» (Чис. 14:24) - дух послуху, віри, смирення, надії - тільки з таким серцем можна бачити Бога (Мт. 5:8);
	- е) Ісус Навин не відходив від Мойсея і постійно шукав Божої присутності (Вих. 24:13; 33:11).
4. Як зосередженість на житті Ісуса змінює нас?
5. Як нам побачити Невидимого Бога, щоб уподібнитися Йому?
	- через споглядання Його творіння (Пс.92:5-6; Рим.1:20);
	- через вивчення історії та досвіду минулого (Євр.12:1-2);
	- через Слово Боже (Пс.119:96; Ів.5:39);
	- через життя інших людей (Пс.37:37; Флп.3:17);
	- через дію Святого Духа (1Кор.2:10);
	- через служіння і поклоніння (Пс.63:3);
	- за допомогою молитви (Єр.29:13; 2Пар.7:12)
6. 2Кор.3:18 - «Ми ж відкритим обличчям, як у дзеркало, дивимося всі на славу Господню, і зміняємося в той же образ від слави на славу, як від Господа Духа».

**ВИСНОВОК:** Сьогодні ми побачили, що справжні герої в очах Бога – це ті, хто цілком довіряє Йому, має смирення і терпляче очікує на обіцяне. Приклад Халева та Ісуса Навина гідний наслідування, він надихав не лише їхніх сучасників, але надихає і нас. Однак нашим найвищим прикладом для наслідування є Господь Ісус Христос. Саме дивлячись на Бога герої віри набували навичок і рис, якими ми сьогодні захоплюємося. Цей засіб доступний і нам. Давайте щодня дивитись на Ісуса, змінюватись "від слави на славу".