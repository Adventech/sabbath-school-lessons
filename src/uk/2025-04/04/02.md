---
title: 'Вождь Господнього Війська'
date: 19/10/2025
---

Прочитайте уривок І. Нав. 5:13–15. Що ці тексти повідомляютьпро передумови завоювання Ханаану?

Ізраїльтяни щойно перейшли Йордан і ступили на землю ворога.

Перед ними – фортеця Єрихон, її ворота міцно замкнені (див. І. Нав. 6:1). Народ Ізраїля не володіє жодною військовою стратегією. А щебільше тривожить те, що їхня зброя — це пращі, списи і стріли, аперед ними – могутня фортеця, готова до тривалої облоги.

На пряме запитання Ісуса Навина: «Чи ти наш, чи наших ворогів?» (переклад І. Огієнка) дивовижний Незнайомець дає незрозумілу відповідь: «Ні». Тобто Він не належить до названих Ісусом Навином категорій. Іншими словами, головне питання не в тому, чи Він на боці Ісуса Навина, а в тому, чи Ісус Навин на Його боці.

Порівняйте тексти І. Нав. 5:14, 15 із текстами 2 Цар. 6:8–17; Неєм. 9:6; Ісаї 37:16. Що ми дізнаємося про Особу Воєначальника

Господньої армії?

Хоч вираз «Вождь Господнього війська» унікальний у єврейській Біблії, поєднання термінів «Вождь» і «військо» завжди характеризує військового лідера. Слово «воїнство» у Святому Письмі може стосуватися військових загонів, ангелів або небесних тіл.

Христос до Свого втілення з’являється перед Ісусом Навином непросто як союзник або командир ізраїльської армії, а як Командувач невидимої, але реальної армії ангелів, залучених до значно більшого конфлікту, ніж конфлікт Ісуса Навина з ханаанцями. Реакція Ісуса Навина чітко вказує на те, що він зрозумів, Хто ця Особа. Цей Командувач рівний Богові, тому Ісус Навин падає перед Ним долілицьна знак глибокої пошани й поклоніння (див. І. Нав. 5:14; див. також Бут. 17:3; 2 Сам. 9:6; 2 Хронік 20:18). Ісус Навин готовий прийнятистратегію бою для військової кампанії, яка є невід’ємною частиноюзначно більшого конфлікту, у якому бере участь Сам Бог Саваот.

Які розраду й надію ми можемо і повинні отримати, знаючи,що «Вождь Господнього війська» захищає Свій народ?