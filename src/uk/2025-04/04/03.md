---
title: 'Війна На Небі'
date: 20/10/2025
---

Ісус Навин розумів, що битва за Єрихон була частиною більшого конфлікту. Що ми знаємо про конфлікт, у який був залучений Сам Бог? Прочитайте тексти Об’явл. 12:7–9; Ісаї 14:12–14; Єзек. 28:11–19; Дан. 10:12–14.

Бог населив Усесвіт розумними створіннями, яким Він дав свободу волі, передумову для того, щоб вони могли добровільно любити.

Вони можуть обрати діяти згідно з Божою волею або проти неї. Один з наймогутніших ангелів, Люцифер, повстав проти Бога і повів за собою багато ангелів.

Ісая та Єзекіїль зображують цей конфлікт, хоч деякі коментатори намагаються обмежити значення уривків Ісаї 14 та Єзек. 28 лише історіями про вавилонського царя і про тирського царя. Однак зазначені біблійні тексти містять чіткі ознаки, які вказують на трансцендентну реальність. Про царя Вавилону написано, що він перебував на Небі біля трону Бога (див. Ісаї 14:12, 13), а про царя Тира, що він проживав у Едемі як херувим-хоронитель на святій Божій горі (див. Єзек. 28:12–15). Ніщо з цього не відповідає дійсності щодо царів Вавилону й Тира.

Також про жодного із земних царів не можна сказати, що вони були бездоганні, «зразок досконалості». Отже, ці персонажі виходять за межі буквальних царств Вавилону й Тира.

Ісая представляє притчу (євр. маша л — притча, пісня) про події, які відбуваються поза безпосереднім історичним контекстом. У цьому випадку вавилонський цар стає прикладом бунтарства, самодостатності й гордості. Так само Єзекіїль розрізняє князя Тира (див. Єзек. 28:2) і царя Тиру (див. Єзек. 28:11, 12), де князь, будучи активним у земному царстві, стає символом царя, який діє в Небесному.

Згідно з уривком Дан. 10:12–14, ці бунтівні небесні істоти перешкоджають виконанню Божих намірів на Землі. Саме у світлі зв’язку між Небом і Землею ми повинні розуміти санкціоновані Богом війни Ізраїля. Нам потрібно визнати їх як земні прояви великого конфлікту між Богом і сатаною, між добром та злом — і все це зрештою відбувається з метою відновлення справедливості й любові Бога в грішному світі.

Що саме в навколишньому світі й у нашому особистому життісвідчить про реальність вселенської боротьби між добром і злом?