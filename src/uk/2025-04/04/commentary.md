---
title:  Додаткові матеріали до уроку
date:   24/10/2025
---

**Пам’ятний вірш:** «І не було більше такого дня ні до того, ані пізніше, щоб Господь вислухав і здійснив таке прохання людини, оскільки сам Господь воював за Ізраїль» (І.Нав. 10:14).

**Криголам:**

1. Якби Вам довелося назвати одну щоденну звичку (позитивну чи негативну), яка найбільш чітко показує, на чиєму Ви боці - що б це було?
2. Що у Вашому особистому житті є найбільш явним свідченням того, що Ви берете участь у невидимій, вселенській боротьбі між добром і злом?

_Неділя + понеділок_ **Вождь Господнього війська**

1. Що передувало зустрічі Ісуса Навина з Вождем Господнього війська (І. Нав. 5:13–15)?
	- а) Ізраїльтяни щойно перейшли Йордан (чудовий перехід) і розташувалися табором на ворожій землі.
	- б) Вони здійснили освячення (обрізання), що символізувало їхнє очищення та готовність до бою (І. Нав. 5:2–9).
	- в) Вони відсвяткували Пасху (І. Нав. 5:10), тим самим підтверджуючи свій Завіт з Богом Виходу.
	- г) Народ почав їсти плоди Ханаану, і манна припинилася (І. Нав. 5:12), що символізувало повний перехід до нового етапу.
2. Хто постає перед Ісусом Навином? Як Ісус Навин ідентифікував цю Особу? Що про це свідчить? (І.Нав.5:13-15)
	- а) постає Вождь Господнього війська;
	- б) Ісус Навин падає перед Ним долілиць і поклоняється (І. Нав. 5:14). Поклоніння у Біблії прийнятне лише перед Богом (як і в Бут. 17:3).
	- в) Вождь наказує Ісусу Навину зняти взуття, бо місце, де він стоїть, святе (І. Нав. 5:15). Це пряма паралель до виклику Мойсея (Вих. 3:5).
	- г) Вождь є Рівний Богові і Командувач невидимої армії ангелів, залученої до Великої Боротьби.
3. Якщо Ісусові Ангол представився Вождем Господнього війська, то яким чином Ісус Навин був переконаний що це дійсно так?
	- а) Вождь відмовився бути "нашим" чи "їхнім", заявивши про Свій Верховний Авторитет над конфліктом.
	- б) Він представився "Вождем Господнього війська", що вказувало на Командувача небесних воїнств.
	- в) Після поклоніння Вождь негайно почав давати детальні військові накази (І.Нав. 6), підтверджуючи, що Він є джерелом сили та плану для завоювання.
4. Якщо Бог Саваот є всемогутнім Вождем Господнього війська (І.Нав. 5:15), тоді чому Він дозволив Люциферу та його ангелам чинити опір Його волі та втручатися у справи на Землі (Дан. 10:12–14)?
	- а) Бог населив Усесвіт розумними створіннями зі свободою вибору. Це єдиний спосіб для добровільної любові, але це й відкриває шлях до бунту (Ісаї 14:12–14).
	- б) Бог не знищив сатану одразу, щоб уся повнота Його Любові, Справедливості та Закону була відкрита перед усім Усесвітом (Об’яв. 12:7)
	- в) втручання Михаїла (Христа) демонструє, що Бог не залишає Свій народ. Він допускає боротьбу, щоб показати Свою переможну силу і вірність.
5. Ісая та Єзекіїль описують царів Вавилону та Тира, використовуючи деталі, які не можуть стосуватися земних царів (були на Небі, були бездоганні). Якщо Біблія говорить про земних царів, тоді чому автори вводять "трансцендентну реальність" (Небесні образи)?
	- а) Це пророча притча (машал), де земний цар служить прикладом або символом справжнього ворога, що стоїть за ним.
	- б) Вавилонський цар (Ісаї 14) стає прикладом гордості та самодостатності Люцифера ("Підіймуся до Неба!"), а цар Тира (Єзек. 28) — прикладом бунту досконалості ("херувим-хоронитель").
	- в) Це вчить нас, що справжня боротьба відбувається не проти людей, а проти "начальств, проти влади, проти світоправителів цієї темряви, проти духів злоби в піднебесних місцях" (Еф. 6:12).
6. Чи легко стояти на місці й чекати, доки Господь боротиметься за нас у нашому духовному житті?
7. І. Нав. 10:14 «І не було такого, як день той, ані перед ним, ані по ньому, щоб Господь так слухав людського голосу, бо Господь воював для Ізраїля».

_Вівторок + Середа_ **Господь-Воїн**

1. Що ми знаємо про природу війни, в якій задіяно людство (Об’яв. 12:7–9?)
	- а) конфлікт Бога з сатаною почався на небі;
	- б) він перейшов на землю із-за того, що людина згрішила.
2. В нинішньому світі людство найбільше боїться ядерної зброї. Яка зброя є насправді найстрашнішою? І що є гарантією перемоги в будь-якій війні?
	- а) Немає більш страшнішої і більш руйнівної зброї, як гріх (= беззаконня). Саме він є причиною вселенської війни, війн між державами, війн один з одним і навіть війни людини з самим собою (дух і плоть).
	- б) Господь – Воїн, ініціатива належить Йому. Він розробляє стратегію, визначає засоби та проводить кампанію. Нам залищається вірити і довіряти Богу. Щоб перемогти гріх, потрібно повністю перебувати в руках Божих.
3. Війна змінює людей. Чи можемо ми розпізнати, які зміни відбуваються всередині нас у відповідь на те зло, що відбувається навколо нас? Чому це дуже важливо?
4. Чи був Божий задум в тому, щоб ізраїльтяни воювали? Які перемоги були обіцяні їм тим же способом?
	- а) «Я пошлю Мій страх перед тобою, і збентежу всі ті народи, до яких ти прийдеш. Всі твої вороги втікатимуть від тебе. І пошлю перед тобою шершнів, які ще до твого приходу проженуть від тебе гіввійців, ханаанців і хеттейців (Вихід 23:27-28);
	- б) Я ж пошлю ангела перед тобою, і вижену ханаанця, аморейця, хеттейця, періззейця, гіввійця і євусейця (Вихід 33:2).
5. «Бог є любов» (1Ів. 4:16). Чи можливо воювати тільки любовʼю?
	- а) Бог воює не з людьми, а зі злом і гріхом. Якщо не воювати проти гріха, то це означає його виправдовувати;
	- б) Бог усіх любить і бажає щоб усі спаслися. Боже довготерпіння вражаюче (щодо хананеян 400 років). Бог готовий простити і прийняти будь-якого грішника, якщо він зробить хоч найменший крок до Бога (приклад Рахав);
	- в) Голгофа - найкраще свідчення того, що готовий зробити Бог заради спасіння людини;
	- г) Бог - це Бог порядку. А порядок передбачає певну законність, закон включає поняття відповідальності і покарання;
	- д) Воювати тільки любовʼю неможливо, особливо з тими, хто не бажає коритися, відкрито несе зло та руйнування;
	- е) Всесвіт знаходиться в стані війни і Бог не терпітиме цей конфлікт завжди (див. Псал.24:8; Об’явлення 19:11; 20:1–4, 14). Усі занепалі ангели, а також люди, котрі остаточно й безповоротно ототожнили себе із гріхом, будуть знищені.
6. Що Вам дає впевненість в перемозі? Як вождь Господнього війська перемагає в Вашому житті?
7. Бог задумав грандіозний план по порятунку нашої планети. Як розпізнати чи ми є учасниками Божих планів чи намагаємось зробити Бога учасником своїх планів?
8. Пс. 33:10-12 «ГОСПОДЬ руйнує плани людей, зупиняє задуми народів. А задуми ГОСПОДА залишаться повіки; наміри Його серця — на вічні віки. Блаженний народ, для якого ГОСПОДЬ є Його Богом, — люди, яких Він обрав собі у спадщину!»

_Четвер_ **Другий найкращий варіант**

1. Яким був ідеальний Божий план щодо завоювання Ханаану? Вих.23:28, 33:2
	- а) Бог хотів використовувати Свої методи ведення війни (шершні, Ангел…);
	- б) Божий план не включав у себе використання армії ізраїльтян і загальноприйняті методи завоювань.
2. Вих. 17:8–16 і І. Нав. 6:15–20. Що спільного ви зауважуєте у цих двох битвах? Якою була роль Божого народу в кожній із них?
	- а) в обох випадках перемогу дає Господь, а не військова міць;
	- б) послух і довіра Богу є ключовим моментом;
	- в) Бог у центрі битви, а лідер лише посередник;
	- г) після перемоги вся слава віддається Богу.
3. Якщо Бог чудесним чином зруйнував стіни Єрихону, то чому Він не зробив усе Сам (не знищив мешканців, не очистив місто), як у випадку з військом фараона? Навіщо була потрібна участь ізраїльтян?
	- а) своїм наріканням і невірою (див. Вих. 17:7; Чис.14:1-3) Ізраїль відмовився від Божого ідеального плану;
	- б) «Бог задумав, щоб вони здобули Обітовану землю не війною, а через покору й беззастережний послух Його наказам» (Ознаки часу, 2 вересня 1880);
	- в) «Якби діти Ізраїля не нарікали на Господа, Він не дозволив би їхнім ворогам воювати з ними» (Е. Уайт. Історія викуплення. с.134);
	- г) Бог постійно закликав народ повернутися до Його ідеального задуму: повної і беззастережної довіри Божественному провидінню;
	- д) Бог запрошував ізраїльтян до співпраці з Ним і формував народ для майбутньої місії: не просто зайняти землю, але стати народом-свідком, з якого прийде Месія.
4. Як історія взяття Єрихону вчить нас довіряти Богу, навіть коли ми не розуміємо Його дій?
5. Поділіться досвідом, коли ви довірилися Богу всупереч здоровому глузду?
6. Зах.4:6: «…Не силою й не міццю, але тільки Моїм Духом, говорить Господь Саваот».

**ВИСНОВОК:** Сьогодні ми побачили, що всі війни і земні конфлікти є лише відлунням першого Вселенського конфлікту, який виник на Небі ще до створення світу. Так само і “Священні війни” Ісуса Навина та Ізраїлю, які вів Бог є відзеркаленням цього конфлікту і невід’ємною частиною великої боротьби, передвіщаючи Божий суд останнього часу. Діяння Бога як Воїна – це прообраз остаточної перемоги, котра нарешті покладе край довготривалому конфлікту між добром і злом. Саме тому найбільшої актуальності зараз набуває питання на чиєму боці в цьому протистоянні ми - чи ми справді на стороні Бога?