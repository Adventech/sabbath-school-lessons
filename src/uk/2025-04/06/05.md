---
title: 'Двері Надії'
date: 05/11/2025
---

Прочитайте уривок І. Нав. 8:1–29. Що ця історія говорить нам проте, як Господь може перетворити наші невдачі на можливості?

Стратегія Ягве перетворює початкову поразку Ізраїля на тактичну перевагу, а долину Ахор (назва означає «неприємність», І. Нав. 7:24, 26) — на двері надії (пор. Осії 2:17). Сповнившись надто великої самовпевненості після першої перемоги над ізраїльтянами, жителі міста Ай повторюють свою стратегію, атакуючи ізраїльтян, котрі вдають відступ і поразку. Та коли жителів міста виманили з їхньої фортеці, 30 000 ізраїльтян, котрі були в засідці неподалік від міста (див. І. Нав.8:4), захопили місто й підпалили його. У тексті 7 наголошено: перемогу принесе не стратегія, Сам Господь віддасть місто Ай ізраїльтянам. Навіть у цьому 8-му розділі, де військові аспекти домінують у розповіді більше, ніж у будь-якому іншому розділі книги, 7-й текст підкреслює основну істину: перемога — це дар Ягве.

Вирішальний момент битви настає тоді, коли жителі міста залишають його й женуться за ізраїльтянами. У вірші 18 записані слова

Бога, коли Він удруге звертається до Ісуса Навина, сигналізуючи, що Сам керує битвою. До цього моменту ми не знаємо результату битви, але тепер стає зрозуміло, що ізраїльська армія перемагає.

Зброєю в руках Ісуса Навина був серповидний короткий меч.

За тих часів такий меч, можливо, не використовували як справжню зброю, але він став символом суверенітету. Цим мечем не тільки було дано сигнал для нападу, він також виражає суверенітет Бога впоразці міста Ай. Тримаючи серповидний меч до повної перемоги,

Ісус Навин повністю прийняв керівну роль, яку Мойсей виконував під час переходу через Червоне море (див. Вих. 14:16) та у війніпроти амалекитян (див. Вих. 17:11–13), коли Ісус Навин особистокерував битвою.

Цього разу немає видимого чудесного втручання Бога, але перемога над містом Ай здобута з не меншою Божественною допомогою,ніж перемога над єгиптянами в першому поколінні або під час нещодавньої перемоги над Єрихоном. Ключ до успіху полягає у вірі Ісуса

Навина в слово Господа та його непохитному послуху цьому слову.

Цей принцип залишається актуальним для Божого народу і сьогодні,де б він не жив та з якими б труднощами не стикався.