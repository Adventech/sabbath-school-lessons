---
title: 'Гріх Ахана'
date: 03/11/2025
---

Прочитайте тексти І. Нав. 7:16–19. Що ця процедура відкриває нам про Бога й Ахана?

Замість того щоб одразу вказати на порушника, Бог звелів провести процедуру, яка розкриє Його справедливість і благодать. Пояснивши причину поразки Ізраїля та закликавши народ до освячення (див. І. Нав. 7:13), Господь виділив певний час між оголошенням процедури та її виконанням, аби Ахан міг подумати, покаятися й зізнатися у своєму гріху. Так само й родина Ахана (напевно деякі з них знали, що трапилося) мала можливість вирішити: брати участь у приховуванні чи відмовитися від співучасті, як сини Корея, котрі уникли знищення, відмовившись стати на бік свого батька (див. Чис. 16:23–33; 26:11).

Вирішення проблеми відбувається в протилежному напрямку до того, як вона увійшла в Ізраїль й уразило його: завдяки жеребу, яким керував Сам Бог, суспільна провина усунена та звужена від Ізраїля до одного племені; від племені до роду; від роду до родини і нарешті від родини до окремих осіб. Окрім виявлення злочинця, слідство очистило ім’я невинних. Це був не менш важливий аспект ретельної юридичної процедури, де Сам Бог виступає як Свідок невидимих дій Ахана.

Читач може майже відчути напругу, коли Господь зосереджується на Ахані. Можна дивуватися впертості цього чоловіка та його сподіванню залишитися непоміченим. Ніщо не сховане від проникливих очей Господа (див. Псал. 139:1–16; 2 Хронік 16:9), Який знає, що таїться в серці людини (див. 1 Сам. 16:7; Єрем. 17:10; Притчі 5:21).

Важливо наголосити на тому, як Ісус Навин звертається до Ахана: «Сину мій». Цей вислів не лише свідчить про вік та лідерську роль

Ісуса Навина, але й розкриває дух, з яким цей великий воїн підходив до справедливості. Його серце було сповнене співчуття до Ахана, хоч вождь мав виконати вирок над кривдником. Своїм ставленням Ісус  Навин знову провіщав чуйність, доброту й любов Того, Хто «ніколине поводився брутально, без потреби нікому не говорив суворих слів,не завдавав непотрібного болю чутливій душі... Він [Ісус] безстрашновикривав лицемірство, невір’я і беззаконня, хоч висловлював ці суворідокори тремтячим від сліз голосом» (Е. Уайт. Бажання віків. С. 353).

Як усвідомлення того, що Бог знає все, навіть наші думки, маєвпливати на наше життя?