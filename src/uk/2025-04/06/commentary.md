---
title:  Додаткові матеріали до уроку
date:   07/11/2025
---

**Пам’ятний вірш:** «Я Господь, досліджую серце, і випробовую нутро, аби кожному відплатити згідно з його дорогою життя та за плодами його вчинків» (Єрем. 17:10).

**Криголам:**

1. Уявіть, що Ви — тренер футбольної (або іншої) команди. Що, на Вашу думку, є найважчим, коли команда програє:
    - cильний, непереможний зовнішній ворог (суперник), чи
    - внутрішня проблема (корупція, конфлікти, або недисциплінованість) у вашій власній роздягальні?
2. Згадайте себе, коли ви були дітьми. Про що ви думали, коли намагалися приховати від батьків свої недобрі вчинки?

_Неділя + Понеділок_ **Порушення завіту**

1. І.Нав.6.17-18\
Яке повеління дав Господь Ізраїльтянам під час взяття Єрихона?
    - а) «бережіться заклятого, аби вам самим не стати закляттям».
2. І.Нав.7.1-5, 11-13\
Які дві головні причини поразки Ізраїля під час завоювання Ая?
    - а) порушення Завіту через закляте, яке взяв Ахан;
    - б) надмірна впевненість ізраїльтян у власній силі - зробили напад не запитавши згоду і стратегію Господа.
3. Як Бог описує гріх Ахана, поступово показуючи його важкість?
    - а) переступив (авар) Завіт;
    - б) взяв (лаках) із присвячених знищенню речей;
    - в) вкрав (ґанав);
    - г) обманув (кахаш) / приховав;
    - д) поклав (сум) украдене серед своїх речей (легалізація гріха).
4. Як відбувалася процедура виявлення злочинця?
    - а) Відбувся зворотний процес: від Ізраїля (вся громада) до племені (Юди).
    - б) Від племені до роду.
    - в) Від роду до родини (Завді).
    - г) Від родини до окремої особи (Ахана).
    - ґ) Процес був керований жеребом (Богом) і очищав ім'я невинних.
5. Як відкривається Господь в процесі розслідування гріха Ізраїля? Чому Бог не вказав одразу на Ахана, а звелів провести публічну, багатоступеневу процедуру виявлення злочинця? (І.Нав.16-19)
    - а) Справедливість для Невинних: Процедура очистила ім'я інших (племен, родів), доводячи, що провина звужується до однієї особи.
    - б) Час для Покаяння: Бог надав Ахану та його родині можливість покаятися і зізнатися до публічного викриття, виявляючи Свою благодать.
    - в) Навчання для Громади: Публічна процедура була наочним уроком для всього народу про святість Завіту та серйозність прихованого гріха.
6. Якщо гріх звершила одна людина, то чому винуватцем став увесь народ? (І.Нав.6:18; 7:1, 11-12):
    - а) завіт між Ягве та Ізраїлем стосувався людей як на індивідуальному, так і на суспільному рівнях;
    - б) Господь підкреслював: «взявши щось із заклятого, ви тим самим наведете закляття на весь Ізраїльський табір і накличете на нього лихо!» - нерозкаяний гріх створив розрив у Завіті, і Бог фактично відступив від громади, позбавивши її обіцяної перемоги;
    - в) Поразка під Аєм була не стільки покаранням, скільки наслідком втрати Божої присутності та сили.
7. Як усвідомлення того, що Бог знає все, навіть наші думки (Єрем. 17:10), має впливати на наші щоденні рішення, особливо ті, які ми вважаємо "прихованими"?
8. Які сучасні приклади (у родині, церкві чи суспільстві) ви можете згадати, коли гріховні вчинки однієї людини призвели до страждань або репутаційних втрат цілої спільноти? Що це навчило нас про спільну відповідальність?
9. Гал.6.1: «Брати, якщо і впаде людина в якийсь переступ, то ви, духовні, виправляйте такого духом лагідності, кожний пильнуючи за собою, щоб і самому не потрапити в спокусу».

_Вівторок_ **Доленосний вибір**

1. І.Нав. 7:19–21. Про що Ісус Навин попросив Ахана? Як можна віддати славу Богу?
    - а) віддати славу Богу можна виявивши до Нього пошану - не приховуючи нічого, зізнатися в скоєному;
    - б) Ахан визнає свій гріх;
    - в) розповідає про все в деталях.
2. Чи існує різниця між визнанням вже доведених фактів і визнанням гріхів, які відомі лише нам і Богові? Як нам зрозуміти гріх Ахана?\
Слова Ахана (І. Нав. 7:21) нагадують гріхопадіння Єви:
    - а) Єва побачила (раа), що дерево було бажаним (хамад), і взяла (лаках) його плід (Бут.3:6);
    - б) Ахан побачив (раа) серед здобичі гарний шінеарський плащ, 200 шеклів срібла та злиток золота. Зажадав (хамад) і взяв (лаках);
    - в) гріх зажерливості — це гріх невір’я Богу в тому, що Він бажає Своїм створіння тільки найкращого;
    - г) спроба людини зайняти місце Бога у визначенні й оцінці того, що є добрим;
    - д) ці події сталися у вирішальний час - початок завоювання обітованної землі (як з Ананієм і Сапфірою - в період заснування Церкви (Дії 5)).
3. Якщо Ахан зізнається в своєму гріху, то чому слідує таке суворе покарання?
    - а) ігнорування часу і можливості для покаяння може свідчити як про страх покарання, так і про сподівання його уникнути;
    - б) Ахан взяв закляте - те, що публічно присвячене Богу;
    - в) знав про передбачене покарання, отже діяв свідомо;
    - г) немає чіткого підтвердження, що Ахан жалкує про скоєне;
    - д) визнає власну провину тільки коли Божий перст прямо вказав на нього;
    - є) визнання провини не звільняє від відповідальності за наслідки.
4. Що стало з сімʼєю Ахана?\
«Кожний понесе смерть за свій власний гріх» (див. Втор. 24:16; також Єзек.18:20).
5. Чи існує в наш час щось, що являється заклятим?
6. Чому декалог закінчується заповіддю «Не жадатимеш…»?\
Вона показує внутрішню суть людини. Будь-який гріх зароджується в серці і починається з думки. Пока гріх не дозріє, він здається людині мертвим. Зовнішні обставини тільки виявляють внутрішні проблеми. Наповнення серця відображається у тому, чим зайняті наші думки.
7. Історія Ахана показує який ворог є найстрашнішим. Що нам робити, щоб не дати перемогти внутрішньому ворогові?\
Духовна боротьба немає термінів і вона в першу чергу відбувається в нас. Успіх залежить тільки від єдності людини з Богом. «Гріх Юди (його нащадків) записаний залізним різцем, вирізьблений діамантовим вістрям на таблицях їхніх сердець та на рогах їхніх жертовників» (Єремії 17:1). Щодня ми робимо свій доленосний вибір. Духовні дрібниці можуть бути фатальними. Довіра і послух відкривають Богу наші серця і Він починає писати на них Своє нове письмо (2 Кор. 3:3).
8. Єремії 17:10: «Я Господь, досліджую серце, і випробовую нутро (думки людини) аби кожному відплатити згідно з його дорогою життя та за плодами його вчинків»

_Середа + Четвер_ **Двері надії: свідчення сили Божої**

1. Яким був другий похід на Ай? Яку стратегію запропонував Бог?
    - а) стратегія Божа для взяття Ая:
        - засідка за містом (І.Нав. 8:4)
        - відволікаюча втеча (І.Нав. 8:6)
        - спалення міста (І.Нав. 8:8)
    - б) Успіх полягав у довірі до Бога. Замість самовпевненості - смиренність і дія за словом Господа.
2. Чим відрізнялася стратегія взяття Ая від стратегії взяття Єрихона?
    - а) Бог дає перемогу по-різному:\
Єрихон був взятий дивом, а не людськими маневрами;
    - б) при Аї - завоювання відбувається за Божим планом і перемога приходить через послух і Божу силу;
    - в) в обох випадках перемога від Бога, але методи різні, щоб навчити народ зрілості і залежності від Господа.
3. Чому Бог не повторює досвід взяття Єрихону? У чому проявилася віра в завоюванні Ая?
    - а) В Єрихоні віра була виражена в очікуванні. У Гаї - віра виражалася в діях.
    - б) Бог не повторюється, щоб Його народ завжди шукав Божої присутності і Його керівництва перед кожною битвою.
4. Прочитайте Вих. 16:3 і І. Нав. 7:7-9. Чому в першому випадку слова народу є наріканням і гріхом проти Бога, а в іншому випадку ні? Про що переживає тут Ісус Навин?
    - а) у Вих. 16:3 Бог Сам назвав це наріканням і гріхом (Вих. 16:7), але словам Ісуса Навина не дана така характеристика;
    - б) різниця у ставленні до Бога:
        - у Вих. 16:3 - невіра, звинувачення, невдоволення, турбота про власний комфорт;
        - у І.Нав. 7:7-9 - віра всупереч нерозумінню, звернення за допомогою, бажання зрозуміти Божу волю, турбота про Боже ім'я і репутацію.
5. Якщо Бог хотів явити Свою славу іншим народам через Ізраїль, чому Він допускав їхні постійні гріхи та поразки (як-от поклоніння ідолу або поразка біля Ай)? Хіба це не підривало Його репутацію Всемогутнього?
    - а) Проблеми виникали не через Бога, а через наслідки людського гріха (страх, недовіра, жадібність, непослух).
    - б) Бог працює з недосконалими людьми, а процес їхнього виправлення та очищення — складний, тривалий і часто вимагає рішучих виховних заходів.
6. Як Боже ім'я прославилося в битві під Аєм?
    - а) поразка Ізраїлю при Гаї стала для них болючим уроком;
    - б) Бог дав їм можливість зміцнити послух і довіру до Господа;
    - в) друга битва з Аєм стала свідченням для ізраїльтян і сусідніх народів про Божу мудрість і могутність.
7. Як ми можемо прославити ім'я Бога у вирішенні наших проблем?
8. Поділіться, як труднощі сприяють вашому духовному зростанню і допомагають змінюватися і свідчити про Бога?
9. Рим 5:3-5: «І не тільки тим, але й хвалимося скорботами, знаючи, що від скорботи походить терпіння, від терпіння досвід, від досвіду надія, а надія не соромить, бо любов Божа вилилася в серця наші Духом Святим, даним нам».

**ВИСНОВОК:**

Під час завоювання Обітованої землі ізраїльтянам довелося засвоїти важкий урок: найнебезпечніший ворог перебував не за межами їхнього табору, а серед них. Найбільшою перешкодою, яка постала перед ними, були не укріплені стіни ханаанських міст і не передова військова технологія ханаанців, натомість уперта воля окремих людей у власному таборі, котрі свідомо ігнорували вказівки Господа.

Очікуючи на нашу небесну спадщину, ми стикаємося з подібними викликами. Поки перебуваємо на кордоні Обіцяної землі, наша вірність зазнає випробувань, і ми можемо перемогти лише через повне підкорення Ісусові Христу.