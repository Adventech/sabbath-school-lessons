---
title: 'Внутрішній Ворог'
date: 01/11/2025
---

### Біблійні тексти для дослідження

1 Петра 1:4; І. Нав. 7, 8:1–29; Псал. 139:1–16; Ездри 10:11; Луки 12:15.

> <p>Пам’ятний вірш</p>
> «Я Господь, досліджую серце, і випробовую нутро, аби кожному відплатити згідно з його дорогою життя та за плодами його вчинків» (Єрем. 17:10).

У розділі 7 книги Ісуса Навина описано перший випадок, коли через трагічний досвід ізраїльський народ пізнав глибоке значення завіту та далекосяжні наслідки його порушення. Тимчасом як виконання умов завіту забезпечило перемогу, нехтування ними принесло поразку. Військовий успіх Ізраїля залежав не від їхньої чисельності, бойової стратегії чи мудрої тактики, а від присутності Божественного Воїна серед них.

Під час завоювання Обітованої землі ізраїльтянам довелося засвоїти важкий урок: найнебезпечніший ворог перебував не за межами їхнього табору, а серед них. Найбільшою перешкодою, яка постала перед ними, були не укріплені стіни ханаанських міст і не передова військова технологія ханаанців, натомість уперта воля окремих людей у власному таборі, котрі свідомо ігнорували вказівки Господа.

Очікуючи на нашу небесну спадщину (див. 1 Петра 1:4; Колос. 3:24), ми стикаємося з подібними викликами. Поки перебуваємо на кордоні Обіцяної землі, наша вірність зазнає випробувань, і ми можемо перемогти лише через повне підкорення Ісусові Христу.