---
title: 'Ознака Занепокоєння'
date: 15/12/2025
---

Славне завершення розповіді в текстах І. Нав. 21:43-45 – це підтвердження виконаної умови послуху. Успіх ніколи не можна сприймати як належне; він завжди пов’язаний з послухом Божому Слову. Отже, виділення землі, окрім того, що є символом Божої вірності Ізраїлю (Неєм. 9:8), створює простір для відкритого майбутнього розвитку на основі ставлення Ізраїля. Чи зможе він закріпити досягнуте?

`Прочитайте тексти І. Нав. 23:1-5. Якими головними акцентами вирізняється вступ промови Ісуса Навина?`

У своїй промові Ісус Навин, оратор у літах (це підкреслено двічі), звертається до ізраїльтян, які мали виконати довірену їм Богом місію. Вождь наголошує, що завоювання Обітованої землі стало можливим тільки завдяки Господу, Котрий воював за них. Хоч саме через свої невірність і невір’я ізраїльтянам довелося брати участь у війнах, і все ж таки заволодіти землею їм вдалося не через їхню військову силу, а завдяки втручанню Бога.

Господь дав Ізраїлеві спокій від його ворогів, проте залишилися деякі народи, котрі також мають бути позбавлені власності. Перемога — це не досягнута незмінна реальність для Ізраїля, натомість постійна можливість рухатися вперед через непохитну вірність і довіру доступній Божій допомозі.

`Прочитайте тексти І. Нав. 23:10; Колос. 2:15; 2 Кор. 10:3-5; Ефес. 6:11-18. Яка подібність між тим, як ізраїльтяни завоювали Ханаан під проводом Ісуса Навина, і тим, як християни сьогодні можуть жити переможним духовним життям?`

Перемоги ізраїльтян не можна було приписати їхній силі і стратегії. Так само духовна перемога над гріхом і спокусою була забезпечена нам через жертву й воскресіння Ісуса Христа. Але щоб жити переможним життям, Божому народові сьогодні слід постійно черпатисилу із запропонованих Святим Духом духовних джерел.

`Маючи безліч чудових обітниць від Господа, чому ми так малодовіряємо їм?`