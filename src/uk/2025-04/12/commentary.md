---
title:  Додаткові матеріали до уроку
date: 19/12/2025
---

**Пам’ятний вірш:** «З усіх добрих обітниць, які Господь дав нащадкам Ізраїля, не залишилося невиконаним жодне слово, — усе здійснилося!» (І.Нав. 21:45).

**Криголам:**

Уявіть, що Ви отримали в подарунок цілком готовий новий будинок (Обітована Земля). Усі меблі на місці, все оплачено, але договір містить одну умову: Ви повинні щодня підтримувати в ньому порядок, інакше він буде переданий іншим. Яка частина цієї ситуації викликає у Вас більше внутрішнього занепокоєння чи труднощів:

1. Віра в те, що будинок дійсно Ваш і обіцянка виконана? Чи
2. Дотримання умови (підтримання порядку), щоб не втратити його?

_Неділя_ **Усе збулося**

1. І. Нав. 21:43–45. Що є головною темою й теологічним підсумком усієї книги Ісуса Навина?
	- а) Божа вірність Завіту. Ґрунтується на Його вірній любові (Його характері).
	- б) Усе, що було обіцяно (земля, спокій, перемоги), повністю виконано Богом.
2. Чому ці слова стосуються не лише історичної Обітованої Землі, а й реальності нашого спасіння (Ефес. 2:8, 9)?
	- а) І земля, і спасіння є даром (не від діл).
	- б) Спасіння, як і Ханаан, стало можливим лише завдяки Божій ініціативі та непохитній вірності.
3. Яку впевненість дає нам обітниця Павла у 2 Тим. 2:13: «Якщо ми невірні, то Він залишиться вірним, бо Себе зректися не може»?
	- а) Безумовна надійність Бога.
	- б) Його вірність не залежить від нашої тимчасової невірності; Його обітниці щодо майбутнього будуть виконані, оскільки Він не може відректися від Своєї сутності.
4. Якщо Бог Своєю абсолютною вірністю повністю виконав усі обітниці (І. Нав. 21:45), дарувавши нам спасіння незалежно від заслуг (Ефес. 2:8, 9), то чому в Новому Завіті нам постійно ставлять умову (наприклад, "якщо відречемося, то й Він відречеться" – 2 Тим. 2:12)? Це вірність Бога чи відповідальність людини є головною для нашого вічного відпочинку?
	- а) Вірність Бога: Головна. Вона забезпечує спасіння і робить його можливим (ДАР). Бог вірний Своїй Обітниці (І. Нав. 21:45).
	- б) Відповідальність Людини: Вторинна. Вона стосується нашої відповіді та прийняття дару. Це наша вірність вибору (2 Тим. 2:12).
	- в) Божа вірність — це фундамент, а наша вірність — це вхід до Вічного Відпочинку.
5. Якщо вірність Бога доведена минулим, і Він вірний, навіть коли ми невірні, то чому в сьогоднішньому житті ми продовжуємо жити так, ніби Божа обітниця захистити від спокуси чи забезпечити потреби може не здійснитися, як це сталося з усіма обітницями для Ізраїлю?
	- а) Ми віримо в Божу вірність історично (минуле), але не засновану на досвіді сьогодення.
	- б) Відсутність нашої впевненості не відміняє реальності Божої вірності. Ми маємо перенести довіру від минулих фактів до теперішніх обставин.
6. На основі того, що "Усе збулося" у минулому, назвіть одну повторювану тривогу чи страх у вашому житті, що безпосередньо суперечить доведеній вірності Бога? Який конкретний біблійний факт, що підтверджує Божу вірність уже виконаними діями, ви будете використовувати для боротьби з цим страхом цього тижня?
	- а) Використовувати історичний факт Божої вірності як зброю проти сьогоденної невіри.
7. 2Тим.2:13: «А коли ми невірні, зостається Він вірним, бо не може зректися Себе Самого»

_Понеділок + Вівторок_ **Чіткі межі**

1. І.Нав. 23:1-5. На чому наголошує Ісус Навин на початку своєї промови?
	- а) Він постарів, його час закінчується.
	- б) Господь виконав обіцяне — дав спокій від ворогів і Сам воював за Ізраїль.
	- в) Землю розділено, але решту народів ще належить вигнати з Божою допомогою.
2. Що спільного між завоюванням Ханаану та духовною війною в якій беремо участь ми?
	- а) Перемога неможлива без Господа, але у Христі вона вже забезпечена (Кол. 2:15).
	- б) Доки ми «в тілі», боротьба з гріхом триває постійно (2 Кор. 10:3-5).
	- в) Використання «духовної зброї» та послух Слову (Єф. 6:11-18).
3. І.Нав. 23:6-11. Які «чіткі межі» встановлює Ісус Навин для народу?
	- а) Твердо дотримуватись Закону, не ухиляючись ні на крок.
	- б) Не змішуватися з язичниками та не вклонятися їхнім богам.
	- в) Любити Господа та «горнутися» до Нього всім серцем.
4. Чому позиція щодо змішання з іншими народами була такою категоричною?
	- а) Близькі стосунки та шлюби неминуче ведуть до переймання чужих цінностей та ідолопоклонства (приклад Соломона).
	- б) Це призведе до відступництва, втрати землі та загибелі народу.
	- в) Збереження духовної чистоти необхідне для виконання місії обраного народу: перед ізраільтянами стоїть не військове завдання, а місіонерське.
5. Чи актуальний принцип заборони змішаних шлюбів сьогодні?
	- а) Для неодружених: Так, Новий Завіт чітко застерігає не впрягатися у «чуже ярма» з невіруючими (2 Кор. 6:14).
	- б) Для тих, хто вже у шлюбі: Павло радить не розлучатися, а намагатися навернути чоловіка/дружину через взірцеве християнське життя (1 Кор. 7:12–16).
6. І.Нав. 23:9-13. Якщо ворожнеча з боку інших народів не була небезпекою для ізраїльтян, то чому дружба з ними була великим ризиком?
	- а) Ідеологія та гріховна культура руйнують народ зсередини непомітно, на відміну від відкритої війни.
	- б) Асиміляція (розчинення в культурі) страшніша за зброю, бо позбавляє народ Божого захисту.
7. Практичне застосування: як нам «жити у світі, але не від світу»?
	- а) Постійно поглиблювати особисті взаємини з Богом через Його Слово.
	- б) Впливати на світ, а не дозволяти світу впливати на Церкву.
	- в) Пильнувати своє серце, бо «з нього б’ють джерела життя» (Прип. 4:23).
8. Прип. 4:23: «Понад усе, що лише зберігаєш, бережи своє серце, тому що з нього б’ють джерела життя»

_Середа + Четвер_ **Триматися Бога**

1. Яке застереження дає Ісус Навин Ізраїлю в І.Нав.23:15-16?
	- а) «гнів Божий запалиться» на них, якщо вони порушать завіт;
	- б) як збулися всі обітниці і благословення, так збудуться і всі прокляття, якщо вони відступлять від Бога.
2. Якщо Бог безмежно полюбив Ізраїль, то як Він може проявляти гнів по відношенню до нього? Як люблячий Бог може гніватися?
	- а) Божий гнів не суперечить Божій любові, в Євр.12:6 сказано: «Бо Господь, кого любить, того карає;»
	- б) Як батьки, караючи дитину, не перестають її любити, так і Божа любов не означає потурання гріху.
	- в) Тому Божий гнів на Ізраїль – це не протиріччя любові, а виховний засіб, спрямований на збереження завіту, виправлення і відновлення народу.\
Божий гнів і любов – не протилежності, а прояви однієї і тієї ж вірності Бога Своєму Завіту та Ізраїлю.
3. Який шлях спасіння від Божого гніву пропонує Ісус Навин? І.Нав.23:8,11
	- а) «приліпитися» до Бога
	- б) «намагатися любити» Господа
4. Що означає «приліпитися» до Бога? Як це зробити практично?
	- а) Шукати відносин з Богом через молитву, читання Його Слова, поклоніння, присвятити себе Богу.
	- б) Жити за Його волею, сподіватися на Його силу і шукати Його присутності у всіх справах.
5. Якщо до любові не можна змусити, то чому Ісус Навин закликає любити Бога?
	- а) На івриті це звучить так: «Тож з усіх сил пильнуйте ваші душі»
	- б) Слово агава́ («любов») часто перекладається як вірність або відданість.
	- в) Тому, якщо ми розуміємо любов до Бога як свідому прихильність і відданість Йому, їй можна наказувати, не порушуючи її справжньої природи.
	- г) «Намагатися любити» - це зберігати вірність і шукати відносин з Богом.
	- д) Вірність Богу веде до благословень
6. Поділіться, як у вашому житті ви проявляєте любов до Бога?
7. Лк.10:27: «Люби Господа Бога свого всім серцем своїм, і всією душею своєю, і всією силою своєю, і всім своїм розумом»

**ВИСНОВОК:** В цьому уроці ми розглянули початок прощальної промови Ісуса Навина до Ізраїлю. У своїй промові Ісус Навин звернувся до подій минулого, аби підкреслити вірність Бога Своїм обіцянкам. Він також залишив застереження, щоб вберегти народ від гріха та наслідків їх неправильного вибору. Найбільше за все Ісус Навин заохочував Ізраїль бути вірними завіту, горнутися до Бога та пильнувати вельми, щоб любити Господа, бо в цьому їхнє життя. Дані настанови не втратили своєї актуальності і для нас сьогодні.