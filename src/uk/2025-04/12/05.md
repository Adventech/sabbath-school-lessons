---
title: 'Гнів Господній'
date: 17/12/2025
---

Прочитайте тексти І. Нав. 23:15, 16; Чис. 11:33; 2 Хронік 36:16;

Об’явл. 14:10, 19; 15:1. Як ми повинні тлумачити описи Божого гніву та справедливого покарання в наведених текстах?

Ізраїль уже зазнав Господнього гніву під час сорокарічних блукань пустелею (Чис. 11:33; 12:9), а також в Обітованій землі (І. Нав. 7:1), тому цілком усвідомлював наслідки грубого порушення завіту.

Тексти І. Нав. 23:15, 16 – це суворе застереження в промові вождя влітах. Шокує думка, що Господь знищить Ізраїля, оскільки той самийвислів раніше був використаний для позначення знищення ханаанців.

Наскільки вірно було виконано обітницю Господа щодо благословення Ізраїля, так само може здійснитися і прокляття завіту (див. Левіти 26; Втор. 28), якщо ізраїльтяни відкинуть завіт. У світлі вигнання та знищення ханаанців ці тексти ще раз нагадують, що Ягве – єдиний

Суддя всієї Землі. Він оголошує війну гріху, незалежно від того, де знайдено цей гріх. Ізраїль не здобув освячення чи особливих заслуг через участь у священній війні, так само як і язичницькі народи, коли вони пізніше стали інструментом суду Ягве над вибраним народом.

Ізраїль має зробити славетні факти минулого основою для того, щоб дивитися з вірою в майбутнє.

На перший погляд, біблійне вчення про Божий гнів несумісне із твердженням, що Бог є любов (див. Івана 3:16; 1 Івана 4:8). Однак саме у світлі Божого гніву біблійне вчення про любов Господа стає ще актуальнішим. По-перше, Біблія представляє Його як люблячого, милосердного, довготерпеливого й готового прощати (див. Вих. 34:6; Міхея 7:18). Однак у контексті ураженого гріхом світу гнів Господа – це ставлення Його святості і праведності до гріха і зла. Його гнів ніколи не буває емоційною, мстивою, непередбачуваною, надмірною реакцією.