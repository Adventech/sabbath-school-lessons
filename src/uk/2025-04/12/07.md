---
title: 'Для Подальшого Дослідження'
date: 19/12/2025
---

Прочитайте в книзі Еллен Уайт «Патріархи і пророки» уривок із розділу «Останні слова Ісуса Навина» (с. 521, 522).

«Сатана багатьох зводить теорією, у яку люди охоче вірять‚ а саме: Божа любов до Його народу така велика‚ що Він простить їм усякий гріх. Сатана запевняє, що погрози‚ які містяться в Божому Слові‚ лише переслідують певну мету в Його моральному правлінні‚ проте не здійснюються буквально. Однак Бог у всіх взаєминах зі Своїм творінням застосовує принцип праведності‚ відкриваючи справжній характер гріха й указуючи на те‚ що він неодмінно призводить до страждань і смерті. Безумовного прощення гріха ніколи не було і не буде. Таке прощення свідчило би про відмову від принципів праведності – підвалини Божого правління. Це викликало би подив і жах у безгрішному Всесвіті. Господь вірно вказав на наслідки гріха; якщо ж ці застереження неправдиві, то як можна бути впевненому в тому, що здійсняться Його обітниці? Така “милість”‚ яка відкидає справедливість‚ була б фактично не милістю‚ а слабкістю.

Бог — Життєдавець. Від початку метою всіх Його законів було збереження життя. Проте гріх порушив установлений Богом порядок і долучив безладдя. Доки існуватиме гріх, доти страждання і смерть неминучі. І лише завдяки тому, що Викупитель поніс замість нас прокляття гріха, людина може сподіватися‚ що уникне його страшних наслідків» (Е. Уайт. Патріархи і пророки. С. 522).

**Запитання для обговорення:**

`Розкажіть про докази вірності Бога у вашому житті. А як ви реагуєте, коли все відбувається не так, як сподівалися? Про що молилися, коли Божі обітниці не виконувалися?`

`Обговоріть біблійне вчення про Божий гнів. У який спосіб можна викласти це вчення як частину Євангелія?`

`Які уроки ви можете почерпнути з пройденого уроку щодо спілкування з невіруючими? Як можна знайти баланс між нашими принципами та спілкуванням з невіруючими людьми, щоб служити їм і піклуватися про їхнє благополуччя?`

`Що перешкоджає вам пригорнутися до Господа всім своїм серцем?`