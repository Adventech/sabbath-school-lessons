---
title:  Додаткові матеріали до уроку
date: 17/10/2025
---

**Пам’ятний вірш:** «Адже Господь, ваш Бог, осушив перед вами води Йордану, доки ви не перейшли, — так само як Господь, ваш Бог, учинив і з Червоним морем, яке Він осушив перед нами, доки ми не перейшли; і щоб усі народи землі пізнали, що Господня рука могутня, та щоб ви боялися Господа, вашого Бога, поки будете жити» (І.Нав. 4:23, 24).

**Криголам:**

1. Які категорії пам'ятників ви знаєте (історичні, культурні, видатним діячам, на честь військової перемоги і таке інше). Чи актуальні вони на цей час?
2. Розкажіть про час, коли вам довелося зробити перший крок у невідомість (змінити роботу, переїхати, розпочати служіння), не бачачи всього шляху попереду. Що ви тоді відчували? Що в такі моменти додає впевненості, що ви зробили правильний вибір?

_Неділя + Понеділок_ **Перехід через Йордан**

1. І.Нав.3:1-5. Що звелів Бог зробити ізраїльтянам перед переходом через Йордан?
	- а) звершити освячення (кадаш), яке передбачало духовне очищення й усунення будь-якої ритуальної нечистоти.
2. Якщо Бог вже пообіцяв народу Ханаан, то чому Він закликав народ очистится і освятитися? Чому недостатньо було звичайної підготовки?
	- а) попереду народу левіти будуть нести ковчег завіту (в.3) – це означає, що Господь має увійти до Ханаану перед ізраїльтянами як Вождь і Переможець;
	- б) присутність Божа вимагає певного благоговіння та відповідної поведінки: в) ізраїльтяни повинні бути готові стати свідками чуда Божого: ”Бо Господь узавтра чинитиме чуда поміж вами” (в.5);
	- г) Бог може робити чудеса через нас лише за умови цілковитої відданості.
3. І.Нав.3:6-17. Як відкривається природа Бога в сцені переходу через Йордан?
	- а) підкреслюється статус Бога як "Господа всієї землі";
	- б) Бог є переможцем водних сил хаосу, Він живий і діє в реальному часі;
	- в) Ягве - святий Бог, Його слава, яка спочивала над ковчегом,  була видимим проявом Божественної присутності;
	- г) Це чудо є свідченням того, що Господь буде з Ізраїлем у боротьбі проти язичницьких народів (в.10).
4. В цьому уривку 7 разів згадується Ковчег Завіту. Чому це так важливо? Чому Ковчег мав зупинитися посеред Йордану?
	- а) Ковчег символізував, що Сам Бог веде і підтримує Свій народ.
	- б) Це показувало, що чудо сталося завдяки Господу, а не людській силі.
	- в) прообраз хрещення — смерті для старого життя і народження для нового.
	- г) На відміну від Червоного моря (жезл Мойсея), тут народ вчився йти не за людиною, а безпосередньо за Богом (Ковчегом).
5. Якщо славу Ягве над ковчегом міг бачити лише первосвященик раз на рік, то чому під час переходу через Йордан це міг побачити весь народ й залишитися живими?
	- а) Хмарний і вогняний стовпи зникли, тому Ковчег став новим видимим знаком того, що Бог залишається зі своїм народом;
	- б) Ковчег був накритим, а народ йшов на безпечній відстані (близько 1 км), що захищало його, але дозволяло бачити Божу славу та керівництво;
	- в) Урок проти ідолопоклонства: Це чудо наочно показало, що Бог Ізраїлю сильніший за будь-яких язичницьких богів природи, що було важливо перед входом у Ханаан.
6. Який урок можна взяти з І.Нав. 3:15-16?
	- а) Йордан не почав розступатися до того, як священики не вступили в нього;
	- б) Тобто, перехід через Йордан – це не лише акт послуху, а й акт віри;
	- в) Так само і в нашому житті Бог може не діяти, поки не почнемо діяти ми із абсолютною впевненістю в Його обітниці
7. Чи відчуваєте ви в своєму житі Боже втручання заради вас?
8. Пс.16:8: "Я завжди маю Господа перед собою. Коли Він праворуч мене, я не захитаюсь."

_Вівторок + Середа_ **Пам'ятайте**

1. Що таке ознака? Що Біблія називає “ознаками”?
	- а) цей Єврейський термін, "от", часто асоціюється зі словом "чудо", може стосуватися здійснених Богом дивовижних дій. Наприклад, кари в Єгипті (Вих. 7:3; Втор. 4:34);
	- б) також, цей термін має значення "символ", "ознака", вказуючи на зовнішній знак чогось глибшого, та неочевидного. Наприклад, веселка – це «ознака» завіту (Бут. 9:12, 13).
2. І.Нав. 4. Навіщо Бог повелів побудувати пам'ятник після переходу через Йордан?
	- а) в. 6 – щоб то було знаком/ознакою між вами;
	- б) в. 7 –  І будуть ті каміння за пам’ятку для Ізраїлевих синів аж навіки;
	- в) Замість того аби знов і знов повторювати чудеса, Бог звелів установлювати пам’ятники, які будуть нагадувати про Його великі діяння;
	- г) Пам'ятники та ритуали мали викликати запитання в нащадків, таким чином, в колективній пам'яті народу карбувалися віра та знання про Бога.
3. Чому для пам'ятника були поставлені каміння саме з дна Йордану, а не будь-які інші?
	- а) це каміння, яке було надприродно взяте звідти, звідки воно б ніколи не вийшло (дно русла Йордана);
	- б) ці камені відрізнялися від тих, що лежали на березі;
	- в) це було не просто каміння іншого роду – це було каміння пережитого досвіду, воно несло в собі символізм і пам’ять про події переходу за Йордан.
4. І.Нав. 3:10. Якщо Бог живий, чому Його пам'ятник — просто "мертве" каміння?
	- а) Камені були не об'єктом поклоніння, а незмінним свідком, що вказував на Живого Бога.
	- б) Бог творить чудо, а людина відповідає за пам'ять. Будівництво було актом послуху, що закріпив цю пам'ять
5. Суд.3:7, Пс.78:11. Якщо Божий народ мав ці пам'ятки, ознаки, ритуали та свята, що нагадували їм про Божі чуда, зроблені для їхнього спасіння, чому вони "забули Господа, Бога свого"?
	- а) пам'ять без особистих стосунків перетворилася на порожній ритуал.
	- б) нові покоління бачили каміння, але вже не чули живих історій віри батьків;
	- в) видимі ідоли хананеїв були простішою та привабливішою альтернативою невидимому Богу.
6. В якому випадку спільна пам'ять про Божі діла стає каталізатором для особистої віри, а в якому — лише історичним фактом, що не торкається серця?
	- а) Каталізатором для віри спільна пам'ять стає тоді, коли:
		- Вона переживається особисто;
		- Вона постійно оживляється;
		- Вона веде до дії
	- б) Лише історичним фактом вона стає тоді, коли:
		- Сприймається як "легенда" або "факт з підручника", що не має жодного відношення до мого життя;
		- Перетворюється на традицію без сенсу, яку виконують автоматично;
		- Використовується для культурної ідентичності, а не для духовності.
7. Жоден з нас не був при переході через Червоне море та Йордан, але чи мали ви чудесний досвід з Богом у своєму житті?
	- а) через Слово Боже, Божі чуда та ознаки продовжують зміцнювати віру та знання Бога вже сучасного Божого народу
	- б) навіть при відсутності передвинутих гір, ми виведені Богом з рабства гріха. Полишені гріхи та чисте серце - це чудесна ознака для нас та оточуючих, що Бог діє.
8. Про що ми маємо пам'ятати і сьогодні, а про що забувати? Які ознаки, чи ритуали заповідані нам?
	- а) Вечеря Господня: Нагадує про ціну нашого спасіння — жертву Христа, яка звільнила нас від гріха.
	- б) Субота: Пам'ятник творіння та знак нашого поклоніння і приналежності до Бога.
	- в) Хрещення: Нагадування про наше духовне народження та шлях, яким веде Господь.
	- г) Особисті "пам'ятники": Створення власних нагадувань про пережиті Божі чуда у своєму житті.
9. П.Зак 31:8: "Сам Господь буде йти перед тобою. Він буде з тобою, не відступить від тебе і не залишить тебе. Тож не бійся і не тривожся."

_Четвер_ **За Йорданом**

1. Пс. 66:6 та 114 Яке значення мали події переходу через Червоне море та Йордан?
	- а) Псалмист прославляє Бога, Який вивів народ з рабства і ввів до свободи. б) У Пс. 114 обидва переходи злиті в одну картину Божого спасіння — це не просто історія, а символ духовного визволення.
	- в) обидві події показують зміну статусу: від гноблених до вільних, від принижених до народу Божого;
	- г) це запрошення для кожного — пам’ятати, що Бог здатен перевести і нас через «води».
2. Як ці події перегукуються з переходом Іллі та Єлисея через Йордан (2 Цар. 2:6–15)?
	- а) Як і в Ісуса Навина, Йордан розступається через Божу силу.
	- б) Для Іллі це перехід у небесне царство – символ вознесіння.
	- в) для Єлисея — момент зміни покликання: від учня до пророка;
	- г) обидва показують: Божий «перехід» завжди супроводжується новим етапом в житті та служінні.
3. Що спільного і в чому відмінності в історіях переходу Ізраїлю через Червоне море та через Йордан?
	- а) спільне:
		- прояв Божої сили, надприродне явище: вода стала “стіною”;
		- знаменують новий етап в житті Ізраїля (вихід з рабства, вхід у землю …);
		- зміна статусу Ізраїлю (з рабів вільними, від кочового народу до нації зі своєю землею);
		- обидві історії - прояв віри і послуху
	- б) різне:
| Аспект | Перехід через Червоне море | Перехід через Йордан |
| --- | --- | --- |
| Лідер | Мойсей | Ісус Навин |
| Покоління | Раби, які вийшли з Єгипта | Нове покоління, яке народилося в пустелі |
| Напрямок | З Єгипта на волю | З пустелі в Ханаан |
| Реакція народу | Страх і паніка біля моря | Спокій і послух біля Йордана |
| Обставини | Ворог, який переслідує | Нічого не загрожує |
| Інструмент | Жезл Мойсея | Ковчег Завіту |
| Пам’ять | Пісня Мойсея | Камені з Йордана |
4. Якщо Бог уже показав Свою силу в Червоному морі, то чому потрібно було ще одне чудо — через Йордан?
	- а) Чудо через Йордан підтвердило, що Божа присутність не залишила народ навіть після сорока років.
	- б) це був акт підтвердження завіту: «Я — той самий Господь»;
	- в) для нас — нагадування, що Бог супроводжує нас не лише на початку шляху, а й до кінця.
5. Чому і народу, і Христу прийшлося проходити через Йордан?\
Якщо Ісус — безгрішний, то чому Він хреститься у Йордані (Матв. 3:13–17; Мар. 1:9–11)?
	- а) Він ототожнює Себе зі Своїм народом — як Ізраїль колись переходив Йордан, так Ісус проходить через «води» заради нас.
	- б) Його хрещення — початок нового етапу служіння: з Назарета — до публічної місії.
	- в) це знак послуху Отцю і прийняття Його волі;
	- г) Він робить те, що мав зробити стародавній Ізраїль — зберегти вірність і відданість.
6. Які переходи Бог здійснює у нашому житті сьогодні?
	- а) Перехід від формального християнства до живої віри.
	- б) Перехід від звички слухати — до послуху.
	- в) перехід через труднощі до зрілості віри;
	- г) як Ізраїль, ми також покликані перейти «в обітовану землю» — у повноту благодаті. Ми чекаємо переходу під час ІІ Приходу Христа.
7. 1 Сол. 5:24 «Той, Хто вас кличе, вірний; Він і вчинить це»

**Висновки:**

Бог не лише проводить нас через «води», а й стоїть у них разом із нами.\
Перехід через Червоне море, Йордан і хрещення Ісуса нагадують: спасіння — це шлях, який проходить через віру, послух і довіру.\
Сьогодні Бог кличе кожного зробити свій крок віри — вийти з «Єгипту» гріха та перейти у свободу Божої благодаті: «Стань, як Ісус у Йордані, і довір Мені своє життя.”