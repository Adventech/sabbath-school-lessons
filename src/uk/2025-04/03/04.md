---
title: Пам’ятайте
date: 14/10/2025
---

`Прочитайте розділ 4 в книзі Ісуса Навина. Чому Бог звелів ізраїльтянам побудувати пам’ятник?`

Призначення цих каменів — стати «ознакою». Єврейський термін от часто асоціюється зі словом «чудо» і може стосуватися здійснених Богом дивовижних дій (див. вчорашнє дослідження), таких як кари в Єгипті (Вих. 7:3; Втор. 4:34). Цей термін також має значення «символ», або «ознака», тобто зовнішній знак глибшої, недосяжної реальності. Наприклад, веселка – це «ознака» завіту (Бут. 9:12, 13); кров на одвірках ізраїльських осель також «ознака» (Вих. 12:13); а субота — «ознака» Творіння та Божої освячувальної присутності (Вих. 31:13, 17; Єзек. 20:12).

У розділі 4 книги Ісуса Навина ознака функціонує як пам’ятник, нагадуючи кожному наступному поколінню про чудо переходу через Йордан. Термін «пам’ятник» (зіккаро н) походить від слова зака р, «пам’ятати, згадувати», яке означає більше, ніж пасивний акт пригадування чогось. Це передбачає запам’ятовування, за яким слідує відповідна дія (див. Втор. 5:15; 8:2). У старозавітні часи були досить розповсюджені встановлення кам’яних пам’ятників (див. Бут. 28:18–22) та ритуали, які викликали запитання в нащадків (див. Вих. 12:26, 27; Втор. 6:20–25). Замість того аби знов і знов повторювати чудеса, Бог звелів установлювати пам’ятники, які будуть нагадувати про Його великі діяння та підказувати правильні відповіді. Отже, ознака має перебувати там вічно, тобто постійно зберігати це чудо Господа в колективній пам’яті Його народу.

Потенційне запитання майбутніх поколінь є значущим, оскільки воно сформульоване в особистісному ключі: «Навіщо вам ці камені?». Кожне нове покоління мало особисто зрозуміти й засвоїти значення цих каменів. Віру в чудотворного Бога можна зберегти лише заумови, що кожне покоління наново відкриватиме для себе значеннямогутніх діянь Ягве.

Така віддана віра через дотриманням заснованих на Біблії традицій значно відрізнятиметься від традиціоналізму, мертвої релігіїживого покоління, позбавленої своєї початкової цінності та запалу. Зрештою, нам потрібно зробити віру, засновану на Біблії, власною. Ніхто (особливо наші предки) не може повірити за нас.

`Які пам’ятники, особисті меморіали з власної подорожі з Господом допомагають вам пам’ятати Його діяння для вас?`