---
title: 'Пам’ятники Благодаті'
date: 11/10/2025
---

> <p>Пам’ятний вірш</p>
> «Адже Господь, ваш Бог, осушив перед вами води Йордану, доки ви не перейшли, — так само як Господь, ваш Бог,учинив і з Червоним морем, яке Він осушив перед нами,доки ми не перейшли; і щоб усі народи землі пізнали,що Господня рука могутня, та щоб ви боялися Господа,вашого Бога, поки будете жити» (І. Нав. 4:23, 24).

### Біблійні тексти для дослідження
І. Нав. 3, 4; Чис. 14:44; Луки 18:18–27; Івана 14:26; Євр. 4:8–11.

Поліцейський патруль зупинив автомобіль Джона та попросивпоказати його водійське посвідчення. І в цей момент Джон згадав,що залишив свій гаманець із посвідченням в офісі. Джон пояснив,що сталося, а офіцер запитав про його роботу. Джон відповів, щовін викладач. Виписуючи Джону штраф, офіцер порадив йому несприймати це як штраф.

«Це плата за навчання, — сказав він. — Якщо люди хочуть чогосьнавчитися, вони платять за навчання. Це урок для вас, щоб навчитися не забувати водійське посвідчення, коли сідаєте за кермо. На вседобре, учителю!»

Ми, люди, схильні забувати те, що не завжди перебуває в нашомуполі зору. Ми забуваємо відповідати на телефонні дзвінки й електронні листи, поливати рослини, вітати з днем народження тощо. Однак схильність забувати про наші духовні потреби може мати значно серйозніші наслідки, ніж просто отримання штрафу, адже від цього залежить наша вічна доля.

Цього тижня ми заглибимося в біблійну історію про перехід ізраїльтян через Йордан та подумаємо, чого можемо навчитися з їхнього досвіду.