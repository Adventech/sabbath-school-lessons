---
title: 'Князь Миру'
date: 30/10/2025
---

Як наведені нижче тексти описують майбутнє, яке Бог передбачив для Свого народу? Ісаї 9:5, 6; 11:1–5; 60:17; Осії 2:18; Міхея 4:3.

Незважаючи на те, що основна увага уроку цього тижня була зосереджена на керованих та підтримуваних Господом старозавітних війнах, ми повинні згадати іншу, не менш важливу тему пророчих писань Старого Завіту, а саме: майбутню мирну месіанську еру. Месія зображений як «Князь миру» (Ісаї 9:5, переклад І. Огієнка). Він започаткує Царство, де пануватиме мир, де лев і ягня пастимуться разом (11:1–8), там не буде ні руйнування, ні кривди (11:9), натомість пануватиме мир (60:17), який тече, немов ріка (66:12, переклад І. Огієнка).

Прочитайте уривок 2 Цар. 6:16–23. Які глибші цілі Бога щодо Його народу та людства відкриває ця історія?

Проаналізуймо історію про нагодування сирійської армії з ініціативи Єлисея. Замість того щоб убивати ворогів (вірш 22), пророк продемонстрував їм найвищий ідеал — мир, якого Бог завжди бажав для Свого народу. Зауважмо, що Єлисей повністю усвідомлює перевагу невидимої армії, яка оточує ворога (див. вірш 17). Хоч Бог бере участь у вселенській великій боротьбі, яка охопила і нашу планету, кінцева мета викуплення — мир, а не постійна боротьба і навіть не вічне поневолення ворога.

Насильство породжує насильство (див. Матв. 26:52), а мир породжує мир.

Розповідь про Єлисея та його слугу завершується словами: «Сирійськізагони довго не нападали на Ізраїльський край» (2 Цар. 6:23).

Подумайте про те, як ми можемо, намагаючись наслідувати Ісуса,бути представниками миру. А що ви можете сказати про власнежиття? З яким би конфліктом ви не зіткнулися, як можете бутипредставником миру, а не ініціатором ворожнечі?