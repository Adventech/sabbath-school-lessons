---
title: 'Добровільний Вибір'
date: 29/10/2025
---

`Прочитайте тексти Втор. 20:10, 15–18; 13:12–18; І. Нав. 10:40. У наведених текстах книги Второзаконня викладено закон веден ня війни та заходи проти ідолопоклонницького міста в Ізраїлі. Як ця інформація допомагає нам зрозуміти обмеження щодо знищення під час війни, у якій брали участь ізраїльтяни?`

Для опису знищення під час війни єврейський текст використовує унікальний термін хере м. Цей термін стосується «забороненого», «проклятого» або «присвяченого на знищення». Здебільшого це означає повну й безповоротну передачу людей, тварин або предметів у виключну власність Бога, а під час війни переважно передбачало їхнє знищення. Концепцію та практику хере м як повне знищення народу під час війни слід розуміти у світлі конфлікту Ягве зі вселенськими силами зла, де на карту поставлені Його характер і репутація.

Знову ж таки, від часу появи гріха у світі не існує нейтралітету: людина йде або з Богом, або проти Нього. Шлях з ГосподомЖиттєдавцем веде до життя, вічного життя, а шлях проти Нього веде до смерті, вічної смерті.

Практика повного знищення відображає справедливий Божий суд над гріхом і злом. Господь в унікальний спосіб делегував виконання частини цього вироку Своєму вибраному народові, стародавньому Ізраїлю. Воєнні процеси перебували під строгим теократичним контролем, вони були обмежені певним періодом історії, ясними вказівками щодо завоювання та чітко визначеною географічною територією – стародавнім Ханааном. Як ми побачили у вчорашньому дослідженні, люди, котрі потрапили під вирок знищення, постійно бунтували проти Божих намірів, кидали їм виклик та ніколи не каялися. Отже, Боже рішення знищити їх не було ані свавільним, ані націоналістичним.

Ба більше, Господь поставився б до Ізраїля так само, якби вони вирішили запозичити спосіб життя ханаанців (пор. з Втор. 13). Навіть якщо здається, що групи, розташовані по обидва боки Божественної війни, заздалегідь визначені (ізраїльтяни повинні успадкувати землю, а ханаанці мають бути знищені), є можливість переходити з одного боку на інший, як сталося в житті Рахав, Ахана та ґіввійців.

Людям не надавали безпідставний захист та їх не піддавали безпідставному закляттю. Хто перебував у стосунках з Ягве, той міг втратити свій привілейований статус через повстання; і навпаки, хто перебував під закляттям, мав можливість підкоритися владі Ягве й жити.

`Які уроки з упертої непокори ханаанців ми можемо взяти для себе сьогодні?`