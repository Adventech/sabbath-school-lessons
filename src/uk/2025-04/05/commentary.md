---
title:  Додаткові матеріали до уроку
date:   31/10/2025
---

**Пам’ятний вірш:** «Знищив усіх тих царів і завоював їхні землі. Усе це зробив Ісус протягом одного військового походу, оскільки Господь, Бог Ізраїля, воював за Ізраїль» (І. Нав. 10:42).

**Криголам**

1. Згадайте ситуацію з вашого життя, коли ви стали свідком явної несправедливості (щодо вас чи когось іншого). Що ви тоді відчували і як ця подія на вас вплинула?
2. Розкажіть про випадок, коли вам довелося прийняти дуже непопулярне, але справедливе рішення (наприклад, покарати когось, звільнити, зробити зауваження). Що було найважчим у цій ситуації?

**Гачок:** Ми всі знаємо "ідеал" світського правосуддя: богиня Феміда, сліпа до хабарів, з точними вагами та караючим мечем. Але реальність інша. Ми бачимо, як її "зав'язані" очі насправді підглядають, її ваги нахабно схиляються від золота, а меч карає невинних, відпускаючи винних.\
А коли ми дивимось на найтемніші сторінки історії – хрестові походи, геноциди, голокости – де мільйони жертв кричать про помсту, а меч людського суду безсило мовчить... виникає питання:\
Невже за це ніколи не буде справедливої відплати? Чи існує Суддя, Якого неможливо підкупити, і Чий вирок буде остаточним? Саме про це ми сьогодні й поговоримо.

_Неділя + Понеділок_ **Верховний Суддя**

1. Як ви розумієте термін «священна війна»? Чому Бог допускає війни?
    - а) Священна війна – це збройний конфлікт, що ведеться з релігійних мотивів або за прямим дорученням Бога
    - б) У старозавітному розумінні, оскільки Бог є повновладним Володарем, усе, що відбувається, пов'язане з Його волею.
2. Яка причина того, що Бог вирішує піти зі Своїм народом війною на хананеїв? Яким був спосіб життя хананеїв?
    - а) Причиною була крайня моральна нечистота хананеїв.
    - б) Біблія описує їхні практики як "гидоти", що включали сексуальну розпусту, людські жертвоприношення (зокрема дітей), чаклунство та спіритизм (Лев. 18:24–30; Втор. 18:9–14).
    - в) Бог пояснив Аврааму, що чекав, доки "міра беззаконня" хананеїв не наповниться (Бут. 15:16).
3. Чому язичницький спосіб життя Ханаанців вимагав їх вигнання чи знищення? Як зрозуміти, коли “міра беззаконня” вже наповнилася?
    - а) Їхній спосіб життя свідчив про глибокий моральний занепад (наприклад, ритуальна проституція та жертвоприношення новонароджених).
    - б) "Міра" наповнилася, коли, попри знання про Божі чудеса (Вихід, падіння Єрихону), вони здебільшого відмовилися від покаяння і вирішили продовжувати свій гріховний спосіб життя, тим самим підписавши собі вирок.
    - в) "Міра беззаконня наповнилася" це метафора, яка наче описує колективну "хулу проти Духа Святого" всього народу. І вже довготерпіння Боже не приводить до покаяння, а лише до примноження гріха. Тому Бог вимушений перейти до суду.
4. Бут. 18:25; Пс. 7:11; 50:6; 82:1; 96:10. Що ці тексти нам говорять про характер Бога?
    - а) Бог є праведним суддею. Його рішення - це еталон справедливості
    - б) Бог виважено дає грішнику час покаятися, перед тим як здійснити Свій суд
    - в) Бог не приймає рішень поспіхом чи під впливом емоцій.
5. Якщо Бог є довготерпеливим та люблячим, то як Він може вести “священні війни”?
    - а) Його святість не терпить гріха, покарання за який – смерть (Рим. 6:23). Бог оголосив війну гріху, де б той не був, навіть в Ізраїлі.
    - б) Концепція стає зрозумілою, якщо розглядати її як дію Бога-Судді.
    - в) На відміну від імперських воєн, війни Ізраїлю велися не для людської слави, а для встановлення Божої справедливості та миру.
    - г) Суть священної війни – в утвердженні суверенітету Бога (як Воїна, Царя чи Судді), Який не буде вічно терпіти повстання проти Свого порядку. Його мета – відновлення справедливості.
6. Якщо Бог як Суддя Всесвіту допускає суд над народами у Священній війні через людей, то чому сьогоднішні війни не можна виправдати тими ж біблійними термінами?
    - а) Це було дозволено лише для завоювання або захисту Обітованої землі в конкретний історичний період. Подальша агресія чи розширення імперії були заборонені.
    - б) Війна ніколи не виходила з людських амбіцій, а була священним обов'язком, даним через пророків (Мойсея, Ісуса Навина).
    - в) Воїни не отримували плати, а мародерство і взяття трофеїв були суворо заборонені. Більше того, в Ізраїлі не було регулярного війська.
    - г) Участь вимагала духовної підготовки та оновлення завіту (піст, обрізання, святкування Пасхи).
    - д) Перемога залежала виключно від прямої участі Бога. Коли Ізраїль діяв без Божого дозволу або порушував завіт, він зазнавав поразки.
7. Чому боротьба з гріхом іноді може вимагати радикальних дій з нашого боку, як це мав зробити народ Ізраїля в Ханаані?
    - а) Тому що диявол завжди намагається зобразити гріховне життя привабливим, і кожна спокуса є великою небезпекою. Як сказано: "Ніхто не може служити двом панам" (Мт. 6:24) – ми мусимо або радикально видалити спокусу, або неминуче впадемо в гріх.
8. Мих.7:18 "Хіба є ще такий Бог, як Ти, Котрий прощає гріхи, відпускаючи (забуваючи) провини залишка Своєї спадщини? Бог не постійно гнівається, позаяк Він – Той, Хто любить виявляти милосердя".

_Вівторок + середа_ **Добровільний вибір**

1. Порівняйте дві групи віршів,
    - Вих. 23:28-30; 33:2; 34:11; Чис. 33:52; Втор. 7:20;
    - Вих. 34:13; Втор. 7:5; 9:3; 12:2, 3; 31:3, 4.	
        - а) ми бачимо що початковим наміром Бога, було вигнання мешканців "обіцяної землі";
        - б) натомість, всі їхні жертівники, боввани, святі дерева, пагірки, кам'яні ідоли та загалом місця поклонінь, мали бути знищені;
        - в) Втор. 20:15-18 - деякі народи все ж мали бути вчинені закляттям та винищені, бо "міра їхнього беззаконня сповнилась"
2. Чи було ставлення Бога до Ізраїльтян м'якішим, аніж до ханаанців?
    - а) неодноразово Бог попереджає Свій народ, щоб вони не уподібнились ханаанцям, інакше так само, будуть піддані закляттю та знищені (Втор. 13:12-18)
    - б) був момент, коли Бог відмовився від Свого народу та готовий був його знищити (гріх золотого теляти)
    - в) а також пригадайте історію з Аханом
    - г) все це говорить про те, що Божий народ не може розраховувати на те, що Бог буде ліберально ставитись до їх гріхів.
3. Чи могли мешканці Ханаану, опинитися в лавах Божого народу? А навпаки?
    - а) Втор. 20:10 – спочатку, Ізраїль мав пропонувати мир мешканцям міста, яке вони прийшли завойовувати;
    - б) будь хто мав можливість підкоритись владі істинного Бога та жити (Рахав, Гіввійці);
    - в) ті хто мав стосунки з Яхве теж могли втратити свій статус через бунт. Як можливий був перехід до Божого табору, так само був відкритий шлях і з нього.
4. Якщо початковою метою завоювання Ханаану було вигнання мешканців Обітованої землі, а не знищення їх, чому ізраїльтянам все ж довелося вбивати стільки людей?
    - а) І.Нав. 10:40 – більшість Ханаанців, як і фараон, зробили запеклими свої серця, та були неспроможні визнати Божу владу
5. Інколи можна почути думку, що неможливо втратити спасіння, чи згодні ви з нею?
    - а) ніхто не може забрати нас у Христа, але ми можемо добровільно відмовитись від спасіння
6. Втор. 30:19-20 “Сьогодні взяв я за свідків проти вас небо й землю, життя та смерть дав я перед вами, благословення та прокляття. І ти вибери життя, щоб жив ти та насіння твоє, щоб любити Господа, Бога свого, щоб слухатися голосу Його та щоб линути до Нього, бож Він життя твоє, і довгота днів твоїх, щоб сидіти на цій землі, яку заприсягнув Господь батькам твоїм Авраамові, Ісакові та Якову, дати їм”.

_Четвер_ **Князь Миру**

1. Яке майбутнє передбачив Бог для Свого народу згідно з пророцтвами Ісаї, Осії та Міхея? (Іс.9:5-6; Ос.2:18; Міх.4:3)
    - а) Мирне месіанське царство, де не буде кривди та руйнування.
    - б) Царство, у якому лев і ягня житимуть у гармонії.
    - в) Час, коли народи не вчитимуться воювати, а мир потече, як ріка.
2. Чому Месію названо “Князем миру”?
    - а) бо Його влада ґрунтується на любові, праведності й справедливості;
    - б) бо Він прийшов примирити людину з Богом;
    - в) бо Його Царство утвердить вічний мир між народами.
3. Якщо Христос названий “Князем миру”, то чому сатана є “князем цього світу” (Ів. 12:31), і як ці два титули розкривають суть великої боротьби?
    - а) Христос встановлює Царство миру, тоді як сатана сіє розбрат і страх;
    - б) Обидва мають владу, але лише Христос править у праведності, любові та самопожертві;
    - в) Цей контраст показує, що мир не може існувати поруч із гріхом, а остаточна перемога належить Христу.
4. 2 Цар.6:16-23. Про що говориться в цій історії?
    - а) Пророк Єлисей молився, і Бог відкрив очі його слузі, щоб той побачив небесне воїнство навколо них. Потім Єлисей помолився,  і сирійці осліпли, Елисей привів їх до Самарії, де Бог знову відкрив їм очі, і вони побачили себе серед Ізраїля. Єлисей не дозволив убити ворогів, а нагодував їх і відпустив з миром.
5. Якщо Бог допускав війни Ізраїлю, то чому через Єлисея Він наказав нагодувати ворогів, а не знищити їх?
    - а) показати, що Його шлях – це шлях милості, а не насильства;
    - б) навчити народ довіряти Божому керівництву, а не людській силі;
    - в) протиставити дух миру Христового – духу помсти, який походить від сатани.
6. Як ми можемо бути представниками миру у власному житті, наслідуючи Ісуса?
    - а) пробачаючи і шукати злагоду замість конфлікту;
    - б) виявляючи терпіння й доброту навіть до ворогів;
    - в) свідчачи, що справжня сила — у миротворчості, а не у ворожнечі.
7. Як знання біблійного контексту допомагає зрозуміти Божий характер у питаннях війни та миру?
    - а) воно показує, що Бог діє справедливо, але завжди прагне врятувати;
    - б) дає розуміння, що Його суди спрямовані на виправлення, а не знищення;
    - в) навчає, що мета Божої боротьби — не перемога насильством, а відновлення миру й правди.
8. Іс.2:4 «І зробить Він суд між народами, і розсудить численні племена. І перекують вони мечі свої на лемеші, а списи свої — на серпи; не піднесе меча народ на народ, і не будуть більше вчитися воювати».

**ВИСНОВОК:** Війна з усіма її жахливими наслідками ніколи не була частиною Божого плану для світу. Він працює над тим, щоб відновити вічний мир у нашому світі й у Всесвіті, однак для цього Йому потрібно раз і назавжди викорінити зло.