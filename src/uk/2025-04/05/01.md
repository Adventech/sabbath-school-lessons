---
title: 'Бог Воює За Вас'
date: 25/10/2025
---

### Біблійні тексти для дослідження

Бут. 15:16; Левіти 18:24–30; 2 Тим. 4:1, 8; Вих. 23:28–30; Втор.

20:10, 15–18; Ісаї 9:6.

> <p>Пам’ятний вірш</p>
> «Знищив усіх тих царів і завоював їхні землі. Усе це зробив Ісус протягом одного військового походу, оскільки Господь, Бог Ізраїля, воював за Ізраїль» (І. Нав. 10:42).

Книга Ісуса Навина містить кілька драматичних сцен. Серйозні запитання викликають картини Божественної, або священної, війни, які зображують групу людей, котрі отримали Господній наказ знищити іншу групу.

Концепція Божественної війни в Старому Завіті – складна. Тут Бог постає як суверенний Господь Усесвіту; отже, усі події мають бути пов’язані з Його волею. Тому неминуче виникає запитання: «Як Бог міг допустити такі речі?» Минулого тижня ми побачили, що Сам Бог брав участь у боротьбі, яка значно перевершує будь-яку війну в історії людства; ця боротьба пронизує кожен аспект нашого життя. Ми також побачили, що події як біблійної, так і світської історії можна повністю зрозуміти лише у світлі цієї боротьби.

Цього тижня ми продовжуємо досліджувати тему санкціонованих Богом воєн, питання обмежень та умов Божественної війни, остаточне бачення миру, запропоноване пророками Старого Завіту, та духовні наслідки цих війн.