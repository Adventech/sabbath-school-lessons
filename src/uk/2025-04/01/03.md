---
title: 'Переходь! Заволодій! Розділяй! Служи!'
date: 29/09/2025
---

`Прочитайте перший розділ книги Ісуса Навина. Що ми можемо дізнатися про структуру книги із цього вступного розділу?`

Перший розділ книги Ісуса Навина слугує вступом до всієї книги. Він складається з чотирьох промов, які відповідають чотирьом основним частинам книги: перехід (вірші 2–9); завоювання (вірші 10, 11); поділ землі (вірші 12–15); служіння в послуху Законові (вірші 16–18).

Книга Ісуса Навина містить низку Божественних ініціатив, починань. У кожній ініціативі Господь дає Ісусові конкретне завдання, пов’язане із завоюванням Ханаану, і кожне з них пізніше підтверджується в книзі після його успішного виконання.

Урешті-решт, Божі обітниці щодо завоювання Обітованої землі будуть виконані. Відтоді відповідальність за збереження землі буде покладена на ізраїльтян, і зберегти цю землю можливо лише завдяки справжній вірі й послуху, породженому вірою.

Божі ініціативи, виражені трьома дієсловами — «переходь», «заволодій» і «розділяй», отримують належну відповідь у покорі людей, яка випливає із завершальної ініціативи — «служи».

Знову ж таки, книга Ісуса Навина складається із чотирьох основних частин, кожна з яких характеризується певною концепцією, вираженою через домінування відповідних слів:

1. переходь (1:1–5:12);
2. заволодій (5:13–12:24);
3. розділяй ( 13:1–21:45);
4. служи (22:1–24:33).

Отже, сама структура книги передає її головну вістку: Божі ініціативи здійснюються не автоматично, натомість вимагають вірного відгуку Його народу. Тобто Господь здійснює для нас те, чого мисамі не можемо здійснити для себе; однак ми покликані робити те,що можемо зробити для себе, а саме: слухняно виконувати те, що Богвелить нам робити. Так було завжди в усій священній історії, так відбувається і сьогодні. Наприклад, опис Божого народу останнього часу  (див. Об’явл. 14:12) передає ту саму ідею: віра в те, що Бог здійснивдля нас, веде до послуху.

`Подумайте про деякі найцінніші для вас біблійні обітниці. Якиммає бути ваш відгук на ці обітниці, щоб вони стали реальністю?`