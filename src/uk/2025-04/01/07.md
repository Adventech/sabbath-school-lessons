---
title: 'Для Подальшого Дослідження'
date: 03/10/2025
---

Прочитайте в книзі Еллен Уайт «Патріархи і пророки» уривок із розділу «Перехід через Йордан» (с. 481, 482) та в книзі «Історія викуплення» уривок із розділу «Вхід до Обітованої землі» (с. 175).

«У Своїх обітницях і пересторогах Ісус має на думці мене. Бог так полюбив світ, що віддав Свого Єдинородного Сина, щоб я, віруючи в Нього, не загинув, але мав життя вічне. Досвіди, описані в Слові Божому, повинні стати моїми досвідами. Молитва й обітниця, настанова й пересторога є моїми... Коли віра в такий спосіб приймає та засвоює принципи істини, тоді вони стають частиною єства й рушійною силою життя. Прийняте в душу Боже Слово формує думки та долучається до розвитку характеру» (Е. Уайт. Бажання віків. С. 390, 391).

«Немає жодного питання, на якому слід серйозніше зупинитися, яке треба частіше повторювати й міцніше закріпити у свідомості всіх, ніж питання про неможливість грішної людини заслужити щось своїми найкращими добрими ділами. Спасіння отримуємо лише через віру в Ісуса Христа» (Е. Уайт. Віра і діла. С. 19).

**Запитання для обговорення:**

`Хоч обставини життя й переживання Ісуса Навина відрізняються від наших, які духовні принципи ми можемо почерпнути з його життя, щоб застосувати у власному? Однак, намагаючись проводити аналогії, чому ми завжди маємо пам’ятати про контекст?`

`Обговоріть зв’язок між обітницями Господа щодо благодаті і щодо послуху Закону. Як вони доповнюють одні одних? Чому небезпечно надмірно наголошувати на одних за рахунок інших? Тобто чому небезпечно акцентувати на Законі за рахунок применшення значення благодаті та навпаки?`

`На підставі уроку цього тижня, як би ви визначили успіх з погляду Біблії? Яке місце займає матеріальне процвітання в християнському визначенні успіху?`

`Уявіть, що міг відчувати Ісус Навин як наступник Мойсея. Що Господь пообіцяв новому лідеру, аби підтримати його? (Див. І. Нав. 1:5).`