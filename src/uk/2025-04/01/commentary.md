---
title:  Додаткові матеріали до уроку
date:   03/10/2025
---

**Пам’ятний вірш:** «Отже, будь сильний духом і дуже мужній, аби старанно дотримуватися й діяти згідно з усім Законом, про який тобі заповів Мій слуга Мойсей. Не ухиляйся від нього ні праворуч, ні ліворуч, щоб тобі щастило в усіх твоїх справах» (І. Нав. 1:7).

**Криголам:** Чи доводилося вам на роботі/навчанні керувати проектом/групою людей? Чи легко брати відповідальність за інших? Що допомагає бути ефективним лідером?

_Неділя_ **Новий Мойсей**

1. Які настанови Бог дає Ісусу на початку його служіння (І. Нав. 1:1-9)?
	- а) Бог нагадує про Свою обітницю, що ізраїльтяни житимуть в землі обітованій (в.2-4)
	- б) Бог обіцяє Ісусу таку ж підтримку, як і Мойсею (в.5)
	- в) Запорука успіху - постійне перебування у Божому Слові (в. 8)
2. Що ми знаємо про особистість Ісуса Навина з книг Мойсея?
	- а) Вих. 17:9-14 - перша згадка в Біблії про Ісуса Навина. Ісус був тим, хто зібрав та очолив військовий загін у битві за Амаликитянами;
	- б) Вих.24:13; 33:11 - він був слугою Мойсея;
	- в) Чис.11:27-29 - захищав авторитет Мойсея;
	- г) Чис. 13:8 - він походив з Єфремового племені та був серед 12 розвідників, його справжнє ім’я Осія;
	- д) Чис. 13:16 - Мойсей назвав його ім’ям Ісус;
	- е) Чис. 14:6,30,38 - Ісус та Халев були єдиними з покоління тих, хто вийшов з Єгипту, хто наслідував Ханаан;
	- є) Чис.27:18, Втор.1:38 - Бог Сам обрав Ісуса як наступного лідера Ізраїлю, давши йому характеристику, як “мужа, що в ньому Дух” (“обдарованого Духом”);
	- ж) Втор.34:9 - “Ісус… був повний духа мудрости” і народ слухав його.
3. Чому Ісус Навин був готовий стати новим лідером народу?
	- а) окрім власне Божого посвячення, Ісус Навин був помічником Мойсея протягом значної частини періоду виходу (Вих. 17:9-10; 24:13)
	- б) Він користувався повагою у народу (І. Нав. 1:16-18)
	- в) він був тим, хто не покладався на власні зусилля, а в усьому шукав Божого керівництва.
4. Якщо Ісус Навин був відважним воїном, чому Бог тричі повторює, щоб він ”був сильний та відважний” (І. Нав. 1:6,7,9)?
	- а) Попереду перед Ізраїльським народом стоїть задача завоювання Ханаану, що потребує певної рішучості
	- б) Під час виходу їзраїльтяни були дуже примхливим, неслухняним народом (“твердолобим” (Вих. 33:3)). М’які лідери (такі як Аарон), не могли ним ефективно керувати (випадок з тільцем)
	- в) Божий ворог завжди сподівається на людську слабкість при гріховних спокусах та нерішучість у принципових питаннях.
5. У чому різниця місії Мойсея від того, що належало зробити Ісусу Навину? Що спільне і що відмінне між Мойсеєм та Ісусом?
	- а) спільне:
		- обидва сильні лідери Ізраїлю;
		- обоє названі “Господній слуга” (Втор.34:5, І.Нав.24:29);
		- Мойсей та Ісус Навин мали однакову місію - ввести Ізраїль до Ханаану;
		- обидва мали досвід надприродного переходу через воду: Мойсей перевів народ через Червоне море, а Ісус - через Йордан;
		- обидва уклали завіт: Мойсей на Сінаї, Ісус - у Сихемі;
		- Бог був як з Мойсеєм, так і з Ісусом (І.Нав.1:5).
	- б) різне:
		- походження і виховання: Мойсей отримав виховання у палаці фараона, Ісус Навин виховувався серед поневолених ізраїльтян;
		- Мойсей вивів народ з Єгипту, але не ввійшов до Ханаану, а Ісус Навин не мав досвіду виведення народу з Єгипту, але ввів їх до землі обітованої - Мойсей почав те, що закінчив Ісус Навин;
		- Мойсей спілкувався з Богом лицем до лиця, а Ісус через первосвященика Елеазара за допомогою уріму (Чис.27:21).
6. Чому важливо завжди пам’ятати, Хто справжній невидимий Лідер церкви або мого життя? Як це впливає на мої рішення та цілі?
7. І.Нав. 1:5 - “...як Я був з Мойсеєм, так буду з тобою; Я не полишу тебе і не покину”

_Понеділок+вівторок_ **Спадкоємці обітниць**

1. І.Нав. 1. Які виклики стояли перед Ізраїлем та його новим лідером?
	- а) перехід (в. 2-9 → І.Нав.1:1-5:12);
	- б) завоювання (в. 10-11 → І.Нав. 5:13-12:24);
	- в) розподіл землі (в. 12-15 → .Нав. 13:1-21:45);
	- г) послух та служіння (в. 16-18 → І.Нав. 22:1-24:33).
	- д) за цими ж чотирма концепціями можна поділити і всю книгу Ісуса Навина.
2. Що із цих чотирьох викликів залежало від людей, а що від Бога?
	- а) без Бога неможливо було би здійснити перехід через Йордан, вести війну та отримати обітовану землю;
	- б) все це є Божою ініціативою, Його обітницями, від Його народу вимагалися лише віра та послух;
	- в) Божий народ завжди покликаний слухняно виконувати те, що Бог велить нам робити (Об'яв. 14:12)
	- г) це дає нам сміливість вірити, що ми є причастними до Божих обітниць про землю обітувану для віруючих всіх часів.
3. І.Нав.1:2,3. Які обітниці дав Творець Ісусу та народу?
	- а) отримають землю (І.Нав.1:2);
	- б) куди б не ступили ноги народу, та земля буде їхньою (І.Нав.1:3).
4. Чи помітили ви, що Бог сказав, що вже дав землю Ізраїлевим синам? Якщо ця земля ще не належала народу Ізраїльському, то чому Бог сказав, що вже дав її їм?
	- а) В другому вірші вжито дієслово, що означає подарунок від справжнього Власника всесвіту. "Господня земля, і все, що на ній.."
	- б) в третьому вірші, форма дієслова доконана, коли суб'єктом таких дій є Бог, ми можемо вжити термін "пророча доконана". Все обіцяне Господом у Його слові - це факт, на якому можна “стояти” міцно
	- в) Господь цією обітницею прагнув укріпити віру народу та Ісуса.
5. Якщо Господь каже, що дає (дарує) Своєму народові обітовану землю, то чому народові треба прикласти певних зусиль, щоб її отримати?
	- а) Господь хоче побудувати відносини зі Своїм народом на основі довіри;
	- б) цей процес відбувається через послух;
	- в) коли люди роблять кроки віри, то бачать реалізацію обітниць Всемогутнього;
	- г) це формує залежність людини/народу від Бога;
	- д) Матв.11:12 «.. Царство Небесне здобувається силою, і ті, хто вживає зусилля, хапають його».
6. Якими були межі землі обітованої? І.Нав.1:4-6
	- а) від пустелі до Ливану, від Евфрату до Великого моря.
7. Якщо Господь сказав: «Кожне місце, що стопа ноги вашої ступить на ньому, Я дав вам» (в.3), то чому територія обітованої землі має межі?
	- а) якщо б народ був слухняний та вірний Господу, то вся земля належали народу Божому;
	- б) але через невір’я люди себе обмежують.
8. Чи вірите ви в обітниці Божі? Яка ваша найулюбленіша? Чи практикуєте ви молитися по обітницям Божим? Як це впливає на ваш духовне життя?
9. 2-е Петра 3:9 «Не бариться Господь із обітницею, як деякі вважають це барінням, але вам довготерпить, бо не хоче, щоб хто загинув, але щоб усі навернулися до каяття.»

_Середа-четвер_ **Процвітання й успіх**

1. Яка настанова міститься у Нав. 1:8?
	- а) досліджувати Боже Слово, “щоб додержувати чинити все, що написано в ній”
2. Якщо все, що потрібно від людини це віра та послух (Втор.10:12), чому Бог каже Ісусу Навину бути сильним та відважним? Чому для досягнення успіху потрібна сила і мужність? Про яку силу та мужність говорить Господь?
	- а) в часи випробувань, ми маємо бути здатними на сміливі та впевнені рішення, що доводять нашу вірність та слухняність Богові;
	- б) будь яка боротьба потребує сили та відваги;
	- в) кожен підданий Господа бере участь у великій боротьбі проти гріха (Об'яв. 2:7);
	- г) неможливо бути сильним та відважним за будь яких обставин, не довіряючи, та не будучи слухняним Господу.
3. Як люди розуміють, що таке процвітання та успіх? А що означає справжній успіх у розумінні Біблії? Нав.1:8, Прит.9:10, Пс.1:1-3.
	- а) успіх має бути виконанням Божої волі й жити в гармонії з Його Законом;
	- б) успіх має включати духовне процвітання, а не лише матеріальні здобутки;
	- в) успіх має ґрунтуватися на мудрості та страху Божому.
	- д) ми маємо довіряти Божим обітницям навіть тоді, коли обставини виглядають непереборними (І. Нав. 1:7–9) і залишатися вірними Його Слову, навіть коли це непопулярно.
4. Якщо успіх у світі часто вимірюють грошима та славою, то чому Біблія визначає його інакше?
	- а) християни мають шукати найперше Царство Боже, а все інше буде додане;
	- б) жити за Божими принципами, які дають вічну нагороду, а не тимчасові здобутки;
	- в) бо ми маємо пам’ятати, що любов до грошей є коренем усякого зла (1 Тим. 6:10).
5. Якщо ми довіряємо Богу, то чому іноді переживаємо невдачі чи страждання?
	- а) Господь інколи випробовує і виховує нас для зрілості;
	- б) навіть Христос пройшов шлях страждання;
	- в) потрібно бачити успіх не тільки у зовнішньому, але й у внутрішньому зростанні.
6. Як ми можемо процвітати у своєму щоденному житті?
	- а) молитися і просити Божої мудрості у всіх рішеннях (Як. 1:5);
	- б) застосовувати біблійні принципи у навчанні, праці та служінні (Колос. 3:23)
	- в) використовувати свої таланти для Божої слави (Матв. 25:21).
7. Якщо Ісус Навин мав обіцянку присутності Бога, то чому йому потрібно було постійно читати Закон Божий? Хіба недостатньо обіцянки?
	- а) обіцянка дає право на перемогу, а закон дає керівництво.
	- б) Обітниця відповідала на питання: "Хто забезпечить перемогу?" — Бог.
	- в) Закон відповідав на питання: "Як нам поводитися, щоб ця перемога стала реальністю?" — Через послух.
8. Як християнин може залишатися успішним духовно навіть серед випробувань?
	- а) довіряти, що Бог керує усіма обставинами на добро;
	- б) триматися Божих обітниць, які не підводять (Євр. 10:23);
	- в) пам’ятати, що Христос уже переміг світ;
	- г) пам’ятати, що все можемо в Тім, Хто нас підкріплює — у Христі.
9. Фил. 4:13 «Я все можу в Тім, Хто мене підкріпляє,— в Ісусі Христі» (переклад І. Огієнка).

**Висновки:**

Цей урок про "Рецепт успіху" через призму служіння Ісуса Навина підкреслює, що справжнє лідерство вимагає сили, мужності та постійного перебування у Божому Слові, а успіх визначається не матеріальними здобутками, а виконанням Божої волі та духовним зростанням. Він навчає, що Божі обітниці реалізуються через віру та послух, і закликає довіряти Богу, бути відважними у вірі, застосовувати біблійні принципи у повсякденному житті та використовувати таланти для Божої слави, пам'ятаючи, що все можливо в Христі.