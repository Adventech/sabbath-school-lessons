---
title: 'Рецепт Успіху'
date: 27/09/2025
---

> <p>Пам’ятний вірш</p>
> «Отже, будь сильний духом і дуже мужній, аби старанно дотримуватися й діяти згідно з усім Законом, про який тобі заповів Мій слуга Мойсей. Не ухиляйся від нього ні праворуч, ні ліворуч, щоб тобі щастило в усіх твоїх справах» (І. Нав. 1:7).

### Біблійні тексти для дослідження
Втор. 18:15–22; І. Нав. 1; Євр. 6:17, 18; Ефес. 6:10–18; Псал. 1:1–3; Римл. 3:31.

Бенджамін Зандер, музичний керівник Бостонського філармонічного оркестру, викладав урок інтерпретації музики. Він знав, що студенти дуже хвилюватимуться, коли викладач оцінюватиме їхню роботу. Щоб заспокоїти студентів та розкрити їхній повний потенціал, на першому уроці він оголосив, що за свою роботу всі отримають «А» (найвищий бал). Це «А» було не виправданням очікувань, а можливістю жити так. Єдина вимога полягала в тому, щоб упродовж перших двох тижнів семестру студенти написали листа, але датували його часом завершення занять. У листі вони повинні були пояснити, чому заслужили високу оцінку.

Книга Ісуса Навина розповідає про нові можливості. Мойсей, котрий упродовж 40 років був лідером в історії Ізраїлю, став частиноюминулого. Вихід з Єгипту та блукання пустелею, трагічно позначені бунтом і впертістю, закінчилися. Нове покоління бажало слухатисяБога і було готове увійти в Обіцяну землю, але не для виправданняочікувань, а заради можливості жити в ній.

Ми будемо досліджувати, як Господь відкрив нову сторінку в житті Ізраїля та як може зробити те саме і в нашому житті.