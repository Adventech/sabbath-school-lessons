---
title: 'Будь Сильним!'
date: 01/10/2025
---

`Прочитайте текст І. Нав 1:7–9. Чому Господу потрібно було двічі наголошувати Ісусові Навину, що він має бути сильним і мужнім?`

Поставлене перед Ісусом Навином завдання включало величезні випробування. Стіни ханаанських міст були неприступними, а населення країни готувалося до бою. А ізраїльтяни, прості кочівники, не володіли навіть найпримітивнішими бойовими машинами для руйнування укріплених мурів. Історія свідчить: навіть Єгипет, тогочасна супердержава, не зміг закріпитися в Ханаані.

Проте заклик до Ісуса Навина бути сильним і мужнім не пов’язаний лише з бойовим духом чи стратегією війни. Мужність і сила потрібні для того, щоб залишатися вірним Божому Слову, його конкретним вимогам, які визначали завіт Ізраїля з Ягве.

`Прочитайте тексти Ефес. 6:10–18. Про який обладунок для нашої щоденної духовної боротьби пише апостол Павло?`

Сьогодні християни, виконуючи довірену їм Господом місію, стикаються з такими самими викликами, що й Ісус Навин; тобто вони повинні воювати з власними гріховними нахилами, з началами, владами і світовими правителями темряви цього віку, з піднебесними духами злоби. Однак, подібно до Ісуса Навина, вони також мають гарантовану обітницю щодо присутності Христа: «Я з вами по всі дні аж до кінця віку!» (Матв. 28:20). Оскільки могутньої присутності  Господа було достатньо, щоб розвіяти страхи Ісуса Навина, тож цьогомає бути достатньо, щоб сьогодні розвіяти і наші сумніви й тривоги.

Наше завдання полягає в тому, щоб знати Господа настільки добре, аби довіряти Йому та Його обітницям. І саме тому нам понад усепотрібні особисті стосунки з Ним.

`Сьогодні вирішальне запитання для нас не відрізняється від того,яке постало перед Ісусом Навином: як ми можемо залишатисявірними Господу, дотримуючись Його Слова, навіть якщо це непопулярно або незручно робити?`