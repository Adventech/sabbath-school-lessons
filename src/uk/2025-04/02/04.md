---
title: 'Нова Вірність'
date: 07/10/2025
---

Прочитайте тексти І. Нав. 2:12–21 і Вих. 12:13, 22, 23. Як тексти ізкниги Вихід допомагають нам зрозуміти угоду між розвідниками й Рахав?

Угода Рахав дуже чітка: життя за життя і доброта за добро. Словохесед, «милосердя» (І. Нав. 2:12), має багато значень, які на іншихмовах важко передати одним словом. Передусім воно стосується вірності завіту, але також охоплює такі поняття, як відданість, милосердя,доброзичливість, доброта.

Слова Рахав також нагадують текст Втор. 7:12, де Сам Ягве поклявся зберігати хесед для Ізраїля: «Отже, за те, що ви будете слухнянимищодо всіх цих постанов, будете дотримуватися й виконувати їх, то Господь, твій Бог, зберігатиме з тобою завіт і обітницю милосердя (хесед), як Він присягав твоїм батькам».

Цікаво, що в тому самому 7-му розділі книги Второзаконня (вірш 26) згадується про закляття (херем) ханаанців. Однак ханаанка Рахав,також перебуваючи під закляттям, через свою нову віру претендує наобітниці, дані ізраїльтянам. Тому вона була врятована.

Перша асоціація, яка неминуче виникає у зв’язку з розмовою розвідників з Рахав, — це Пасха під час Виходу. Тоді задля збереження свого життя ізраїльтяни мали залишатися вдома та позначити боковій верхній одвірки своїх осель кров’ю жертовного ягняти.

«А кров на одвірках осель, у яких перебуваєте ви, буде ознакою.

Я побачу кров й омину вас. Не буде серед вас згубної пошесті, коли уражатиму єгипетську землю» (Вих. 12:13; див. також вірші 22, 23).

«Через послух народ мав засвідчити про свою віру. Так само всі, хто надіється на спасіння через заслуги Христової крові, повинні усвідомити, що й вони особисто мають щось зробити для забезпечення свого спасіння. Хоч від покарання за переступ нас може звільнити лише Христос, ми повинні навернутися від гріха до послуху. Людина спасається вірою, а не ділами, однак віра виявляється в ділах» (Е. Уайт. Патріархи і пророки. С. 279).

Тієї пасхальної ночі кров була знаком, який урятував ізраїльтян від смерті. Бог пощадив їхнє життя під час останньої кари в Єгипті, тому вони також мали врятувати Рахав та її сім’ю, коли знищення досягло Єрихона.

Яку потужну євангельську істину ми можемо виявити в цих двох історіях? Які євангельські уроки можемо почерпнути з них?