---
title: 'Для Подальшого Дослідження'
date: 10/10/2025
---

Прочитайте в книзі Е. Уайт «Патріархи і пророки» уривок із розділу «Союз із ґівеонітянами» (с. 505–509).

Прочитавши розповідь про Рахав та розвідників у книзі Ісуса Навина, ми більше ніде не зустрічаємо її імені в Старому Завіті, аж поки не побачимо його в родоводі Ісуса Христа. Згідно із цим родоводом, Рахав стала дружиною Салмона (з племені Юди), батька Вооза, і свекрухою Рут – іншої видатної жінки, згаданої в тому ж родоводі (див. Матв. 1:5;порівняйте з Рут 4:13, 21). Через свою віру в Бога єрихонська блудниця,засуджена на повне знищення, стає важливою ланкою в царському роді  Давида та прародителькою Месії. Це може здійснити Бог через вірулюдини, навіть якщо ця віра буде як гірчичне зернятко (див. Матв. 17:20; Луки 17:6).

«Її [Рахав] навернення не було винятковим проявом Божої милості до ідолопоклонників, які визнали Його Божественний авторитет.

Мешканці Ґівеона – численний народ центральної частини Краю —також залишили своє язичництво, приєдналися до Ізраїля та розділилиз ним благословення завіту.

Бог не визнає жодної національної, расової чи кастової відмінності.

Він — Творець людства. Усі люди – одна сім’я завдяки Творінню й Викупленню. Христос прийшов зруйнувати будь-яку стіну розділення, усунути всяку перешкоду у дворах храму, аби кожна душа могламати вільний доступ до Бога. Його любов настільки широка, глибокаі повна, що проникає всюди. Вона звільняє від сатанинського впливувсіх обманутих дияволом і підводить їх до Божого престолу, оточеного райдугою обітниці. У Христі немає ні юдея, ні геллена, ні раба,ні вільного» (Е. Уайт. Пророки і царі. С. 369, 370).

**Запитання для обговорення**

1. Обговоріть питання «другого шансу» (та більше), розглядаючийого з різних ракурсів. У який спосіб ми маємо надавати другий шанс (та більше) нашим ближнім? Водночас, чому нам слід бути обережними, щоб не зловживати цією ідеєю? Подумайте, наприклад, про жінку, яка перебуває в стосунках, де з нею жорстоко поводяться, а їй радять залишатися в цих стосунках, хоч насильство триває. Як тут знайти правильний баланс?

2. Поговоріть про Рахав як героїню віри. Як ми можемо оцінити відкритість людей до Бога, навіть якщо їхній спосіб життя далекий від біблійного ідеалу? Як можна поважати їхню віру, непотураючи деяким їхнім звичаям?

3. Ісусові Навину вдалося практично поєднати справедливість і благодать, щоб вийти зі скрутного становища, спричиненого обманом

ґіввійців та власним недоглядом, коли він не порадився з Господом. Подумайте про ситуацію у вашому житті, котра вимагає яксправедливості, так і благодаті. Як можна практично поєднати їх?