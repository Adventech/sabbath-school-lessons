---
title: 'Дивовижна Благодать'
date: 04/10/2025
---

### Біблійні тексти для дослідження

І. Нав. 2:1–21; 9; Чис. 14:1–12; Євр. 11:31; Вих. 12:13; Неєм. 7:25.

> <p>Пам’ятний вірш</p>
> «Вірою блудниця Рахав, прийнявши з миром розвідників, не загинула з невірними» (Євр. 11:31).

«Чому я знову це зробив?» Напевно, усі ми вимовляли ці слова. Адже гріховний коловорот зумовлює повтор помилок не тільки в історії Землі, а й у житті людства загалом та кожного з нас зокрема. Як часто ми знов і знов припускаємося тих самих гріхів!

Ізраїль отримав другий шанс увійти до Обітованої землі. Ісус Навин серйозно поставився до цієї місії. Перший крок — необхідно було чітко розуміти, із чим вони зіткнуться. Тому він послав двох розвідників, щоб вони здобули цінну інформацію про землю: її оборонну систему, військову готовність, водні ресурси, ставлення населення до військового вторгнення.

Ми можемо подумати, що Божа обітниця дати землю ізраїльтянам не вимагала від них жодних зусиль. Проте впевненість у Божественній підтримці не усуває роль та відповідальність людей. Ізраїль удруге стояв на кордоні Ханаану. Очікування високі, але коли Ізраїль востаннє був на кордоні і мав те саме завдання, це призвело до жахливої невдачі.

Цього тижня ми дослідимо дві найбільш захопливі історії з книги Ісуса Навина та побачимо, що вони і сьогодні актуальні для нашої віри. Божа благодать має безмежні можливості дивувати нас.