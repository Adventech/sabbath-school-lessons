---
title:  Додаткові матеріали до уроку
date:   05/12/2025
---

Пам’ятний вірш: «Це сталося з ними як прообраз, і записано як пересторога для нас, для яких настав кінець віків» (1 Кор. 10:11).

Криголам: Чи любите ви пазли? Чому? Як ця головоломка розвиває уважність? Сьогодні ми спробуємо скласти пазл із історій Старого Завіту та їх виконань в Новому Завіті та побачимо повну картину, яку залишили нам богонатхненні автори.

_Неділя + Понеділок_ **Біблійна типологія**

1. Що таке "біблійна типологія"?
	- а) В посібнику є приклад зі зліпком (тип) та його формою (антитипом).
	- б) Наприклад, ми маємо зліпок ключа і сам ключ. Завдяки зліпку ми можемо зрозуміти якої форми, розміру та виду нам потрібно знайти ключ.
	- в) Таким чином, знайшовши ключ, який підходить нашому зліпку – ми можемо зрозуміти, що знайшли те, що шукали.
		- зліпок (тип) – відображає початкову ідею.
		- ключ (антитип) – є втіленням або виконанням ідеї.
	- г) У Старому Завіті через пророцтва, події, обряди чи персонажі невеликими частинами відкривається те, що має виконуватися в Новому Завіті в Ісусі Христі. Наприклад:
		- жертовне ягня - вказує на викупну смерть Ісуса;
		- служіння священика в Скинії – на те, що Ісус робить у Небесному Храмі;
		- Йона, що знаходиться в череві риби – на те, що Ісус був у могилі 3 дні;
		- і так далі….
2. Пс. 22:15-19 та Ів. 19:23-24. Який із цих уривків був "зліпком", а який був самим "ключем"? Поясніть свою відповідь.
	- а) Пс. 22:15-19 – це зліпок (тип) – це пророцтво чи тінь майбутнього…
	- б) Ів. 19:23-24 – це ключ (антитип) – це виконання пророцтва в Ісусі…
	- в) Святий Дух надихав авторів Нового Завіту використовувати образи і символи Старого Завіту, щоб розкрити "істину для теперішнього часу", зокрема – істину про Ісуса та Його служіння.
3. Лк.24:27. Як Мойсей та пророки розкривають сутність служіння Ісуса Христа? Чому учні Христа цього не побачили?
	- а) Увесь Старий Завіт вказує на Христа;
	- б) неодноразово вказується на те, що Месія повинен страждати (напр. Іс.53);
	- в) учні були "сліпими" адже мали свої очікування щодо служіння Христа.
4. Як навчитися бачити ці деталі? І чи можемо ми самостійно вирішувати, що в Біблії є зліпком (типом), а що є ключем (антитипом)?
	- а) Самостійно вирішувати що є "зліпком", а що "ключем" не можна тому, що в Біблії є певні правила та принципи для застосування типології;
	- б) Біблія повинна сама пояснювати себе. Тобто, в тексті має бути конкретна вказівка про те, що це є виконанням пророцтва, образу чи події, що мала місце в Старому Завіті.
	- в) Давайте розглянемо декілька прикладів. В таблиці наведено
		- "зліпок" зі Старого Завіту;
		- та його "ключі", тобто виконання:
		- в житті Ісуса;
		- в житті Церкви;
		- в подіях останнього часу.

| Зліпок | В житті Ісуса | В житті Церкви | В подіях останнього часу. |
| --- | --- | --- | --- |
| ІЗРАЇЛЬ | Мт.2:15 Ісус як справжній Ізраїль, був викликаний з Єгипту | Гал. 6:16 "Ізраїль Божий" - духовна громада, Церква, незалежно від національності | Об'я. 7:4-8, 14 144 000 як символ усього спасенного народу |
| ВИХІД | Мт. 2:19-21 Повернення Ісуса з Єгипту | 2 Кор. 6:17 Вихід віруючих із гріха і світського оточення | Об'я.18: 4 Вихід народу Божого з Вавилону (системи зла) перед Другим Пришестям |
| СВЯТИЛИЩЕ Ів. 1:14, 2:21, Мт. 26:61 Ісус як тілесний "Намет" (Храм), у якому перебував Бог. | 1 Кор. 3:16 Церква (і віруючий) як Храм Святого Духа. | Об'я. 21:3, 22 Новий Єрусалим, де Сам Бог є Храмом |

5. Що допомагає вам зрозуміти значення біблійного тексту?
	- а) контекст;
	- б) перехресні посилання;
	- в) культурно-історичні дослідження часу, в яких відбуваються події того чи іншого біблійного уривка.
6. 1 Кор. 10:11. Це сталося з ними як прообраз, і записано як пересторога для нас, для яких настав кінець віків».

_Вівторок+середа_ **Ісус Навин як прообраз**

1. Які паралелі прослідковуються в житті Мойсея та Ісуса Навина? (Вих.3:1, 2; І. Нав.1:1-3; Чис.13:1, 2; І. Нав.2:1; Вих.3:5; І.Нав.5:15)

| Мойсей | Ісус Навин |
| --- | --- |
| Зустріч з Богом(кущ, що не згорав) | Зустріч з Вождем небесного воїнства |
| було сказано зняти сандалі | було сказано зняти сандалі |
| перевів Ізраїль через Червоне море | перевів Ізраїль через річку Йордан |
| сказано про обрізання та Пасху | обрізав народ та звершив Пасху |
| почала падати Манна | перестала падати Манна |
| простягнута рука символізувала перемогу Ізраїля | простягнута рука символізувала перемогу Ізраїля |
| виклав настанови про розподіл землі | виконав розподіл землі |

2. Чи можна вважати такі співпадіння і повторення подій випадковими? Про що вони свідчать?
	- а) Бог є автором історії, ініціатором і вершителем спасіння;
	- б) Мойсей і Ісус Навин були інструментами для реалізації Божої волі: довіреними Бога провідниками народу та виконавцями конкретних завдань;
	- в) вони повинні були покластися на Бога, коли стикалися з «неможливими» завданнями;
	- г) Господь діє в історії, створюючи зразки пророчого значення, які згодом будуть розпізнані Його народом і пророками.
3. Якщо Мойсей у Повт.Зак. 18:15-18 передвіщує появу «пророка з-посеред вас, – з ваших братів, як мене», то чому у Повт.Зак. 34:10-12 стверджується, що «в Ізраїлі більше не з’являлося такого пророка, як Мойсей»?
	- а) Життя Ісуса Навина, як і Мойсея було лише частковою тінню того, що виконалося в житті Ісуса (Дії 3:22-26, 7:37).
4. Якщо Ісус Навин був воїном і завойовником, то як він може вказувати на Князя миру - Ісуса Христа?\
Які відповідності (між життям та місіями) Ісуса Навина та Ісуса Христа?
	- а) Ісус Навин та Ісус Христос мають одне ім’я. Проте, воно не дано Ісусу Навину від народження - Мойсей змінив ім’я «Осія» («спасіння») на «Ісус Навин» («Ягве – спасіння») (Чис. 13:16);
	- б) мета війн, які провадив Ісус Навин - оселити ізраїльтян в Обітованій землі, де вони зможуть мирно насолоджуватися своєю спадщиною та створити нове суспільство, засноване на принципах Божого Закону;
	- в) служіння Месії автори Старого Завіту представляють як таке, що включає розподіл «спустошеної спадщини [Його народу]» (Іс. 49:8). Як завданням Ісуса Навина було розділити землю ізраїльтянам, так і Месія призначає духовну спадщину новому Ізраїлеві;
	- г) Ісус Христос представлений як Божественний Воїн, Котрий завдяки Своєму незмінному послуху аж до хресної смерті вестиме духовні війни Ягве проти сил зла (Мт. 3:13-17; Мк. 1:9–11; Лк. 3:22; Пс. 2:7, Іс. 42:1) - життя і хресна смерть Спасителя спричинили вигнання сатани, здобули перемогу над нашими духовними ворогами, забезпечили духовний відпочинок Його народові та гарантують викупленим спадщину (Еф. 4:8; Євр.1:4; 9:15).
5. Євр.4:8-11. Якщо Ісус Навин уже дав народові відпочинок, то чому Новий Завіт стверджує, що істинний відпочинок не був досягнутий?
	- а) Ісус Навин приніс народу буквальний відпочинок в Ханаані, але, на жаль, тимчасовий відпочинок;
	- б) Павло говорить, що Ізраїль не ввійшов у цей відпочинок через невір’я (Євр.3:19) - з часом народ відійшов від Бога і війни відновилися, зрештою вони втратили землю;
	- в) Відпочинок, про який говорить ап. Павло, можливий лише у Христі - це спокій спасіння та остаточного викуплення.
6. Що для вас означає вже зараз мати "відпочинок" в Ісусі Христі?
	- а) Біблійний коментар АСД: «Ми входимо в Божий "відпочинок" тоді, коли «зрозуміємо» Ісуса (Євр.3:1) і слухаємося Його голосу, коли виявляємо віру в Нього, коли залишаємо наші власні зусилля, щоб заслужити спасіння (Євр.4:10), коли підходимо до престолу благодаті (Євр.4:16)».
7. 1 Кор. 13:12: «Тепер бачимо, як у дзеркалі, неясно; тоді ж - обличчям до обличчя. Тепер знаю частково, а тоді пізнаю так, як і сам був пізнаний».

_Четвер_ **Ісус Навин і ми**

1. У чому подібність і в чому відмінність місії Ізраїлю за часів Ісуса Навина і місії Церкви? 1Тим.1:18; Еф.6:10–12.
	- а) Ізраїль і Церква отримали свою місію від Бога і мають обіцянки про Землю.
	- б) Методи для здійснення місії у Ізраїля були військовими і включали в себе завоювання і очищення земель від ідолопоклонства.
	- в) Методи місії Церкви мають духовні знаряддя і включають в себе проповідь, місіонерську роботу, молитви, служіння ближнім і т.д.
	- г) Місія Ізраїлю була зосереджена на фізичному завоюванні землі обітованої (Ханаану).
	- д) Місія Церкви має духовний, вселенський характер – духовне спасіння і життя вічне на обітованій Землі.
2. Наскільки успішною була місія Ізраїлю за часів Ісуса Навина?
	- а) Ісус Навин привів ізраїльтян до Землі Обітованої і завоював її, розділивши землю між 12 колінами ізраїльськими. Їх успіх пояснюється сильною вірою Ісуса Навина, мужністю і послухом Богу.
	- б) але Ісус Навин не встиг вигнати всі народи з цієї території, і племена Ізраїлю повинні були закінчити розпочате ним.
3. Якщо місія Ізраїлю стосувалася обмеженої території (Ханаан), то як Церкві здійснювати місію, яка охоплює всю Землю?
	- а) Місія Церкви полягає в духовному завоюванні сердець людей для Христа.
	- б) Це досягається через проповідь Євангелія, хрещення, поширення християнських цінностей по всьому світу...
	- в) «Наші церкви страждають від нестачі трудівників. Весь світ — наше поле. Місіонери потрібні в містах і селах, які ще більше віддані ідолопоклонству, ніж навіть язичники Сходу, які ніколи не бачили світла істини» (Е. Уайт, Свідчення для Церкви, т. 4, с. 156).
	- д) Це робота Божа, тому вона буде здійснена. Якби Ізраїль не відкинув Бога, то вони теж впоралися б зі своєю місією.
4. Поділіться, як і чим ви можете допомагати виконувати місію Церкви?
5. Кол 3:24: «знаючи, що в нагороду від Господа отримаєте спадщину, бо ви служите Господу Христу».

**ВИСНОВОК:** Біблія не складається з окремих історій. Всі вони пов’язані між собою і переслідують одну-єдину мету: розкрити читачу Божий задум по спасінню людства. Сьогодні ми побачили, що Ісус Навин, привівши Ізраїль до Ханаану не ввів їх у відпочинок. Тільки Ісус Христос може подарувати справжній відпочинок Своєму народові: свободу від гріха та відпочинок від намагань спасти себе власними зусиллями. Тільки ті, хто перебуває в цьому відпочинку, зможуть завершити місію Христа - завойовувати душі для Божого Царства.