---
title: 'Для Подальшого Дослідження'
date: 05/12/2025
---

«Місія Христа не була зрозумілою людям Його часу... Людські традиції, правила та постанови заступили від них уроки, котрих Бог бажав їх навчити. Ці правила і традиції стали перешкодою для розуміння та втілення в життя правдивої релігії. І коли на зміну прообразам прийшла Реальність в Особі Христа, вони не розпізнали в Ньому виконання всіх їхніх символів та сутності всіх їхніх обрядів. Відкинувши цю Реальність, вони і далі дотримувалися своїх символів та даремних церемоній. Син Божий прийшов, але вони продовжували просити особливої ознаки Його Приходу. У відповідь на заклик: “Покайтеся, бо наблизилося Царство Небесне!” (Матв. 3:2) вони почали вимагати чуда. Євангеліє Христа було каменем спотикання для них, бо їм потрібні були ознаки, а не Спаситель. Вони чекали, що Месія підтвердить Своє покликання великими завоюваннями і встановленням власної імперії на руїнах земних царств. На ці сподівання Христос відповів притчею про сіяча. Не силою зброї, не насильством завойовників мало бути встановлене Боже Царство, але кропітким посівом та зрощуванням нових принципів у серцях людей» (Е. Уайт. Наочні уроки Христа. С. 34, 35).

«Церква потребує вірних Халевів та Ісусів Навинів, готових прийняти вічне життя за простої Божої умови послуху. Нашій Церкві не вистачає працівників. Світ — наше поле. Місіонери потрібні в містах і селах, які зв’язані ідолопоклонством більше, ніж язичники Сходу, котрі ніколи не бачили світла істини. Справжній місіонерський дух відсутній у церквах, незважаючи на їхнє високе віровизнання; їхні серця більше не горять любов’ю до душ і бажанням привести їх до вівчарні Христа. Ми потребуємо серйозних працівників. Невже ніхто не відгукнеться на поклик, що лунає звідусіль: “Прийдіть... і допоможіть нам”» (Е. Уайт. Свідчення для Церкви. Т. 4. С. 156).

**Запитання для обговорення:**

`Як біблійна типологія допомагає вам краще зрозуміти служіння Ісуса Христа для вас?`

`У чому наша духовна війна подібна до завоювання Ханаану та в чому вона відрізняється?`

`Подумайте про остаточне виконання типології Ісуса Навина. Як картина світу без болю, страждань і смерті зміцнює нашу надію в щоденних життєвих труднощах?`

`Життя Ісуса Навина в певних аспектах віддзеркалювало характер Христа. Які існують практичні способи, за допомогою яких ви можете дозволити Йому більш повно відобразити у вас Свій характер?`