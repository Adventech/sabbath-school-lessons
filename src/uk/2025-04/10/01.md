---
title: 'Істинний Ісус Навин'
date: 29/11/2025
---

> <p>Пам’ятний вірш</p>
> «Це сталося з ними як прообраз, і записано як пересторога для нас, для яких настав кінець віків» (1 Кор. 10:11).

### Біблійні тексти для дослідження
1 Кор. 10:1-13; Матв. 2:15; І. Нав. 1:1-3; Дії 3:22-26; Євр. 3:7-4:11; 2 Кор. 10:3-5.

У книзі Ісуса Навина міститься ідея про те, що життя її головного героя вказує на реальність, яка значно перевершує самого героя. Цю ідею ми зауважуємо в усій Біблії, наприклад, земний Ханаан указує на незрівнянно кращу вічну Нову Землю. Так само служіння земного святилища символізувало незбагненно більшу реальність: «А Христос, Первосвященник майбутніх благ, прийшов через більший, досконаліший, нерукотворний намет, тобто неземної будови» (Євр. 9:11).

Отже, виникає запитання: у який спосіб особи й події, зображені в книзі Ісуса Навина, указують на когось або щось у майбутньому? Як ми можемо бути впевнені, що таке тлумачення книги правомірне? Які біблійні принципи уможливлюють застосування книги Ісуса Навина до новозавітних реалій та подій останнього часу?

Цього тижня ми стисло розглянемо принципи тлумачення Біблії, зокрема такий засіб, як типологія. Ми дізнаємося, що сама Бібліямістить ознаки типології, а життя Ісуса Навина є прообразом служіння Месії й указує на завершення історії людства.