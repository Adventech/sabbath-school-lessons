---
title: 'Тип і Антитип'
date: 01/12/2025
---

Тлумачі Біблії не можуть самовільно вирішувати, що є біблійним прообразом (типом) або як цей конкретний прообраз стає дійсністю (антитипом) у Новому Завіті та поза ним. Сама Біблія містить певні правила й принципи щодо застосування біблійної типології.

У такий самий спосіб Новий Завіт розкриває, як конкретний прообраз (тип) стає дійсністю в трьох різних реальних (антитипічних) фазах: (1) у житті Христа (христологічне здійснення); (2) у досвіді Церкви (еклезіологічне здійснення); (3) наприкінці часу (есхатологічне здійснення).

Ми можемо знайти ці типи й антитипи в усій Біблії, і нам було б дуже корисно досліджувати їх, адже вони відкривають, як розуміти Слово Боже та які істини воно містить про Ісуса, спасіння і нашу найбільшу надію.

**Проаналізуйте такі старозавітні прообрази (типи): Ізраїль, вихід і святилище. Як став дійсністю кожен з них у трьох реальних (антитипічних) фазах: христологічній, еклезіологічній та есхатологічній?**

1. Ізраїль
	- a. Христологічна фаза (Матв. 2:15):
	- б. Еклезіологічна фаза (Гал. 6:16):
	- в. Есхатологічна фаза (Об’явл. 7:4-8, 14):
2. Вихід
	- a. Христологічна фаза (Матв. 2:19–21):
	- б. Еклезіологічна фаза (2 Кор. 6:17):
	- в. Есхатологічна фаза (Об’явл. 18:4):
3. Святилище
	- a. Христологічна фаза (Івана 1:14; 2:21; Матв. 26:61):
	- б. Еклезіологічна фаза (1 Кор. 3:16, 17; 2 Кор. 6:16):
	- в. Есхатологічна фаза (Об’явл. 3:12; 11:19; 21:3, 22):

` `

«Оскільки Біблія має одного Божественного Автора, різні її частини узгоджуються одна з одною... Усі доктрини Писання пов’язані одна з одною; тлумачення окремих уривків відповідає всім ученням Святого Письма на цю тему» (Довідник з теології адвентистів сьомого дня. С. 65).

`Що ви робите, коли не можете зрозуміти значення певних біблійних уривків?`