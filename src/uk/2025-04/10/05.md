---
title: 'Ісус Навин і Месія'
date: 03/12/2025
---

Життя й діяльність Ісуса Навина слід розглядати крізь призму типології. Проваджені ним війни – це історичні події, які становлять важливий сегмент історії Ізраїля. Мета цих воєн — оселити ізраїльтян в Обітованій землі, де вони зможуть мирно насолоджуватися своєю спадщиною та створити нове суспільство, засноване на принципах Божого Закону.

Пізніше автори Старого Завіту, зокрема пророк Ісая, представляють служіння Месії як таке, що включає розподіл «спустошеної спадщини [Його народу]» (Ісаї 49:8), використовуючи ту саму поширену в книзі Ісуса Навина термінологію. Як завданням Ісуса Навина було розділитиземлю ізраїльтянам, так і Месія, зображений як новий Ісус Навин,призначає духовну спадщину новому Ізраїлеві.

Прочитайте уривок Євр. 3:7-4:11. Як Новий Завіт підтверджує, що Ісус Навин, новий Мойсей, — це прообраз Ісуса Христа?

Автори Нового Завіту пов’язали багато аспектів служіння Ісуса Христа з діяльністю Ісуса Навина. Як Ісус Навин увійшов до Ханаану після 40 років подорожі пустелею, так і «істинний Ісус Навин», Христос-Спаситель, розпочав Своє земне служіння після 40 днів, проведених у пустелі (Матв. 4:1-11; Луки 4:1–13); а також Йогослужіння на Небі настало після воскресіння й 40 днів перебування впустелі нашої Землі (Дії 1:3, 9-11; Євр. 1:2).

Після хрещення Ісуса в річці Йордан (це Його «перехід через Йордан»; Матв. 3:13-17; Марка 1:9–11) євангельські автори цитують тексти Псал. 2:7 із месіанського псалма та Ісаї 42:1 із пісні простражденного Слугу Ягве (див. Матв. 3:17; Марка 1:11; Луки 3:22).

Отже, через Його хрещення Ісус представлений як Божественний Воїн, Котрий завдяки Своєму незмінному послуху аж до хресної смертівестиме духовні війни Ягве проти сил зла.

Життя і хресна смерть Спасителя спричинили вигнання сатани,здобули перемогу над нашими духовними ворогами, забезпечилидуховний відпочинок Його народові та гарантують викупленим спадщину (див. Ефес. 4:8; Євр. 1:4; 9:15).

Що означає мати можливість «відпочити» в тому, що Христосздійснив для нас? Тобто, як ми можемо мати впевненість, що Ісус переміг сатану за нас?