---
title: 'Спадкоємці Обітниць, В’язні Надії'
date: 22/11/2025
---

### Біблійні тексти для дослідження

Бут. 3:17-24; Втор. 6:3; І. Нав. 13:1-7; Євр. 12:28; Левіти 25:1 5, 8-13; Єзек. 37:14, 25.

> <p>Пам’ятний вірш</p>
> «До твердині верніться, о в’язні надії! І сьогодні звіщаю: Подвійно тобі поверну!» (Зах. 9:12).

У розділах 13-21 книги Ісуса Навина містяться довгі переліки географічних межових знаків, які окреслюють частини землі, виділені племенам Ізраїлю. Для сучасного читача ці списки можуть видатися неактуальними, але вони ґрунтуються на теологічному розумінні Обітованої землі, важливому для нас сьогодні. За допомогою цих конкретних переліків Господь бажав навчити ізраїльтян, що Обітована земля не ілюзорна мрія, вона була обіцяна їм у дуже відчутний, дійсний спосіб. Але вони мали втілити цю обіцянку в реальність, виконавши її.

Господь бажав дати їм землю у спадок і в цьому дарі мала виконатися Божа обіцянка їхнім батькам. «Ось Я віддав вам цю землю. Увійдіть туди і заволодійте краєм, про який присягався Господь вашим батькам, Авраамові, Ісаакові та Якову, обіцяючи дати їм та їхнім нащадкам після них» (Втор. 1:8). Проте ізраїльтяни також мали виконати певну роль.

Цього тижня ми розглянемо деякі богословські концепції, пов’язані з Обітованою землею, та їхнє духовне значення для тих, хто вірить, що всі обітниці зосереджені в Ісусі Христі.