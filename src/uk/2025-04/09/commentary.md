---
title:  Додаткові матеріали до уроку
date:   28/11/2025
---

Пам’ятний вірш: «До твердині верніться, о в’язні надії! І сьогодні звіщаю: Подвійно тобі поверну!» (Зах. 9:12).

**Криголам:**

1. Назвіть один найкращий подарунок, який Ви коли-небудь отримували (талант, навичка, можливість). Що було складніше: Отримати цей дар, чи навчитися ним користуватися/розвивати його?
2. Чи завжди подарунки накладають обов'язки та відповідальність?
3. Уявіть, що Ви поїхали на відпочинок у дуже гарний орендований будинок. Знаючи, що Ви — лише гість і скоро повернетеся додому, на що Ви будете витрачати більше часу та енергії: (1) На ремонт і облаштування орендованого будинку, чи (2) на планування і підготовку до повернення у свій справжній дім?

_Неділя + Понеділок_ **Едем і Ханаан**

1. Бут. 3:17–24. Яким був наслідок гріхопадіння стосовно місця проживання першої пари людей?
	- а) втрата ідеального середовища – Едемського саду.
	- б) зміна зв'язку з садом, що стало символом розриву довірливих взаємин із Творцем.
	- в) втрата території, дарованої Господом.
2. Бут. 13:14, 15. Як патріархи сприймали обітницю про землю під час свого життя?
	- а) Вони володіли нею через віру, але реально не оволоділи нею (не була їхньою, щоб передати у спадок).
	- б) Земля залишалася даром Бога за Його ініціативою, а не невід'ємним правом патріархів.
	- в) Вони жили як спадкоємці обітниць, які мали бути виконані лише у майбутньому (Євр. 6:12).
3. Лев. 25:23; Пс. 24:1. Який особливий зв'язок існував між Богом, Ізраїлем та Обітованою землею?
	- а) Земля залишалася власністю Ягве (як Володаря всієї землі).
	- б) Ізраїль міг володіти землею лише доки перебував у стосунках і виконував приписи завіту.
	- в) На відміну від Єгипту, урожай у Ханаані залежав від дощу, нагадуючи ізраїльтянам про їхню постійну залежність від Творця.
4. Що для ізраїльтян символізувала Обітована земля?
	- а) Володіти землею означало мати свободу на противагу рабству в Єгипті.
	- б) Земля була лінзою, через яку вони пізнавали вірного Господа, Котрий виконує обітниці.
	- в) Обіцяна земля стала новим символом рясно забезпеченого життя (як Едемський сад).
6. Якщо Адам і Єва не зробили нічого, щоб заслужити Едемський сад, а Ізраїль не зробив жодного внеску, щоб заслужити Ханаан (Втор. 9:4-6), то чому порушення Завіту з боку Ізраїлю призводило до втрати землі, тоді як Едем був втрачений назавжди?
	- а) В обох випадках земля була даром благодаті.
	- б) Ізраїль отримав умовний завіт із Законом; Господь, як Власник (Лев. 25:23), мав право виселити орендарів за порушення, але зберігав обітницю відновити Завіт у майбутньому.
	- в) Втрата Едему була назавжди (до відновлення через Христа), тоді як втрата Ханаану була тимчасовим покаранням, покликаним до покаяння.
7. Якщо Бог — Власник усієї землі (Пс. 24:1), а ми є "чужинцями й приходьками" на Його території (1 Петра 2:11), як нам узгодити володіння приватною власністю (будинки, автомобілі, бізнес) із біблійним закликом "жити чужинцем"?
	- а) Наша власність — це не право, а довіра від Бога, що вимагає відповідального управління (старательства) Його ресурсами.
	- б) Жити чужинцем — це мати духовну ідентичність, яка не прив'язана до земного коріння; пріоритети мають бути спрямовані на Небесне Місто (Євр. 11:10, 13).
	- в) Власність має служити цілям Царства, а не задоволенню особистої жадібності (як у випадку з Аханом).
8. Виходячи з тексту (1 Пет. 2:11), що для вас особисто означає жити чужинцем і приходьком, з нетерпінням чекаючи міста, Творець і Будівничий якого – Сам Бог?
9. «Вірою Авраам покликаний на місце, яке мав прийняти в спадщину, послухався та й пішов, не відаючи, куди йде. Вірою він перебував на Землі Обіцяній, як на чужій» (Євреїв 11:8, 9).

_Вівторок + середа_ **Божа благодать**

1. І. Нав. 13:1-7. Чи легко було отримати цей дарунок ізраїльтянам?
	- а) якби не Боже керівництво, для нації колишніїх рабів, а не воїнів, це було б неможливо;
	- б) Бог сказав, що повиганаяє їх;
	- в) також ми бачимо вказівку поділити землю.
2. Якщо там вже мешкали інші народи, чи справедливо було захоплювати їхню землю?
	- а) Бог є Володарем землі, Він має абсолютну владу визначати, кому належить право жити на ній;
	- б) мешканці Ханаану могли визнати владу Бога, та жити, проте вони обрали супротив.
3. П.Зак. 1:8. Якщо Божа земля для Ізраїля була лише тимчасовим місцем перебування, то чи варто було їм боротися за неї, обробляти, захищати?
	- а) Господь бажав дати землю Ізраїлю у спадок і в цьому дарі мала виконатися Божа обіцянка їхнім батькам, Він сказав: Увійдіть туди і заволодійте краєм, про який присягався» ;
	- б) Господь бажав навчити ізраїльтян, що Обітована земля не ілюзорна мрія;
	- в) повернення Ізраїля до Божої землі не означає, що Ханаан – фактичне місце розташування Едемського саду, про який мріяли патріархи;
	- г) але Господь бажав щоб Божий народ підкорив землю і насолоджувався відпочинком.
4. Яким чином ізраїльтяни заслужили право жити на обітованій землі?
	- а) Втор. 9:5 - вони ніяк не заслужили цього, це Божий дар, благодать
	- б) однак разом з даром, накладаються обов'язки, пов'язані із життям на цій землі
5. Як те, що це не заслужена Божа милість, пов'язане із нашим спасінням?
	- а) подібно до Ізраїля, ми не можемо заслужити спасіння;
	- б) це дар, на основі завітніх стосунків з Ним.
	- в) при цьому, аби бути громадянами Божого Царства, ми повинні пройти процесс освячення, аби в послусі та любові, відповідати вимогам завіту
6. Лев. 25:1-5, 8-13. Якою була мета суботнього року та ювілейного року?
	- а) мета сьомого року спочинку:
		- відпочинок землі, подібно до заповіді про суботу;
		- турбота про бідних, які могли скористатися плодами землі в цей рік;
		- довіра до Бога, що Бог дасть достатньо врожаю в попередній рік;
	- б) мета ювілейного року:
		- землю в Ізраїлі не можна було продавати назавжди Лев. 25:23, а тільки здавати в оренду, враховуючи, скільки лишилось до ювілейного року;
		- кожні 50 років, земля мала повернутись в ту сім'ю, якій вона належала на початку - це запобігало виникненню феодалізму, та ситуації, коли діти Божі лишаються без власної землі;
	- в) отже, ці закони стосувались справедливого та розумного управління землею.
7. 2Хрон.36:20, 21. Чи впорався Ізраїль з дотриманням цих законів?
8. Якщо ми хочемо і маємо жити відповідно до вимог завіту, чому ми не дотримуємось закону про суботні та ювілейні роки?
	- а) Ізраїль був державою під Божим керівництвом, не всі закони і настанови дані Богом для тих обставин, можна виконувати в наших умовах;
	- б) там де неможливе пряме виконання Божих повелінь, необхідно усвідомити та дотримуватись принципів, на яких вони ґрунтуються (запобігання експлуататорському та споживацькому ставленню до землі; запобігання утворенню феодальних еліт)
9. Еф. 2:8-9: “Бо спасені ви благодаттю через віру, а це не від вас, то дар Божий, не від діл, щоб ніхто не хвалився”.

_Четвер_ **Відновлена земля**

1. Яку надію дав Господь Ізраїлеві щодо повернення в Обітовану землю? Єрем. 24:6; 31:16; Єзек. 11:17; 28:25; 37:14, 25? Як ця обітниця була виконана?
	- а) Бог обіцяв повернути Свій народ із вигнання, відновити їхню землю та серця. Це здійснилося після Вавилонського полону, коли ізраїльтяни повернулися під проводом Зоровавеля, Ездри та Неємії (Ездр. 1:1–5).
	- б) Обітниця мала духовний характер: Бог не лише повернув народ фізично, а й відновлював їхню вірність і поклоніння (Єзек. 11:19).
	- в) Повернення стало знаком того, що Бог не залишив Свій народ, навіть у вигнанні. Воно підтвердило Його вірність завітові.
	- г) Усі пророчі обітниці були виконані остаточно в Ісусі Христі — нащадку «Давида», Який приніс справжнє відновлення (Іс.9:6; Єзек.37:25; 2Кор.1:20).
2. Як Новий Завіт переосмислює поняття Обітованої землі і які духовні благословення обіцяні християнам зараз та в майбутньому?
	- а) Новий Завіт говорить, що всі Божі обітниці виконані в Христі (2 Кор. 1:20). Земля стає символом Божого відпочинку та нового життя.
	- б) Через віру ми вже духовно «посаджені на небесах» (Еф. 2:6), що означає доступ до духовних благословень.
	- в) Христос готує нову землю та нове небо, де праведність перебуває (Об’яв. 21:1–3).
	- г) Обітована земля — це майбутня Нова Земля, відновлена Богом, де буде вічний мир та присутність Божа.
3. Якщо Бог дав Ізраїлю вічну обітницю про землю, то чому вони були вигнані і втратили її?
	- а) Обітниця була умовною: благословення залежало від вірності (Втор. 28:63–64).
	- б) Непослух і ідолопоклонство привели до вигнання (2 Цар. 17:23).
	- в) Бог допускав покарання, щоб привести народ до покаяння (Єрем. 24:6).
	- г) Втрата землі стала нагадуванням, що головна цінність — не територія, а стосунки з Богом.
	- д) Але обітниця про вічне володіння має і більш ширше виконання: вона говорить про володіння землею у Вічності. Коли Едем буде повернуто на землю.
4. Якщо Христос вже приніс духовне виконання обітниць, то навіщо ще чекати Нову Землю?
	- а) Христос забезпечив спасіння, але остаточне відновлення відбудеться після Його повернення (Об’яв. 21:1).
	- б) Духовні благословення сьогодні — це передсмак вічного життя, але не його завершення.
	- в) Гріх і смерть ще існують; остаточне звільнення станеться після тисячолітнього царювання (Об’яв. 20:4–6).
	- г) Божий план — не лише духовне, а й фізичне відновлення творіння (Рим. 8:21–23).
5. Що дає християнам надія на Нову Землю сьогодні, у час війни, втрат і невизначеності?
	- а) Упевненість, що зло не матиме останнього слова.
	- б) Силу продовжувати жити з вірою, бо Христос переміг смерть (Ів. 14:1–3).
	- в) Втіху у втраті близьких: воскресіння є певним (1 Сол. 4:16–18).
	- г) Мотивацію служити іншим, бо майбутнє — у Божих руках.
6. Як сьогодні «шукати Господа всім серцем», щоб переживати духовне відновлення, подібне до того, яке було обіцяне Ізраїлю?
	- а) через щоденну молитву, вивчення Писання, покаяння, відвернення від гріха;
	- б) через служіння іншим, через довіру до Божих обітниць, навіть коли обставини важкі.
7. 2 Пет. 3:13 «А ми за Його обітницею чекаємо нового неба й нової землі, на яких праведність пробуває».

**ВИСНОВОК:**

Обітована земля і спасіння — це дар Божої благодаті, що вимагає відповідального життя у послусі. Наша надія, як «в'язнів надії», спрямована на остаточне відновлення і вічне володіння на Новій Землі, яке забезпечив Христос.