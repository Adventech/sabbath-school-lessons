---
title: Звинувачення
date: 08/12/2025
---

`Прочитайте тексти І. Нав. 22:9-20. Які звинувачення племена Західної Йорданії висувають проти племен Східної Йорданії? Наскільки ці звинувачення були обґрунтованими?`

На відміну від першого вірша, де племена на східному боці Йордану названі за їхньою звичайною формою – «племено Рувимове та Гадове, та половина Манасіїного племені» (переклад І. Огієнка), — увірші 9 використано інший вислів: «сини Рувима, сини Ґада й синиполовини племені Манасії», що протиставляється слову «ізраїльтяни» (вірш 11), у такий спосіб наголошуючи на іншому значенні.

У цій розповіді вислів «вся Ізраїльська громада» стосується лишедев’ятьох з половиною західнойорданських племен, і це підкреслює розрив, що виник між двома групами. Справді, основне питання подальшої історії таке: чи можна вважати племена на східному березі Йордану ізраїльтянами.

Ми очікували плавного завершення історії про повернення племен зі сходу, однак виникає напруга, оскільки вони спорудили біля Йордану жертовник. У першій частині розділу не зазначено жодної причини цього вчинку, не пояснено функцій жертовника чи конкретної діяльності, пов’язаної з ним. Така невизначеність посилюється щебільше, якщо ми згадаємо про перший перехід Ізраїля через Йордан (див. розділи 3 і 4), коли весь народ підійшов до ріки, очікуючи наказусвого вождя. А тепер лише частина Ізраїля підійшла до Йордану, утім,для переходу через Йордан у протилежному напрямку.

В обох випадках народ споруджує конструкцію з каменів. Першаслугувала меморіалом, а другу з подивом сприймають як жертовник. Неминуче виникає запитання: «Що означають ці камені?» (пор. зІ . Нав. 4:6, 22). З якою метою споруджений цей жертовник: для жертво приношень чи тільки як пам’ятник? А може, серед цих племен уже починається відступництво?

Відсутність консультацій з Ісусом Навином, Елеазаром або вождями племен створює простір для непорозумінь, які потенційно можуть призвести до жахливого конфлікту.

`Прочитайте тексти Луки 6:37; Івана 7:24; 1 Кор. 4:5. Що мають на увазі Христос і Павло, закликаючи нас уникати осуджувати інших? Чому так легко робити поспішні висновки щодо мотивів людей?`