---
title: 'Життя На Обітованій Землі'
date: 06/12/2025
---

### Біблійні тексти для дослідження

І. Нав. 22; Ефес. 6:7; Івана 7:24; Чис. 25; Притчі 15:1; 1 Петра 3:8, 9.

> <p>Пам’ятний вірш</p>
> «Лагідна відповідь заспокоює гнів, а вразливе слово викликає обурення» (Притчі 15:1).

Життя в спільноті іноді може призвести до суперечок і напруги. Це трапляється і в такій спільноті, як церковна громада, де люди різного походження, соціального стану, виховання й культури живуть і працюють разом заради спільної мети.

Цього тижня ми досліджуватимемо 22–й розділ книги Ісуса Навина, аналізуючи непорозуміння, яке виникло серед ізраїльського народу. На початку книги повідомляється, що Ісус Навин наказав деяким племенам перетнути Йордан і разом з іншими племенами брати участь у завоюванні на західному боці Йордану (1:12–18). Тепер, коли завдання було виконано, вони могли повернутися. Однак на західному березі Йордану вони будують жертовник, що викликає занепокоєння серед племен Західної Йорданії.

Чому небезпечно робити поспішні висновки щодо поведінки інших? Як ми можемо сприяти єдності в громаді? Чому важливо пам’ятати про ширший масштаб нашого покликання і не захоплюватися тим, що відволікає увагу? Ось деякі із запитань, які ми розглянемо цього тижня.