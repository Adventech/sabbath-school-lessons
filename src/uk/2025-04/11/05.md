---
title: 'Лагідна Відповідь'
date: 10/12/2025
---

Прочитайте уривок І. Нав. 22:21-29 у світлі тексту Притчі 15:1. Чогоми можемо навчитися з відповіді східних племен?

Відповідь звинувачених, така ж проста й сильна, як і звинувачення,становить як тематичну, так і структурну серцевину розділу. Поки щоплемена не відповіли на звинувачення, натомість мовчки вислухали їх.

Якщо врахувати серйозність звинувачень, то їхнє терпіння є взірцем,оскільки вони продемонстрували дієвість приповісті: «Лагідна відповідьзаспокоює гнів, а вразливе слово викликає обурення» (Притчі 15:1).

Перше речення захисту — це низка Божественних титулів та іменізраїльського Бога: Ель, Елогім, Ягве (див. І. Нав. 22:22). Звинуваченіповторюють їх двічі з підсиленням, виголошуючи ці слова, як урочистуклятву, щоб розвіяти сумніви й фальшиві звинувачення, які мало непризвели до громадянської війни в Ізраїлі. Вони глибоко переконані,що Бог знає й розуміє ситуацію, і сподіваються, що делегація такожзрозуміє їх. Два з половиною племені визнають свою відповідальністьперед Господом, закликаючи Його покарати їх (пор. з Втор. 18:19; 1 Сам. 20:16), якщо вони справді винні.

Далі відбувається дивовижне відкриття, яке, з одного боку, доводить недійсність звинувачення (жертовник може слугувати не лишемісцем жертвоприношень), а з іншого – розкриває справжню мотивацію цих племен. Страх відокремлення від Ізраїля, а не відступництво, був підставою їхніх дій. Отже, будівництво жертовника не є доказом відступництва, як вважала більшість Ізраїля. Насправді все навпаки: вони діяли зі страху перед Господом, як і західні племена. Справжньою основою єдності Ізраїля є не географія чи обсяг спадщини, а їхня духовна відданість вимогам Господа.

Щирість занепокоєння племен на західному березі Йордану підтверджує їхня щира радість, оскільки невинність племен на сході доведена. Замість того, щоб відчувати поразку через аргументи своїх братів, вони виражають велику радість, що їхні підозри виявилися помилковими. Зрештою вдалося уникнути громадянської війни в Ізраїлі та зберегти єдність нації.

Як ви реагуєте на неправдиві звинувачення? Поділіться, якими принципами ви керуєтеся в таких ситуаціях. Для натхнення прочитайте тексти Псал. 37:3-6, 34, 37.