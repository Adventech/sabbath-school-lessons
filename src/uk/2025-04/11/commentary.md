---
title:  Додаткові матеріали до уроку
date: 12/12/2025
---

**Пам’ятний вірш:** «Лагідна відповідь заспокоює гнів, а вразливе слово викликає обурення» (Притчі 15:1).

**Криголам:**

1. Чи бували у вас в робочому/навчальному колективі конфлікти? Як ви їх вирішували без руйнування відносин? Що обов’язково треба робити при розгляді конфліктних ситуацій для того, щоб прийняти правильне і об’єктивне рішення?
2. Чи завжди ви бачите речі такими, якими вони є насправді? (для ілюстрації можна взяти картинку, в якій “заховано” 2 малюнка і показати). Згадайте випадок, коли ви хибно думали про щось або когось. Чому ви так думали? Що допомогло вам побачити ситуацію у правильному світлі?

_Неділя_ **Зобов’язання**

1. І. Нав. 22:1-8. Що ці тексти повідомляють нам про зобов’язання нащадків Рувима, Гада й половини племені Манасії?
	- а) Незважаючи на те, що їх земля розташовувался по інший бік Йордану, вони билися пліч-опліч зі всім Ізраїлем за Обітовану землю
	- б) Тепер, після закінченням визволення землі, Ісус Навин благословляє їх та відпускає вступити в свій наділ
	- в) Ісус Навин нагадує їм, що запорука єдності та успіху- вірність Божому Закону (в.5)
2. І. Нав. 11:18; 14:10; Втор. 2:14.   Чому ці племена воювали разом з усіма Ізраїльтянами, причому довгий, час за землю, яка все одно не мала бути їхньою?
	- а) Вони були готові виконати Божі повеління разом з усіма, незалежно від наявності особистої зацікавленості
	- б) Вони усвідомлювали необхідність національної єдності понад особисті інтереси
3. Еф. 6:7; Кол. 3:23; 1 Сол. 2:4. Що ці тексти говорять нам про застосування цих принципів під час нашого служіння в церкві?
	- а) Ми маємо пам’ятати, що звершуємо служіння для Бога, а не переслідуючи якісь особисті мотиви
	- б) Виконання Божої роботи, наприклад, поширення звістки
4. Якою була остання настанова Ісуса Навина до 2,5 племен, які поверталися за Йордан? І.Нав.22:5
	- а) “любити Господа Бога”
	- б) “ходити всіма його дорогами”
	- в) “додержувати Його заповіді”
	- г) “линути до Нього”
	- д) “служити Йому всім серцем та всією душею”
5. Якщо всі ці настанови більше стосуються особистого посвячення, то як вони сприяють єдності всієї спільноти?
	- а) чим ближче кожен із нас до Бога, тим ближче ми один до одного (ілюстрація: спиці в колесі, які ближчі біля осі і далі біля ободу)
	- б) по-справжньому посвячені люди проявлятимуть в своєму житті риси Божого характеру, які сприяють єдності (любов, милість, прощення)
6. Що ми можемо зробити, щоб зміцнити відчуття єдності в церкві, незважаючи на всі причини, за якими ми відрізняємося?
7. Кол.3:23: "І все, що тільки чините, робіть від душі, немов Господе́ві, а не лю́дям!"

_Понеділок + вівторок_ **Звинувачення**

1. І. Нав. 22:9-20. Що викликало звинувачення Ізраїлю проти синів Рувимових, Гадових, та половини Манасіїних?
	- а) вони збудували собі жертовника по той бік Йордану;
	- б) це було розцінено Ізраїлем, як бунт та зрада проти Господа.
2. Чому Ізраїль не міг закрити очей на цей жертовник?
	- а) П.Зак.12:5-6 - Божий закон говорить, що жертви мали приноситися тільки на тому місці, яке обере Господь
	- б) дії цих двох з половиную племен вони розцінили як зраду та бунт, подібні до Пеорового гріха та випадку з Аханом
	- в) попередні досвіди, навчили їх колективної відповідальності.
3. На що була готова Ізраїльска громада, заради того щоб виправити цю ситуацію?
	- а) вони були готові воювати з плем'ям Рувимовим, Гадовим та половиною Манасіїного;
	- б) вони запропонували цим племенам поселитися разом з усіма, по їхній бік Йордану, щоб їм не бути зведеними в нечистість та мати доступ до святилища Господнього, скинії
4. Як ви вважаєте, чи справедливими були звинувачення громади, у світлі цих віршів?
	- а) вони не спішили судити та виносити вирок, але вислали делегацію, що мала розібратися в цій ситуації, та запропонувати шлях її вирішення.
5. Чому у випадку при Пеорі Пінхас діяв негайно і без розслідування (Чис.25:6-8) , а у випадку з цими племенами вони вирішили провести розслідування? Як зрозуміти, коли треба діяти негайно, а коли зволікати?
	- а) при Пеорі гріх був публічним та нахабним, тому діяти треба було не зволікаючи аби зупинити гріх і поразку народу;
	- б) коли свідків гріха немає, а є лише чутки, то потрібно провести розслідування і запевнитись чи правильно були розцінені дії і мотиви людини.
6. Лук. 6:37, Ів. 7:24, 1Кор. 4:5. Чому судити передчасно неправильно?
	- а) звинувачення по суті є нападом, який може обернутися загрозою свободі, репутації, та навіть смертю;
	- б) якщо для звинувачень недостатньо підстав, їхнім підгрунтям є недовіра, осудливість, підозріливість.
7. Що допомагає нам не спішити звинувачувати та виносити вирок?
	- а) любов (яка не рветься до гніву, не думає лихого, вірить у все, сподівається всього); (1Кор.13:4-8)
	- б) можна згадати правовий принцип, презумпцію невинуватості, який захищає від необгрунтованих звинувачень та покарання до того, як вину буде встановлено;
8. 1 Кор. 4:5: "Тому́ не судіть передчасно нічо́го, аж поки не при́йде Госпо́дь, що й ви́світлить таємниці те́мряви та виявить за́думи серде́ць, і тоді кожному бу́де похвала́ від Бога."

_Середа + Четвер_ **Вирішення конфліктів**

1. Яку мудрість продемонстрували східні племена у відповідь на гостре обвинувачення?
	- а) Вони мовчки вислухали усі закиди перед тим, як відповісти. Їхнє терпіння, врівноваженість і лагідна відповідь запобігли конфлікту й показали силу біблійного принципу: «Лагідна відповідь заспокоює гнів, а різке слово збуджує лють» (Притчі 15:1).
2. Чому свій захист східні племена розпочинають із згадування імен Божих — Ель, Елогім, Ягве? (І. Нав. 22:22)
	- a) щоб засвідчити свою відданість істинному Богові;
	- б) показати, що Бог є Свідком їхніх мотивів;
	- в) розвіяти сумніви й утвердити свою щирість перед братами (Повт.Зак.18:19).
3. Якою була справжня мотивація будівництва жертовника?
	- a) страх, що майбутні покоління можуть віддалитися від Ізраїлю;
	- б) бажання зберегти єдність і свідчення про спільну віру;
	- в) намір зробити жертовник «свідком», а не місцем жертвоприношень (І. Нав. 22:27).
4.  Якщо східні племена були щирими у своїх намірах, то чому вони не попередили братів про будівництво жертовника?
	- a) вони не усвідомили, що їхні дії можуть бути неправильно витлумачені;
	- б) вони припустили, що мотив буде очевидний для всіх;
	- в) Їхній недогляд показує, що навіть добрі наміри потребують відкритого спілкування.
5. Якщо західні племена ревно захищали істину, то чому вони поспішили повірити чуткам і приготувалися до війни?
	- a) вони діяли імпульсивно та емоційно;
	- б) не перевірили інформацію,
	- в) керувалися страхом, а не мудрістю та довірою до Бога.
6. Як нам слід реагувати на неправдиві звинувачення, наслідуючи приклад східних племен?
	- a) Спокійно вислухати і не відповідати різко.
	- б) Давати лагідну відповідь, що відвертає гнів (Прип. 15:1).
	- в) Передати справу Богові (Пс. 37:5–6).
	- г) Чесно пояснити свої мотиви.
7. Яку обіцянку дає Бог тим, хто покладається на Нього під час несправедливості?
	- а) Бог обіцяє Сам відкрити правду:\
«Поклади на Господа дорогу свою… і Він випровадить, немов світло, твою справедливість, а правду твою — як полудень» (Пс. 37:5–6).
	- б) приклад східних племен показує, що відкрите спілкування, чесні мотиви та лагідна відповідь можуть розвіяти підозри й зберегти мир, навіть тоді, коли ситуація загрожує розпалити громадянську війну.
8. Як відреагували західні племена, коли почули докази невинності?
	- а) вони зраділи, визнавши правду: «І добре було ця річ у їхніх очах» (І. Нав. 22:33).
	- б) вони не відчули поразки; навпаки, щиро раділи, що їхні підозри були помилковими. Це зберегло Ізраїля від громадянської війни та зміцнило єдність народу.
9.  Які принципи вирішення конфліктів із цієї історії можна застосувати у сім’ї, церкві чи спільноті?
	- a) Спочатку вислухати, потім говорити (Прип. 15:1).
	- б) Перевіряти інформацію, а не діяти за чутками.
	- в) Шукати примирення та взаєморозуміння (1 Петра 3:8–9).
	- г) Дотримуватися принципу Матв. 18:15–17 — говорити особисто і прямо.
10. 1 Петр. 3:8-9: "Наре́шті ж, будьте всі одноду́мні, спочутливі, братолюбні, милосердні, покірливі. Не платіть злом за зло, або лайкою за лайку, навпаки, — благословляйте, знавши, що на це вас покликано, щоб ви вспадкува́ли благослове́ння."

**ВИСНОВОК:** 22-й розділ книги Ісуса Навина нагадує, що Божий народ потребує не лише Закону та землі, а й глибокої ідентичності, укоріненої у вірності Господу. Прощальна промова Ісуса Навина підкреслює шлях від любові до служіння, який визначає стосунки людей із Богом. Конфлікт довкола жертовника показав, як легко непорозуміння може роз’єднати громаду, якщо бракує довіри та діалогу. Водночас правильна реакція сторін засвідчила, що єдність можлива, коли народ шукає Господнього шляху. Історія Ізраїлю далі демонструє, що відступництво й втрата єдності ведуть до занепаду, а вірність і служіння — до благословення. Саме тому Божий народ і сьогодні покликаний зберігати єдність та відданість як основу своєї духовної ідентичності.