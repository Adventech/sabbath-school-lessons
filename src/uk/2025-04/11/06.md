---
title: 'Вирішення Конфліктів'
date: 11/12/2025
---

Прочитайте уривок І. Нав. 22:30-34. Як ця історія може навчити нас методів вирішення конфліктів та способів забезпечення єдності Церкви? (Пор. з Псал. 133; Івана 17:20-23; 1 Петра 3:8, 9).

Історія, записана у 22-му розділі книги Ісуса Навина, міститькілька принципів спілкування, які можна застосувати до повсякденних людських стосунків у сім’ї, церкві, суспільстві.

1. Коли ми не можемо зрозуміти певну ситуацію або маємо якісьпідозри чи припущення щодо якоїсь проблеми, найкраще, що можна зробити, — повідомити про це, а не виношувати свої сумніви, доки вони не вибухнуть. Божий народ не має залишатися байдужим, коли здається, що виникають проблеми. Також не забуваймо виголошений Господом принцип вирішення конфліктів, записаний у Матв. 18:15–17.

Звичайно, якби трансйорданські племена повідомили про свій намір побудувати жертовник, усієї проблеми можна було б уникнути.

2. Навіть якщо ви переконані в хибності чиїхось суджень, не робіть поспішних висновків. Племена Західної Йорданії швидко повірили чуткам, які дійшли до них, та дійшли помилкового висновку,що ізраїльтяни Східної Йорданії вже відступили від істинного Бога.

3. Поговоріть про реальні або передбачувані/імовірні проблеми,перш ніж діяти відповідно до своїх висновків.

4. Будьте готові піти на розумні, законні поступки заради досягнення єдності. Племена Західної Йорданії були готові поступитисячастиною власної території, щоб розмістити своїх братів, якщо перебування на східному боці Йордану могло бути причиною їхнього відступництва.

5. Коли вас звинувачують хибно чи справедливо, дайте м’якувідповідь, яка відверне гнів. Відповідь на звинувачення контрзвинуваченням ніколи не приведе до миру. Спробуйте зрозуміти, перш ніжнамагатися бути зрозумілим.

6. Коли мир буде відновлено, радійте і благословляйте Бога. Приємно бачити, що головна ізраїльська громада відчула щиру радість, дізнавшись про справжню мотивацію двох з половиною племен. Вонавизнала свою помилку.

Якби східні племена відступили від Бога, народ Ізраїля застосувавби вимоги завіту. Єдність ніколи не може бути аргументом для того, щоб применшити істину чи відмовитися від біблійних принципів.

Однак церковна дисципліна завжди має бути останнім (а не першим) заходом після того, як спроби примирення й душ пастирської допомоги, засновані на Слові Божому, зазнали невдачі. Наскількипо-іншому були б розв’язані численні церковні проблеми, якби ціпрості принципи застосовували послідовно!