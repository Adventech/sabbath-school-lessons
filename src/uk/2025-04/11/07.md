---
title: 'Для Подальшого Дослідження'
date: 12/12/2025
---

Прочитайте в книзі Еллен Уайт «Патріархи і пророки» уривок ізрозділу «Розподіл Ханаану» (с. 517-520).

«Тимчасом як, з одного боку, важливо не допускати недбалогоставлення до гріха, не менш важливо, з іншого — уникати різкоїкритики та безпідставних підозр…

Мудрість‚ яку виявили Рувимові сини та їхні брати‚ гідна наслідування. Тимчасом як вони щиро прагнули утвердити правдиву релігію, їх хибно зрозуміли й суворо засудили; однак вони не виказалиобурення. Перш ніж вдатися до захисту, вони ввічливо й терпляче вислухали звинувачення своїх братів, а тоді дали вичерпне пояснення мотивів‚ довівши цим власну невинність. Отже, непорозуміння, якезагрожувало серйозними наслідками‚ було дружелюбно врегульоване.

Той‚ хто має рацію, може дозволити собі залишатися спокійним ітактовним навіть тоді‚ коли його незаслужено звинувачують. Богові відомо все‚ що люди неправильно зрозуміли або помилково витлумачили‚ тому ми можемо спокійно віддати свою справу до Його рук.

Він обов’язково виправдає тих‚ хто покладається на Нього‚ так само, як виявив вину Ахана. Усі, керовані Духом Христа‚ виявлятимуть любов, яка довготерпелива і милосердна.

Божа воля полягає в тому, щоб Його народ відзначався єдністю і братньою любов’ю. У Своїй молитві перед розп’яттям Христос просив, щоб Його учні були єдині, як Він єдиний зі Своїм Отцем; щоб увірував світ‚ що Бог послав Його. Ця найзворушливіша і найпалкіша молитва охоплює всі віки аж до наших днів, бо Він молився: “Та благаю не лише за них, а й за тих, що повірять у Мене через їхнє слово” (Івана 17:20). Хоч ми не повинні жертвувати жодним принципом істини, нашою постійною метою має бути досягнення саме такої єдності» (Е. Уайт. Патріархи і пророки. С. 519, 520).

**Запитання для обговорення**

1. Як застереження Павла: «Вважайте одне одного більшим за себе»

(Филп. 2:3) може допомогти нам уникати злих підозр щодо наших братів і сестер?

2. Через наші минулі невдачі й помилки ми часом надто емоційно реагуємо на критичні ситуації. Як можна уникнути цієї тенденції?

3. Обговоріть, чому важливо прислухатися до думки ближніх. Як ми можемо розвинути культуру слухання в нашій громаді? (Див.

Якова 1:19).

4. Ми живемо в суспільстві, де вимоги нашого професійного життя,сімейних обов’язків, церковних зобов’язань та інших обов’язків можуть здаватися непосильними. Як принцип: «Робити все, якдля Господа» (див. Колос. 3:17) може не тільки зробити нас більш відповідальними, а й принести нам душевний спокій?