---
title: Додаткові матеріали до уроку
date: 14/11/2025
---

**Пам’ятний вірш:** «Шукайте перш за все Царства Божого і Його праведності, а це все вам додасться» (Матв. 6:33).

**Криголам:**

1. Згадайте випадок у вашому житті, коли вам довелося зробити крок віри або комусь повністю довіритися, навіть коли це здавалося ризикованим або ви почувалися дуже вразливим. Що це була за ситуація і що ви відчували?
2. Подумайте про свій типовий тиждень. Яка одна справа, зустріч або ритуал є для вас "центром" тижня — те, що ви ніколи не пропустите і довкола чого плануєте все інше? Чому це для вас так важливо?
3. Подивіться на людину, що сидить праворуч [або ліворуч] від вас. Подумайте хвилину і скажіть їй одну річ, в якій ви можете на 100% на неї покластися або довіритися їй.

_Неділя + Понеділок_ **Перший завіт**

1. Які завіти між Богом та людством описані в Біблії?
	- а) Адам (Осії 6:7)
	- б) Ной (Буття 9:9-17)
	- в) Авраам (Буття 15:18, Буття 17:1-14)
	- г) Синай (Вихід 19:5-8, Вихід 24:3-8)
	- д) Давид (2 Самуїлова 7:12-17)
	- е) Новий Завіт (Єремії 31:31-34, Луки 22:20)
2. Це все різні завіти чи один?
	- а) Це один єдиний Божий план викуплення (або "Завіт Благодаті"), який розкривався людям поступово, через різні історичні етапи.
	- б) Це не шість різних планів, ніби Бог щоразу намагався зробити щось нове, бо попереднє не вдалося.
	- в) Навпаки, кожен наступний Завіт не скасовує попередній, а будується на ньому, уточнює і розширює його. Наприклад, Новий Завіт розглядається як виконання (а не скасування) обітниць, даних Аврааму та Давиду.
3. Де вперше вводиться обрізання, як знак Завіту між Богом та людиною?
	- а) Буття 17:9-14. При заключенні завіту з Авраамом.
4. І.Нав. 5:1-7. Які події описані в цих текстах?
	- а) Господь наказує Ісусу зробити гострі ножі і весь Ізраїль обрізається;
	- б) були обрізані ті, котрі народилися в пустелі.
5. В чому була небезпека звершувати обряд обрізання?
	- а) Важкий хворобливий стан третього дня (див. Буття 34:24-25).
	- б) Це відбувалося неподалік Єрихону і вороги могли скористатися важким фізичним станом ізраїльтян. Євреям було б неможливо фізично захищатись.
6. Якщо Господь хотів заключити завіт зі Своїм народом через обрізання, то чому Він наказує це зробити на виду в ханаанських народів?
	- а) Творець готує народ, щоб справити Пасху (споживати Пасху має право обрізаний чоловік (Вих.12:48));
	- б) Через обрізання оновлюється Завіт народу з Богом;
	- в) даний акт був закликом для ханаанських народів приєднатися до Ізраїлю;
	- г) після обрізання Божий народ був найбільше вразливий перед ворогами і таким чином Творець хотів показати, що Його сила може явитися в немічах людських;
	- д) відбулося чудо зцілення, яке явив Господь, адже:
		- 10-го дня вони перейшли Йордан;
		- 11-го дня найімовірніше звершили обрізання;
		- 14-го дня вже змогли споживати Пасху.
7. Згадайте, коли ви нехтували часом спілкування з Богом задля «важливіших» справ. Чому це так легко зробити та як із цим боротися?
8. І.Нав. 5:10. Якщо Господь наказав святкувати Пасху щороку (Левит 23), то чому Ізраїль 40 років не святкував Пасху?
	- а) Після доповіді розвідників народ відмовився увійти в Обітовану землю, виявивши повну недовіру Богу;
	- б) Числа 14:29-35. Бог засудив те покоління померти в пустелі. Вони були "відрізані" від обітниці увійти в землю;
	- в) Пасха – це свято визволення та завіту, кульмінацією якого є вхід в Обітовану землю;
	- г) Покоління, яке через бунт (Числа 14) було засуджене і відкинуте від входу в землю, не могло святкувати свято, яке проголошувало цю обітницю. Вони 40 років перебували у стані порушеного завіту та Божого суду.
	- д) Саме тому вони й припинили обрізання (знак Завіту), що стало ритуальною причиною, чому вони не мали права їсти Пасху (Вихід 12:48).
9. Поділіться досвідом, яке значення для вас має виконання/святкування обрядів та свят Господніх?
10. Пс.95:6-9. «Прийдіть, поклонімося, і припадім, на коліна впадім перед Господом, що нас учинив! Він наш Бог, а ми люди Його пасовиська й отара руки Його. Сьогодні, коли Його голос почуєте, не робіте твердим серця вашого, мов при Мериві, немов на пустині в день спроби, коли ваші батьки Мене брали на спробу, Мене випробовували, також бачили діло Моє.»

_Вівторок + Середа_ **Жертовники оновлення**

1. П.Закону 11:26-30; 27:2-4,8. Що мав зробити Ісус Навин після переходу через Йордан?
	- а) збудувати жертовник;
	- б) також, він мав повапнити велике каміння, та написати на ньому слова Закону;
	- в) на горі Ґерізім мали виголошувати благословення Завіту, а на горі Евал — прокляття, наслідки різного ставлення до завіту;
	- г) жертви, які там приносили, вказували на Христа, Котрий узяв на Себе всі прокляття Завіту за нас (прочитайте Гал. 3:13, 2 Кор. 5:21);
	- д) як і передуючі обрізання та пасха, всі ці речі є складовою оновлення Завіту Господа з новим поколінням.
2. І. Нав. 1:7-8. Пригадайте, якою була ключова настанова Ісусу Навину від Господа, на початку цієї книги?
	- а) Ісус Навин мав проявити відважність в тому, щоб чинити за Законом Божим, ретельно пильнуючи, щоб не збочити;
	- б) вірність та послух Богові і вимогам Божого Закону, важливіші за війну та завоювання.
3. І. Нав. 8:30–35; 24:15. Чи впорався Ісус Навин з місією покладеною на нього?
	- а) Ісус Навин – прообраз Христа, місією Котрого було, зокрема, повернути людство до послуху Богові;
	- б) подібно до Христа, він закликав до послуху Богу, і сам діяв відповідним чином.
4. Бог хотів, щоб Ізраїль після війни не святкував, а поклонився Богу. Чому вірність завіту важливіша за військову перемогу?
	- а) тому, що вірність Завіту (послух) є умовою для Божої присутності, а Божа присутність - є джерелом перемоги;
	- б) метою Бога було не просто завоювання землі, а створення народу, що живе у вірності Йому;
	- в) перемога була результатом їхнього послуху, а не самоціллю. Зупинка для обрізання та святкування Пасхи (І.Нав. 5) показала, що їхня довіра була в Бозі, а не у власній військовій силі.
5. Чому Бог забороняє ідолів, але наказує створювати видимі знаки?
	- а) Тому, що Бог забороняє поклонятися створеним образам, але наказує використовувати фізичні об'єкти, як нагадування про Його діла.
	- б) Ідол замінює Бога і стає об’єктом поклоніння. Натомість, знак Завіту (як каміння з Йордану або обряд) вказує на Бога та Його реальні вчинки, слугуючи для навчання та пам’яті (Повт. 6:12).
6. Чому Закон писали на камінні на горі Евал, якщо він вже був на скрижалях?
	- а) Скрижалі в Ковчезі Завіту були святими і схованими від народу. Каміння на горі Евал (Повт. 27:8) було публічною і постійною декларацією Закону для всього народу.
	- б) Це робило умови Завіту загальнодоступними, щоб ніхто не міг стверджувати, що не знав Закону.
7. Яким чином гора Евал та Ґерізім вказують на Христа?
	- а) Гори Евал (прокляття) і Ґерізім (благословення) представляють два шляхи Завіту: послух, що веде до життя (благословення), і непослух, що веде до смерті (прокляття).
	- б) Христос є вирішенням цієї дилеми:
		- Він єдиний, Хто прожив досконале життя послуху (виконавши вимоги гори Ґерізім);
		- але Він добровільно взяв на Себе все прокляття Закону (виконавши вимоги гори Евал), померши на хресті замість нас.\
Таким чином, у Христі людина, що заслуговувала на прокляття (Евал), отримує незаслужене благословення (Ґерізім).
8. Які сучасні духовні дії відповідають функції давнього жертовника?
	- а) Рим. 12:1. Нашою головною жертвою є повна віддача себе Богу. Це не одноразовий акт, а щоденний процес "переміни розуму";
	- б) Єв. 13:15-16. Жертовник був місцем поклоніння. Тепер наше поклоніння — це "жертва хвали" (наші слова) та "доброчинність" (наші діла);
	- в) Обряди, такі як Причастя та ногомиття, слугують особливим моментом (подібним до підходу до жертовника), де ми знову присвячуємо себе Господу, згадуючи Його жертву і відновлюючи нашу вірність Завіту.\
Єр. 31:33. "Ось який Заповіт того часу Я укладу з родом Ізраїля, – говорить Господь, – Я вкладу Мій Закон у їхню душу і на їхніх серцях напишу його, і таким чином, буду їхнім Богом, а вони будуть Моїм народом."

_Четвер_ **Туга за присутністю Господа**

1. І. Нав.18:1 Вихід 25:8, Левит 26:11–12. Чому Ісус Навин перервав процес розподілу землі?
	- а) найперше потрібно було поставити святилище — знак Божої присутності серед народу;
	- б) духовна відданість мала передувати матеріальному спадку;
	- в) без Божої присутності навіть обітована земля втратить свою цінність;
	- г) Господь бажав, щоб поклоніння Йому стало центром життя Ізраїлю.
2. Яке духовне значення мало встановлення Святилища в Шіло для Ізраїля?
	- а) Воно символізувало виконання Божої обітниці бути серед Свого народу.
	- б) Святилище стало центром поклоніння і нагадуванням про Божий Завіт.
	- в) Воно свідчило, що Божа присутність є джерелом сили, миру та благословення.
	- г) Через нього Господь навчав народ послуху, єдності та святості.
3. Яке значення мала присутність ковчегу завіту у Святилищі? Вихід 40:34–35, Числа 10:33–35, Євр. 9:4–5.
	- а) Ковчег був знаком Божої присутності серед народу.
	- б) У ньому містився Закон, який нагадував про Божу волю й праведність.
	- в) Він символізував престол Божий і Його панування над усіма народами.
	- г) Його присутність зміцнювала віру Ізраїля у Божу силу та милість.
4. Якщо Ізраїль мав фізичне святилище, то чого ми, християни, можемо навчитися від цього досвіду?
	- а) справжня присутність Бога не обмежується будівлею, а проявляється через Його Духа в серці людини.
	- б) поклоніння Богові має бути в центрі нашого життя, як було в центрі табору Ізраїля.
	- в) Бог бажає, щоб Його народ пам’ятав про Його святість і благодать.
	- г) Земне Святилище було прообразом служіння Христа у Небесному.
5. Якщо земне Святилище було усунуто, то для чого ми віримо в Небесного Первосвященника?
	- а) Тому, що земне Святилище було лише «тінню» та «копією» справжнього Небесного Святилища, де зараз служить Христос (Євреїв 8:5).
	- б) Земне було усунуто, бо його замінила реальність. Роль Небесного Первосвященника (Христа) є виконанням того, на що лише вказувала роль земного священика:
		- Він є Посередником Нового Завіту: Христос увійшов у справжню Святиню з власною Кров'ю, здійснивши «вічне викуплення» (Євр. 9:12, 24). Він є Гарантом і Посередником цього кращого Завіту.
		- Він Живий, щоб Заступатися: На відміну від смертних священиків, Він «завжди живий, щоб заступатися» за нас перед Отцем. Це Його постійна, теперішня праця (Євр. 7:25).
		- Він Дає нам Доступ до Бога: Завдяки Його служінню ми тепер можемо «з відвагою» наближатися до «престолу благодаті» (Євр. 4:16).
	- в) Коли ми беремо участь у Вечері Господній, ми робимо саме це: ми видимо проголошуємо Його жертву, згадуємо ціну Нового Завіту і оновлюємо нашу вірність цьому Завіту, який провадить і гарантує наш Небесний Первосвященник.
6. Чому навіть у наш час легко забути про присутність Бога у щоденних турботах?
7. Як знання про небесне святилище зміцнює віру і надію всіх адвентистів сьогодні?
	- а) Христос не залишив Свій народ, а продовжує служити за них.
	- б) це нагадує, що ми живемо в особливий час — прообразний День викуплення.
	- в) це закликає нас до чистоти серця, покаяння і духовної готовності.
	- г) це дає впевненість, що невдовзі Бог знову перебуватиме серед Свого народу навіки.
8. Євр. 4:14–16 – «Маємо великого Первосвященика... тож приступаймо з відвагою до престолу благодаті.» Псалом 132:13–14 «Бо Господь вибрав Сіон, побажав Його на оселю Собі: “Це місце відпочинку Мого навіки; тут Я осяду, бо його Я пожадав.”»

**ВИСНОВОК:** Цей урок показує, що для Ізраїля головним було не просто завоювати землю. Їхнім пріоритетом було поновити стосунки (завіт) з Богом, навіть якщо це вимагало ризикованого послуху, як обрізання перед ворогом. Вони зупинили розподіл землі, щоб поставити Скинію в Шіло, доводячи, що присутність Бога для них важливіша за саму обіцяну землю. Так само для нас: шукати стосунків з Богом через Ісуса Христа є важливішим за будь-які земні благословення чи перемоги.