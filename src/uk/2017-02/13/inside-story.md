---
title:  Місіонерська історія
date:   23/06/2017
---

БАГАТОДІТНА МАТИ
Частина 3
Ц
ерква планувала проводити євангельські зустрічі, і П’єр обіцяв їх відвідувати. Пізніше пастор повідомив мені, що юнак прийняв хрещення і регулярно відвідує церкву. Ще одна втрачена вівця знайшла свій шлях додому. Інші хлопці в нашій групі теж пообіцяли повернутися додому.
Я продовжувала зустрічі із хлопцями. Вони утворили тісне коло навколо мене і не хотіли, щоб інші хлопці приєднувалися до нашої групи. Часто вони застерігали мене: «Мамо, будь обережна з тим хлопцем. Не довіряй йому. Він може вкрасти в тебе сумку». Але, незважаючи на їхні спроби захистити мене від новачків, незабаром група зросла з 15 до 30 осіб.
Мені ставало все складніше щотижня готувати їжу для хлопців. Було важко забезпечити таку кількість їжі та знайти час для її приготування. Моє серце боліло за цих дітей, але я не могла продовжувати годувати їх. Час від часу мені пропонували допомогу, але все одно основне навантаження лежало на мені. Нарешті я змушена була сказати їм, що більше не можу їх годувати. Але я продовжувала регулярно зустрічатися з ними, і вони досі називають мене мамою. Я також продовжую молитися за них, благаючи Бога приготувати їх до зустрічі з Ним на Небесах, де на Його столах завжди буде достатньо їжі.
Цього кварталу частина приношень тринадцятої суботи буде спрямована на будівництво духовної академії для молоді в Лібревілі, Габон. Навчальний заклад допоможе в служінні молоді в цій франкомовній країні на заході Африки.
Приношення тринадцятої суботи також дозволять побудувати молодіжний центр при університеті Бабкок, Нігерія, де більшість із десятьох тисяч студентів – не адвентисти, і серед них багато мусульман, які приїжджають із півночі Нігерії.

Більше чудових історій з усього світу ви можете знайти, відвідавши наш сайт www.AdventistMission.org/missionquarterlies and www.mission360.org. Також ви можете знайти нас у Фейсбуці.
Дякуємо за підтримку адвентистської місії через ваші молитви та щедрі пожертви!
Анастасія Нда – біблійний працівник у Яунді, Камерун. Вона також здійснює служіння для жінок, які опинилися в полоні проституції, пропонуючи їм надію на краще життя на землі та в Небесному Царстві. Кілька жінок, як і її хлопчики, уже віддали свої серця Господу.