---
title:  ДЛЯ ПОДАЛЬШОГО ДОСЛІДЖЕННЯ
date:   23/06/2017
---

Послання Петра приділяють значну увагу християнському життю і взаємовідносинам. Так, ми повинні знати істину, якою вона є в Ісусі. Але не менш важливо, щоб ми жили згідно із цією істиною. На самому початку Петро пише знаменні слова: «Очистивши [Духом] ваші душі на нелицемірне братолюбство через послух істині, ревно й щиросердечно любіть один одного» (1 Петра 1:22). Зверніть увагу, як він пов’язує очищення наших душ із послухом істині. Істина перетворює нас на людей, котрі люблять один одного постійно та від щирого серця. Послух, чистота серця, любов – ці три компоненти пов’язані між собою. Це ідеал, до якого ми повинні прагнути. Уявіть собі, як змінилося б наше життя і наші церкви, якби ми дотримувалися цієї інструкції! Подумайте, як це вплинуло б на церковну єдність! «Брати, чи візьмете ви із собою дух Христа, коли повернетеся до своїх осель і церков? Чи позбудетеся ви невір’я й критики? Наш народ наближається до такого часу, коли більш, ніж будь-коли, ми повинні будемо згуртуватися воєдино і працювати спільно. У єдності – наша сила» (Е. Уайт. Вибрані вісті, т. 2, с. 373, 374).

#### Питання для обговорення:

`У тексті 2 Петра 3:12 апостол пише, що ми чекаємо й прагнемо «приходу Божого дня, під час якого небо, охоплене полум’ям, зникне, а розжарені стихії розплавляться». Як ми можемо наблизити настання Божого дня, тобто Другого приходу?`

`Ми говоримо, що природа – це друга Божа книга Бога. На жаль, вона, як і перша Божа книга (Біблія), може бути неправильно витлумачена. Наприклад, багато людей викреслили із природи вістку про задум і певну мету, замінивши її вченням Дарвіна про випадкові мутації та природний відбір. Світ, кажуть нам, насправді не був створений за певним задумом. У такому разі як слід читати й інтерпретувати книгу природи? Чого вона може навчити нас про Бога, а чого – ні? Яку допомогу ми можемо отримати з першої книги для правильного розуміння другої? Що відбувається, коли наше розуміння природи суперечить розумінню Біблії?`