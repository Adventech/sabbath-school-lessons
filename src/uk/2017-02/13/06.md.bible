---
title: 'ВЕРХОВЕНСТВО ПИСАННЯ'
date: 22/06/2017
bible:
    -
        name: UKR.
        verses:
            '1 Петра 1:10-12': '<h3> <span>1 Петра 1:10-12</span></h3><p><span><sup>10 </sup>Про це спасіння розвідували та допитувалися пророки, що звіщали про благодать, призначену вам.</span></p><p><span><sup>11 </sup>Вони досліджували, на котрий чи на який час показував Дух Христів, що в них був, коли Він сповіщав про Христові страждання та славу, що прийдуть по них.</span></p><p><span><sup>12 </sup>Їм відкрито було, що вони не для себе самих, а для вас служили тим, що тепер звіщено вам через благовісників Духом Святим, із неба посланим, на що бажають дивитися Анголи.</span></p>'
            '2 Петра 1:16-20': '<h3> <span>2 Петра 1:16-20</span></h3><p><span><sup>16 </sup>Бо ми сповістили вам силу та прихід Господа нашого Ісуса Христа, не йдучи за хитро видуманими байками, але бувши самовидцями Його величі.</span></p><p><span><sup>17 </sup>Бо Він честь та славу прийняв від Бога Отця, як до Нього прийшов від величної слави голос такий: Це Син Мій Улюблений, що Його Я вподобав!</span></p><p><span><sup>18 </sup>І цей голос, що з неба зійшов, ми чули, як із Ним були на святій горі.</span></p><p><span><sup>19 </sup>І ми маємо слово пророче певніше. І ви добре робите, що на нього вважаєте, як на світильника, що світить у темному місці, аж поки зачне розвиднятися, і світова зірниця засяє у ваших серцях,</span></p><p><span><sup>20 </sup>бо ви знаєте перше про те, що жодне пророцтво в Писанні від власного вияснення не залежить.</span></p>'
            '2 Тимофію 3:16': '<h3> <span>2 Тимофію 3:16</span></h3><p><span><sup>16 </sup>Усе Писання Богом надхнене, і корисне до навчання, до докору, до направи, до виховання в праведності,</span></p>'
            '1 Тимофію 4:16': '<h3> <span>1 Тимофію 4:16</span></h3><p><span><sup>16 </sup>Уважай на самого себе та на науку, тримайся цього. Бо чинячи так, ти спасеш і самого себе, і тих, хто тебе слухає!</span></p>'
            '2 Петра 3:16': '<h3> <span>2 Петра 3:16</span></h3><p><span><sup>16 </sup>як і по всіх посланнях, що в них він говорить про це. У них є дещо тяжко зрозуміле, що неуки та незміцнені перекручують, як і інші Писання, на власну загибіль свою.</span></p>'
            '2 Петра 3:2': '<h3> <span>2 Петра 3:2</span></h3><p><span><sup>2 </sup>щоб ви пам''ятали слова, що святі пророки давніше звістили їх вам, і заповідь Господа й Спасителя, що одержали через ваших апостолів.</span></p>'

---

Прочитайте наступні тексти. Що вони повідомляють про роль Біблії в нашому житті й вірі?

`<a class="verse" verse="1 Петра 1:10-12">1 Петра 1:10-12</a>`

`<a class="verse" verse="2 Петра 1:16-20">2 Петра 1:16-20</a>`

`<a class="verse" verse="2 Петра 3:2">2 Петра 3:2</a>`

`<a class="verse" verse="2 Петра 3:16">2 Петра 3:16</a>`

У своєму Другому посланні Петро протистоїть лжевчителям. Він направляє своїх читачів до двох авторитетних джерел: «Аби ви згадали слова, які раніше сказали святі пророки, і заповідь Господа й Спасителя, передану вашими апостолами» (<a class="verse" verse="2 Петра 3:2">2 Петра 3:2</a>). Сьогодні ми також можемо звертатися до слів «святих пророків», тобто до Старого Завіту. Крім того, ми маємо у своєму розпорядженні натхненні свідчення апостолів, викладені в Новому Завіті. Матвій, Марко, Лука й Іван залишили нам історію життя, смерті й воскресіння Ісуса. У книзі Дії розповідається про діяльність апостолів. І, звичайно ж, ми можемо прочитати натхненні послання апостолів. Павло переконливо пише про авторитет Слова Божого (<a class="verse" verse="2 Тимофію 3:16">2 Тимофію 3:16</a>). Петро також направляє своїх читачів до Писання як до авторитетного джерела віровчення і моралі.

У тексті <a class="verse" verse="2 Петра 3:16">2 Петра 3:16</a> апостол попереджає своїх читачів та слухачів: хоч Писання – це джерело істини, однак без пильної уваги до вістки, яку бажає донести до нас Святий Дух, навіть Біблія може бути неправильно сприйнята. А це може призвести до плачевних наслідків.

Слова апостола нагадують нам про основні принципи вивчення Біблії. Будь-який текст Писання слід читати з молитвою, у контексті певного розділу, книги й усієї Біблії. Яку вістку автор хотів передати читачам? Ми повинні розглядати текст у світлі історичних обставин, за яких він був написаний. (У разі Першого і Другого послань Петра це була Римська імперія першого століття нашої ери). Біблію необхідно читати, шукаючи духовного прозріння й усвідомлюючи, що спасіння можна отримати завдяки жертовній смерті Христа (<a class="verse" verse="1 Петра 1:10-12">1 Петра 1:10-12</a>). І, нарешті, ми повинні читати її, співвідносячи написане з нашим власним життям (<a class="verse" verse="1 Тимофію 4:16">1 Тимофію 4:16</a>). Яку істину бажає донести до нас Бог? Яким чином ми можемо застосувати прочитане Слово в нашому житті, щоб зробити свій внесок у збудування Царства Божого?
