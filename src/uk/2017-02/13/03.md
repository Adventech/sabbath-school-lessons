---
title:  ЯК МИ ПОВИННІ ЖИТИ?
date:   19/06/2017
---

Тема, до якої Петро найчастіше звертається, виражена в запитанні: «Коли все це таким чином буде знищене, то якими треба бути у святому житті й у побожності вам?» (2 Петра 3:11).

`Прочитайте наступні тексти. Що Петро говорить про християнську поведінку? 1 Петра 1:15-17, 22; 2:1; 3:8, 9, 11; 4:7-11.`

У двох своїх посланнях Петро неодноразово розглядає тему християнської поведінки, неодноразово повторюючи деякі думки. По-перше, апостол двічі наголошує на взаємозв’язку між Божим судом і християнською поведінкою (див. 1 Петра 1:17; 2 Петра 3:11). Бог судитиме вчинки кожної людини, тому християнин має жити святим життям.

По-друге, Петро кілька разів наголошує, що християни мають бути святими. У старозавітну епоху святі речі були призначені для використання в храмі (див. Вих. 26:34; 28:36; 29:6, 37) або для конкретних Божих цілей (наприклад, субота в Бут. 2:3). План Бога полягав у тому, що Його народ був святий, як і Він святий. Про це говорив і Петро (див. Левит 11:44; 19: 2; 1 Петра 1:15, 16). Процес відокремлення називається «освяченням», і Петро бажав, щоб його читачі освячувалися Духом та були слухняні Ісусові (див. 1 Петра 1: 2).

По-третє, Петро конкретизує, як повинні поводитися освячені. Їм необхідно позбутися зла, обману, лицемірства, заздрості, обмов (див. 1 Петра 2:1), натомість здобути однодумність, співчуття, братолюбство, покірливість (див. 1 Петра 3:8, 9). Їх мають вирізняти чеснота, пізнання і любов (див. 2 Петра 1:5-7). Вони повинні мати щиру любов один до одного (див. 1 Петра 4:7-11). І, нарешті, Петро закликає читачів покласти всі свої турботи на Ісуса (див. 1 Петра 5:7).

`Як ми можемо спонукувати один одного жити таким життям, до якого закликає Петро у своїх посланнях, уникаючи при цьому засудження?`
