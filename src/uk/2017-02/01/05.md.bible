---
title: 'ВІДРІКАЮЧИСЬ ВІД СВОГО ГОСПОДА'
date: 29/03/2017
bible:
    -
        name: UKR.
        verses:
            'Від Луки 22:31-34, 54-62': '<h3> <span>Від Луки 22:31-34</span></h3><p><span><sup>31 </sup>І промовив Господь: Симоне, Симоне, ось сатана жадав вас, щоб вас пересіяти, мов ту пшеницю.</span></p><p><span><sup>32 </sup>Я ж молився за тебе, щоб не зменшилась віра твоя; ти ж колись, як навернешся, зміцни браттю свою!</span></p><p><span><sup>33 </sup>А той відказав Йому: Господи, я з Тобою готовий іти до в''язниці й на смерть!</span></p><p><span><sup>34 </sup>Він же прорік: Говорю тобі, Петре, півень не заспіває сьогодні, як ти тричі зречешся, що не знаєш Мене...</span></p><h3> <span>Від Луки 22:54-62</span></h3><p><span><sup>54 </sup>А схопивши Його, повели й привели у дім первосвященика. Петро ж здалека йшов слідкома.</span></p><p><span><sup>55 </sup>Як розклали ж огонь серед двору, і вкупі сиділи, сидів і Петро поміж ними.</span></p><p><span><sup>56 </sup>А служниця одна його вгледіла, як сидів коло світла, і, придивившись до нього, сказала: І цей був із Ним!</span></p><p><span><sup>57 </sup>І відрікся від Нього він, твердячи: Не знаю я, жінко, Його!</span></p><p><span><sup>58 </sup>Незабаром же другий побачив його та й сказав: І ти від отих. А Петро відказав: Ні, чоловіче!...</span></p><p><span><sup>59 </sup>І як часу минуло з годину, хтось інший твердив і казав: Поправді, і цей був із Ним, бо він галілеянин.</span></p><p><span><sup>60 </sup>А Петро відказав: Чоловіче, не відаю, про що ти говориш... І зараз, як іще говорив він, півень заспівав.</span></p><p><span><sup>61 </sup>І Господь обернувся й подививсь на Петра. А Петро згадав слово Господнє, як сказав Він йому: Перше, ніж заспіває півень, відречешся ти тричі від Мене.</span></p><p><span><sup>62 </sup>І, вийшовши звідти, він гірко заплакав!</span></p>'
            'До римлян 5:20': '<h3> <span>До римлян 5:20</span></h3><p><span><sup>20 </sup>Закон же прийшов, щоб збільшився переступ. А де збільшився гріх, там зарясніла благодать,</span></p>'

---

`Прочитайте тексти <a class="verse" verse="Від Луки 22:31-34, 54-62">Від Луки 22:31-34, 54-62</a>. Які уроки ми можемо почерпнути з невдач Петра?`

Петро мав добрі наміри. Фактично він виявив більшу мужність, ніж інші учні, коли пішов за Ісусом, аби побачити, що з Ним буде. Але при цьому він вирішив приховати свою приналежність до учнів Ісуса. Цей компроміс та відхилення від правдивого шляху призвели до того, що Петро тричі відрікся від свого Господа, як і передвістив Христос.

Цей епізод із життя Петра трагічно повчальний, бо свідчить про те, наскільки руйнівними можуть бути наслідки компромісу. 

Як ми знаємо, історія християнства затьмарена страшними подіями, котрі мали місце тоді, коли християни поступалися життєво важливими принципами. Хоч саме життя нерідко спонукає до компромісів і ми час від часу маємо бути готовими йти на взаємні поступки, проте принципові істини необхідно твердо відстоювати. Як народ, ми повинні знати, у яких питаннях ніколи й за жодних обставин не можна йти на компроміс (див., наприклад, Об’явл. 14:12). 

Еллен Уайт пише, що зречення Петра було обумовлене його безтурботною поведінкою в Гефсиманському саду, коли замість того, щоб молитися, він спав і тому не був духовно готовий до майбутніх подій. Автор підкреслює: якби Петро був наполегливий у молитві, «він не зрікся б свого Господа» (Христос – надія світу, с. 714). 

Так, Петро жахливо впав. Проте яким би сильним не було його падіння, Божа благодать сильніша. «А де намножився гріх, там безмірно виявилася благодать» (<a class="verse" verse="До римлян 5:20">До римлян 5:20</a>). Саме Господнє прощення дозволило Петрові стати одним з головних лідерів ранньої християнської Церкви. Божа благодать реальна! Завдяки їй ми можемо, незважаючи на наші невдачі, просуватися з вірою вперед! 

Петро знав, що значить отримати прощення. Він на власному досвіді пізнав суть Євангелія, оскільки пережив не тільки реальність своєї людської гріховності, але й велич і глибину благодаті та любові Бога до грішників. 

`Як ми можемо навчитися прощати тих, хто розчарував нас, як і Петро розчарував Ісуса?` 
