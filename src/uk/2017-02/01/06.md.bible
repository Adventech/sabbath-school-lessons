---
title: 'ПЕТРО – ЛІДЕР ЦЕРКВИ'
date: 30/03/2017
bible:
    -
        name: UKR.
        verses:
            'До галатів 1:18, 19; 2:9, 11-14': '<h3> <span>До галатів 1:18</span></h3><p><span><sup>18 </sup>По трьох роках потому пішов я в Єрусалим побачити Кифу, і в нього пробув днів із п''ятнадцять.</span></p><h3> <span>До галатів 1:19</span></h3><p><span><sup>19 </sup>А іншого з апостолів я не бачив, крім Якова, брата Господнього.</span></p><h3> <span>До галатів 2:9</span></h3><p><span><sup>9 </sup>і, пізнавши ту благодать, що дана мені, Яків, і Кифа, і Іван, що стовпами вважаються, подали мені та Варнаві правиці спільноти, щоб ми для поган працювали, вони ж для обрізаних,</span></p><h3> <span>До галатів 2:11-14</span></h3><p><span><sup>11 </sup>Коли ж Кифа прийшов був до Антіохії, то відкрито я виступив супроти нього, заслуговував бо він на осуд.</span></p><p><span><sup>12 </sup>Бо він перед тим, як прийшли були дехто від Якова, споживав із поганами. А коли прибули, став ховатися та відлучатися, боячися обрізаних.</span></p><p><span><sup>13 </sup>А з ним лицемірили й інші юдеї, так що навіть Варнава пристав був до їхнього лицемірства.</span></p><p><span><sup>14 </sup>А коли я побачив, що не йдуть вони рівно за євангельською правдою, то перед усіма сказав Кифі: Коли ти, бувши юдеєм, живеш по-поганському, а не по-юдейському, то нащо поган ти примушуєш жити по-юдейському?</span></p>'
            'До галатів 2:14-16': '<h3> <span>До галатів 2:14-16</span></h3><p><span><sup>14 </sup>А коли я побачив, що не йдуть вони рівно за євангельською правдою, то перед усіма сказав Кифі: Коли ти, бувши юдеєм, живеш по-поганському, а не по-юдейському, то нащо поган ти примушуєш жити по-юдейському?</span></p><p><span><sup>15 </sup>Ми юдеї природою, а не грішники з поган...</span></p><p><span><sup>16 </sup>А коли ми дізнались, що людина не може бути виправдана ділами Закону, але тільки вірою в Христа Ісуса, то ми ввірували в Христа Ісуса, щоб нам виправдатися вірою в Христа, а не ділами Закону. Бо жадна людина ділами Закону не буде виправдана!</span></p>'
            'Від Івана 21:17': '<h3> <span>Від Івана 21:17</span></h3><p><span><sup>17 </sup>Утретє Він каже йому: Симоне, сину Йонин, чи кохаєш Мене? Засмутився Петро, що спитав його втретє: Чи кохаєш Мене? І він каже Йому: Ти все відаєш, Господи, відаєш Ти, що кохаю Тебе! Промовляє до нього Ісус: Паси вівці Мої!</span></p>'
            'Від Матвія 10:2': '<h3> <span>Від Матвія 10:2</span></h3><p><span><sup>2 </sup>А ймення апостолів дванадцятьох отакі: перший Симон, що Петром прозивається, і Андрій, брат його; Яків, син Зеведеїв, та Іван, брат його;</span></p>'
            'До галатів 1:18': '<h3> <span>До галатів 1:18</span></h3><p><span><sup>18 </sup>По трьох роках потому пішов я в Єрусалим побачити Кифу, і в нього пробув днів із п''ятнадцять.</span></p>'
            'До галатів 2:9': '<h3> <span>До галатів 2:9</span></h3><p><span><sup>9 </sup>і, пізнавши ту благодать, що дана мені, Яків, і Кифа, і Іван, що стовпами вважаються, подали мені та Варнаві правиці спільноти, щоб ми для поган працювали, вони ж для обрізаних,</span></p>'
            'Дії 10:1-48': '<h3> <span>Дії 10</span></h3><p><span><span>10 </span>Проживав же один чоловік у Кесарії, на ймення Корнилій, сотник полку, що звавсь Італійським.</span></p><p><span><sup>2 </sup>З усім домом своїм він побожний був та богобійний, подавав людям щедру милостиню, і завжди Богові молився.</span></p><p><span><sup>3 </sup>Явно він у видінні, десь коло години дев''ятої дня, бачив Ангола Божого, що до нього зійшов і промовив йому: Корнилію!</span></p><p><span><sup>4 </sup>Він поглянув на нього й жахнувся, й сказав: Що, Господи? Той же йому відказав: Молитви твої й твоя милостиня перед Богом згадалися.</span></p><p><span><sup>5 </sup>Тепер же пошли до Йоппії людей, та й приклич Симона, що зветься Петром.</span></p><p><span><sup>6 </sup>Він гостює в одного гарбарника Симона, що дім має при морі. Він скаже тобі, що ти маєш робити.</span></p><p><span><sup>7 </sup>Коли ж Ангол, що йому говорив, відійшов, той закликав двох із своїх слуг домових, і вояка богобійного з тих, що служили при ньому,</span></p><p><span><sup>8 </sup>і розповів їм усе та й послав їх в Йоппію.</span></p><p><span><sup>9 </sup>А наступного дня, як у дорозі були вони та наближались до міста, Петро вийшов на горницю, щоб помолитись, о годині десь шостій.</span></p><p><span><sup>10 </sup>І став він голодний, і їсти схотів. Як йому ж готували, захоплення на нього найшло,</span></p><p><span><sup>11 </sup>і бачить він небо відкрите, і якуюсь посудину, що сходила, немов простирало велике, яка, за чотири кінці прив''язана, спускалась додолу.</span></p><p><span><sup>12 </sup>У ній же знаходились чотириногі всілякі, і земне гаддя, і небесні пташки.</span></p><p><span><sup>13 </sup>І голос почувся до нього: Устань, заколи, Петре, і їж!</span></p><p><span><sup>14 </sup>А Петро відказав: Жадним способом, Господи, бо ніколи не їв я нічого огидного чи то нечистого!</span></p><p><span><sup>15 </sup>І знов голос удруге до нього: Що від Бога очищене, не вважай за огидне того!</span></p><p><span><sup>16 </sup>І це сталося тричі, і посудина знов була взята на небо.</span></p><p><span><sup>17 </sup>Як Петро ж у собі бентежився, що б то значило те видіння, що бачив, то ось посланці від Корнилія, розпитавши про Симонів дім, спинилися перед ворітьми,</span></p><p><span><sup>18 </sup>і спиталися, крикнувши: Чи то тут сидить Симон, що зветься Петро?</span></p><p><span><sup>19 </sup>Як Петро ж над видінням роздумував, Дух промовив до нього: Онде три чоловіки шукають тебе.</span></p><p><span><sup>20 </sup>Але встань і зійди, і піди з ними без жадного сумніву, бо то Я їх послав!</span></p><p><span><sup>21 </sup>І зійшовши Петро до тих мужів, промовив: Ось я той, що його ви шукаєте. З якої причини прийшли ви?</span></p><p><span><sup>22 </sup>А вони відказали: Сотник Корнилій, муж праведний та богобійний, слави доброї в усього люду юдейського, святим Анголом був у видінні наставлений, щоб до дому свого покликати тебе та послухати слів твоїх.</span></p><p><span><sup>23 </sup>Тоді він покликав й гостинно прийняв їх. А другого дня він устав та й із ними пішов; також дехто з братів із Йоппії пішли з ним.</span></p><p><span><sup>24 </sup>І назавтра прийшли вони до Кесарії. А Корнилій чекав їх, рідню й близьких друзів покликавши.</span></p><p><span><sup>25 </sup>А як увіходив Петро, Корнилій зустрінув його, і до ніг йому впав і вклонився.</span></p><p><span><sup>26 </sup>Та Петро його підвів, промовляючи: Устань, бо й сам я людина!</span></p><p><span><sup>27 </sup>І, розмовляючи з ним, увійшов, і знайшов багатьох, що зібралися,</span></p><p><span><sup>28 </sup>і промовив до них: Ви знаєте, що невільно юдеєві приставати й приходити до чужаниці. Та відкрив мені Бог, щоб я жадну людину не мав за огидну чи то за нечисту.</span></p><p><span><sup>29 </sup>Тому я без вагання прибув, як покликано. Тож питаю я вас: З якої причини ви слали по мене?</span></p><p><span><sup>30 </sup>А Корнилій сказав: Четвертого дня аж до цієї години я постив, а о дев''ятій годині молився я в домі своїм. І ото, перед мене став муж у блискучій одежі</span></p><p><span><sup>31 </sup>й сказав: Корнилію, почута молитва твоя, і твої милостині перед Богом згадалися.</span></p><p><span><sup>32 </sup>Тож пошли до Йоппії, і приклич Симона, що зветься Петром. Він гостює в гарбарника Симона, у господі край моря, він прийде й розповість тобі.</span></p><p><span><sup>33 </sup>Я зараз по тебе послав, ти добре зробив, що прийшов. Тож тепер перед Богом ми всі стоїмо, щоб почути все те, що Господь наказав був тобі.</span></p><p><span><sup>34 </sup>А Петро відкрив уста свої та й промовив: Пізнаю я поправді, що не дивиться Бог на обличчя,</span></p><p><span><sup>35 </sup>але в кожнім народі приємний Йому, хто боїться Його й чинить правду.</span></p><p><span><sup>36 </sup>Він слово послав для Ізраїлевих синів, благовістячи мир через Ісуса Христа, що Господь Він усім.</span></p><p><span><sup>37 </sup>Ви знаєте справу, що по всій Юдеї була й зачалась з Галілеї, після хрищення, що Іван проповідував,</span></p><p><span><sup>38 </sup>Ісуса, що був із Назарету, як помазав Його Святим Духом і силою Бог. І ходив Він, добро чинячи й усіх уздоровлюючи, кого поневолив диявол, бо Бог був із Ним.</span></p><p><span><sup>39 </sup>І ми свідки всьому, що Він учинив у Юдейському краї та в Єрусалимі, та вбили Його, на дереві повісивши...</span></p><p><span><sup>40 </sup>Але Бог воскресив Його третього дня, і дав Йому, щоб з''явився,</span></p><p><span><sup>41 </sup>не всьому народові, але наперед Богом вибраним свідкам, нам, що з Ним їли й пили, як воскрес Він із мертвих.</span></p><p><span><sup>42 </sup>І Він нам звелів, щоб народові ми проповідували та засвідчили, що то Він є призначений Богом Суддя для живих і для мертвих.</span></p><p><span><sup>43 </sup>Усі пророки свідкують про Нього, що кожен, хто вірує в Нього, одержить прощення гріхів Його Йменням.</span></p><p><span><sup>44 </sup>Як Петро говорив ще слова ці, злинув Святий Дух на всіх, хто слухав слова.</span></p><p><span><sup>45 </sup>А обрізані віруючі, що з Петром прибули, здивувалися дивом, що дар Духа Святого пролився також на поган!</span></p><p><span><sup>46 </sup>Бо чули вони, що мовами різними ті розмовляли та Бога звеличували... Петро тоді відповів:</span></p><p><span><sup>47 </sup>Чи хто може заборонити христитись водою оцим, що одержали Духа Святого, як і ми?</span></p><p><span><sup>48 </sup>І звелів охриститися їм у Ймення Ісуса Христа. Тоді просили його позостатися в них кілька днів.</span></p>'
            'Дії 1:15-25': '<h3> <span>Дії 1:15-25</span></h3><p><span><sup>15 </sup>Тими ж днями Петро став посеред братів а народу було поіменно до ста двадцяти та й промовив:</span></p><p><span><sup>16 </sup>Мужі-браття! Належало збутись Писанню тому, що устами Давидовими Дух Святий був прорік про Юду, який показав дорогу для тих, хто Ісуса схопив,</span></p><p><span><sup>17 </sup>бо він був зарахований з нами, і жереб служіння оцього прийняв.</span></p><p><span><sup>18 </sup>І він поле набув за заплату злочинства, а впавши сторчма, він тріснув надвоє, і все нутро його вилилось...</span></p><p><span><sup>19 </sup>І стало відоме це всім, хто замешкує в Єрусалимі, тому й поле те назване їхньою мовою Акелдама, що є: Поле крови.</span></p><p><span><sup>20 </sup>Бо написано в книзі Псалмів: Нехай пусткою стане мешкання його, і нехай пожильця в нім не буде, а також: А служіння його забере нехай інший.</span></p><p><span><sup>21 </sup>Отже треба, щоб один із тих мужів, що сходились з нами повсякчас, як Господь Ісус входив і виходив між нами,</span></p><p><span><sup>22 </sup>зачавши від хрищення Іванового аж до дня, коли Він вознісся від нас, щоб той разом із нами був свідком Його воскресення.</span></p><p><span><sup>23 </sup>І поставили двох: Йосипа, що Варсавою зветься, і що Юстом був названий, та Маттія.</span></p><p><span><sup>24 </sup>А молившись, казали: Ти, Господи, знавче всіх сердець, покажи з двох одного, котрого Ти вибрав,</span></p><p><span><sup>25 </sup>щоб він зайняв місце тієї служби й апостольства, що Юда від нього відпав, щоб іти в своє місце.</span></p>'
            'Дії 2:14-36': '<h3> <span>Дії 2:14-36</span></h3><p><span><sup>14 </sup>Ставши ж Петро із Одинадцятьма, свій голос підніс та й промовив до них: Мужі юдейські та мешканці Єрусалиму! Нехай вам оце стане відоме, і послухайте слів моїх!</span></p><p><span><sup>15 </sup>Бо не п''яні вони, як ви думаєте, бо третя година дня,</span></p><p><span><sup>16 </sup>а це те, що пророк Йоіл передрік:</span></p><p><span><sup>17 </sup>І буде останніми днями, говорить Господь: Я виллю від Духа Свого на всяке тіло, і будуть пророкувати сини ваші та ваші доньки, юнаки ж ваші бачити будуть видіння, а старим вашим сни будуть снитися.</span></p><p><span><sup>18 </sup>І на рабів Моїх і на рабинь Моїх за тих днів Я також виллю від Духа Свого, і пророкувати вони будуть!</span></p><p><span><sup>19 </sup>І дам чуда на небі вгорі, а внизу на землі ці знамена: кров, і огонь, і куряву диму.</span></p><p><span><sup>20 </sup>Переміниться сонце на темряву, а місяць на кров, перше ніж день Господній настане, великий та славний!</span></p><p><span><sup>21 </sup>І станеться, що кожен, хто покличе Господнє Ім''я, той спасеться.</span></p><p><span><sup>22 </sup>Мужі ізраїльські, послухайте ви оцих слів: Ісуса Назарянина, Мужа, що Його Бог прославив вам силою, і чудами, і тими знаменами, що Бог через Нього вчинив серед вас, як самі ви те знаєте,</span></p><p><span><sup>23 </sup>Того, що був виданий певною волею та передбаченням Божим, ви руками беззаконників розп''яли та забили.</span></p><p><span><sup>24 </sup>Та Бог воскресив Його, пута смерти усунувши, вона бо тримати Його не могла.</span></p><p><span><sup>25 </sup>Бо каже про Нього Давид: Мав я Господа завсіди перед очима своїми, бо Він по правиці моїй, щоб я не захитався.</span></p><p><span><sup>26 </sup>Тому серце моє звеселилось, і зрадів мій язик, і тіло моє відпочине в надії.</span></p><p><span><sup>27 </sup>Бо не позоставиш Ти в аду моєї душі, і не даси Ти Своєму Святому побачити тління!</span></p><p><span><sup>28 </sup>Ти дороги життя об''явив мені, Ти мене переповниш утіхою перед обличчям Своїм!</span></p><p><span><sup>29 </sup>Мужі-браття! Нехай буде вільно мені сміло сказати вам про патріярха Давида, що помер і похований, і знаходиться гріб його в нас аж до цього дня.</span></p><p><span><sup>30 </sup>А бувши ж пророком, та відаючи, що Бог клятвою клявся йому посадити на престолі його від плоду його стегон,</span></p><p><span><sup>31 </sup>у передбаченні він говорив про Христове воскресення, що не буде зоставлений в аду, ані тіло Його не зазнає зотління.</span></p><p><span><sup>32 </sup>Бог Ісуса Цього воскресив, чого свідки всі ми!</span></p><p><span><sup>33 </sup>А отож, як правицею Божою був Він вознесений, і обітницю Духа Святого прийняв від Отця, то й злив Він оте, що ви бачите й чуєте.</span></p><p><span><sup>34 </sup>Не зійшов бо на небо Давид, але сам він говорить: Промовив Господь Господеві моєму: Сядь праворуч Мене,</span></p><p><span><sup>35 </sup>доки не покладу Я Твоїх ворогів підніжком ногам Твоїм!</span></p><p><span><sup>36 </sup>Ото ж, нехай ввесь Ізраїлів дім твердо знає, що і Господом, і Христом учинив Бог Його, Того Ісуса, що Його розп''яли ви!</span></p>'
            'Дії 4:8-12': '<h3> <span>Дії 4:8-12</span></h3><p><span><sup>8 </sup>Тоді Петро, переповнений Духом Святим, промовив до них: Начальники люду та старшини Ізраїлеві!</span></p><p><span><sup>9 </sup>Як сьогодні беруть нас на допит про те добродійство недужій людині, як вона вздоровлена,</span></p><p><span><sup>10 </sup>нехай буде відомо всім вам, і всім людям Ізраїлевим, що Ім''ям Ісуса Христа Назарянина, що Його розп''яли ви, то Його воскресив Бог із мертвих, Ним поставлений він перед вами здоровий!</span></p><p><span><sup>11 </sup>Він камінь, що ви, будівничі, відкинули, але каменем став Він наріжним!</span></p><p><span><sup>12 </sup>І нема ні в кім іншім спасіння. Бо під небом нема іншого Ймення, даного людям, що ним би спастися ми мали.</span></p>'
            'Дії 10:28': '<h3> <span>Дії 10:28</span></h3><p><span><sup>28 </sup>і промовив до них: Ви знаєте, що невільно юдеєві приставати й приходити до чужаниці. Та відкрив мені Бог, щоб я жадну людину не мав за огидну чи то за нечисту.</span></p>'
            'Дії 21:20': '<h3> <span>Дії 21:20</span></h3><p><span><sup>20 </sup>Як вони ж це почули, то славили Бога, а до нього промовили: Бачиш, брате, скільки тисяч серед юдеїв увірувало, і всі вони ревні оборонці Закону!</span></p>'

---

Під час служіння Ісуса Петро часто виступав у ролі лідера дванадцятьох учнів. Зазвичай саме він представляв їхні інтереси. Перераховуючи учнів, Матвій згадує першим «Симона, прозваного Петром» (<a class="verse" verse="Від Матвія 10:2">Від Матвія 10:2</a>). Апостол також відігравав помітну роль у ранній Церкві. Саме він запропонував зібранню обрати учня замість Юди Іскаріота, котрий зрадив Ісуса (<a class="verse" verse="Дії 1:15-25">Дії 1:15-25</a>). Під час П’ятидесятниці саме Петро пояснив юдеям, що вони бачать обіцяний дар Духа, посланий Богом Своєму народові (див. <a class="verse" verse="Дії 2:14-36">Дії 2:14-36</a>). Саме Петро, заарештований за проповідь про воскресіння мертвих, звернувся з промовою до первосвященика та юдейських старійшин (див. <a class="verse" verse="Дії 4:8-12">Дії 4:8-12</a>). Саме Петро прийшов за повелінням Бога до Корнилія – першого язичника, прийнятого як послідовника Ісуса (див. <a class="verse" verse="Дії 10:1-48">Дії 10:1-48</a>). Павло відвідав Петра та пробув у нього п’ятнадцять днів, коли вперше прийшов до Єрусалима після свого навернення (див. <a class="verse" verse="До галатів 1:18">До галатів 1:18</a>). Описуючи тогочасну громаду послідовників Ісуса в Єрусалимі, Павло виділяє три «стовпи» Церкви: Петра, Якова (брата Ісуса) та Його улюбленого учня Івана (<a class="verse" verse="До галатів 2:9">До галатів 2:9</a>).

`Прочитайте вірші <a class="verse" verse="До галатів 1:18, 19; 2:9, 11-14">До галатів 1:18, 19; 2:9, 11-14</a>. Що ці тексти повідомляють нам про Петра?` 

Хоч Петро був лідером Церкви, якого Сам Господь покликав на служіння (див. <a class="verse" verse="Від Івана 21:17">Від Івана 21:17</a>), хоч він удостоївся отримати видіння (див. <a class="verse" verse="Дії 10:28">Дії 10:28</a>), проте мав потребу в духовному зростанні. 

Рання християнська Церква складалася переважно з євреїв, багато з яких були «ревні прихильники Закону!» (<a class="verse" verse="Дії 21:20">Дії 21:20</a>). Згідно з їхнім розумінням закону, євреям було заборонено споживати їжу разом з язичниками, котрих вважали нечистими. Тому, коли з Єрусалима до Антіохії прийшли послані Яковом юдеї-християни, Петро перестав їсти разом із християнами з язичників. 

Для Павла така поведінка була нападом на саме Євангеліє. Він вважав дії Петра відвертим лицемірством і не побоявся докорити йому в цьому. Фактично Павло використав цю можливість, щоб висловити ключове вчення християнської віри – виправдання через віру (див. <a class="verse" verse="До галатів 2:14-16">До галатів 2:14-16</a>). 

`Хоч Петро був покликаний Богом, він усе ж мав вади, які необхідно було виправляти. Як ми реагуємо, коли хтось указує нам на наші вади?` 
