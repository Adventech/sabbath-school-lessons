---
title: 'ВИЗНАЮЧИ ХРИСТА'
date: 27/03/2017
bible:
    -
        name: UKR.
        verses:
            'Від Матвія 16:13-17': '<h3> <span>Від Матвія 16:13-17</span></h3><p><span><sup>13 </sup>Прийшовши ж Ісус до землі Кесарії Пилипової, питав Своїх учнів і казав: За кого народ уважає Мене, Сина Людського?</span></p><p><span><sup>14 </sup>Вони ж відповіли: Одні за Івана Христителя, одні за Іллю, інші ж за Єремію або за одного з пророків.</span></p><p><span><sup>15 </sup>Він каже до них: А ви за кого Мене маєте?</span></p><p><span><sup>16 </sup>А Симон Петро відповів і сказав: Ти Христос, Син Бога Живого!</span></p><p><span><sup>17 </sup>А Ісус відповів і до нього промовив: Блаженний ти, Симоне, сину Йонин, бо не тіло і кров тобі оце виявили, але Мій Небесний Отець.</span></p>'
            'Від Матвія 16:21-23': '<h3> <span>Від Матвія 16:21-23</span></h3><p><span><sup>21 </sup>Із того часу Ісус став виказувати Своїм учням, що Він мусить іти до Єрусалиму, і постраждати багато від старших, і первосвящеників, і книжників, і вбитому бути, і воскреснути третього дня.</span></p><p><span><sup>22 </sup>І, набік відвівши Його, Петро став Йому докоряти й казати: Змилуйся, Господи, такого Тобі хай не буде!</span></p><p><span><sup>23 </sup>А Він обернувся й промовив Петрові: Відступися від Мене, сатано, ти спокуса Мені, бо думаєш не про Боже, а про людське!</span></p>'
            'Від Матвія 16:1-4': '<h3> <span>Від Матвія 16:1-4</span></h3><p><span><span>16 </span>І підійшли фарисеї та саддукеї, і, випробовуючи, просили Його показати ознаку їм із неба.</span></p><p><span><sup>2 </sup>А Він відповів і промовив до них: Ви звечора кажете: Буде погода, червоніє бо небо.</span></p><p><span><sup>3 </sup>А ранком: Сьогодні негода, червоніє бо небо похмуре. Розпізнати небесне обличчя ви вмієте, ознак часу ж не можете!</span></p><p><span><sup>4 </sup>Рід лукавий і перелюбний шукає ознаки, та ознаки йому не дадуть, окрім ознаки пророка Йони. І, їх полишивши, Він відійшов.</span></p>'
            'Від Матвія 16:11': '<h3> <span>Від Матвія 16:11</span></h3><p><span><sup>11 </sup>Як ви не розумієте, що Я не про хліб вам сказав? Стережіться но розчини фарисейської та саддукейської!</span></p>'
            'Від Матвія 16:20': '<h3> <span>Від Матвія 16:20</span></h3><p><span><sup>20 </sup>Тоді наказав Своїм учням, щоб нікому не казали, що Він Христос.</span></p>'
            'Від Матвія 16:23': '<h3> <span>Від Матвія 16:23</span></h3><p><span><sup>23 </sup>А Він обернувся й промовив Петрові: Відступися від Мене, сатано, ти спокуса Мені, бо думаєш не про Боже, а про людське!</span></p>'
            '1 Петра 4:12': '<h3> <span>1 Петра 4:12</span></h3><p><span><sup>12 </sup>Улюблені, не дивуйтесь огневі, що вам посилається на випробовування, немов би чужому випадку для вас.</span></p>'

---

Свідчення Петра про Христа в розмові з Ним – один із найяскравіших моментів у житті Ісуса. Щойно книжники й фарисеї спокушали Його, вимагаючи ознаки, яка б зняла всі питання щодо Його Особи (див. <a class="verse" verse="Від Матвія 16:1-4">Від Матвія 16:1-4</a>). Пізніше в колі учнів Ісус говорив про два здійснених Ним чуда, завдяки яким Він двічі нагодував тисячі людей кількома хлібами й рибами. Усе це було сказано в контексті попередження учнів про «закваску фарисейську та саддукейську» (<a class="verse" verse="Від Матвія 16:11">Від Матвія 16:11</a>).

`Прочитайте уривок <a class="verse" verse="Від Матвія 16:13-17">Від Матвія 16:13-17</a>. Про що тут розповідається? Яке значення слів Петра, звернених до Ісуса?` 

Петро сміливо визнав свою віру в Ісуса. З тексту <a class="verse" verse="Від Матвія 16:20">Від Матвія 16:20</a> зрозуміло, що й інші учні поділяли його визнання Ісуса Месією. Це стало поворотним моментом у служінні Господа, хоч учням, зокрема й Петру, потрібно було ще багато чого навчитися.

«Учні все ще сподівалися, що Христос царюватиме як земний правитель. Хоч Він довго не виявляв Своїх намірів, вони вірили, що Ісус не завжди буде бідним і невідомим. Надходить час, коли Він заснує Своє Царство. Учні навіть не могли собі уявити, що ненависть священиків та рабинів ніколи не припиниться, що Христос буде відкинутий Своїм же народом, засуджений як бунтівник і розп’ятий як розбійник» (Е. Уайт. Христос – надія світу, с. 415). 

Як тільки учні визнали Ісуса Месією, Він почав відкривати їм, що Йому належить постраждати й померти (див. <a class="verse" verse="Від Матвія 16:21-23">Від Матвія 16:21-23</a>). Петро не міг цього прийняти і став «перечити» Ісусові. Тоді Ісус звертається до Петра і каже: «Відійди від Мене, сатано!» (<a class="verse" verse="Від Матвія 16:23">Від Матвія 16:23</a>). Це одні з найсуворіших слів, які Він сказав будь-кому під час Свого служіння; проте Господь зробив це для добра Петра. Слова учня відображали його власні бажання й егоїзм. Ісус мав негайно зупинити його на цьому шляху. І, хоч Спаситель насправді звертався до сатани, Петро почерпнув урок для себе. Йому необхідно було зрозуміти, що служіння Господу включає в себе і страждання. З послань Петра можна зробити висновок, що він засвоїв цей урок (див. <a class="verse" verse="1 Петра 4:12">1 Петра 4:12</a>). 

`Як часто ваші особисті бажання суперечать тому, чого Бог бажає від вас? Як ви вирішуєте, що робити в таких ситуаціях?` 
