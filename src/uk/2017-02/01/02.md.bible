---
title: '«ВІДІЙДИ ВІД МЕНЕ!»'
date: 26/03/2017
bible:
    -
        name: UKR.
        verses:
            'Від Матвія 4:18': '<h3> <span>Від Матвія 4:18</span></h3><p><span><sup>18 </sup>Як проходив же Він поблизу Галілейського моря, то побачив двох братів: Симона, що зветься Петром, та Андрія, його брата, що невода в море закидали, бо рибалки були.</span></p>'
            'Від Луки 5:1-11': '<h3> <span>Від Луки 5:1-11</span></h3><p><span><span>5 </span>І сталось, як тиснувся натовп до Нього, щоб почути Слово Боже, Він стояв біля озера Генісаретського.</span></p><p><span><sup>2 </sup>І Він побачив два човни, що стояли край озера. А рибалки, відійшовши від них, полоскали невода.</span></p><p><span><sup>3 </sup>І Він увійшов до одного з човнів, що був Симонів, і просив, щоб він трохи відплив від землі. І Він сів, та й навчав народ із човна.</span></p><p><span><sup>4 </sup>А коли перестав Він навчати, промовив до Симона: Попливи на глибінь, і закиньте на полов свій невід.</span></p><p><span><sup>5 </sup>А Симон сказав Йому в відповідь: Наставнику, цілу ніч ми працювали, і не вловили нічого, та за словом Твоїм укину невода.</span></p><p><span><sup>6 </sup>А зробивши оце, вони безліч риби набрали і їхній невід почав прориватись...</span></p><p><span><sup>7 </sup>І кивали вони до товаришів, що були в другім човні, щоб прийшли помогти їм. Ті прийшли, та й наповнили обидва човни, аж стали вони потопати.</span></p><p><span><sup>8 </sup>А як Симон Петро це побачив, то припав до колін Ісусових, кажучи: Господи, вийди від мене, бо я грішна людина!</span></p><p><span><sup>9 </sup>Бо від полову риби, що зловили вони, обгорнув жах його та й усіх, хто з ним був,</span></p><p><span><sup>10 </sup>також Якова й Івана, синів Зеведеєвих, що були спільниками Симона. І сказав Ісус Симонові: Не лякайсь, від цього часу ти будеш ловити людей!</span></p><p><span><sup>11 </sup>І вони повитягали на землю човни, покинули все, та й пішли вслід за Ним.</span></p>'
            'Від Марка 1:16': '<h3> <span>Від Марка 1:16</span></h3><p><span><sup>16 </sup>А коли Він проходив біля Галілейського моря, то побачив Симона та Андрія, брата Симонового, що невода в море закидали, бо рибалки були.</span></p>'
            'Від Луки 5:1-9': '<h3> <span>Від Луки 5:1-9</span></h3><p><span><span>5 </span>І сталось, як тиснувся натовп до Нього, щоб почути Слово Боже, Він стояв біля озера Генісаретського.</span></p><p><span><sup>2 </sup>І Він побачив два човни, що стояли край озера. А рибалки, відійшовши від них, полоскали невода.</span></p><p><span><sup>3 </sup>І Він увійшов до одного з човнів, що був Симонів, і просив, щоб він трохи відплив від землі. І Він сів, та й навчав народ із човна.</span></p><p><span><sup>4 </sup>А коли перестав Він навчати, промовив до Симона: Попливи на глибінь, і закиньте на полов свій невід.</span></p><p><span><sup>5 </sup>А Симон сказав Йому в відповідь: Наставнику, цілу ніч ми працювали, і не вловили нічого, та за словом Твоїм укину невода.</span></p><p><span><sup>6 </sup>А зробивши оце, вони безліч риби набрали і їхній невід почав прориватись...</span></p><p><span><sup>7 </sup>І кивали вони до товаришів, що були в другім човні, щоб прийшли помогти їм. Ті прийшли, та й наповнили обидва човни, аж стали вони потопати.</span></p><p><span><sup>8 </sup>А як Симон Петро це побачив, то припав до колін Ісусових, кажучи: Господи, вийди від мене, бо я грішна людина!</span></p><p><span><sup>9 </sup>Бо від полову риби, що зловили вони, обгорнув жах його та й усіх, хто з ним був,</span></p>'
            'Від Луки 5:11': '<h3> <span>Від Луки 5:11</span></h3><p><span><sup>11 </sup>І вони повитягали на землю човни, покинули все, та й пішли вслід за Ним.</span></p>'
            'Від Луки 5:3': '<h3> <span>Від Луки 5:3</span></h3><p><span><sup>3 </sup>І Він увійшов до одного з човнів, що був Симонів, і просив, щоб він трохи відплив від землі. І Він сів, та й навчав народ із човна.</span></p>'

---

У Євангеліях ми вперше зустрічаємо Петра на березі Галилейського моря, де той рибалив (<a class="verse" verse="Від Матвія 4:18">Від Матвія 4:18</a>; <a class="verse" verse="Від Марка 1:16">Від Марка 1:16</a> і <a class="verse" verse="Від Луки 5:1-11">Від Луки 5:1-11</a>). Він працював усю ніч, але так нічого і не спіймав. Незважаючи на це, Петро та його товариші підкоряються повелінню Ісуса ще раз закинути невід у море. Наскільки сильним було здивування Петра й інших рибалок, коли від ваги спійманої риби човни почали тонути! Про що вони думали після цього чуда?

`Прочитайте <a class="verse" verse="Від Луки 5:1-9">Від Луки 5:1-9</a>. Як характеризує Петра його відповідь Ісусові (текст 8)? Що вона відкриває нам про його духовний стан?` 

Петро, очевидно, уже дещо знав про Ісуса. Ще до самого чуда, коли Ісус звелів рибалкам закинути сіті, Петро, можливо, трохи скептично відповів: «За словом Твоїм закину сіті». Складається враження, що послух Петра був обумовлений його ставленням до Ісуса. Факти свідчать про те, що Петро був знайомий з Ісусом до цієї події. 

Можливо, розгадка міститься в тексті <a class="verse" verse="Від Луки 5:3">Від Луки 5:3</a>, де йдеться про те, що сталося перед цим чудом. «Увійшовши до одного з човнів, що належав Симонові, велів йому трохи відплисти від берега. Він сів і навчав людей з човна». Може, саме тоді слова Ісуса справили на Петра незабутнє враження. 

Після цього чуда Петро побачив у Ісусі святість, протилежну своїй гріховності. Усвідомлення Петром власної гріховності та готовність визнати її публічно свідчать, наскільки відкритим він був для Господа. Тому не дивно, що Ісус покликав цього рибалку. Незважаючи на його численні вади, Петро був богобоязливою людиною, готовою йти за Господом, чого б це не коштувало. 

`Прочитайте <a class="verse" verse="Від Луки 5:11">Від Луки 5:11</a>. Який важливий принцип викладений у тексті? Якого посвячення очікує від нас Ісус? Про що також говорить факт, що рибалки були готові залишити все, коли їхні сіті були повні?` 
