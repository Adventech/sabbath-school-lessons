---
title: 'ОСОБА ПЕТРА'
date: 25/03/2017
bible:
    -
        name: UKR.
        verses:
            'Від Луки 22:31-33, 54-62': '<h3> <span>Від Луки 22:31-33</span></h3><p><span><sup>31 </sup>І промовив Господь: Симоне, Симоне, ось сатана жадав вас, щоб вас пересіяти, мов ту пшеницю.</span></p><p><span><sup>32 </sup>Я ж молився за тебе, щоб не зменшилась віра твоя; ти ж колись, як навернешся, зміцни браттю свою!</span></p><p><span><sup>33 </sup>А той відказав Йому: Господи, я з Тобою готовий іти до в''язниці й на смерть!</span></p><h3> <span>Від Луки 22:54-62</span></h3><p><span><sup>54 </sup>А схопивши Його, повели й привели у дім первосвященика. Петро ж здалека йшов слідкома.</span></p><p><span><sup>55 </sup>Як розклали ж огонь серед двору, і вкупі сиділи, сидів і Петро поміж ними.</span></p><p><span><sup>56 </sup>А служниця одна його вгледіла, як сидів коло світла, і, придивившись до нього, сказала: І цей був із Ним!</span></p><p><span><sup>57 </sup>І відрікся від Нього він, твердячи: Не знаю я, жінко, Його!</span></p><p><span><sup>58 </sup>Незабаром же другий побачив його та й сказав: І ти від отих. А Петро відказав: Ні, чоловіче!...</span></p><p><span><sup>59 </sup>І як часу минуло з годину, хтось інший твердив і казав: Поправді, і цей був із Ним, бо він галілеянин.</span></p><p><span><sup>60 </sup>А Петро відказав: Чоловіче, не відаю, про що ти говориш... І зараз, як іще говорив він, півень заспівав.</span></p><p><span><sup>61 </sup>І Господь обернувся й подививсь на Петра. А Петро згадав слово Господнє, як сказав Він йому: Перше, ніж заспіває півень, відречешся ти тричі від Мене.</span></p><p><span><sup>62 </sup>І, вийшовши звідти, він гірко заплакав!</span></p>'
            'Від Матвія 14:30, 31': '<h3> <span>Від Матвія 14:30</span></h3><p><span><sup>30 </sup>Але, бачачи велику бурю, злякався, і зачав потопати, і скричав: Рятуй мене, Господи!...</span></p><h3> <span>Від Матвія 14:31</span></h3><p><span><sup>31 </sup>І зараз Ісус простяг руку й схопив його, і каже до нього: Маловірний, чого усумнився?</span></p>'
            'Від Матвія 16:13-17': '<h3> <span>Від Матвія 16:13-17</span></h3><p><span><sup>13 </sup>Прийшовши ж Ісус до землі Кесарії Пилипової, питав Своїх учнів і казав: За кого народ уважає Мене, Сина Людського?</span></p><p><span><sup>14 </sup>Вони ж відповіли: Одні за Івана Христителя, одні за Іллю, інші ж за Єремію або за одного з пророків.</span></p><p><span><sup>15 </sup>Він каже до них: А ви за кого Мене маєте?</span></p><p><span><sup>16 </sup>А Симон Петро відповів і сказав: Ти Христос, Син Бога Живого!</span></p><p><span><sup>17 </sup>А Ісус відповів і до нього промовив: Блаженний ти, Симоне, сину Йонин, бо не тіло і кров тобі оце виявили, але Мій Небесний Отець.</span></p>'
            'Від Матвія 14:22-33': '<h3> <span>Від Матвія 14:22-33</span></h3><p><span><sup>22 </sup>І зараз звелів Ісус учням до човна сідати, і переплисти на той бік раніше Його, аж поки народ Він відпустить.</span></p><p><span><sup>23 </sup>Відпустивши ж народ, Він на гору пішов помолитися насамоті; і як вечір настав, був там Сам.</span></p><p><span><sup>24 </sup>А човен вже був на середині моря, і кидали хвилі його, бо вітер зірвавсь супротивний.</span></p><p><span><sup>25 </sup>А о четвертій сторожі нічній Ісус підійшов до них, ідучи по морю.</span></p><p><span><sup>26 </sup>Як побачили ж учні, що йде Він по морю, то настрашилися та й казали: Мара! І від страху вони закричали...</span></p><p><span><sup>27 </sup>А Ісус до них зараз озвався й сказав: Заспокойтесь, це Я, не лякайтесь!</span></p><p><span><sup>28 </sup>Петро ж відповів і сказав: Коли, Господи, Ти це, то звели, щоб прийшов я до Тебе по воді.</span></p><p><span><sup>29 </sup>А Він відказав йому: Іди. І, вилізши з човна, Петро став іти по воді, і пішов до Ісуса.</span></p><p><span><sup>30 </sup>Але, бачачи велику бурю, злякався, і зачав потопати, і скричав: Рятуй мене, Господи!...</span></p><p><span><sup>31 </sup>І зараз Ісус простяг руку й схопив його, і каже до нього: Маловірний, чого усумнився?</span></p><p><span><sup>32 </sup>Як до човна ж вони ввійшли, буря вщухнула.</span></p><p><span><sup>33 </sup>А приявні в човні вклонились Йому та сказали: Ти справді Син Божий!</span></p>'
            'До галатів 2:11-14': '<h3> <span>До галатів 2:11-14</span></h3><p><span><sup>11 </sup>Коли ж Кифа прийшов був до Антіохії, то відкрито я виступив супроти нього, заслуговував бо він на осуд.</span></p><p><span><sup>12 </sup>Бо він перед тим, як прийшли були дехто від Якова, споживав із поганами. А коли прибули, став ховатися та відлучатися, боячися обрізаних.</span></p><p><span><sup>13 </sup>А з ним лицемірили й інші юдеї, так що навіть Варнава пристав був до їхнього лицемірства.</span></p><p><span><sup>14 </sup>А коли я побачив, що не йдуть вони рівно за євангельською правдою, то перед усіма сказав Кифі: Коли ти, бувши юдеєм, живеш по-поганському, а не по-юдейському, то нащо поган ти примушуєш жити по-юдейському?</span></p>'
            'Від Луки 5:1-11': '<h3> <span>Від Луки 5:1-11</span></h3><p><span><span>5 </span>І сталось, як тиснувся натовп до Нього, щоб почути Слово Боже, Він стояв біля озера Генісаретського.</span></p><p><span><sup>2 </sup>І Він побачив два човни, що стояли край озера. А рибалки, відійшовши від них, полоскали невода.</span></p><p><span><sup>3 </sup>І Він увійшов до одного з човнів, що був Симонів, і просив, щоб він трохи відплив від землі. І Він сів, та й навчав народ із човна.</span></p><p><span><sup>4 </sup>А коли перестав Він навчати, промовив до Симона: Попливи на глибінь, і закиньте на полов свій невід.</span></p><p><span><sup>5 </sup>А Симон сказав Йому в відповідь: Наставнику, цілу ніч ми працювали, і не вловили нічого, та за словом Твоїм укину невода.</span></p><p><span><sup>6 </sup>А зробивши оце, вони безліч риби набрали і їхній невід почав прориватись...</span></p><p><span><sup>7 </sup>І кивали вони до товаришів, що були в другім човні, щоб прийшли помогти їм. Ті прийшли, та й наповнили обидва човни, аж стали вони потопати.</span></p><p><span><sup>8 </sup>А як Симон Петро це побачив, то припав до колін Ісусових, кажучи: Господи, вийди від мене, бо я грішна людина!</span></p><p><span><sup>9 </sup>Бо від полову риби, що зловили вони, обгорнув жах його та й усіх, хто з ним був,</span></p><p><span><sup>10 </sup>також Якова й Івана, синів Зеведеєвих, що були спільниками Симона. І сказав Ісус Симонові: Не лякайсь, від цього часу ти будеш ловити людей!</span></p><p><span><sup>11 </sup>І вони повитягали на землю човни, покинули все, та й пішли вслід за Ним.</span></p>'
            '2 Петра 1:16': '<h3> <span>2 Петра 1:16</span></h3><p><span><sup>16 </sup>Бо ми сповістили вам силу та прихід Господа нашого Ісуса Христа, не йдучи за хитро видуманими байками, але бувши самовидцями Його величі.</span></p>'

---

### Біблійні тексти для дослідження:
<a class="verse" verse="Від Луки 5:1-11">Від Луки 5:1-11</a>; <a class="verse" verse="Від Матвія 16:13-17">Від Матвія 16:13-17</a>; <a class="verse" verse="Від Матвія 14:22-33">Від Матвія 14:22-33</a>; <a class="verse" verse="Від Луки 22:31-33, 54-62">Від Луки 22:31-33, 54-62</a>; <a class="verse" verse="До галатів 2:11-14">До галатів 2:11-14</a>. 

> <p>Пам’ятний вірш</p> 
> «Та побачивши сильний вітер, злякався, почав тонути і закричав, гукаючи: Господи, спаси мене! І зараз Ісус, простягнувши руку, схопив його та й каже йому: Маловірний, чому ти засумнівався?» (<a class="verse" verse="Від Матвія 14:30, 31">Від Матвія 14:30, 31</a>). 

Апостол Петро – автор двох новозавітних книг: Першого і Другого послань, які носять його ім’я. Він був одним із перших учнів Ісуса, супроводжував Спасителя в Його служінні на Землі та одним із перших побачив Його порожню гробницю. Іншими словами, Петро мав багатющий досвід, до якого міг звертатися, коли під натхненням Святого Духа писав свої переконливі послання. «Адже ми сповістили вам про силу та присутність Господа нашого Ісуса Христа, не йдучи за хитрими вигадками, але будучи очевидцями Його величі» (<a class="verse" verse="2 Петра 1:16">2 Петра 1:16</a>). 

Петро часто згадується в Євангеліях, які описують його перемоги й падіння. Саме він взаємодіє з Ісусом від імені учнів. Після воскресіння і вознесіння Ісуса Петро став видатним лідером ранньої Церкви. Про нього згадується в книзі Дії апостолів та в Посланні до галатів. 

Але найголовніше – Петро знав, що означає помилятися, бути прощеним і рухатися вперед у вірі й покорі. Відчувши на собі дію Божої благодаті, він продовжує звертатися до всіх, хто також потребує цієї благодаті. 
