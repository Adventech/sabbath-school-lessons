---
title: 'ФАЛЬШИВІ ПРОРОКИ І ВЧИТЕЛІ'
date: 04/06/2017
bible:
    -
        name: UKR.
        verses:
            '2 Петра 2:1-3, 10-22': '<h3> <span>2 Петра 2:1-3</span></h3><p><span><span>2 </span>А між людом були й неправдиві пророки, як і будуть між вас учителі неправдиві, що впровадять згубні єресі, відречуться від Владики, що викупив їх, і стягнуть на себе самі скору погибіль.</span></p><p><span><sup>2 </sup>І багато-хто підуть за пожадливістю їхньою, а через них дорога правдива зневажиться.</span></p><p><span><sup>3 </sup>І в зажерливості вони будуть ловити вас словами облесними. Суд на них віддавна не бариться, а їхня загибіль не дрімає!</span></p><h3> <span>2 Петра 2:10-22</span></h3><p><span><sup>10 </sup>а надто тих, хто ходить за нечистими пожадливостями тіла та погорджує владою; зухвалі свавільці, що не бояться зневажати слави,</span></p><p><span><sup>11 </sup>хоч Анголи, бувши міццю та силою більші за них, не несуть до Господа зневажливого суду на них.</span></p><p><span><sup>12 </sup>Вони, немов звірина нерозумна, зроджена природою на зловлення та загибіль, зневажають те, чого не розуміють, і в тлінні своїм будуть знищені,</span></p><p><span><sup>13 </sup>і приймуть заплату за лихі вчинки. Вони повсякденну розпусту вважають за розкіш; самі бруд та неслава, вони насолоджуються своїми оманами, бенкетуючи з вами.</span></p><p><span><sup>14 </sup>Їхні очі наповнені перелюбом та гріхом безупинним; вони зваблюють душі незміцнені; вони, діти прокляття, мають серце, привчене до зажерливости.</span></p><p><span><sup>15 </sup>Вони покинули просту дорогу та й заблудили, і пішли слідом за Валаамом Беоровим, що полюбив нагороду несправедливости,</span></p><p><span><sup>16 </sup>але був докорений у своїм беззаконні: німа під''яремна ослиця проговорила людським голосом, та й безум пророка спинила.</span></p><p><span><sup>17 </sup>Вони джерела безводні, хмари, бурею гнані; для них приготований морок темряви!</span></p><p><span><sup>18 </sup>Бо, висловлюючи марне базікання, вони зваблюють пожадливістю тіла й розпустою тих, хто ледве втік від тих, хто живе в розпусті.</span></p><p><span><sup>19 </sup>Вони волю обіцюють їм, самі бувши рабами тління. Бо хто ким переможений, той тому й раб.</span></p><p><span><sup>20 </sup>Бо коли хто втече від нечистости світу через пізнання Господа й Спасителя Ісуса Христа, а потому знов заплутуються ними та перемагаються, то останнє буває для них гірше першого.</span></p><p><span><sup>21 </sup>Бо краще було б не пізнати їм дороги праведности, аніж, пізнавши, вернутись назад від переданої їм святої заповіді!</span></p><p><span><sup>22 </sup>Бо їм трапилося за правдивою приказкою: Вертається пес до своєї блювотини, та: Помита свиня йде валятися в калюжу...</span></p>'
            '2 Петра 2:1-3': '<h3> <span>2 Петра 2:1-3</span></h3><p><span><span>2 </span>А між людом були й неправдиві пророки, як і будуть між вас учителі неправдиві, що впровадять згубні єресі, відречуться від Владики, що викупив їх, і стягнуть на себе самі скору погибіль.</span></p><p><span><sup>2 </sup>І багато-хто підуть за пожадливістю їхньою, а через них дорога правдива зневажиться.</span></p><p><span><sup>3 </sup>І в зажерливості вони будуть ловити вас словами облесними. Суд на них віддавна не бариться, а їхня загибіль не дрімає!</span></p>'
            '2 Петра 2:19': '<h3> <span>2 Петра 2:19</span></h3><p><span><sup>19 </sup>Вони волю обіцюють їм, самі бувши рабами тління. Бо хто ким переможений, той тому й раб.</span></p>'
            '2 Петра 2:1': '<h3> <span>2 Петра 2:1</span></h3><p><span><span>2 </span>А між людом були й неправдиві пророки, як і будуть між вас учителі неправдиві, що впровадять згубні єресі, відречуться від Владики, що викупив їх, і стягнуть на себе самі скору погибіль.</span></p>'
            'Дії 6:1-5': '<h3> <span>Дії 6:1-5</span></h3><p><span><span>6 </span>Тими ж днями, як учнів намножилось, зачали нарікати на євреїв огречені, що в щоденному служінні їхні вдовиці занедбані.</span></p><p><span><sup>2 </sup>Тоді ті Дванадцять покликали багатьох учнів та й сказали: Нам не личить покинути Боже Слово, і служити при столах.</span></p><p><span><sup>3 </sup>Отож, браття, виглядіть ізпоміж себе сімох мужів доброї слави, повних Духа Святого та мудрости, їх поставимо на службу оцю.</span></p><p><span><sup>4 </sup>А ми перебуватимемо завжди в молитві та в служінні слову.</span></p><p><span><sup>5 </sup>І всім людям сподобалося оце слово, і обрали Степана, мужа повного віри та Духа Святого, і Пилипа, і Прохора та Никанора, і Тимона та Пармена, і нововірця Миколу з Антіохії,</span></p>'
            'Дії 15': '<h3> <span>Дії 15</span></h3><p><span><span>15 </span>А дехто, що з Юдеї прийшли, навчали братів: Якщо ви не обріжетеся за звичаєм Мойсеєвим, то спастися не можете.</span></p><p><span><sup>2 </sup>Коли ж суперечка повстала й чимале змагання в Павла та в Варнави з ними, то постановили, щоб Павло та Варнава, та дехто ще інший із них, пішли в справі цій до апостолів й старших у Єрусалим.</span></p><p><span><sup>3 </sup>Тож вони, відпроваджені Церквою, ішли через Фінікію та Самарію, розповідуючи про поганське навернення, і радість велику чинили всім браттям.</span></p><p><span><sup>4 </sup>Коли ж в Єрусалим прибули вони, були прийняті Церквою, та апостолами, та старшими, і вони розповіли, як багато вчинив Бог із ними.</span></p><p><span><sup>5 </sup>Але дехто, що ввірували з фарисейської партії, устали й сказали, що потрібно поганів обрізувати й наказати, щоб Закона Мойсеєвого берегли.</span></p><p><span><sup>6 </sup>І зібрались апостоли й старші, щоб розглянути справу оцю.</span></p><p><span><sup>7 </sup>Як велике ж змагання повстало, Петро встав і промовив до них: Мужі-браття, ви знаєте, що з давнішніх днів вибрав Бог поміж нами мене, щоб погани почули слово Євангелії через уста мої, та й увірували.</span></p><p><span><sup>8 </sup>І засвідчив їм Бог Серцезнавець, давши їм Духа Святого, як і нам,</span></p><p><span><sup>9 </sup>і між нами та ними різниці Він жадної не вчинив, очистивши вірою їхні серця.</span></p><p><span><sup>10 </sup>Отож, чого Бога тепер спокушуєте, щоб учням на шию покласти ярмо, якого ані наші отці, ані ми не здолали понести?</span></p><p><span><sup>11 </sup>Та ми віруємо, що спасемося благодаттю Господа Ісуса так само, як і вони.</span></p><p><span><sup>12 </sup>І вся громада замовкла, і слухали пильно Варнаву й Павла, що розповідали, які то знамена та чуда вчинив через них Бог між поганами!</span></p><p><span><sup>13 </sup>Як замовкли ж вони, то Яків озвався й промовив: Мужі-браття, послухайте також мене.</span></p><p><span><sup>14 </sup>Симон ось розповів, як зглянувся Бог від початку, щоб вибрати люд із поганів для Ймення Свого.</span></p><p><span><sup>15 </sup>І пророчі слова з цим погоджуються, як написано:</span></p><p><span><sup>16 </sup>Потому вернуся, і відбудую Давидову скинію занепалу, і відбудую руїни її, і наново поставлю її,</span></p><p><span><sup>17 </sup>щоб шукали Господа люди зосталі та всі народи, над якими Ім''я Моє кликано, говорить Господь, що чинить це все!</span></p><p><span><sup>18 </sup>Господеві відвіку відомі всі вчинки Його.</span></p><p><span><sup>19 </sup>Тому думаю я, щоб не турбувати поган, що до Бога навертаються,</span></p><p><span><sup>20 </sup>але написати до них, щоб стримувались від занечищення ідольського, та від блуду, і задушенини, і від крови.</span></p><p><span><sup>21 </sup>Бо своїх проповідників має Мойсей по містах здавендавна, і щосуботи читають його в синагогах.</span></p><p><span><sup>22 </sup>Тоді постановили апостоли й старші з цілою Церквою вибрати мужів із них, і послати до Антіохії з Павлом та Варнавою Юду, що зветься Варсавва, і Силу, мужів проводирів між братами,</span></p><p><span><sup>23 </sup>написавши своїми руками оце: Апостоли й старші брати до братів, що з поган в Антіохії, і Сирії, і Кілікії: Вітаємо вас!</span></p><p><span><sup>24 </sup>Через те, що ми чули, що деякі з вас, яким ми того не доручували, стурбували наукою вас, і захитали вам душі,</span></p><p><span><sup>25 </sup>то ми постановили однодушно, зібравшися, щоб обраних мужів послати до вас із коханими нашими Варнавою та Павлом,</span></p><p><span><sup>26 </sup>людьми тими, що душі свої віддали за Ім''я Господа нашого Ісуса Христа.</span></p><p><span><sup>27 </sup>Тож ми Юду та Силу послали, що вияснять усно те саме.</span></p><p><span><sup>28 </sup>Бо зволилось Духові Святому і нам, тягару вже ніякого не накладати на вас, окрім цього необхідного:</span></p><p><span><sup>29 </sup>стримуватися від ідольських жертов та крови, і задушенини, та від блуду. Оберегаючися від того, ви зробите добре. Бувайте здорові!...</span></p><p><span><sup>30 </sup>Посланці ж прийшли в Антіохію, і, зібравши народ, доручили листа.</span></p><p><span><sup>31 </sup>А перечитавши, раділи з потішення того.</span></p><p><span><sup>32 </sup>А Юда та Сила, самі бувши пророками, частим словом підбадьорували та зміцняли братів.</span></p><p><span><sup>33 </sup>А як перебули вони там якийсь час, то брати їх відпустили з миром до тих, хто їх вислав.</span></p><p><span><sup>34 </sup>Але Сила схотів лишитися там, а Юда вернувся до Єрусалиму.</span></p><p><span><sup>35 </sup>А Павло з Варнавою в Антіохії жили, навчаючи та благовістячи разом із іншими багатьома Слово Господнє.</span></p><p><span><sup>36 </sup>А по декількох днях промовив Павло до Варнави: Ходімо знов, і відвідаймо наших братів у кожному місті, де ми провіщали Слово Господнє, як вони пробувають.</span></p><p><span><sup>37 </sup>А Варнава хотів був узяти з собою Івана, що званий був Марком.</span></p><p><span><sup>38 </sup>Та Павло вважав за потрібне не брати з собою того, хто від них відлучився з Памфілії, та з ними на працю не йшов.</span></p><p><span><sup>39 </sup>І повстала незгода, і розлучились вони між собою. Тож Варнава взяв Марка, і поплинув до Кіпру.</span></p><p><span><sup>40 </sup>А Павло вибрав Силу й пішов, Божій благодаті братами доручений.</span></p><p><span><sup>41 </sup>І проходив він Сирію та Кілікію, Церкви зміцнюючи.</span></p>'

---

### ФАЛЬШИВІ ПРОРОКИ І ВЧИТЕЛІ

Іноді ми схильні ідеалізувати ранню Церкву і вважати цей період часом спокою і гармонії, які панували в середовищі християн. Однак таке уявлення помилкове. Від днів Ісуса Церква переживала боротьбу, часто внутрішню (подумайте про Юду, Ананію і Сапфіру, конфлікти, описані в <a class="verse" verse="Дії 6:1-5">Дії 6:1-5</a>, <a class="verse" verse="Дії 15">Дії 15</a> розд.). Як свідчать новозавітні послання, чимало проблем виникало через лжевчення в церковному середовищі. Рання Церква боролася не тільки із зовнішніми переслідуваннями, а й із внутрішніми проблемами. У своєму листі Петро торкається деяких внутрішніх проблем. Що це за проблеми? «А були і в народі лжепророки, як і між вами будуть лжевчителі, які вноситимуть згубні єресі й відречуться від Того Владики, Який їх викупив, і тим наведуть на себе скору погибель. І багато хто піде за їхньою розбещеністю, а через них дорога істини буде зневажатися. І в ненаситності вони ловитимуть вас улесливими словами. Суд на них віддавна не бариться, а їхня погибель не дрімає» (<a class="verse" verse="2 Петра 2:1-3">2 Петра 2:1-3</a>). Погодьтеся, такий опис не відповідає поширеному уявленню про гармонійні відносини між братами і сестрами в ранній Церкві.

`Прочитайте уривки <a class="verse" verse="2 Петра 2:1-3, 10-22">2 Петра 2:1-3, 10-22</a>. Про що попереджає Петро? Які хибні ідеї поширювалися в церквах?`

Текст <a class="verse" verse="2 Петра 2:1">2 Петра 2:1</a> розкриває найбільш імовірну причину, через яку Господь надихнув Петра написати це послання. Апостол попереджав віруючих: лжепророки були в минулому, будуть вони і в майбутньому. Петро наводить досить довгий перелік звинувачень на адресу цих учителів: вони вноситимуть «єресі» (<a class="verse" verse="2 Петра 2:1">2 Петра 2:1</a>), чим духовно поневолюють людей (див. <a class="verse" verse="2 Петра 2:19">2 Петра 2:19</a>), і припускаються безлічі інших помилок. З написаного можна зробити висновок, що згадані лжевчення представляли серйозну загрозу, і досить різка реакція на них Петра була адекватною. Для апостола чистота християнського вчення мала величезне значення.

`Подумайте про те, як категорично Петро реагує на лжевчення. Що це говорить нам про важливість істини? Як ми можемо захистити свою Церкву від фальшивих учень?`