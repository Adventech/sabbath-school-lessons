---
title:  ЛЖЕВЧИТЕЛІ
date:   03/06/2017
---

### ЛЖЕВЧИТЕЛІ

### Біблійні тексти для дослідження:
2 Петра 2:1-22; Івана 8:34-36; Матв. 12:43-45; Юди 4-19; Бут. 18:16-33.

> <p>Пам’ятний вірш</p>
> «Вони обіцяють їм волю, а самі є рабами тління; бо хто ким переможений, той тому і раб» (2 Петра 2:19).

Усвоєму Першому посланні Петро як дбайливий пастир прагне підбадьорити своїх читачів, яким загрожують переслідування. Хоч ми не знаємо, про які конкретно переслідування йдеться, нам відомо, що на долю Церкви випали важкі випробування, оскільки язичницька Римська імперія поставила собі за мету придушити рух християн.

Сатана вирішив напасти з двох боків. Звичайно, зовнішнє переслідування з елементами фізичного насильства – це потужний інструмент. Однак Церква також зустрілася із внутрішньою загрозою – незрівнянно більш небезпечною, ніж зовнішні переслідування. Подібно до того як єврейському народові в минулому доводилося мати справу із лжепророками, так і послідовники Ісуса за часів Петра мали боротися із лжевчителями, котрі сіяли в Церкві єресі (див. 2 Петра 2:1).

Але найгірше, про що попереджав Петро, – багато хто піде за їхньою «розбещеністю» (грец. «аполея» – руйнування, знищення, загибель) (2 Петра 2:2).

Про які небезпечні вчення попереджав Петро? Як апостол протидіяв їм? Які уроки ми можемо почерпнути з його застережень, коли стикаємося з подібними внутрішніми загрозами? Про це будемо розмірковувати протягом тижня.