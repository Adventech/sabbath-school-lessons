---
title:  СВОБОДА В ХРИСТІ
date:   05/06/2017
---

### СВОБОДА В ХРИСТІ

`«Бо висловлюючи пишномовні нісенітниці, вони зваблюють тілесними пожадливостями та розбещеністю людей, які ледве втекли від тих, що живуть в обмані» (2 Петра 2:18). Про що попереджає Петро? Як текст 2 Петра 2:19 пояснює його занепокоєння? Яке значення має слово «воля» у вірші 19?`

Висловлюючись категорично, Петро попереджає своїх читачів про небезпеку з боку лжевчителів. В уривку 2 Петра 2:18-21 він пояснює, що, обіцяючи людям волю, фальшиві вчителі ведуть їх у рабство.

Яке спотворення Євангелія! Свобода в Христі передбачає насамперед свободу від рабства гріха (Римл. 6:4-6). Будь-яке розуміння свободи в Христі, що залишає людину рабом гріха, – це омана, про що й попереджає Петро. Хоч дослідники Біблії сперечаються щодо того, з якою саме єрессю зіткнувся Петро, очевидно, що вона була безпосередньо пов’язана з проблемою гріха та гріховного рабства.

`Прочитайте тексти Івана 8:34-36. Як наведені тут слова Хрис та допомагають нам зрозуміти, про що говорить Петро?`

Що б не говорили лжевчителі, вони провадили свої жертви – новонавернених, які нещодавно прийняли Господа Ісуса, – до колишнього гріховного способу життя. Легко уявити собі подібну «благу» вістку про дешеву благодать, яка применшує необхідність у чистоті і святості. Тим самим ця вістка підштовхувала людей, які недавно прийшли зі світу, до колишнього нечестя (див. 2 Петра 2:19). Не дивно, що Петро так різко й рішуче виступав проти цих учень та попереджав про їхні сумні наслідки.

`У чому полягає, на ваш погляд, свобода в Христі? Від чого звільнив нас Христос?`
