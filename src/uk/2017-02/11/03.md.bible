---
title: 'СВОБОДА В ХРИСТІ'
date: 05/06/2017
bible:
    -
        name: UKR.
        verses:
            'Від Івана 8:34-36': '<h3> <span>Від Івана 8:34-36</span></h3><p><span><sup>34 </sup>Відповів їм Ісус: Поправді, поправді кажу вам, що кожен, хто чинить гріх, той раб гріха.</span></p><p><span><sup>35 </sup>І не зостається раб у домі повік, але Син зостається повік.</span></p><p><span><sup>36 </sup>Коли Син отже зробить вас вільними, то справді ви будете вільні.</span></p>'
            '2 Петра 2:18-21': '<h3> <span>2 Петра 2:18-21</span></h3><p><span><sup>18 </sup>Бо, висловлюючи марне базікання, вони зваблюють пожадливістю тіла й розпустою тих, хто ледве втік від тих, хто живе в розпусті.</span></p><p><span><sup>19 </sup>Вони волю обіцюють їм, самі бувши рабами тління. Бо хто ким переможений, той тому й раб.</span></p><p><span><sup>20 </sup>Бо коли хто втече від нечистости світу через пізнання Господа й Спасителя Ісуса Христа, а потому знов заплутуються ними та перемагаються, то останнє буває для них гірше першого.</span></p><p><span><sup>21 </sup>Бо краще було б не пізнати їм дороги праведности, аніж, пізнавши, вернутись назад від переданої їм святої заповіді!</span></p>'
            'До римлян 6:4-6': '<h3> <span>До римлян 6:4-6</span></h3><p><span><sup>4 </sup>Отож, ми поховані з Ним хрищенням у смерть, щоб, як воскрес Христос із мертвих славою Отця, так щоб і ми стали ходити в обновленні життя.</span></p><p><span><sup>5 </sup>Бо коли ми з''єдналися подобою смерти Його, то з''єднаємось і подобою воскресення,</span></p><p><span><sup>6 </sup>знаючи те, що наш давній чоловік розп''ятий із Ним, щоб знищилось тіло гріховне, щоб не бути нам більше рабами гріха,</span></p>'
            '2 Петра 2:18': '<h3> <span>2 Петра 2:18</span></h3><p><span><sup>18 </sup>Бо, висловлюючи марне базікання, вони зваблюють пожадливістю тіла й розпустою тих, хто ледве втік від тих, хто живе в розпусті.</span></p>'
            '2 Петра 2:19': '<h3> <span>2 Петра 2:19</span></h3><p><span><sup>19 </sup>Вони волю обіцюють їм, самі бувши рабами тління. Бо хто ким переможений, той тому й раб.</span></p>'

---

### СВОБОДА В ХРИСТІ

`«Бо висловлюючи пишномовні нісенітниці, вони зваблюють тілесними пожадливостями та розбещеністю людей, які ледве втекли від тих, що живуть в обмані» (<a class="verse" verse="2 Петра 2:18">2 Петра 2:18</a>). Про що попереджає Петро? Як текст <a class="verse" verse="2 Петра 2:19">2 Петра 2:19</a> пояснює його занепокоєння? Яке значення має слово «воля» у вірші 19?`

Висловлюючись категорично, Петро попереджає своїх читачів про небезпеку з боку лжевчителів. В уривку <a class="verse" verse="2 Петра 2:18-21">2 Петра 2:18-21</a> він пояснює, що, обіцяючи людям волю, фальшиві вчителі ведуть їх у рабство.

Яке спотворення Євангелія! Свобода в Христі передбачає насамперед свободу від рабства гріха (<a class="verse" verse="До римлян 6:4-6">До римлян 6:4-6</a>). Будь-яке розуміння свободи в Христі, що залишає людину рабом гріха, – це омана, про що й попереджає Петро. Хоч дослідники Біблії сперечаються щодо того, з якою саме єрессю зіткнувся Петро, очевидно, що вона була безпосередньо пов’язана з проблемою гріха та гріховного рабства.

`Прочитайте тексти <a class="verse" verse="Від Івана 8:34-36">Від Івана 8:34-36</a>. Як наведені тут слова Хрис та допомагають нам зрозуміти, про що говорить Петро?`

Що б не говорили лжевчителі, вони провадили свої жертви – новонавернених, які нещодавно прийняли Господа Ісуса, – до колишнього гріховного способу життя. Легко уявити собі подібну «благу» вістку про дешеву благодать, яка применшує необхідність у чистоті і святості. Тим самим ця вістка підштовхувала людей, які недавно прийшли зі світу, до колишнього нечестя (див. <a class="verse" verse="2 Петра 2:19">2 Петра 2:19</a>). Не дивно, що Петро так різко й рішуче виступав проти цих учень та попереджав про їхні сумні наслідки.

`У чому полягає, на ваш погляд, свобода в Христі? Від чого звільнив нас Христос?`
