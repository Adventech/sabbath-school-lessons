---
title: 'ІСУС У СТАРОМУ ЗАВІТІ'
date: 28/05/2017
bible:
    -
        name: UKR.
        verses:
            'Захарія 12:10; 13:7': '<h3> <span>Захарія 12:10</span></h3><p><span><sup>10 </sup>А на Давидів дім та на єрусалимського мешканця Я виллю Духа милости та молитви. І будуть дивитись на Мене, Кого прокололи, і будуть за Ним голосити, як голоситься за одинцем, і гірко заплачуть за Ним, як плачуть за первенцем.</span></p><h3> <span>Захарія 13:7</span></h3><p><span><sup>7 </sup>О мечу, збудися на Мого пастиря та на мужа, Мого товариша, каже Господь Саваот! Удар пастиря і розпорошаться вівці, і Я оберну на малих Свою руку.</span></p>'
            'Єремія 33:14, 15': '<h3> <span>Єремія 33:14</span></h3><p><span><sup>14 </sup>Ось дні настають, говорить Господь, і Я виповню добре те слово, що Я провіщав про Ізраїлів дім і про дім Юдин:</span></p><h3> <span>Єремія 33:15</span></h3><p><span><sup>15 </sup>тими днями та часу того Я Давидові зрощу Пагінця справедливости, Він буде чинити на землі правосуддя та правду!</span></p>'
            '1 Петра 1:10-12': '<h3> <span>1 Петра 1:10-12</span></h3><p><span><sup>10 </sup>Про це спасіння розвідували та допитувалися пророки, що звіщали про благодать, призначену вам.</span></p><p><span><sup>11 </sup>Вони досліджували, на котрий чи на який час показував Дух Христів, що в них був, коли Він сповіщав про Христові страждання та славу, що прийдуть по них.</span></p><p><span><sup>12 </sup>Їм відкрито було, що вони не для себе самих, а для вас служили тим, що тепер звіщено вам через благовісників Духом Святим, із неба посланим, на що бажають дивитися Анголи.</span></p>'
            'Даниїл 7:13, 14': '<h3> <span>Даниїл 7:13</span></h3><p><span><sup>13 </sup>Я бачив у видіннях ночі, аж ось разом з небесними хмарами йшов ніби Син Людський, і прийшов аж до Старого днями, і Його підвели перед Нього.</span></p><h3> <span>Даниїл 7:14</span></h3><p><span><sup>14 </sup>І Йому було дане панування й слава та царство, і всі народи, племена та язики будуть служити Йому. Панування Його панування вічне, яке не спиниться, а царство Його не буде зруйноване.</span></p>'
            'Від Івана 1:14': '<h3> <span>Від Івана 1:14</span></h3><p><span><sup>14 </sup>І Слово сталося тілом, і перебувало між нами, повне благодаті та правди, і ми бачили славу Його, славу як Однородженого від Отця.</span></p>'
            'Ісая 53:1-12': '<h3> <span>Ісая 53</span></h3><p><span><span>53 </span>Хто нашій спасенній тій звістці повірив, і над ким відкривалось рамено Господнє?</span></p><p><span><sup>2 </sup>Бо Він виріс перед Ним, мов галузка, і мов корінь з сухої землі, не мав Він принади й не мав пишноти; і ми Його бачили, та краси не було, щоб Його пожадати!</span></p><p><span><sup>3 </sup>Він погорджений був, Його люди покинули, страдник, знайомий з хоробами, і від Якого обличчя ховали, погорджений, і ми не цінували Його...</span></p><p><span><sup>4 </sup>Направду ж Він немочі наші узяв і наші болі поніс, а ми уважали Його за пораненого, ніби Бог Його вдарив поразами й мучив...</span></p><p><span><sup>5 </sup>А Він був ранений за наші гріхи, за наші провини Він мучений був, кара на Ньому була за наш мир, Його ж ранами нас уздоровлено!</span></p><p><span><sup>6 </sup>Усі ми блудили, немов ті овечки, розпорошились кожен на власну дорогу, і на Нього Господь поклав гріх усіх нас!</span></p><p><span><sup>7 </sup>Він гноблений був та понижуваний, але уст Своїх не відкривав. Як ягня був проваджений Він на заколення, й як овечка перед стрижіями своїми мовчить, так і Він не відкривав Своїх уст...</span></p><p><span><sup>8 </sup>Від утиску й суду Він забраний був, і хто збагне Його рід? Бо з краю живих Він відірваний був, за провини Мого народу на смерть Його дано...</span></p><p><span><sup>9 </sup>І з злочинцями визначили Йому гроба Його, та Його поховали в багатого, хоч провини Він не учинив, і не було в Його устах омани...</span></p><p><span><sup>10 </sup>Та зволив Господь, щоб побити Його, щоб муки завдано Йому. Якщо ж душу Свою покладе Він як жертву за гріх, то побачить насіння, і житиме довгії дні, і замір Господній рукою Його буде мати поводження!</span></p><p><span><sup>11 </sup>Він через муки Своєї душі буде бачити плід, та й насититься. Справедливий, Мій Отрок, оправдає пізнанням Своїм багатьох, і їхні гріхи понесе.</span></p><p><span><sup>12 </sup>Тому то дам уділ Йому між великими, і з потужними буде ділити здобич за те, що на смерть віддав душу Свою, і з злочинцями був порахований, хоч гріх багатьох Сам носив і заступавсь за злочинців!</span></p>'
            '1 Петра 1:11': '<h3> <span>1 Петра 1:11</span></h3><p><span><sup>11 </sup>Вони досліджували, на котрий чи на який час показував Дух Христів, що в них був, коли Він сповіщав про Христові страждання та славу, що прийдуть по них.</span></p>'
            '1 Петра 1:12': '<h3> <span>1 Петра 1:12</span></h3><p><span><sup>12 </sup>Їм відкрито було, що вони не для себе самих, а для вас служили тим, що тепер звіщено вам через благовісників Духом Святим, із неба посланим, на що бажають дивитися Анголи.</span></p>'
            'Псалми 22': '<h3> <span>Псалми 22</span></h3><p><span><span>22 </span>Для дириґетна хору. На спів: „Ланя зорі досвітньої". Псалом Давидів. (22-2) Боже мій, Боже мій, нащо мене Ти покинув? Далекі слова мого зойку від спасіння мого!...</span></p><p><span><sup>2 </sup>(22-3) Мій Боже, взиваю я вдень, та Ти не озвешся, і кличу вночі, і спокою немає мені!</span></p><p><span><sup>3 </sup>(22-4) Та Ти Святий, пробуваєш на хвалах ізраїлевих!</span></p><p><span><sup>4 </sup>(22-5) На Тебе надіялись наші батьки, надіялися і Ти визволив їх.</span></p><p><span><sup>5 </sup>(22-6) До Тебе взивали вони і спасені були, на Тебе надіялися і не посоромились.</span></p><p><span><sup>6 </sup>(22-7) А я червяк, а не чоловік, посміховище людське й погорда в народі.</span></p><p><span><sup>7 </sup>(22-8) Всі, хто бачить мене, насміхаються з мене, розкривають роти, головою хитають!</span></p><p><span><sup>8 </sup>(22-9) Покладався на Господа він, хай же рятує його, нехай Той його визволить, він бо Його уподобав!</span></p><p><span><sup>9 </sup>(22-10) Бо з утроби Ти вивів мене, Ти безпечним мене учинив був на персах матері моєї!</span></p><p><span><sup>10 </sup>(22-11) На Тебе з утроби я зданий, від утроби матері моєї Ти мій Бог!</span></p><p><span><sup>11 </sup>(22-12) Не віддаляйся від мене, бо горе близьке, бо нема мені помічника!</span></p><p><span><sup>12 </sup>(22-13) Багато биків оточили мене, башанські бугаї обступили мене,</span></p><p><span><sup>13 </sup>(22-14) на мене розкрили вони свої пащі, як лев, що шматує й ричить!</span></p><p><span><sup>14 </sup>(22-15) Я розлитий, немов та вода, і всі кості мої поділились, стало серце моє, немов віск, розтопилось в моєму нутрі.</span></p><p><span><sup>15 </sup>(22-16) Висохла сила моя, як лушпиння, і прилип мій язик до мого піднебіння, і в порох смертельний поклав Ти мене.</span></p><p><span><sup>16 </sup>(22-17) Бо пси оточили мене... обліг мене натовп злочинців, прокололи вони мої руки та ноги мої...</span></p><p><span><sup>17 </sup>(22-18) Я висох, рахую всі кості свої, а вони придивляються й бачать нещастя в мені!</span></p><p><span><sup>18 </sup>(22-19) Вони ділять для себе одежу мою, а про шату мою жеребка вони кидають...</span></p><p><span><sup>19 </sup>(22-20) А Ти, Господи, не віддаляйся, Допомого моя, поспіши ж мені на оборону!</span></p><p><span><sup>20 </sup>(22-21) Від меча збережи мою душу, одиначку мою з руки пса!</span></p><p><span><sup>21 </sup>(22-22) Спаси мене від пащі лев''ячої, а вбогу мою від рогів буйволів.</span></p><p><span><sup>22 </sup>(22-23) Я звіщатиму Ймення Твоє своїм браттям, буду хвалити Тебе серед збору!</span></p><p><span><sup>23 </sup>(22-24) Хто боїться Господа, прославляйте Його, увесь Яковів роде шануйте Його, страхайтесь Його, все насіння ізраїлеве,</span></p><p><span><sup>24 </sup>(22-25) бо Він не погордував і не зневажив страждання убогого, і від нього обличчя Свого не сховав, а почув, як він кликав до Нього!</span></p><p><span><sup>25 </sup>(22-26) Від Тебе повстане хвала моя в зборі великім, принесу свої жертви в присутності тих, хто боїться Його,</span></p><p><span><sup>26 </sup>(22-27) будуть їсти покірні і ситими стануть, хвалитимуть Господа ті, хто шукає Його, буде жить серце ваше навіки!</span></p><p><span><sup>27 </sup>(22-28) Усі кінці землі спам''ятають, і до Господа вернуться, і вклоняться перед обличчям Його всі племена народів,</span></p><p><span><sup>28 </sup>(22-29) бо царство Господнє, і Він Пан над народами!</span></p><p><span><sup>29 </sup>(22-30) Будуть їсти й поклоняться всі багачі на землі, перед обличчям Його на коліна попадають всі, хто до пороху сходить і не може себе оживити!</span></p><p><span><sup>30 </sup>(22-31) Буде потомство служити Йому, й залічене буде навіки у Господа.</span></p><p><span><sup>31 </sup>(22-32) Прийдуть і будуть звіщать Його правду народові, який буде народжений, що Він це вчинив!</span></p>'

---

### ІСУС У СТАРОМУ ЗАВІТІ

Коли Петро писав свої послання, він був упевнений в істинності своїх слів. Він знав, про що говорить, бо знав Того, про Кого говорив. Однією із причин для цього було його знання писань старозавітних пророків, які вказують на Ісуса. Саме довіра Петра до написаного Слова допомогла йому зрозуміти Слово, яке «стало тілом» (<a class="verse" verse="Від Івана 1:14">Від Івана 1:14</a>).

В уривку <a class="verse" verse="1 Петра 1:10-12">1 Петра 1:10-12</a> апостол указує своїм читачам на писання стародавніх пророків та їхні висловлювання про Ісуса. За словами Петра, у Старому Завіті Святий Дух відкрив дві важливі істини про Ісуса Христа: Його страждання та майбутню славу (див. <a class="verse" verse="1 Петра 1:11">1 Петра 1:11</a>). Ці дві теми червоною ниткою проходять через увесь Старий Завіт.

`Що Старий Завіт провістив про Ісуса? Див. <a class="verse" verse="Псалми 22">Псалми 22</a>; <a class="verse" verse="Ісая 53:1-12">Ісая 53:1-12</a>; <a class="verse" verse="Захарія 12:10; 13:7">Захарія 12:10; 13:7</a>; <a class="verse" verse="Єремія 33:14, 15">Єремія 33:14, 15</a>; <a class="verse" verse="Даниїл 7:13, 14">Даниїл 7:13, 14</a>.`

В уривку <a class="verse" verse="1 Петра 1:10-12">1 Петра 1:10-12</a> автор запевняє своїх читачів, що вони займають особливе місце в історії спасіння. Їм було відкрито набагато більше, ніж стародавнім пророкам. Пророки справді зверталися до людей свого часу, але значна частина їхніх вісток здійснилася лише з приходом Христа.

Деякі провіщення пророків збулися тільки тоді, коли жили читачі Петра. Ці люди могли чути від «благовісників Духом Святим, посланим з неба», істини, які бажають пізнати навіть ангели (<a class="verse" verse="1 Петра 1:12">1 Петра 1:12</a>). Слухаючи проповідуване слово, віруючі знали значно більше про страждання і приниження Спасителя, аніж пророки давнини. Звичайно, їм, як і нам, доведеться почекати, аби побачити «славу, що настане після цього [після страждань Христа]» (<a class="verse" verse="1 Петра 1:11">1 Петра 1:11</a>). Знаючи, що перша частина цих пророцтв здійснилася, ми можемо бути впевнені, що й остання також виконається.

`Які біблійні обітниці справдилися у вашому житті? Виконання яких обітниць ви все ще очікуєте? Що вони означають для вас та як ви можете навчитися завжди покладатися на них?`