---
title:  Місіонерська історія
date:   02/06/2017
---

БОГ У КАДРІ
Я
к професійний фотограф я здійснюю фото– і відеозйомку на весіллях та інших важливих заходах. Також я знімаю документальні фільми для телебачення і роблю репортажі про спортивні події.
Коли я став адвентистом, перше, що мене хвилювало, – це дотримання суботи. Більшість заходів, які я знімав, випадали на суботу, і я змушений був працювати цього дня, аби не втратити роботу. Мені потрібно було годувати сім’ю, тому я вирішив ходити до церкви по суботах, якщо не було замовлень, але коли вони з’являлися, я працював.
Однак на душі в мене було неспокійно. Я зауважив: незважаючи на мою старанну роботу, грошей усе одно не вистачало – то хтось у сім’ї захворіє, то з’являлися інші непередбачені витрати. Я попросив церкву молитися про нас.
Тоді в мою ситуацію втрутився Бог. Компанію, у якій я працював, купила інша, більша фірма, і я втратив роботу. Майже відразу люди почали телефонувати мені як приватному фотографу. Я зрозумів, що можу створити власний бізнес.
Потім я почув проповідь про беззастережну вірність Божим принципам. Ця проповідь торкнулася моєї совісті.
Я усвідомив, що Бог закликає мене бути вірним Йому, тому вирішив більше не брати жодних замовлень на суботу. Я розумів: це буде складно, оскільки всі святкові заходи відбуваються у вихідні. Але я вирішив довірити Богові задовольняти наші потреби.
Це не завжди легко. Часом ми змушені просити відстрочку на оплату житла або винаходити нові способи економії. Але Бог перебуває з нами.
Коли наше фінансове становище було дуже скрутним, я зустрів на вулиці свого колишнього клієнта. Він довгий час був винен мені грошей. Ми поговорили кілька хвилин, але ніхто з нас нічого не сказав про борг. Ми вже збиралися розійтися, як раптом він вручив мені гроші, які заборгував. Через кілька місяців інший колишній клієнт повернув мені гроші, про які я давно забув та які навіть не сподівався коли-небудь отримати.
Зараз я не заробляю стільки, скільки отримував, працюючи по суботах, однак Господь благословляє нас іншими шляхами. Мої діти рідше хворіють, у нас менше непередбачених витрат. Я знаю, що не варто переживати про своє майбутнє. Я намагаюся закликати інших бути вірними Богові та на своєму прикладі запевняю їх, що Бог завжди подбає про нас.
Ледо Бако живе в Яунді, Камерун.