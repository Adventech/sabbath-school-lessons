---
title:  ДЛЯ ПОДАЛЬШОГО ДОСЛІДЖЕННЯ
date:   02/06/2017
---

#### ДЛЯ ПОДАЛЬШОГО ДОСЛІДЖЕННЯ

«Найперший і найголовніший обов’язок кожної мислячої людини – дізнатися зі Святого Писання, що є Істина, а пізнавши її, ходити в її світлі, заохочуючи й інших чинити за його прикладом. Щодня старанно досліджуйте Біблію, зважуючи кожну думку та порівнюючи текст із текстом. З Божественною допомогою ми повинні формувати власні погляди, бо кожний відповідатиме перед Богом за себе.

Істини, так ясно відкриті в Біблії, учені мужі піддають сумнівам, претендуючи на особливу мудрість; вони навчають, що Священне Писання має містичне, таємниче духовне значення і не може бути передане звичайною мовою. Ці люди – фальшиві вчителі. Саме таким Ісус сказав: «…Не знаєте ні Писання, ні Божої сили» (Марка 12:24). Мову Біблії слід тлумачити згідно з тим значенням, яке в ній закладене, за винятком випадку, коли це стосується символів та прообразів. Христос дав обітницю: «Якщо хто хоче чинити Його волю, той пізнає вчення « (Івана 7:17). Якби люди сприймали Біблію так, як вона написана, якби не було лжевчителів, котрі вводять в оману і затуманюють їхній розум, то могла бути здійснена робота, яка принесла б багато радості ангелам і привела до Христової отари тисячі й тисячі душ, котрі тепер блукають у темряві омани» (Е. Уайт. Велика боротьба, с. 598, 599).

#### Питання для обговорення:

`Які ще принципи слід враховувати, намагаючись здобути ясне розуміння Писання?`

`Мартін Лютер сказав, що «Біблія тлумачить сама себе». Він мав на увазі принцип самодостатності Біблії: одна її частина може бути використана для розуміння іншої частини. Наведіть кілька прикладів дії цього принципу.`

`Обговоріть у класі відповіді на запитання, поставлене в уроці за понеділок: Яка подія справила незабутнє враження на ваше духовне життя і віру? Чи події, названі в класі, мають щось спільне? Чого ви можете навчитися з досвіду своїх братів і сестер?`

`Якби хтось запитав вас, як вивчення Біблії може поглибити ваші відносини з Господом, що б ви відповіли? Які принципи ви почерпнули з власного досвіду, намагаючись пізнати Господа Ісуса через вивчення Його Слова?`