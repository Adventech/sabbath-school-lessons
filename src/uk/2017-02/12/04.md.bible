---
title: '«ТИСЯЧА РОКІВ — НЕМОВ ОДИН ДЕНЬ»'
date: 13/06/2017
bible:
    -
        name: UKR.
        verses:
            '2 до коринтян 6:2': '<h3> <span>2 до коринтян 6:2</span></h3><p><span><sup>2 </sup>Бо каже: Приємного часу почув Я тебе, і поміг Я тобі в день спасіння! Ось тепер час приємний, ось тепер день спасіння!</span></p>'
            '2 Петра 3:8-10': '<h3> <span>2 Петра 3:8-10</span></h3><p><span><sup>8 </sup>Нехай же одне це не буде заховане від вас, улюблені, що в Господа один день немов тисяча років, а тисяча років немов один день!</span></p><p><span><sup>9 </sup>Не бариться Господь із обітницею, як деякі вважають це барінням, але вам довготерпить, бо не хоче, щоб хто загинув, але щоб усі навернулися до каяття.</span></p><p><span><sup>10 </sup>День же Господній прибуде, як злодій вночі, коли з гуркотом небо мине, а стихії, розпечені, рунуть, а земля та діла, що на ній, погорять...</span></p>'
            '2 Петра 3:10': '<h3> <span>2 Петра 3:10</span></h3><p><span><sup>10 </sup>День же Господній прибуде, як злодій вночі, коли з гуркотом небо мине, а стихії, розпечені, рунуть, а земля та діла, що на ній, погорять...</span></p>'
            '2 Петра 3:6': '<h3> <span>2 Петра 3:6</span></h3><p><span><sup>6 </sup>тому тодішній світ, водою потоплений, згинув.</span></p>'
            '2 Петра 3:8': '<h3> <span>2 Петра 3:8</span></h3><p><span><sup>8 </sup>Нехай же одне це не буде заховане від вас, улюблені, що в Господа один день немов тисяча років, а тисяча років немов один день!</span></p>'
            'Псалми 90:4': '<h3> <span>Псалми 90:4</span></h3><p><span><sup>4 </sup>Бо в очах Твоїх тисяча літ, немов день той вчорашній, який проминув, й як сторожа нічна...</span></p>'
            '2 Петра 3:9': '<h3> <span>2 Петра 3:9</span></h3><p><span><sup>9 </sup>Не бариться Господь із обітницею, як деякі вважають це барінням, але вам довготерпить, бо не хоче, щоб хто загинув, але щоб усі навернулися до каяття.</span></p>'

---

`Прочитайте тексти <a class="verse" verse="2 Петра 3:8-10">2 Петра 3:8-10</a>. Що Петро відповідає на аргументи кепкунів? Як його слова допомагають нам зрозуміти, чому Христос ще не повернувся?`

Петро висловлюється з питання незмінності світу. Він говорить своїм читачам про помилковість ідеї, згідно з якою світ не зазнає змін від моменту його створення. (Зверніть увагу, як Петро використовує Боже Слово, вибудовуючи свою аргументацію). Одного разу Бог за допомогою потопу знищив мешканців Землі за їхнє беззаконня (див. <a class="verse" verse="2 Петра 3:6">2 Петра 3:6</a>). Потоп викликав глобальні зміни у світі, наслідки яких видно і сьогодні. Потім апостол каже, що наступні руйнування будуть викликані не водою, а вогнем (див. <a class="verse" verse="2 Петра 3:10">2 Петра 3:10</a>).

Він також пише: «Один день у Господа – мов тисяча років, а тисяча років – немов один день!» (<a class="verse" verse="2 Петра 3:8">2 Петра 3:8</a>). Можливо, ця думка була навіяна йому словами з <a class="verse" verse="Псалми 90:4">Псалми 90:4</a>: «Бо в очах Твоїх тисяча літ, – немов день той вчорашній, який проминув, і як сторожа нічна». Іншими словами, наше уявлення про час не відповідає сприйняттю часу Богом. Тому ми маємо бути обережними у своїх судженнях.

З людської точки зору здається, що Христос затримується. Але з точки зору Бога немає жодної затримки. Насправді, як каже Петро, нам було відпущено додатковий час, оскільки Бог виявляє Своє довготерпіння, бо не хоче, щоб хтось загинув (див. <a class="verse" verse="2 Петра 3:9">2 Петра 3:9</a>). У цей додатковий час багато людей отримало можливість покаятися.

Проте Петро попереджає: Божим довготерпінням не можна зловживати, відкладаючи на потім прийняття рішення на користь Ісуса. День Господній прийде так несподівано, як злодій уночі. Злодій розраховує під покровом ночі залишитися непоміченим. Хоч день Господній прийде, як злодій уночі, він, безумовно, буде помітним. «Небо з гуркотом пройде, а розпечені стихії розплавляться, і земля та діла, що на ній, згорять» (<a class="verse" verse="2 Петра 3:10">2 Петра 3:10</a>). Таким чином, вістка Петра подібна до вістки Павла: «Ось тепер – час сприятливий! Ось тепер – день спасіння!» (<a class="verse" verse="2 до коринтян 6:2">2 до коринтян 6:2</a>).
