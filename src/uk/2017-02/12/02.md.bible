---
title: 'АВТОРИТЕТ ПИСАННЯ'
date: 11/06/2017
bible:
    -
        name: UKR.
        verses:
            'Від Івана 21:15-17': '<h3> <span>Від Івана 21:15-17</span></h3><p><span><sup>15 </sup>Як вони вже поснідали, то Ісус промовляє до Симона Петра: Симоне, сину Йонин, чи ти любиш мене більше цих? Той каже Йому: Так, Господи, відаєш Ти, що кохаю Тебе! Промовляє йому: Паси ягнята Мої!</span></p><p><span><sup>16 </sup>І говорить йому Він удруге: Симоне, сину Йонин, чи ти любиш Мене? Той каже Йому: Так, Господи, відаєш Ти, що кохаю Тебе! Промовляє йому: Паси вівці Мої!</span></p><p><span><sup>17 </sup>Утретє Він каже йому: Симоне, сину Йонин, чи кохаєш Мене? Засмутився Петро, що спитав його втретє: Чи кохаєш Мене? І він каже Йому: Ти все відаєш, Господи, відаєш Ти, що кохаю Тебе! Промовляє до нього Ісус: Паси вівці Мої!</span></p>'
            '2 Петра 3:1, 2': '<h3> <span>2 Петра 3:1</span></h3><p><span><span>3 </span>Це вже другого листа пишу я до вас, улюблені. У них нагадуванням я буджу вашу чисту думку,</span></p><h3> <span>2 Петра 3:2</span></h3><p><span><sup>2 </sup>щоб ви пам''ятали слова, що святі пророки давніше звістили їх вам, і заповідь Господа й Спасителя, що одержали через ваших апостолів.</span></p>'
            '2 Петра 1:19': '<h3> <span>2 Петра 1:19</span></h3><p><span><sup>19 </sup>І ми маємо слово пророче певніше. І ви добре робите, що на нього вважаєте, як на світильника, що світить у темному місці, аж поки зачне розвиднятися, і світова зірниця засяє у ваших серцях,</span></p>'

---

Петро попереджав своїх читачів про те, з якими небезпечними вченнями зіткнеться Церква. Він застерігав про лжевчителів, котрі, обіцяючи свободу, поведуть людей назад у рабство гріха, усупереч свободі, обіцяній нам у Христі.

На жаль, це не єдине хибне вчення, з яким зустрінеться Церква. За ним з’явиться ще одне. Але перш ніж застерегти про наступну загрозу, Петро каже: «Це вже, улюблені, пишу вам друге з послань, у яких через нагадування пробуджую у вас чисте мислення, аби ви згадали слова, що й раніше сказали святі пророки, і заповідь Господа й Спасителя, передану вашими апостолами» (<a class="verse" verse="2 Петра 3:1, 2">2 Петра 3:1, 2</a>).

`Чому, на думку Петра, читачі повинні прислухатися до його слів? Див. також <a class="verse" verse="Від Івана 21:15-17">Від Івана 21:15-17</a>.`

У текстах <a class="verse" verse="2 Петра 3:1, 2">2 Петра 3:1, 2</a> Петро нагадує християнам про натхненні слова, які були дані раніше через святих пророків. Таким чином, він знову вказує на Біблію, на Старий Завіт. Він нагадує своїм читачам, що вони мають «непорушне пророче слово» (<a class="verse" verse="2 Петра 1:19">2 Петра 1:19</a>). Апостол хотів наголосити, що підставою їхньої віри є Боже Слово. Ніщо в Новому Завіті не підтверджує ідею, що Писання Старого Завіту втратили своє значення. Навпаки, саме Старий Завіт підтверджує достовірність Нового Завіту та слів Петра про Ісуса.

Більше того, Петро підтверджує взаємозв’язок між діяннями святих пророків Старого Завіту та своїми повноваженнями як одного з «апостолів Господа і Спасителя». Він ясно усвідомлював своє покликання, отримане від Господа. Не дивно, що апостол говорив з такою переконаністю. Він знав джерело своєї вістки.

Чому найвищим авторитетом у нашому житті має бути Боже Слово, а не культура, власне судження чи інтелект? (Зрештою, яка інша причина, якщо не вимога Слова Божого, спонукала б нас дотримуватися сьомого дня, суботи?)
