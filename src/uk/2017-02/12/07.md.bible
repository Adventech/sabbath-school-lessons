---
title: 'ДЛЯ ПОДАЛЬШОГО ДОСЛІДЖЕННЯ'
date: 16/06/2017
bible:
    -
        name: UKR.
        verses:
            'Від Матвія 24:45-51': '<h3> <span>Від Матвія 24:45-51</span></h3><p><span><sup>45 </sup>Хто ж вірний і мудрий раб, якого пан поставив над своїми челядниками давати своєчасно поживу для них?</span></p><p><span><sup>46 </sup>Блаженний той раб, що пан його прийде та знайде, що робить він так!</span></p><p><span><sup>47 </sup>Поправді кажу вам, що над цілим маєтком своїм він поставить його.</span></p><p><span><sup>48 </sup>А як той злий раб скаже у серці своїм: Забариться пан мій прийти,</span></p><p><span><sup>49 </sup>і зачне бити товаришів своїх, а їсти та пити з п''яницями,</span></p><p><span><sup>50 </sup>то пан того раба прийде дня, якого він не сподівається, і о годині, якої не знає.</span></p><p><span><sup>51 </sup>І він пополовині розітне його, і визначить долю йому з лицемірами, буде плач там і скрегіт зубів!</span></p>'
            'Від Луки 12:37': '<h3> <span>Від Луки 12:37</span></h3><p><span><sup>37 </sup>Блаженні раби ті, що пан, коли прийде, то знайде, що пильнують вони! Поправді кажу вам: підпережеться він і їх посадовить, і, підійшовши, буде їм послуговувати.</span></p>'

---

Нам може здаватися, що Другий прихід затримується. Ісус, безумовно, знав, що ми будемо так думати, тому в деяких притчах засвідчив нам, щоб ми були обережні та не втрачали пильності. Одна з них – притча про двох рабів у <a class="verse" verse="Від Матвія 24:45-51">Від Матвія 24:45-51</a> (згадується в уроці за середу). Обидва раби очікували повернення свого господаря, але дійшли двох різних висновків. Один вирішив бути готовим до повернення господаря, коли б той не з’явився. Другий раб сприйняв затримку господаря як дозвіл брутально поводитися.

«Оскільки ми не знаємо точного часу Другого приходу, необхідно постійно пильнувати. «Блаженні ті раби, пан яких, прийшовши, застане їх на сторожі» (<a class="verse" verse="Від Луки 12:37">Від Луки 12:37</a>). Хто очікує Приходу Господнього, ті не залишаться бездіяльними. Очікувати Приходу Христа – означає закликати людей боятися Бога та Його суду за беззаконня, відкрити їм очі на великий гріх – відкинення дару Його благодаті. Люди, котрі очікують Приходу Господнього, очищають свої душі послухом істині, поєднуючи невсипуще пильнування з активною діяльністю» (Е. Уайт. Христос – надія світу, с. 634).

#### Питання для обговорення:

`Обговоріть у класі свої відповіді на запитання про Другий прихід, записане в уроці за понеділок. Як ми реагуємо на те, що Христос ще не повернувся? Чого ми можемо навчитися з почутих відповідей?`

`Які адвентистські доктрини, практика й переконання ґрунтуються винятково на Слові Божому, а не обумовлені культурою або традиціями?`

`При вивченні уроку ми переконалися, що Петро пов’язує гріховні нахили й пристрасті з фальшивими вченнями. В уроці написано: «Це не просто збіг, а закономірність: гріховні пристрасті ведуть до хибних учень». Чим пояснюється така закономірність?`

`Альберт Ейнштейн представив світові дивовижну ідею про те, що час не є абсолютним. Залежно від того, де ви перебуваєте і як швидко рухаєтеся, час у вашій системі відліку буде відрізнятися від часу в системі відліку іншої людини. Час – таємнича величина, ми не до кінця розуміємо її. Як ця думка допомагає нам усвідомити, що Боже сприйняття часу відрізняється від нашого, особливо в контексті повернення Христа?`
