---
title:  Для подальшого дослідження
date:   15/02/2019
---

Видіння сьомої сурми (див. Об’явл. 11:15-18) указує на завершення історії цього світу. Настав час Богові виявити Свою силу і владу. Наша бунтівна планета, яка перебувала під владою сатани протягом тисячоліть, незабаром знову буде підпорядковуватися Богові. Після смерті Христа на хресті та Його вознесіння на Небо Спаситель був проголошений законним Правителем Землі (див. Об’явл. 12:10, 11). Знаючи, що «має обмаль часу» (Об’явл. 12:12), сатана спробує посіяти хаос усюди, де тільки зможе. Сьома сурма сповіщає, що ворожі сили переможені і цей світ нарешті перебуває під законним управлінням Христа.

Видіння сьомої сурми стисло викладає зміст інших розділів книги Об’явлення: 1) І розлютувалися народи: у розділах 12-14 ми бачимо розлюченого сатану (див. Об’явл. 12:17), який з двома своїми союзниками – звіром з моря та звіром із землі – готує народи світу до боротьби проти Божого народу. 2) Прийшов Твій гнів: у відповідь на гнів язичників Бог посилає сім останніх кар, які названі Божим гнівом (див. Об’явл. 15:1). 3) Настав час прийняти суд мертвим: сцена суду зображена в Об’явл. 20:11-15. 4). Нагорода Божим слугам представлена в Об’явл. 21-22. 5). Знищити тих, хто нищить землю: в Об’явл. 19:2 говориться, що Вавилон кінця часу засуджений, бо розбестив землю. Знищення сатани, його воїнства і двох союзників – це заключний акт у драмі великої боротьби (див. Об’явл. 19:11-20:15).

**Питання для обговорення**

`Іноді ми зауважуємо, що проповідь Євангелія може приносити гіркоту (Об’явл. 10:10). Наші слова відкидають, глузують з них, та й ми самі можемо бути відкинуті і висміяні. Нерідко проповідь Євангелія може навіть викликати протидію. Які біблійні персонажі переживали такі випробування та який урок ми можемо почерпнути для себе з їхнього досвіду?`

`Поміркуйте над таким твердженням: «Знову і знову я отримую застереження щодо встановлення часу. Народ Божий ніколи більше не отримає вістки, яка ґрунтувалася б на термінах. Нам не дано знати ані певного часу злиття Святого Духа, ані часу Приходу Христа» (Е. Уайт. Вибрані вісті, т. 1, с. 188). До чого може призвести складання надмірно докладних пророчих схем останніх подій після 1844 року? Як уберегтися від підводних каменів, які приховані за цими схемами?`