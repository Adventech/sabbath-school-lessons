---
title:  Сім сурм
date:   09/02/2019
---

### Біблійні тексти для дослідження
Об’явл. 8:1-13; Числа 10:8-10; Єзек. 10:2; Об’явл. 10:1-11; Дан. 12:6, 7; Об’явл. 11:1-13; Левит 16.

> <p>Пам’ятний вірш</p>
> «Але в ті дні, коли залунає голос сьомого ангела, коли він має засурмити, – тоді завершиться Божа таємниця, яку Він сповістив Своїм рабам – пророкам» (Об’явл. 10:7).

В епізоді з п’ятою печаттю ми побачили, що зойк пригнобленого Божого народу відображає зойк вірних усіх часів. Символічною мовою ці вірні зображені як душі під жертовником, що кличуть до Бога про справедливість і відплату: «Доки… Владико?» (Об’явл. 6:10). Голос згори закликає їх почекати, оскільки наближається день, коли Бог судитиме їхніх кривдників. В уривку Об’явл. 6:15-17 зображений Ісус, Котрий повертається на Землю, аби здійснити суд над ворогами Його вірних послідовників.

У видінні про п’яту печать описані переживання Божого народу, який страждає упродовж усієї історії Землі. Страждання розпочалися від часів Авеля і триватимуть доти, доки врешті-решт Господь не здійснить суд і не помститься за «кров Своїх рабів» (Об’явл. 19:2). Божий стражденний народ має залишатися твердим та вірити, що Бог чує його молитви.

Наступне видіння про сім сурм свідчить: протягом усієї історії Бог заступався за Свій пригноблюваний народ та чинив суд над його кривдниками. Сім сурм покликані запевнити Божий народ у тому, що Небеса не байдужі до його страждань.