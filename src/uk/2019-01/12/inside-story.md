---
title:  Місіонерська історія
date:   22/03/2019
---

#### Переосмислення еволюції

_Ендрю Мак-Чесні_

Світ дев’ятнадцятирічного студента Стена Хадсона змінився, коли його викладач геології з Каліфорнійського університету заявив, що вірить у Бога. Його заява шокувала студентів, і вони засипали професора запитаннями. Викладач виявився прихильником теїстичного еволюціонізму – концепції, яка визнає існування Бога, але стверджує, що Земля формувалася завдяки мільйонам років еволюції.

Ця заява видалася Стену, молодому перспективному вченому, нелогічною. Якщо Бог існує, то як професор міг поставити Його на друге, а не на перше місце? Стен також був спантеличений уявленням про те, що могутній Господь може стати джерелом смерті. Теїстичний еволюціонізм навчає, що смерть була частиною початкового задуму Бога. Покоління тварин мали вмирати протягом мільйонів років, щоб відтворити істот, які населяють Землю сьогодні.

Однак ще більше Стен був засмучений усвідомленням того, що вчені не такі об’єктивні, як він раніше думав, і будь-який науковець, що зважився поставити під сумнів теорію еволюції, зіткнеться з неминучими нападками з боку колег. Він не хотів цього протистояння і тому залишив університет.

Минуло шість місяців. Одного разу Девід Френд, сусід Стена по кімнаті, попросив у нього Біблію. Стен знайшов книгу у своїй кімнаті, здув пил з обкладинки і дав Девіду почитати. Побачивши, що Девід читає Біблію, Стен здивувався і теж почав її читати.

Через деякий час Стен вирішив помолитися. Він схилився на коліна біля ліжка і сказав: «Дорогий Боже, схоже, ми з Девідом шукаємо Тебе. Допоможи нам!»

За словами Стена, це була одна з найсильніших молитов у його житті.

Протягом декількох наступних тижнів Бог відкривався молодим людям дедалі більше, задовольняючи їхні потреби. Наприклад, одного разу Стен запропонував Девіду продати диван, і відразу вони почули стукіт у двері.

«Вибачте, ви не продаєте диван?» – запитав їхній сусід.

«Безліч дрібниць, подібних до цієї, радували нас, – розповідає Стен. – Ми зрозуміли, що Бог бере активну участь у нашому житті».

Стен став адвентистським пастором і впродовж 38 років звершував служіння в штатах Каліфорнія, Айдахо і Вашингтон. Він ніколи не втрачав любові до науки і є активним популяризатором біблійного шестиденного тижня творіння на телеканалах «Надія» і «Три ангели». Зараз він керує Центром вивчення творіння в Північно-Тихоокеанській уніонній конференції в Ріджфілді, штат Вашингтон.

«Адвентисти ‒ це одна з небагатьох деномінацій, які визнають буквальне творіння, і я пишаюся тим, що належу до неї, – говорить він. – Наша місія – проповідувати про Бога, Який створив небо і землю, море і джерела вод. Мені подобається робити вістку першого