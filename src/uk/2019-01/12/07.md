---
title:  Для подальшого дослідження
date:   22/03/2019
---

Перед падінням Вавилону голос із Неба наполегливо закликає Божий народ, який перебуває у Вавилоні: «Вийди з неї, народе Мій» (Об’явл. 18:4). Багато людей, які поклоняються Богові, з різних причин усе ще перебувають у Вавилоні. Бог використовує Свою Церкву останнього часу, щоб вивести цих людей з віровідступницької релігійної системи й покласти край їхній участі в її нечестивих ділах. Вони повинні вийти з неї, щоб уникнути її долі. Бог бажає, щоб ніхто не загинув (див. 2 Петра 3:9). Тексти Об’явл. 19:1-10 свідчать про те, що багато богобоязливих людей, які перебувають у Вавилоні, відгукнуться на заклик. Яка ж величезна відповідальність покладена на нас – Божу Церкву Останку! Що це відкриває нам про те, наскільки ми потребуємо Божої істини в серцях і злиття Святого Духа в нашому житті?

**Питання для обговорення**

`Згідно з текстом Об’явл. 18:4, у Вавилоні перебуває багато побожних людей, яких Бог називає Своїм народом. Поміркуйте над таким твердженням: «Божу вістку необхідно передавати людям. Однак нам слід бути уважними, щоб не нав’язувати себе, не чинити на слухачів тиску і не засуджувати тих, хто не має світла, яким володіємо ми. Нам не слід відхилятися від свого шляху й робити різкі випади проти католиків. У Католицькій церкві є багато сумлінних християн, чиє життя проходить згідно з тим світлом, яке сяє над ними. І Бог здійснюватиме Свою справу для цих людей. Але люди, котрим були дані великі переваги й можливості, а вони не вдосконалювали свої фізичні, інтелектуальні й духовні сили... перебувають у більшій небезпеці та зазнають більшого осуду від Бога, ніж люди, котрі, помиляючись у питаннях доктринального характеру, усе ж прагнуть у своєму житті робити добро ближнім» (Е. Уайт. Євангелізм, с. 575). Згідно з наведеним уривком, яким має бути наше ставлення до ближніх?`

`У 17-му розділі книги Об’явлення ми бачимо опис розпусниці, що сидить на багряному звірі. Якщо у 12-му розділі жінка символізує вірний Божий народ, то в розділі 17 блудниця уособлює віровідступницьку церкву, яка зваблює світ і відводить людей від Бога. Які ви знаходите відмінності й подібність між цими двома картинами? Який висновок можна зробити на підставі такого порівняння?`

`Біблійні тексти, які ми досліджували протягом тижня, зображують доволі плачевний стан, у якому перебуватиме релігійний і політичний світ на заключних етапах земної історії перед переможним поверненням Христа. Що це говорить нам про те, наскільки важливо вже зараз зберігати вірність даній нам Богом істині? Прочитайте текст Об’явл. 16:15 – тут на тлі опису всесвітнього віровідступництва звучить заклик зберігати вірність. Як ми можемо просто зараз застосувати до себе це застереження?`