---
title:  Для подальшого дослідження
date:   11/01/2019
---

Прочитайте розділ «Патмос» у книзі Еллен Уайт «Дії апостолів» (с. 568-577).

«Переслідування Івана перетворилися на інструмент благодаті. Слава воскреслого Спасителя наповнила Патмос сяйвом. Іван побачив Христа в людській подобі зі слідами цвяхів на руках і ногах – вічним свідченням Його величі. І ось йому знову було дозволено дивитися на воскреслого Господа, одягненого в таку славу, на яку людина не може дивитися без страху за своє життя.

З’явлення Христа Іванові має довести всім, віруючим і невіруючим, що ми маємо воскреслого Господа. Ця істина має стати живою силою для Церкви. Часом над Божим народом згущуються темні хмари. Здається, що утиски й гоніння ось-ось знищать його остаточно. Однак саме в такий час Господь викладає найбільш повчальні уроки. Подібно до того як зірки найяскравіше сяють на темному небі, так і найяскравіші промені Божої слави пронизують найгустішу темряву. Чим темніше небо, тим яскравіші й виразніші промені Сонця Праведності – воскреслого Спасителя» (Е. Уайт. Наставник молоді, 5 квітня, 1900 р.).

**Питання для обговорення**

`Іван передає читачам побачене й почуте на острові Патмос. Що бачите і чуєте ви, читаючи Об’явл. 1:12-20? Які втішливі слова ви тут знаходите?`

`Перший ангел в Об’явл. 14:7 закликає людей, які живуть на Землі наприкінці часу: «Поклоніться Тому, Хто створив небо, і землю, і море, і джерела вод!». Схожий вислів використано в тексті Вих. 20:11. Що вістка першого ангела повідомляє про значення суботи в останній час?`

`Чимало християн стикається з дивним явищем: чим довше вони в церкві, тим легше виснажується або зовсім вичерпується їхня віра, хоч усе має бути навпаки. Адже чим довше ми ходимо з Ісусом, тим більше маємо знати про Нього і Його любові до нас. Як же нам навчитися не тільки підтримувати вогонь віри, а й розпалювати його дедалі дужче?`