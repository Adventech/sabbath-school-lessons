---
title:  Серед світильників
date:   05/01/2019
---

### Біблійні тексти для дослідження
Об’явл. 1:9-18; Дії 7:54-60; Матв. 12:8; Вих. 20:11; Дан. 10:5, 6; Об’явл. 1:20; Об’явл. 2:1-7.

> <p>Пам’ятний вірш</p>
> «Хто має вухо, нехай слухає, що Дух промовляє до Церков» (Об’явл. 2:7).

У Псалмі 73 псалмист Асаф, дивлячись на зарозумілість нечестивих, висловлює збентеження і здивування. У порівнянні з наповненим стражданнями життям праведників життя нечестивих видається легким і безтурботним. Така уявна несправедливість глибоко схвилювала псалмиста (див. Псал. 73:2-15), котрий у замішанні увійшов до святині (див. Псал. 73:16, 17). Тут, у присутності Бога, він отримав певне розуміння того, що відбувається.

Через століття перестарілий апостол був ув’язнений на скелястому острові за своє вірне свідчення. Перебуваючи тут, він отримав вістку про те, що довірені його піклуванню церкви страждають. І саме в цей критичний момент апостолу було показане видіння, у якому він споглядав воскреслого Христа в Небесній святині. Як і псалмисту, Господь відкрив Іванові деякі таємниці життя й боротьбу, яка супроводжує його. Сцена у Святині вселила в апостола впевненість у присутності і невтомній турботі Христа. Свою впевненість він передав церквам та наступним поколінням християн, які житимуть до закінчення світової історії.

Починаючи дослідження служіння Христа в Небесній святині, цього тижня ми також розглянемо перше із семи особливих послань для Його Церкви. Хоч ці послання адресовані семи церквам в Азії, вони також важливі і для нас сьогодні. Наступного тижня ми будемо досліджувати вістки Христа іншим шести церквам.