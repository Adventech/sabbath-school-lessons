---
title:  Сатана - переможений ворог
date:   16/02/2019
---

### Біблійні тексти для дослідження
Об’явл. 12; Бут. 3:15; Ісаї 14:12-15; Дан. 7:23-25; 2 Сол. 2:8-12; Об’явл. 13:13, 14; 19:20.

> <p>Пам’ятний вірш</p>
> «І вони перемогли його кров’ю Агнця та словом свого свідчення, і не злюбили свого життя навіть до смерті» (Об’явл. 12:11).

Розділи 12-14 книги Об’явлення готують нас до частини, яка розповідає про події останнього часу (Об’явл. 15-22). Якщо в першій половині книги (Об’явл. 1-19) змальована духовна боротьба, яку Церква провадила у ворожому світі протягом усієї історії християнства, то в другій половині книги увага зосереджена на ключових подіях, які передують Другому приходу і встановленню Божого Царства.

Розділ 12 книги Об’явлення змальовує нам повну картину, яка пояснює останню кризу у світовій історії. У цьому розділі показано розвиток великої боротьби між Христом і сатаною протягом усієї історії Землі.

У книзі Об’явлення сатана постає як заклятий ворог Бога та Його народу. Це реальна істота, яка стоїть за всім злом і повстанням у Всесвіті. Диявол знає, що його останній шанс перемогти Бога перед Другим приходом полягає в тому, щоб здобути перемогу в Армаґедонській битві, тому він ретельно готується до неї.

Мета 12-го розділу – запевнити Божий народ: зусилля сатани не матимуть успіху. Ми також чуємо попередження про те, що наприкінці часу сатана з усією рішучістю буде провадити тотальну війну проти Божої Церкви Останку; єдина її надія і сила для перемоги – тільки в Христі.