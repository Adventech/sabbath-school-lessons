---
title:  Війна з рештою
date:   20/02/2019
---

`Прочитайте Об’явл. 12:17. Проти кого сатана провадитиме тотальну війну наприкінці часу?`

Словом «решта», або «останок», названі ті, хто зберігає вірність Богові навіть тоді, коли більшість впадає у відступництво (див. 1 Цар. 19:18; Об’явл. 2:24). Наприкінці часу, коли більшість людей у цьому світі приєднається до сатани, існуватиме також група людей, яку Бог покликав після 1798 року. Вони збережуть вірність Христу, зазнавши всієї люті сатани.

`Які дві характерні риси притаманні «решті»? Об’явл. 12:17. Як можна мати впевненість у тому, що ми належимо до Божого Останку?`

Божий Останок наприкінці часу дотримується Божих Заповідей. У 13-му розділі книги Об’явлення ми бачимо, що перша скрижаль Декалогу відіграватиме головну роль у конфлікті останнього часу. Ключовим компонентом перших чотирьох заповідей є поклоніння. Кому слід поклонятися – ось головне питання останньої кризи. У той час як люди цього світу вирішать поклонятися звірові та його образу (див. Об’явл. 13:4, 15), вірний Останок буде поклонятися Богові Творцю (див. Об’явл. 14:7). Четверта заповідь про суботу особливим чином указує на Бога як на нашого Творця, тому ми віримо, що ця заповідь відіграє вирішальну роль під час останньої кризи.

Другою характерною рисою Останку наприкінці часу є «свідчення Ісуса» (Об’явл. 12:17), тобто «дух пророцтва» (Об’явл. 19:10). Зіставляючи цей текст із текстом Об’явл. 22:9, ми бачимо, що «брати» Івана, які мають свідчення Ісуса, – це пророки. Таким чином, словосполучення «свідчення Ісуса» вказує на Ісуса, Котрий свідчить про істину через Своїх пророків так само, як Він робив це через Івана (див. Об’явл. 1:2). Книга Об’явлення показує, що останнім часом Божий народ матиме «дух пророцтва», який буде скеровувати їх, коли сатана докладатиме всіх зусиль, аби спокусити і знищити їх. Ми, адвентисти сьомого дня, отримали цей дар як служіння та праці Еллен Уайт.

`Які надзвичайні об’явлення були даровані нам через «дух пророцтва»? Які зобов’язання цей дар покладає на нас як на Церкву загалом та на кожного особисто?`