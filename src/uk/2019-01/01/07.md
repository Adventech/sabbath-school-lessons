---
title:  Для подальшого дослідження
date:   04/01/2019
---

Прочитайте уривок «Вивчення книг Даниїла й Об’явлення» з книги Е. Уайт «Свідчення для проповідників», с. 112-119.

«Це одкровення було дане для керівництва й розради Церкви впродовж християнської доби... Це те, що відкрите. Сам Господь повідомив Своєму слузі таємниці цієї книги і бажає, щоб вони були відкриті для всіх. Її істини призначені як для сучасників Івана, так і для людей останніх днів історії Землі. Деякі події, змальовані в пророцтві, відбулися в минулому, декотрі – тепер, інші пов’язані із завершенням великої боротьби між силами темряви і Князем Неба, а ще інші відбуватимуться на Новій Землі, де будуть тріумфувати й радіти викуплені.

Якщо ви не можете пояснити значення кожного символу в Об’явленні, то не думайте, що марно досліджувати цю книгу й намагатися зрозуміти її істину. Той, Хто відкрив ці таємниці Іванові, допоможе старанному шукачеві істини відчути небесне блаженство. Якщо серця відкриті для прийняття істини, вони зрозуміють її вчення. Їм буде дароване благословення, обіцяне тим, які “слухають слова пророцтва та дотримуються написаного в ньому”» (Е. Уайт. Дії апостолів, с. 583, 584).

**Питання для обговорення**

`Якщо Об’явлення відкриває нам Ісуса Христа, чому слово «апокаліпсис» часто має негативний відтінок у наш час? Що це говорить нам про сприйняття сучасними християнами книги Об’явлення? Чому слово «страх» часто асоціюється з пророцтвами Об’явлення?`

`Подумайте про хибні пророцтва щодо останнього часу і Другого приходу Христа, висловлені людьми за останні 20 років. Незалежно від мотивації цих «пророків», до яких негативних наслідків призвели фальшиві передречення? Що відчувають люди, які повірили їм? Що тепер думають про християн ті, хто переконався в неправдивості згаданих провіщень? Яким чином можна, вірячи в пророцтва й орієнтуючись на події останнього часу, виявляти мудрість у тлумаченні пророцтв та в повчанні інших?`