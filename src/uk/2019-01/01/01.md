---
title:  Євангеліє з Патмоса
date:   29/12/2018
---

### Біблійні тексти для дослідження
Об’явл. 1:1-8; Івана 14:1-3; П. Зак. 29:29; Івана 14:29; Римл. 1:7; Филп. 3:20; Дан. 7:13,14.

> <p>Пам’ятний вірш</p>
> «Блаженний той, хто читає, і ті, хто слухає слова пророцтва та дотримується написаного в ньому, бо час близький» (Об'явл. 1:3).

Пророцтва книги Об’явлення були показані у видінні апостолові Івану понад 19 століть тому під час його заслання на Патмосі – невеликому скелястому острові в Егейському морі (див. Об’явл. 1:9). У тексті Об’явл. 1:3 міститься благословення для тих, хто читає і слухає цю книгу та дотримується її настанов (порів. з Луки 6:47, 48). Текст указує на громаду, яка зібралася для того, щоб послухати звістку. Однак віруючі отримують благословення не тільки тому, що читають або слухають книгу, а й тому, що виконують її настанови (див. Об’явл. 22:7).

Пророцтва книги Об’явлення свідчать, що Бог дбає про Свій народ. Вони вказують нам на короткочасність земного життя, спасіння в Ісусі Христі, Його служіння як нашого Первосвященика й Царя та на наше покликання поширювати Євангеліє.

Біблійні пророцтва подібні до світильника, що світить у темному місці (див. 2 Петра 1:19). Їхня мета – спрямовувати наше теперішнє життя й дарувати надію на майбутнє. Ми будемо потребувати пророчого керівництва доти, доки не прийде Христос і не встановить вічне Царство.