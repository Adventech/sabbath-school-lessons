---
title:  Для подальшого дослідження
date:   08/02/2019
---

Прочитайте розділ «Безгрішність і спасіння» в книзі Еллен Уайт «Вибрані вісті» (т. 3, с. 353-357).

Християни жваво обговорюють питання про те, ким є 144 тисячі. З книги Об’явлення абсолютно очевидно, що 144 тисячі – це останнє покоління Божого народу в останні дні земної історії. Нам відомо, що цим людям доведеться пережити час скорботи й отримати захист від семи останніх кар (див. Псал. 91:7-16), а їхня вірність зазнає такого випробування, з яким не доводилося стикатися жодному поколінню.

Нам не відкрито точно, хто ж становитиме цю групу людей. Це одна з прихованих Богом таємниць (див. П. Зак. 29:28). Тільки майбутнє відкриє, хто приєднається до цієї групи спасенних святих. Щодо цієї таємниці нам дане застереження:

«Христос сказав, що в Церкві з’являться люди, які вигадуватимуть припущення і байки, у той час як Бог дав великі, піднесені й облагороджувальні істини, які треба завжди зберігати в скарбниці розуму. Якщо люди хапаються за ту чи іншу теорію, якщо їх вабить цікавість дізнатися щось, у чому немає жодної необхідності, це означає, що їх веде не Бог. Він не бажає, щоб Його народ проповідував те, чого немає в Писанні, а є лише грою їхньої уяви. Немає на те волі Господа, щоб Його люди сперечалися з питань, які не допомагають їм у духовному зростанні; наприклад: хто увійде в число 144 тисяч? Відповідь на це запитання, безперечно, Божі вибранці отримають дуже скоро» (Е. Уайт. Вибрані вісті, т. 1, с. 174).

**Питання для обговорення**

`Поміркуйте над таким висловом: «Будемо ж докладати всіх зусиль, аби Бог дав нам потрапити в число 144 тисяч» (Е. Уайт. Біблійний коментар АСД, т. 7, с. 970). Як можна реалізувати цю пораду на практиці? Який вплив це прагнення справляє на ваші повсякденні рішення?`

`Цікаво, що 144 тисячі святих останнього часу співають нову пісню. Цю пісню можуть співати тільки вони, адже пережитий ними досвід не відомий жодній іншій групі вірних за всю історію Землі (Об’явл. 14:3, 4; 15:2, 3). Поміркуйте про своє життя: яким чином воно свідчить про нещодавно пережиті досвіди у взаєминах із Богом? Чи ви живете винятково минулими досвідами? Які зміни можуть допомогти вам наново присвятити своє життя Господу?`

`У чому полягає різниця між висловами «знати про Христа» і «знати Христа»? Як би ви відповіли на запитання: «Яким є Христос?»`