---
title:  Місіонерська історія
date:   15/03/2019
---

#### Мойсей та зімбабвійська поліція

_Ендрю Мак-Чесні_

26-річний місіонер пильно дивився на групу з п’ятдесяти зімбабвійських поліцейських. Чоловіки й жінки у формі щойно брали участь у видовищному параді в центрі Булавайо і тепер чекали його виступу.

Еммануїл Мсіманга – піонер Глобальної місії, закріплений за центральним діловим районом другого за величиною міста Зімбабве, – почав розповідати про Мойсея.

«Перебуваючи в Єгипті, Мойсей не забував, що він – єврей! – сказав він. – Мойсей розумів: хоч я живу в Єгипті, я не єгиптянин і тому не повинен наслідувати звичаї цієї країни».

Еммануїл подивився на серйозні обличчя.

«Деякі люди накопичують багатство нечесним шляхом. Не наслідуйте їхній приклад! – сказав він. – Живіть праведним життям, незважаючи на те, що ми перебуваємо в гріховному світі».

У 2017 році Еммануїл закінчив навчання на богословському факультеті університету Солусі. У молодого чоловіка є унікальна можливість ділитися вісткою про Христа. Як піонер Глобальної місії, він шукає шляхи досягнути сердець поліцейських, державних службовців і студентів університетів, які працюють і живуть в цьому районі. У відповідь на своє прохання Еммануїл отримав дозвіл звернутися з 30-хвилинною духовною настановою на навчальних курсах для місцевих і регіональних офіцерів поліції.

«Мойсей вважав за краще страждати з ізраїльтянами, а не насолоджуватися швидкоплинними гріховними задоволеннями», – проповідував він.

Звернувшись до Біблії, Еммануїл прочитав уривок із Послання до євреїв 11:24, 25: «Вірою Мойсей, коли виріс, відмовився називатися сином дочки фараона; він краще зволив терпіти з Божим народом, ніж тимчасово мати насолоду від гріха».

Співробітники поліції подякували Еммануїлу за його виступ.

«Ми потребували саме такої промови, – сказав один з поліцейських. - Ми почули те, чого не хотіли, але мали почути».

«Це були слова докору та спонукання до змін, – сказав інший поліцейський. – Бог благословив мене сьогодні».

Еммануїл запросив офіцерів записатися на безплатні біблійні курси «Голос пророцтва» і подарував кожному по книзі.

Жоден з поліцейських не виявив бажання хреститися, але Еммануїл упевнений, що Святий Дух працює над їхніми серцями. За два місяці служіння як піонера Глобальної місії молодий чоловік підготував п’ятьох студентів університету зі свого району до хрещення.

Еммануїл продовжує проповідувати про праведність. «Подібно до Мойсея, ми завжди повинні шукати Божої праведності, бути чесними, незважаючи на те, що сучасний світ закликає нас у всьому шукати вигоду і бути корисливими», – переконаний місіонер.

Частина пожертвувань тринадцятої суботи 2015 року була спрямована в університет Солусі, щоб збільшити кількість місць у студентській