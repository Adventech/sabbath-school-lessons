---
title:  Послання Христа Сардійській церкві
date:   15/01/2019
---

Місто Сарди має чудову історію. Однак із початком римської епохи воно втратило колишню велич. Його жителі продовжували насолоджуватися добробутом, який був заслугою винятково їхніх попередників. Стародавнє місто побудували на вершині стрімкого пагорба, тому воно вважалося неприступним. Жителі Сардів почувалися настільки безпечно, що недбало охороняли міські мури.

`Прочитайте Об’явл. 3:1-6, а також Матв. 24:42-44 і 1 Сол. 5:1-8. До яких трьох дій Ісус наполегливо закликає християн Сардів, щоб покращився їхній духовний стан? Як заклик Ісуса пильнувати співвідноситься зі станом міста в той момент історії?`

Деяких християн у Сардах Ісус називає вірними, однак більшість – духовно мертві. Вірний Свідок докоряє Церкві не за якийсь явний гріх або віровідступництво (як Пергамську й Тиятирську церкви), а за духовне заціпеніння.

Послання Сардійській церкві пророчо співвідноситься з духовним станом протестантів у постреформаційний період (приблизно 1517-1740 рр.), оскільки Церква скочувалася до мертвого формалізму й духовному самовдоволення. Унаслідок зростання впливу догматизму та секуляризації в церквах істини про спасенну благодать Євангелія й відданість Христу відійшли на другий план. І хоч Церква в цей період продовжувала існувати фізично, духовно вона була мертвою.

Послання до Сардійської церкви адресоване також кожному поколінню християн. Деякі віруючі постійно із захопленням говорять про свою колишню вірність Христу. Але, на жаль, таким людям практично нічого розповісти про свої нинішні взаємини з Господом. Їхня релігія номінальна, натомість серце потребує істинної релігії та щирого посвячення Євангелію.

`Завжди усвідомлюючи істину про спасіння лише через віру в Христа, у яких випадках ми могли б сказати, що наші діла не знайдені «досконалими» перед Богом? Що означає ця фраза і як ми можемо «вдосконалити» наші діла перед Ним? Див. Матв. 5:44-48.`