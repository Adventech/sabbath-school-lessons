---
title:  Вістка першого ангела. Частина 2
date:   05/03/2019
---

Книга Об’явлення свідчить: центральними питаннями під час останньої кризи в земній історії стануть поклоніння і послух Богові, виявлені в дотриманні Його Заповідей (Об’явл. 14:12). Жителі Землі будуть розділені на дві групи: 1) ті, хто благоговіє перед Богом і поклоняється Йому; 2) ті, що бояться звіра й поклоняються йому.

`Прочитайте перші чотири заповіді Декалогу (Вих. 20:2-11). Потім прочитайте 13-й розділ книги Об’явлення. Як вимога звіра поклонитися йому (див. Об’явл. 13:7, 8), створення образу звіра для поклоніння (див. Об’явл. 13:14, 15), зневага Бога і Його Імені (див. Об’явл. 13:5, 6), прийняття знака звіра (див. Об’явл. 13:16, 17) свідчать про нападки сатани на перші чотири заповіді Декалогу під час останньої кризи?`

Поклоніння – головне поняття перших чотирьох заповідей Декалогу. У книзі Об’явлення зазначено, що дотримання цих заповідей стане критерієм вірності Богові під час останньої кризи (Об’явл. 14:12). Остання боротьба між Христом і сатаною розгорнеться навколо питання поклоніння та перших чотирьох заповідей.

Друга частина заклику першого ангела наголошує на головному питанні під час останньої кризи. Заклик «Поклоніться Тому, Хто створив небо, і землю, і море і джерела вод!» (Об’явл. 14:7) – це майже точна цитата з четвертої заповіді Декалогу (див. Вих. 20:11). Даний факт свідчить про те, що заклик поклонитися Богові як Творцеві – це також заклик дотримуватися суботи. Спокій і поклоніння сьомого дня у суботу, є особливою ознакою наших взаємин з Богом (див. Вих. 31:13; Єзек. 20:12). Вістка першого ангела – це заклик до поклоніння Творцеві.

«У той час як дотримання фальшивої суботи згідно з державним законом буде доказом вірності владі, котра вороже ставиться до Бога, дотримання біблійної суботи на знак послуху Закону Божому, стане свідченням вірності Творцеві. У той час як одна група людей, підкорившись земній владі, отримає знак звіра, інша група людей, обравши ознаку вірності Божественному авторитету, отримає печать Божу» (Е. Уайт. Велика боротьба, с. 605).

`Який існує взаємозв’язок між творінням і спасінням? Чому так важливо відпочивати в суботу, як це робив Бог?`