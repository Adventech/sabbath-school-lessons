---
title:  Для подальшого дослідження
date:   08/03/2019
---

Прочитайте розділ «Останнє Боже застереження» в книзі Еллен Уайт «Велика боротьба» (с. 603-612).

Книга Об’явлення свідчить: наприкінці часу Божому народові доручено проголошувати світу Євангеліє останнього часу. Ця місія може видатися нам складною, майже нездійсненною. Однак ми маємо обітницю про Божу силу.

«Велика справа Євангелія завершиться з не меншим проявом Божої сили, ніж на початку... Ця вістка буде поширюватися не стільки людською мудрістю, скільки глибоким переконанням Божого Духа. Докази вже були дані. Насіння було посіяне, тепер воно зійде і принесе плоди» (Е. Уайт. Велика боротьба, с. 611, 612).

Після проголошення останньої Божої вістки відбудеться велике розділення людей у світі на дві групи: ті, які люблять Бога й підкоряються Йому, і ті, хто підкоряється звірові. Це розділення зображене картиною двох жнив: збирання пшениці в комори (Об’явл. 14:14-16) та збирання винограду, який має бути вичавлений у чавилі (Об’явл. 14:17-20). Останнє розділення ми розглянемо в розділах 17-18 книги Об’явлення.

**Питання для обговорення**

`Хто ще проголошує Трьохангельську вістку, крім адвентистів сьомого дня? Що цей факт говорить нам про важливість нашої місії? Наскільки серйозно нам слід до неї ставитися?`

`Чому тема суду настільки непопулярна серед багатьох християн? Яке значення для сучасних християн має концепція суду перед Приходом Христа? Як ви можете допомогти своїм одновірцям краще зрозуміти справжнє значення суду перед Другим приходом?`

`Поміркуйте про питання суботи в контексті подій останнього часу. Чому ключову роль у цих подіях відіграє сьомий день, субота, яка своїм корінням сягає першого тижня творіння світу (Бут. 2:2, 3)?`