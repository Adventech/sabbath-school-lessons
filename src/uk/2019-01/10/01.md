---
title:  Вічне Боже євангеліє
date:   02/03/2019
---

### Біблійні тексти для дослідження
Об’явл. 14:6-12; Матв. 24:14; Екл. 12:13, 14; Вих. 20:2-11; Ісаї 21:9; 34:8-10.

> <p>Пам’ятний вірш</p>
> «Тут терпіння святих, які бережуть Божі заповіді та віру Ісуса!» (Об’явл. 14:12).

Книга Об’явлення повідомляє: сатанинське зваблювання останнього часу буде настільки успішним, що світ обере поклоніння звірові та прийме його знак. Проте в Об’явл. 14:1-5 розповідається, що Бог матиме Свій Останок – людей, котрі на відміну від більшості оберуть Господа.

Вибір, який мають зробити жителі Землі наприкінці часу, полягає не в тому, поклонятися чи не поклонятися (кожен чомусь поклоняється), а в тому, кому поклонятися. Поклонники звіра отримають знак на їхню правицю або на чоло, що символізує їхнє рішення служити віровідступницькій системі своїми вчинками або розумом.

Водночас світ стане свідком масштабного проголошення Євангелія, якого не було від дня П’ятидесятниці. Перш ніж вилити суди на непокірне людство, Бог пошле вістку застереження «усякому народові, поколінню, племені і народності» (Об’явл. 14:6). Бог бажає, щоб ніхто не загинув, але кожен міг отримати спасіння, саме тому Христос віддав Своє життя заради кожного з нас. Питання полягає в тому, чи приймемо ми цю жертву, чи ні.