---
title:  Вістка другого ангела
date:   06/03/2019
---

Вістка другого ангела повідомляє про падіння, або віровідступництво, Вавилону як фальшивої релігійною системи. В Об’явл. 17:5 «Вавилон названий “матір’ю блудницям”. Її дочки, безперечно, символізують ті церкви, котрі дотримуються її вчення й традицій, котрі, наслідуючи її приклад, пожертвували правдою та прихильністю Бога задля незаконного союзу зі світом» (Е. Уайт. Велика боротьба, с. 382, 383).

`Прочитайте Об’явл. 14:8, а також Об’явл. 18:2 та Ісаї 21:9. Дворазове повторення слова «упав» свідчить про поступове віровідступництво Вавилону та символізує безперечність його повного морального занепаду. Чому падіння Вавилону змальоване в минулому часі, якщо ми також читаємо про нього як про подію майбутнього?`

Вавилон останнього часу в книзі Об’явлення – це союз фальшивих релігійних систем, який включає римський католицизм і відступницький протестантизм. Вони присвятять себе служінню сатані, виявленому в боротьбі проти Божого народу (див. Об’явл. 13:11-18; Об’явл. 16:13; Об’явл. 17:5). Цей віровідступницький релігійний союз виявить зарозумілість стародавнього Вавилону, звеличуючи себе понад Богом і бажаючи зайняти Його місце у світі. Вістка другого ангела попереджає Божий народ про те, що ця згубна система, відмовившись прийняти світло євангельської вістки останнього часу, дедалі більше відходитиме від істини. Поки «церкви християнського світу не опиняться в такому становищі та не об’єднаються повністю зі світом, падіння Вавилону не буде остаточним» (Е. Уайт. Велика боротьба, с. 390).

`Прочитайте ще раз Об’явл. 14:8, а також Об’явл. 17:2 і 18:3. Яким чином Вавилон поїть світ вином своєї розпусти? Що символізує це вино?`

У 17-му розділі книги Об’явлення Вавилон останнього часу постає в образі блудниці, яка поїть народи Землі вином розпусти (див. Об’явл. 17:2).

Вавилонське вино – це лжевчення і фальшиве євангеліє, запропоновані віровідступницькою релігійною системою. Сьогодні багато протестантських церков у питаннях виконання біблійного пророцтва стрімко стирають відмінності, які колись розділяли їх із Римською Католицькою церквою, та відходять від біблійної істини. Ми стаємо свідками того, як руйнівний вплив вавилонського вина продовжує проникати в учення протестантизму: теїстична еволюція, яка опосередковано відрізняється від згадки про створення світу у вістці першого ангела; теологічні традиції, котрі займають місце _sola Scriptura_; зміна етичних норм (зокрема відкидання біблійного визначення статі, шлюбу) тощо. Коли люди будуть напоєні вавилонським вином, Вавилон схилить їх до поклоніння морському звірові та змусить прийняти його знак.