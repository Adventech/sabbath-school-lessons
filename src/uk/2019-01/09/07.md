---
title:  Для подальшого дослідження
date:   01/03/2019
---

Книга Об’явлення повідомляє: на заключному етапі історії Землі субота стане знаком покори Богові. Однак нам не слід забувати, що дотримання людиною недільного дня в теперішній час ще не означає, що вона має знак звіра. Дотримання неділі стане знаком звіра тільки тоді, коли люди всупереч Божим застереженням зроблять свідомий вибір проти Нього. Цей час чекає нас у майбутньому.

«Поки ніхто ще не прийняв знак звіра. Час випробування ще не настав. У кожній церкві є істинні християни, зокрема й серед католиків. Ніхто не засуджений, поки не отримав світла щодо дотримання четвертої заповіді. Однак коли вийде постанова, яка нав’язуватиме фальшиву суботу, і гучний клич третього ангела застереже людей від поклоніння звірові та його образу, тоді буде проведена чітка межа між обманом і правдою, а ті, хто продовжуватиме порушувати заповіді, приймуть знак звіра» (Е. Уайт. Євангелізм, с. 234, 235).

Наближається час, коли «знак звіра» стане ключовим питанням і вибір дня поклоніння стане випробуванням вірності. Книга Об’явлення закликає Божий народ узяти Біблію та, досліджуючи власне серце, вивчати пророче слово, докладаючи всіх зусиль для того, щоб за допомогою Євангелія навертати людей до Христа.

**Питання для обговорення**

`Оцінюючи стан сучасного світу, які тенденції ви бачите в релігійній і політичній сферах, котрі ведуть до здійснення пророцтва з 13-го розділу книги Об’явлення?`

`Очікуючи кінця часу, як ми маємо ставитися до християн інших деномінацій? Поміркуйте над таким твердженням: «Нашим служителям слід прагнути до зближення зі служителями інших деномінацій. Моліться за них і разом з ними, з тими людьми, за яких заступається Христос. На них покладений урочистий обов’язок. Як вісники Христові, ми маємо виявляти глибоку, щиру зацікавленість щодо цих пастирів стада» (Е. Уайт. Свідчення для Церкви, т. 6, с. 78). Як у своєму ставленні до християн інших деномінацій ми можемо уникнути прояву гордовитої поведінки або нехристиянського духу? Яким чином ми маємо виявляти повагу до них та їхньої віри, не поступаючись біблійними принципами?`