---
title:  Сатана і його союзники
date:   23/02/2019
---

### Біблійні тексти для дослідження
Об’явл. 13; Об’явл. 17:8; Дан. 7:24; 2 Сол. 2:2-12; Об’явл. 12:14-16; 1 Цар. 18:38.

> <p>Пам’ятний вірш</p>
> «А змій розлютився на жінку і пішов воювати з рештою її нащадків, які зберігають Божі заповіді й мають свідчення Ісуса» (Об’явл. 12:17).

У 12-му розділі книги Об’явлення ми бачимо нападки сатани на вірний Божий народ, зокрема гоніння з боку язичницького Риму, а пізніше – папського Риму впродовж 1260 днів / років (538-1798 рр.; див. Об’явл. 12:6, 13, 14; урок 7, матеріал за вівторок). У 13-му розділі напади сатани протягом усієї історії християнства описані докладніше, а допомагають дияволу в цьому два союзники, які постають в образах звірів. Під керівництвом сатани ці два звірі наприкінці часу об’єднають свої зусилля в протистоянні Божій справі викуплення, бажаючи завоювати довіру всього світу.

Нам необхідні слова застереження, адже виконані в минулому пророцтва легше витлумачити, ніж пророцтва, які мають ще здійснитися, тому з ними необхідно бути обережнішими. Бог показує, що відбудеться наприкінці часу, щоб ці події не стали для нас несподіванкою, однак Він не подає всі подробиці, які нам хотілося б знати.

Ми завжди повинні пам’ятати: хоч пророцтва відкривають нам події останнього часу, вони не повідомляють, коли та яким саме чином ці події відбудуться. Тому нам слід бути обережними, щоб не намножувати здогадів щодо значення пророцтв. Пам’ятаймо: пророцтва книги Об’явлення мають практичну мету – навчити нас, як необхідно жити сьогодні та як приготуватися до майбутнього.