---
title:  Для подальшого дослідження
date:   01/02/2019
---

Прочитайте розділ «Потреба світу» в книзі Еллен Уайт «Свідчення для проповідників» (с. 457-460).

Видіння про сім печатей символічно вказує на те, що Бог турбується про Свій народ на Землі й навчає його. Кеннет А. Стренд зазначає:

«Писання запевняє нас у тому, що Бог завжди дбає про Свій народ. Сама історія свідчить, що Він постійно перебував зі Своїми дітьми та підтримував їх. А під час великої есхатологічної розв’язки Господь дарує їм повне виправдання і неймовірно щедру нагороду – вічне життя. У книзі Об’явлення докладно викладена ця ж тема, і вона жодним чином не є надзвичайним пророчим об’явленням, яке не узгоджується з біблійною літературою загалом; вона відкриває саму суть біблійної вістки. Книга Об’явлення наголошує, що Живий – Той, Хто здобув перемогу над смертю й могилою (див. Об’явл. 1:18), – ніколи не залишить Своїх вірних послідовників. Навіть зазнавши мученицької смерті, вони на правах переможців (Об’явл. 12:11) отримають “вінець життя” (див. Об’явл. 2:10; 21:1-4; 22:4)» (Kenneth A. Strand, «The Seven Heads: Do They Represent Roman Emperors?» in Symposium on Revelation-Book 2, Daniel and Revelation Committee Series, vol. 7, p. 206).

**Питання для обговорення**

`Які важливі уроки ви почерпнули для себе з розповіді про сім печатей? Чому так важливо знати, що, незважаючи на критичне становище на Землі, верховна влада належить Богові і всі обітниці, які ми маємо в Христі, урешті-решт будуть виконані?`

`Поміркуйте над таким твердженням: «Церква – це визначений Богом засіб для спасіння людей. Вона була створена для служіння, її місія полягає в тому, щоб нести Євангеліє світові» (Е. Уайт. Дії апостолів, с. 9). Подумайте про вашу місцеву громаду. Яким чином вона могла б виявляти ще більше завзяття в поширенні Євангельської вістки?`

`Поділіться в класі Суботньої школи своєю відповіддю на останнє запитання в уроці за четвер. Хто може встояти в день Приходу Христа і чому? Яким має бути наш спосіб життя сьогодні, щоб ми були готові до дня Його Приходу?`