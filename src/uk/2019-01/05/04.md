---
title:  Четверта печать
date:   29/01/2019
---

`Прочитайте Об’явл. 6:7, 8. Яка картина змальована в уривку? Як він пов’язаний з попереднім?`

Колір коня в оповіді про четверту печать передає грецьке слово хлорос, яке означає «мертовно-блідий колір трупа, що розкладається». Ім’я вершника – Смерть; його супроводжує Ад (гр. хайдес – «могила») – місце перебування мертвих. Цим двом дана влада умертвляти людей мечем, голодом, моровицею й земними звірами на четвертій частині Землі (Матв. 24:7, 8).

Добра звістка полягає в тому, що влада смерті й аду (могили) обмежена четвертою частиною Землі. Ісус запевняє нас, що має ключі від аду і смерті (див. Об’явл. 1:18).

`Перегляньте ще раз зміст послань до церков у Ефесі, Смирні, Пергамі й Тиятирах, записаних у другому розділі книги Об’явлення. Порівняйте становище цих церков зі сценами, що супроводжують зняття перших чотирьох печатей. Які паралелі ви можете відзначити?`

Картини зняття семи печатей відкривають майбутнє Церкви. Подібно до семи церков, печаті співвідносяться з різними періодами в історії християнства. В апостольські часи Євангеліє стрімко поширювалося по всьому світу. Потім був період гонінь у Римській імперії (кінець I – початок IV ст.), відображений в епізоді з другої печаттю. Третя печать указує на період компромісу (V-VI ст.), під час якого тривав духовний голод за Біблією, що призвело до похмурого Середньовіччя. Розповідь про четверту печать якнайкраще відображає стан духовної смерті християн протягом майже тисячі років.

`В Об’явл. 6:6 сказано, що наслідки голодної моровиці, яка панувала в період третьої печаті, не завдадуть шкоди «олії та вину». Олія – символ Святого Духа (1 Сам. 16:13; Дії 10:38), а вино (тобто виноградний сік) символізує пролиту за нас кров Ісуса Христа, яка дарує нам спасіння (Матв. 26:27, 28). Яким чином значення цих символів свідчить про те, що, незважаючи на часом гостру нестачу Слова Божого, Святий Дух продовжує діяти, а спасіння в Христі доступне кожному, хто бажає пізнати істину?`