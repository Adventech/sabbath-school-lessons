---
title:  Закон і благодать
date:   06/11/2021
---

### Біблійні тексти для дослідження
Єзек. 28:15, 16; П. Зак. 4:44; Римл. 3:20; П. Зак. 10:1-15; 5:6-22; 9:1-6.

> <p>Пам’ятний вірш</p>
> «Я не відкидаю Божої благодаті. Бо якщо праведність через Закон, то даремно помер Христос» (Гал. 2:21).

Християни більшості конфесій говорять про Закон і благодать і розуміють взаємозв’язок між ними. Закон ‒ Боже мірило святості та праведності, а порушення цього Закону ‒ гріх. «Кожний, хто чинить гріх, чинить і беззаконня, бо гріх є беззаконням» (1 Івана 3:4). І оскільки всі ми порушили Закон ‒ «Писання замкнуло все під гріхом» (Гал. 3:22), то лише Божа благодать може спасти нас. «Адже ви спасенні благодаттю через віру, і це не від вас, це Божий дар» (Ефес. 2:8).

Зрозуміло, існує «невеликий нюанс» ‒ сьомий день, субота, як частина Закону. З різних причин багато християн має намір (принаймні зараз) відкидати суботу, вигадуючи всілякі слабкі відмовки, щоб виправдати свою відмову. Проте це зовсім інше питання.

Тема Закону і благодаті, навіть якщо вона виражена по-різному і в різних сценаріях, міститься у всій Біблії, зокрема в книзі Повторення Закону. Так, Повторення Закону також представляє взаємозв’язок між Законом і благодаттю, але в унікальному контексті.