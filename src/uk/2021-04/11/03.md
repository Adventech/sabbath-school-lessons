---
title:  Небо небес
date:   06/12/2021
---

Повторення Закону досить ясно дає зрозуміти, що Божі закони і завіт посідали головне місце не лише у взаєминах Ізраїля з Богом, а й у призначенні ізраїльтян як «вибраного» народу (П. Зак. 7:6; 14:2; 18:5).

`Прочитайте П. Зак. 10:12-15, де підкреслена значна частина концепції Закону і статусу Ізраїля. Про що йдеться в Біблії, де написано «небо небес»? На що Мойсей звертає увагу цим висловом?`

У Біблії вислів «небо небес», що вперше з’явився у Повторенні Закону (див. також 2 Хронік 2:6; 6:18; Неем. 9:6), означає місце перебування Бога. Так Мойсей підкреслює велич і могутність Господа. Йому належать не лише небеса, а й «небо небес», що також є ідіомою, яка вказує на цілковите Боже панування над усім творінням.

**Прочитайте наведені нижче вірші, що ґрунтуються на цьому виразі. Про що йдеться в кожному тексті та який вплив Повторення Закону ми тут бачимо?**

`1 Цар. 8:27`

`Неем. 9:6`

`Псал. 149:4`

Тема Бога як Творця, Єдиного гідного поклоніння, особливо ясно виражена в Неем. 9. Господь створив усе, навіть «небеса небес, і все їхнє військо» (вірш 6). У вірші 3 Неемія повідомляє, що «читали з книги Закону Господа». Найімовірніше, як і за часів Йосії, тоді також читали з книги Повторення Закону. Цю думку підтверджує той факт, що кількома віршами пізніше левити під час свого славослів’я і поклоніння Богові використовували фразу «небеса небес», узяту безпосередньо з Повторення Закону.

`Бог створив не тільки землю, а й «небеса небес». Задумайтеся: адже цей Бог зійшов на хрест! Чому поклоніння є настільки відповідним відгуком на те, що Господь зробив для нас?`