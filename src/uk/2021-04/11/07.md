---
title:  Для подальшого дослідження
date:   10/12/2021
---

«Це [Мих. 6:1-8] один з великих уривків Старого Завіту. Він, як і Амоса 5:24 й Осії 6:6, уособлює вістку пророків восьмого століття до н. е. Уривок починається з прекрасного прикладу судового позову за завітом, у якому пророк закликає народ вислухати звинувачення, висунуте Яхве проти них. Гори і пагорби ‒ присяжні, бо вони існують уже давно і були свідками ставлення Бога до Ізраїля. Замість того щоб безпосередньо звинувачувати Ізраїль у порушенні завіту, Бог запитує народ, чи є в нього якісь звинувачення проти Нього. “Що тобі Я зробив і чим мучив тебе?” Перед лицем несправедливості деякі з бідняків, можливо, роблячи добро, почали втрачати запал. Перед лицем можливостей швидко розбагатіти деякі землевласники могли впасти у зневіру, дотримуючись законів завіту» (Ralph L. Smith. Word Biblical Commentary, MicahMalachi (Grand Rapids, MI: Word Books, 1984). Vol. 32. P. 50).

«У процесі подальших перетворень цар приділяв особливу увагу знищенню всіх залишків ідолопоклонства. Жителі краю так довго трималися звичаїв навколишніх народів, поклоняючись дерев’яним і кам’яним бовванам, що наслідки цього зла, здавалося, було неможливо усунути. Але Йосія був непохитним у своєму намірі очистити край» (Е. Уайт. Пророки і царі. С. 401).

**Запитання для обговорення:**

`1. Звичайно, ми, адвентисти сьомого дня, з нашою вісткою істини для теперішнього часу бачимо себе (і цілком виправдано) у тому самому становищі, що й стародавній Ізраїль, який володів істинами, котрі потрібно було почути навколишнім народам. Для нас це велика перевага. Як ви думаєте, наскільки добре ми виконуємо обов’язки, пов’язані з такою перевагою?`

`2. Уявіть собі: ви ‒ Даниїл і стали свідком перемоги агресора над вашим народом. Ви знаєте, що храм, центр усіх ваших релігійних переконань, зруйнований язичниками-ідолопоклонниками. Як знання книги Повторення Закону могло сильно зміцнити вашу віру (або будь-якого іншого юдея) у той час? Як ця книга допомогла вам зрозуміти все, що відбувається, і причини цього? Як розуміння Біблії в цілому допомагає нам справлятися з випробуваннями, які без знання Слова Божого могли б нас дуже розчарувати? Що відповіді на ці запитання говорять про те, наскільки Біблія важлива для нашої віри?`

`3. Обговоріть у класі пророцтво Дан. 9:24-27 про сімдесят років-тижнів. Яку роль у цьому пророцтві відіграє завіт і чому ідея завіту така важлива для нас?`