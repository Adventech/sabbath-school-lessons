---
title:  Повторення Закону в наступних книгах Біблії
date:   04/12/2021
---

### Біблійні тексти для дослідження
2 Цар. 22; Неем. 9:6; Єрем. 7:1-7; Псал. 149:4; Єрем. 29:13; Михея. 6:1-8; Дан. 9:1-19.

> <p>Пам’ятний вірш</p>
> «Тільки батьків твоїх уподобав Господь, щоб любити їх, і вибрав вас, їхнє насіння по них, зо всіх народів, як бачиш цього дня» (П. Зак. 10:15).

Одна з чудових особливостей Біблії, насамперед Старого Завіту, полягає в тому, що вона часто посилається на саму себе; тобто пізніші автори Старого Завіту посилаються на ранніх, використовуючи їхні книги, щоб висловити свою точку зору.

Псалом 81, наприклад, повертає нас до книги Вихід, а потім майже дослівно цитує вступну частину Десяти Заповідей, коли псалмист пише: «Я ‒ Господь, Бог твій, що з краю єгипетського тебе вивів» (Псал. 81:11).

У Старому Завіті зустрічаються посилання на книгу Буття, особливо на історію творіння, наприклад: «Дивлюся на землю, аж ось порожнеча та пустка, і на небо ‒ й нема його світла!» (Єрем. 4:23; див. також Бут. 1:2).

Багато разів пізніші автори Старого Завіту, такі як пророки, посилалися на книгу Повторення Закону, яка відігравала важливу роль у житті раннього Ізраїля в завіті. Цього тижня ми зосередимося на тому, як пізніші автори використовували книгу Повторення Закону. Які частини книги вони використовували, які міркування висловлювали і як ми можемо застосовувати ці істини сьогодні?