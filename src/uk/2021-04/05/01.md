---
title:  «Приходько твій, що в брамах твоїх»
date:   23/10/2021
---

### Біблійні тексти для дослідження
Марка 12:29-31; П. Зак. 10:1-19; Псал. 146:5-10; Матв. 7:12; П. Зак. 27:19; Якова 1:27-2:11.

> <p>Пам’ятний вірш</p>
> «І будете ви любити приходька, бо приходьками були ви самі в єгипетськім краї» (П. Зак. 10:19).

Як ми читали минулого тижня, коли книжник запитав про першу з усіх заповідей (Марка 12:28), Ісус відповів твердженням, що Бог – єдиний Господь, а потім сказав: «Любитимеш Господа, Бога свого, всім серцем своїм, і всією своєю душею, і всім своїм розумом, і всією своєю силою. Це перша заповідь» (вірш 30).

Однак Христос продовжив, сказавши про другу заповідь, подібну до першої, хоч книжник про це не запитував. Ісус знав, наскільки це важливо, тому проголосив: «І друга, подібна до неї: Любитимеш свого ближнього, як самого себе! Іншої більшої заповіді від цих немає» (вірш 31).

_Немає заповіді більшої_, ніж ці? Ісус поєднав любов до Бога і любов до ближнього як дві нерозривні заповіді й оголосив їх найбільшими з усіх.

Спаситель не сказав нічого нового, чого юдеї раніше не чули. Навпаки, заклик безмірно любити Господа і любити ближнього (як спосіб висловити нашу любов до Бога) був узятий з книги Повторення Закону.