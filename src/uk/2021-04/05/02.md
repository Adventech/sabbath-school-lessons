---
title:  Обріжте ваші серця
date:   24/10/2021
---

Розділ 10, продовжуючи розділ 9 книги Повторення Закону, є Божим підтвердженням завіту, укладеного Ним з Ізраїлем. Справді, більша частина цієї книги є своєрідним оновленням завіту. Тобто навіть після жахливого гріха ізраїльтян біля Хорива, де вони під час відсутності Мойсея впали в ідолопоклонство, Господь не знищив їх.

`Прочитайте П. Зак. 10:1-11. Як цей уривок допомагає нам зрозуміти, що Бог простив Своєму народу гріх і знову підтвердив обітницю завіту, дану їм та їхнім батькам?`

Мойсей розбив скрижалі з Десятьма Заповідями (П. Зак. 9:17), що було ознакою порушеного завіту (П. Зак. 32:19). «На знак огиди до їхнього злочину він кинув кам’яні таблиці на землю, і вони розбилися перед очима народу; це свідчило про те, що Бог розірвав Свій завіт з ізраїльтянами, оскільки вони порушили його» (Е. Уайт. Патріархи і пророки. С. 320).

Однак Бог наказав Мойсеєві витесати нові скрижалі, «як перші», і пообіцяв написати на них слова, які були на перших. Цей факт свідчить, що Бог простив народ і не розірвав завіт з ним.

`Прочитайте П. Зак. 10:14-16. Що Бог сказав ізраїльтянам? Які образи використано в уривку і що вони означають?`

Тут міститься сукупність образів: крайня плоть, серце, шия. Проте суть зрозуміла. Обрізання було знаком завіту, але це лише зовнішній знак. Богу потрібні були серця людей, тобто їхній розум, почуття, любов. Образ твердої шиї вказував на те, наскільки вони були вперті у своєму небажанні коритися Господу. По суті, тут і в інших текстах Господь наказував народу залишити їхній невірний спосіб життя і служити Йому всім своїм серцем і душею.

`Подумайте про всі випадки, коли Господь простив ваші гріхи. Що це говорить вам про Його благодать?`