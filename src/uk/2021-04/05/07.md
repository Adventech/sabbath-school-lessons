---
title:  Для подальшого дослідження
date:   29/10/2021
---

Важко собі уявити, як навіть за найкращих часів, наприклад, під керівництвом Давида і Соломона, ізраїльський народ міг бути рясно благословенний Богом і водночас пригноблювати бідних, беззахисних та знедолених.

«Тому, що нужденного топчете ви, і дарунки збіжеві берете від нього, що ви набудували будинків із каменя тесаного, то сидіти не будете в них; понасаджували винограду улюбленого, та не будете пити із нього вина! Бо Я знаю про ваші численні провини І про ваші великі гріхи: тиснете ви справедливого, берете ви підкупа та викривляєте право убогих у брамі!» (Амоса 5:11, 12).

«Господь іде на суд, щоб судитись з старшими народу Свого та з вождями його: “Ви виноградника знищили, грабунок з убогого ‒ в ваших домах!”» (Ісаї 3:14).

**Запитання для обговорення:**

`1. Господь наказав ізраїльтянам пам’ятати, що вони були «приходьками» в Єгипті. Це одна з причин, чому їм слід було ставитися до приходьків і знедолених в Ізраїлі так, як ізраїльтяни бажали для себе, коли самі були вигнанцями. Яким чином ця істина пов’язана з Євангелієм, з ідеєю про те, що через кров Христа ми звільнені з рабства гріха? Чому і як подвиг Ісуса заради нас повинен впливати на наше ставлення до людей, особливо до беззахисних?`

`2. Ми можемо поклонятися у визначений Богом святий день, розуміти істини про смерть, пекло, знак звіра та ін. Це прекрасно. Та що все це означає, якщо ми погано ставимося до інших, пригноблюємо слабких серед нас або проявляємо несправедливість? Беручи до уваги відкриту нам істину, чому ми не повинні думати, що саме знання істини ‒ це все, чого вимагає від нас Бог? Чому це потенційно небезпечна пастка для нас?`

`3. Яким чином наша віра допомагає нам зрозуміти те, що зазвичай називають правами людини?`