---
title:  Для подальшого дослідження
date:   19/11/2021
---

Як у давнину, так і зараз усім нам дано вибір. Основна ідея в Біблії ‒ вибір. На противагу певному розумінню багатьох християн, згідно з яким ще до народження людства Бог визначив деяким людям не просто загинути, а навіть вічно горіти в пеклі, Біблія навчає, що наш власний вільний вибір життя або смерті, благословення чи прокляття, добра чи зла визначає, з якою тріадою (життя, добро, благословення чи смерть, зло, прокляття) ми врешті-решт зіткнемося. Наскільки ж важливо знати: навіть якщо хтось зробить неправильний вибір, результатом буде смерть, вічна смерть, а не вічні муки в нескінченному вогняному озері.

«“ Бо заплата за гріх ‒ смерть, а дар Божий ‒ вічне життя в Христі Ісусі, Господі нашім“ (Римл. 6:23). Якщо життя – це спадщина праведних, то смерть – доля беззаконних. Мойсей сказав Ізраїлеві: “…я сьогодні відкрив перед тобою життя та добро і смерть та зло” (П. Зак. 30:15). Смерть, про яку тут ідеться, не є тією смертю, яка спіткала Адама, бо все людство несе покарання за його беззаконня. Це “друга смерть” (Об’явл. 20:14), яка протиставляється тут вічному життю» (Е. Уайт. Велика боротьба. С. 544).

**Запитання для обговорення:**

`1. Обговоріть у класі запитання, представлене в уроці за вівторок: Бог карає людину за непослух тут і зараз чи покарання є закономірним наслідком її непослуху? Чи правильні обидві точки зору? Як ми розуміємо цю тему?`

`2. Ще раз прочитайте останню цитату Еллен Уайт в уроці. Що автор повідомляє нам про доленосні наслідки нашого вибору?`

`3. Прочитайте Римл. 10:1-10, де Павло цитує П. Зак. 30:11-14. Апостол пояснює питання спасіння через віру в Христа на відміну від прагнення до спасіння та праведності за допомогою Закону. Як ви думаєте, чому Павло використовував саме ці вірші з Повторення Закону? Зверніть особливу увагу на текст Римл. 10:10: «Бо серцем віримо для праведності, а устами визнаємо для спасіння». Що підкреслив тут апостол?`

`4. Як культура, суспільство, народ, що оточують вас, можуть дотримуватися поглядів, які, якщо ви не будете обережні, можуть призвести вас до хибного поклоніння?`