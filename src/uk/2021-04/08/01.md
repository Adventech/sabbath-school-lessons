---
title:  Вибери життя
date:   13/11/2021
---

### Біблійні тексти для дослідження
Бут. 2:8, 9; Римл. 6:23; 1 Івана 5:12; П. Зак. 30:1-20; Римл. 10:6-10; П. Зак. 4:19; Об’явл. 14:6-12.

> <p>Пам’ятний вірш</p>
> «Сьогодні взяв я за свідків проти вас небо й землю, – життя та смерть дав я перед вами, благословення та прокляття. І ти вибери життя, щоб жив ти та насіння твоє» (П. Зак. 30:19).

Це сумна історія: у 22-річної жінки діагностували смертельне захворювання ‒ пухлину головного мозку. Незважаючи на чудеса сучасної медицини, не можна було зробити нічого, окрім як продовжити агонію до неминучого. Проте ця молода жінка, Сенді, не хотіла помирати.

Отже, у неї був план. Після смерті її голову мали помістити в бак з рідким азотом, аби зберегти клітини її мозку. Там голова перебуватиме п’ятдесят, сто, тисячу років, доки в майбутньому технології не досягнуть такого рівня розвитку, що її мозок, який складається з нейронних зв’язків, можна буде завантажити в комп’ютер. І Сенді зможе «жити» знову, можливо, навіть вічно.

Це сумна історія не тільки тому, що молода жінка мала померти, а й тому, на що вона покладала свою надію на життя. Як і більшість людей, Сенді хотіла жити. Проте вона вибрала хибний шлях.

Цього тижня ми продовжимо читати Повторення Закону і розглянемо надану нам можливість вибрати життя. Однак це життя можна одержати тільки на умовах, милостиво запропонованих Богом ‒ Подателем і Хоронителем життя.