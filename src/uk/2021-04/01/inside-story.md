---
title:  Місіонерська історія
date:   01/10/2021
---

#### Я зустрів Ісуса в магазині

_Хонг Сун-мі, Південна Корея_

Здавалося, моє життя руйнується. З кожним днем ставало все важче. Моєму чоловікові поставили діагноз ‒ рак кісткового мозку. Незабаром померли його батьки. Я була змушена оплачувати похорони свекрухи і після цього взяти на себе відповідальність за утримання своєї сім’ї. Часом у мене не було навіть 1000 корейських вон (близько 66 рублів), щоб купити синові необхідне шкільне приладдя. Моєї зарплати не вистачало на оплату лікарняних рахунків чоловіка. Щодня я переживала про те, чи вистачить мені рису, щоб нагодувати сім’ю. Я плакала. Відчувала себе дуже самотньою.

Потім я зустріла Пак Йон-сун. Вона не була моєю родичкою і подругою, але почала мене підтримувати. Побачивши, що я відчуваю фінансові труднощі, вона запропонувала мені додаткову роботу в її магазині. Завдяки цій роботі у мене з’явилися кошти для оплати витрат на проживання та лікарняні рахунки.

Я була дуже вдячна їй за цю роботу. Я помітила в Йон-сун щось незвичайне. Вона здавалася щасливішою ніж інші люди. Мене це приваблювало. Коли ми познайомилися ближче, то дізналася, що вона щосуботи відвідує церкву. Йон-сун не переживала про те, що втрачає дохід, закриваючи свій магазин раз на тиждень. Я була атеїсткою, але мені захотілося піти з нею в церкву, щоб дізнатися, звідки у неї стільки радості й миру.

Йон-сун була адвентисткою сьомого дня, однак ніколи не запрошувала мене в церкву. Одного разу я сама попросила її взяти мене з собою. Я почала вивчати Біблію самостійно. У міру того, як я дізнавалася про Бога, моє серце все більше й більше наповнював спокій, такий необхідний мені. Я віддала своє серце Ісусу і приєдналася до Західної Ханамської адвентистської церкви, де сьогодні звершую служіння дияконихи разом з Йон-сун.

Я багато чого ще не знаю, але вірю в Бога всім своїм серцем. Йон-сун не проповідувала мені про Ісуса, я бачила Ісуса в її житті. Той же Ісус, що я зустріла, спостерігаючи за життям Йон-сун, живе сьогодні в моєму серці.

У цьому році мій чоловік і син також уклали заповіт з Богом і приєдналися до адвентистської сім’ї. Сьогодні моє життя не може бути кращим. Дякую Богові за навернення моєї сім’ї через вплив християнського життя Йон-сун.

_Ця історія ілюструє місіонерську мету №1 стратегічного плану Адвентистської церкви на період 2020-2025 рр. під назвою «ЙДЕМО РАЗОМ». Мета звучить так: «Відродити концепцію всесвітньої місії і жертовного місіонерського служіння як способу життя, що залучає до свідчення про Христа і в справу формування Його послідовників не лише пасторів, але й усіх членів Церкви – і молодих, і літніх». У поточному кварталі ваші приношення тринадцятої суботи підтримають два місіонерських проекти в Південній Кореї. Читайте більше про Йон-сун на наступному тижні._