---
title:  Для подальшого дослідження
date:   01/10/2021
---

Для глибшого дослідження теми Великої боротьби прочитайте книгу богослова-адвентиста Джона Пекхема «Теодицея любові: усесвітній конфлікт і проблема зла» (John Peckham, Theodicy of Love: Cosmic Conﬂict and the Problem of Evil (Grand Rapids, MI: Baker Academic, 2018)). Факт, що ця праця була опублікована не адвентистським видавництвом, свідчить: глибоке біблійне дослідження може розкрити реальність Великої боротьби, представленої в Біблії.

«Я стверджую: 1) Божа любов (яку правильно розуміють) перебуває в центрі всесвітнього конфлікту; 2) готовність Бога любити вказує на достатню з погляду моралі причину для того, щоб Він допускав зло зі значними наслідками, заради розуміння Божественного провидіння, яке діє за правилами участі в завіті» (John C. Peckham, Theodicy of Love: Cosmic Conflict and the Problem of Evil (Grand Rapids, MI: Baker Academic, 2018). Р. 4).

«Божественне рішення, за яким Ізраїль не увійде до Ханаану ще 40 років, принесло Мойсеєві, Ааронові, Калеву й Ісусу Навину гірке розчарування‚ але вони покірно підкорилися цьому рішенню. Однак ті, котрі нарікали на Бога, бажаючи повернутися до Єгипту, гірко плакали й уболівали за втраченим; вони зрозуміли‚ що благословення‚ якими вони знехтували‚ забрані від них. Їхні скарги тоді були безпідставними, але тепер Бог послав їм справжню причину для ридань. Якби вони жалкували про свій гріх, викритий перед ними‚ то Бог не виголосив би такого вироку; але люди побивалися й тужили через покарання‚ яке мали понести; їхня печаль не була розкаянням і тому про скасування вироку не могло бути й мови» (Е. Уайт. Патріархи і пророки. С. 392).

**Запитання для обговорення:**

`1. Обговоріть питання про свободу волі та про любов. Поясніть такий вислів: «Тільки добровільна любов є справжньою». З огляду на всі страждання, з якими пов’язана любов у цьому світі, деякі можуть стверджувати, що вона того не варта. Як би ви відповіли на такий виклик?`

`2. Послух посідає центральне місце у всій Біблії. Та чим він відрізняється від законництва? Які мотиви можуть перетворити спробу бути вірним Богу, Його Слову і Заповідям на пастку законництва?`

`3. У класі обговоріть запитання (поставлене наприкінці уроку за вівторок) щодо паралелей між давнім Ізраїлем і Церквою адвентистів сьомого дня. Що це за паралелі та чому вони повинні нас турбувати?`