---
title:  Вступ до Повторення Закону
date:   25/09/2021
---

### Біблійні тексти для дослідження
Ісаї 14:12-14; Єзек. 28:12-17; Бут. 3:1-7; 12:1-3; Дії 7:20-36; Вих. 19:4-8.

> <p>Пам’ятний вірш</p>
> «Хто не любить, той не пізнав Бога, бо Бог є любов» (1 Івана 4:8).

Книга Повторення Закону виникла не на порожньому місці. Як і все в житті, вона існує в контексті. Контекст книги ‒ це історичне, соціальне, культурне, політичне, мовне середовище, у якому було створено твір. Розуміння контексту відіграє важливу роль у розумінні читачем самої книги та її призначення. Наприклад, нам було би складно зрозуміти призначення та функцію склоочисника поза його «контекстом» ‒ автомобілем. Так само було би складно зрозуміти і Повторення Закону, особливо у світлі нашої теми («Істина для теперішнього часу в книзі Повторення Закону»), поза контекстом, у якому виникла ця книга.

Одна людина прочитала роман «Війна і мир» російського письменника Льва Толстого (близько 1500 сторінок) усього за три дні. На запитання, про що ця книга, читач відповів: «Про Росію». Охопити за один урок тисячі років історії до того, як ми перейдемо до Повторення Закону, означає зробити приблизно те саме. Проте, зосереджуючи увагу на основних моментах, ми можемо побачити контекст, необхідний для кращого розуміння цієї книги, такої багатої на істину для теперішнього часу.