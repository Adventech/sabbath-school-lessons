---
title:  Місіонерська історія
date:   17/12/2021
---

#### Незабутній день народження

_О Донджун, Південна Корея_

Дев’ятирічний Джі-юл ‒ популярний хлопчик серед учнів і вчителів у своїй школі, розташованій в сільській місцевості.

Але Джі-юл дуже переживав через одну проблему. Його друзі відмовлялися приходити до нього додому після школи, щоб разом пограти. Джі-юл часто приходив до них додому і грався їхніми новими іграшками, милувався акваріумами і бавився з тваринами. Однак ніхто з друзів не хотів приходити до нього. Хлопчик не розумів, чому. Одного разу, коли Джіюл запросив друга пограти після школи, той відповів: «Мама сказала, що я можу грати з тобою в школі, але не можу піти до тебе додому». «Чому твоя мати так сказала?» ‒ запитала Джі-юл. «Тому, що ваш дім ‒ церква», ‒ пояснив друг.

Джі-юл ‒ син адвентистського пастора, і їхнє житло займає частину будівлі церкви адвентистів. Більшість жителів міста відвідують розташовані в центрі міста три великі церкви, що належать іншим християнським конфесіям. Тому батьки друзів Джі-юла не хотіли, щоб їхні діти приходили в дім, що знаходиться всередині Адвентистської церкви.

Джі-юл розповів батькам про розмову зі своїм другом. Батьки почали розмірковувати, як допомогти синові в цій ситуації. Згадавши, що наближається День народження Джі-юла, вони вирішили, що не будуть святкувати його десь поза домівкою, а вперше відзначать вдома. Джі-юл почав старанно молитися. «Будь ласка, нехай мої друзі прийдуть на День народження і ми зможемо добре провести час, ‒ молився він. ‒ Зміни ставлення їхніх батьків до нашої церкви». Джі-юл зробив запрошення, вказавши назву і адресу церкви. Разом з невеликими подарунками він роздав запрошення всім однокласникам.

І ось настав довгоочікуваний день. На свято прийшло десять друзів Джі-юла, і він уперше міг пограти з ними на своїй території. Він був щасливий як ніколи.

З того дня, якщо в церкві планується концерт або інший захід, Джі-юл робить запрошення і роздає однокласникам. Він виявив: чим частіше в церкву приходять його друзі, тим міцнішою стає їхня дружба. Тепер у нього є троє друзів, які регулярно приходять до нього в гості. Хлопчик молиться про те, щоб і його друзі почали поклонятися Богу разом з ним в його церкві.

_Ця історія ілюструє місіонерську мету № 6 стратегічного плану Адвентистської церкви на період 2020-2025 рр. під назвою «ЙДЕМО РАЗОМ». Мета звучить так: «Збільшити показники зростання Церкви, збереження і повернення віруючих, а також участі в церковному житті дітей, підлітків та молоді». У цьому кварталі ваші приношення тринадцятої суботи будуть спрямовані на підтримку двох місіонерських проектів у Південній Кореї._