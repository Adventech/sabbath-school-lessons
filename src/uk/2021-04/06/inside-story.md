---
title:  Місіонерська історія
date:   05/11/2021
---

#### Що це за книга?

_Айкі Сайто, Японія_

Незнайомець подарував Біблію 12-річній дівчинці, коли вона поверталася додому зі школи. Прийшовши додому і погортавши книгу, дівчинка не зацікавилася нею і поклала її на полицю в своїй кімнаті. Через деякий час, під час прибирання, вона побачила Біблію на полиці й відчула сильне бажання віддати її своєму 8-річному братові Ретаро.

‒ Хочеш почитати цю книгу? ‒ запитала вона.

Ретаро було цікаво, що це за книга. Коли він взяв її в руки, то побачив слово «Біблія» на обкладинці й згадав, що вже бачив Біблію в домі своєї бабусі.

‒ Так, я хочу її почитати, ‒ відповів він сестрі.

Таким чином, Біблія стала його.

У ньому був тільки Новий Завіт, і хлопчик почав читати від самого початку. Відкривши перший розділ Євангелія від Матвія, він подумав: «Хто такий Матвій?»

Прочитавши Євангеліє, Ретаро дізнався про Ісуса, який зцілив багатьох хворих людей. Він усвідомив, що Ісус був великою Людиною. Коли хлопчик закінчив читати Євангеліє від Матвія, йому стало цікаво, що сталося далі, тому він почав читати наступну книгу, Євангеліє від Марка. Але, воно було схоже, на вже прочитане, тому він перестав читати його на половині. Ретаро продовжував читати Новий Завіт вибірково, не закінчуючи жодної книги. Він хотів дізнатися більше про Ісуса, але оскільки члени його сім’ї не були християнами, він не поділився з ними бажанням свого серця.

Біблія стала важливою частиною життя хлопчика. Олівцем він підкреслив вірші, які йому сподобалися. Коли він ішов з дому, він завжди брав Біблію з собою. Хоча ніхто ніколи не вчив його молитися, він завжди молився, коли вирушив у подорож зі своєю сім’єю: «Боже, будь ласка, захисти нас».

Особливо він цінував останню сторінку в тому виданні Нового Завіту, на якій були записані Божі обітниці на різні випадки життя. Коли він читав їх, то завжди знаходив розраду.

Після закінчення початкової школи, Ретаро вирішив піти в середню школу Саніку в Окінаві; це була адвентистська школа, про яку батьки дізналися з Інтернету. Хлопчик сподівався дізнатися більше про Ісуса, так і сталося. Сьогодні 12-річний Ретаро живе в школі в гуртожитку для хлопчиків. Нещодавно він сказав батькам, що хоче укласти заповіт з Богом.

_Ретаро дізнався про адвентистську школу через Інтернет. Частина приношень тринадцятої суботи буде витрачена на розвиток проекту цифрової євангелізації, який допоможе багатьом жителям Японії, особливо молодим людям, дізнатися про Ісуса через Інтернет. Дякуємо вам за планування щедрих приношень._