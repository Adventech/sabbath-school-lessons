---
title:  «І хто інший такий великий народ?»
date:   30/10/2021
---

### Біблійні тексти для дослідження
П. Зак. 4:1-9; Матв. 15:1-9; Числ. 25:1-15; 1 Кор. 10:13; П. Зак. 4:32-35; Матв. 5:13-16.

> <p>Пам’ятний вірш</p>
> «І хто інший такий великий народ, що має постанови й закони такі справедливі, як увесь той Закон, що я даю перед вами сьогодні?» (П. Зак. 4:8).

Перші три розділи Повторення Закону були здебільшого уроком історії, що нагадував ізраїльтянам про те, через що вони пройшли до цього моменту. У четвертому розділі урок історії переходить у проповідь. Переказ подій призначався не тільки для любителів історії; він слугував для певної мети, являючи силу та благодать Бога, Який діє серед народу. Цей переказ свідчив: хоч ізраїльтяни все зіпсували, Господь все одно мав намір виконати Свій завіт з ними.

Четвертий розділ починається з єврейського слова (сполучника і прислівника) _ве’атта_, яке можна перекласти «а тепер» або «отже, тепер». Євреї щойно розглянули свою недавню історію, нагадування про те, що зробив Господь, ведучи їх до цього моменту; «а тепер» вони у відповідь повинні робити те, що Він наказує їм (див. також П. Зак. 10:12).

Ось чому перше дієслово після слів «а тепер» ‒ _шамá_, те саме дієслово (і в тій самій формі), яке використовується на початку молитви _Шма_ й означає «чути», «слухати», «коритися». Це дієслово багато разів вживається в книзі Повторення Закону.

Тому початок цього розділу можна передати такими словами: _Отже, тепер, Ізраїлю, через те, що Я зробив для тебе, ти повинен коритися…_