---
title:  Не додавайте і не зменшуйте
date:   31/10/2021
---

`Прочитайте П. Зак. 4:1, 2. Яке особливе застереження висловив Господь щодо Своїх постанов і законів? Чому саме про це необхідно було відразу попередити народ? (Див. також П. Зак. 13:1).`

Господь наказує народу виконувати «постанови і закони», не додаючи до них і не зменшуючи з них. Яка мета такого застереження? Зрештою, навіщо комусь бажати змінити Божий Закон?

Звичайно, ми знаємо відповідь.

«Сатана був наполегливий і невтомний у прагненні продовжити розпочату на Небі справу, тобто змінити Закон Божий. Йому вдалося нав’язати світові свою точку зору, яку він почав відстоювати на Небі ще до свого вигнання, а саме: що Закон Божий помилковий і його треба переглянути. Значна частина християн за сповіданням, якщо не на словах, то своїм ставленням показує, що розділяє цю оману» (Е. Уайт. Вибрані вісті. Кн. 2. С. 107).

Розмірковуючи про історію стародавнього Ізраїля, ми бачимо, що вони часто потрапляли в біду, бо не лише ігнорували певні приписи Закону, що на практиці було зменшенням із Закону, а й додавали до нього, впроваджуючи практики, про які не йшлося в Законі та які зрештою призвели до його порушення.

`Прочитайте Матв. 15:1-9. Який ми бачимо приклад втручання в Закон, про що Мойсей попереджав Ізраїлевих синів?`

Отримавши обіцяну землю, євреї часто ігнорували прямі застереження, наприклад, про ідолопоклонство. Тому вони слідували багатьом язичницьким звичаям, іноді навіть як частині свого уявного поклоніння Яхве. Ісус бачив, що юдеї додали до Закону всілякі людські традиції, усунувши, за Його словами, заповідь Божу.

У будь-якому разі ‒ додавання або зменшення ‒ Закон змінювався, і народ страждав від наслідків.

`Як нам уберегтися, щоб не додавати до того і не зменшити з того, що Бог наказує нам робити?`