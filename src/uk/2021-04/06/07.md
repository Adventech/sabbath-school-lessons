---
title:  Для подальшого дослідження
date:   05/11/2021
---

«На самому початку Великої боротьби на Небесах сатана мав на меті повалити Закон Божий. Щоб досягти цього, він повстав проти Творця. Вигнаний через це з Неба, він продовжує ту саму справу на Землі. Вводити людей в оману і спонукати їх до порушення Закону Божого ‒ це найголовніша мета сатани. Незалежно від того, чи досягається це порушенням всього Закону, чи тільки однієї із заповідей, врешті-решт результат неминуче той самий. Бо хто “згрішить в одному”, той виявляє зневагу до всього Закону; своїм впливом і прикладом він свідчить про те, що стоїть на боці беззаконня, і тому “стає винним у всьому” (Якова 2:10)» (Е. Уайт. Велика боротьба. С. 582).

Щодо пеорського Ваала Еллен Уайт писала: «Вони наважилися ступити на заборонену територію ‒ і потрапили в тенета сатани. Зачаровані музикою і танцями, а також вродою язичницьких весталок, ізраїльтяни забули про свою вірність Єгові. Захоплені загальними веселощами й бенкетом, запаморочені вином, вони втратили контроль над собою. Пристрасть повністю опанувала ними, і, опоганивши своє сумління хтивістю, вони поступилися умовлянням поклонитися ідолам. Ізраїльтяни приносили жертви на язичницьких жертовниках та брали участь у найогидніших обрядах» (Е. Уайт. Патріархи і пророки. С. 454).

**Запитання для обговорення:**

`1. Подумайте про те, яким чином ми, адвентисти сьомого дня, перебуваємо в становищі, подібному до становища стародавнього Ізраїля. Подумайте про все, що нам було дано, на відміну від світу і навіть інших церков. Як же ми відгукуємося на ці дари? Наскільки добре проявляємо наші «мудрість і розум» перед світом?`

`2. «А ви, що линули до Господа, Бога вашого, усі ви живі сьогодні». Як ми вже говорили, суб’єкт дієслова «линути» ‒ люди. Господь не буде линути до нас у тому сенсі, що не змушуватиме нас до єднання з Ним. Тільки ми, використовуючи священний дар свободи волі, повинні прийняти рішення пригорнутися до Нього. Зробивши такий вибір, як ми можемо на практиці линути до Нього?`

`3. Детальніше зупиніться на запитанні наприкінці уроку за неділю. Що означає додати до Заповідей Божих або зменшити з них? Крім такої очевидної дії, як спроба змінити суботу, яким чином щось подібне може відбуватися настільки непомітно, що ми навіть не усвідомлюємо цього?`