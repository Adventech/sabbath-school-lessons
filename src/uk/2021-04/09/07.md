---
title:  Для подальшого дослідження
date:   26/11/2021
---

«З кожним наступним кроком у християнському досвіді наше покаяння буде поглиблюватися. Саме до тих, кого Господь простив і кого визнає Своїм народом, звернені Його слова: “І згадаєте ви про ваші дороги лихі та про ваші вчинки, що не добрі, і будете бридитися самих себе” (Єзек. 36:31). І знову Він говорить: “І відновлю Я Свого заповіта з тобою, і ти пізнаєш, що Я – Господь, щоб згадала ти й засоромилася, і не могла більше відкривати уста перед ганьбою своєю, коли прощу тобі все, що ти наробила, говорить Господь Бог” (Єзек. 16:62, 63). Тоді наші уста не відкриються для самопрославляння. Ми знатимемо, що наша достатність – лише у Христі. Тоді визнання апостола стане нашим власним: “Адже знаю, що не живе в мені, тобто в моєму тілі, добро” (Римл. 7:18). “А я не став би хвалитися нічим іншим, як тільки хрестом Господа нашого Ісуса Христа, яким для мене розп’ятий світ, а я для світу” (Гал. 6:14)… “Доброта Божа веде тебе до покаяння” (Римл. 2:4). Золотий ланцюжок милосердя, співчуття й любові Бога обвиває кожну душу, що потрапила в небезпеку. Господь промовляє: “Я вічним коханням тебе покохав, тому милість тобі виявляю” (Єрем. 31:3)» (Е. Уайт. Наочні уроки Христа. С. 160, 202).

**Запитання для обговорення:**

`1. Хоч ми повинні каятися, наскільки нам потрібно бути обережними, щоб уникнути пастки зробити покаяння чимось на кшталт заслуги, ніби саме покаяння робить нас праведними перед Богом? Який єдиний шлях отримання праведності перед Богом?`

`2. «Тоді Юда, що Його видав, побачивши, що Він засуджений, розкаявся і повернув тридцять срібних монет первосвященникам і старшим, кажучи: Я згрішив, видавши невинну кров. Вони ж сказали: А що нам до того? Сам дивися. Тоді він кинув срібняки в храмі, пішов геть і повісився» (Матв. 27:3-5). Безсумнівно, Юда жалкував про те, що зробив з Ісусом, але чому його дії не вважають справжнім покаянням? (Див. 2 Кор. 7:10).`

`3. Як реальність людської гріховності, навіть наша власна гріховність, мають спонукати нас бути смиренними перед іншими (не судити їх) і перед Богом? Чому факт, що заради нашого спасіння потрібна була смерть Божого Сина, має показати нам, наскільки жахливий гріх?`