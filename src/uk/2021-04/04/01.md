---
title:  «Люби Господа, Бога твого»
date:   16/10/2021
---

### Біблійні тексти для дослідження
П. Зак. 6:4, 5; 10:12; Ефес. 2:1-10; Об’явл. 14:6, 7; П. Зак. 4:37; 11:1; Марка 12:28-30.

> <p>Пам’ятний вірш</p>
> «І люби Господа, Бога твого, усім серцем своїм, і всією душею своєю, і всією силою своєю!» (П. Зак. 6:5).

У юдейській релігії одну з найважливіших молитов взято з П. Зак. 6. Вона відома як _Шма_, оскільки перше єврейське слово цієї молитви походить від кореня _шамá_, що означає «слухати» або навіть «коритися». Це слово знову і знову з’являється не лише у Повторенні Закону, а й в усьому Старому Завіті.

Перший рядок Шми читають так:

_Шмá Ісраéль Йехвá Елохéйну Йехвá ехáд_, що означає: «Слухай, Ізраїлю: Господь, Бог наш ‒ Господь один!» (П. Зак. 6:4). Коли євреї моляться цією молитвою, вони заплющують очі, щоб ніщо не відволікало їх від роздумів про Бога. Перший рядок Шми вважається твердженням про монотеїстичну природу «Господа, Бога нашого», і про вірність Ізраїля тільки Йому і жодному іншому богу. Цей рядок можна також прочитати як «Господь ‒ наш Бог».

Цей рядок є частиною першої промови, яку Мойсей виголосив перед синами Ізраїля, коли вони збиралися ввійти до Обітованого краю. Однак за цим вступним рядком слідує потужна істина, яка нині залишається такою самою важливою, якою була і тоді.