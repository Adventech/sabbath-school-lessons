---
title:  Завіт та Ізраїль
date:   11/10/2021
---

`«Не через праведність твою, і не через простоту твого серця ти входиш володіти їхнім Краєм, але через неправедність цих людей Господь, Бог твій, виганяє їх з-перед тебе, і щоб виконати те слово, що присягнув був Господь батькам твоїм, Авраамові, Ісакові та Якову» (П. Зак. 9:5; див. також вірш 27). Як у цьому тексті відкрита реальність обітниць завіту?`

Тут також показано завіт благодаті: Бог трудився заради ізраїльтян, незважаючи на їхні постійні гріхи. (Так само Євангеліє діє і сьогодні). Завдяки обітниці, даній батькам, Божа благодать була дарована їхнім майбутнім поколінням.

Коли Мойсей говорив з народом, якому були дані обітниці завіту, він часто посилався на обітниці завіту, дані патріархам.

`Прочитайте Вих. 2:24; 6:8 і Левит 26:42. Як наведені тексти допомагають нам зрозуміти, як діють обітниці завіту?`

Вихід ізраїльтян з Єгипту, великий символ Божої спасенної благодаті, також ґрунтувався на завіті, який Господь уклав з їхніми батьками. Тобто ще до того, як народилися учасники завіту, їм уже були адресовані обітниці. Отже, не завдяки власним заслугам вони отримали обіцяне визволення, яке Бог здійснив для них через чудеса і події виходу.

Куди ізраїльтяни вирушили з Єгипту? До Сінаю, де завіт з ними був укладений «офіційно» (див. Вих. 20). Центральне місце в цьому завіті посідали Євангеліє і Закон, Десять Заповідей. Народ закликали дотримуватися цього Закону, що стало проявом їхніх спасенних взаємин з Господом, Який уже викупив їх (Євангеліє). Тому в Повторенні Закону їх знову й знову закликали дотримуватися Закону як умови завіту, який набрав чинності на Сінаї.

`Яку роль повинен відігравати Закон Божий у нашому житті, у житті спасенних завдяки благодаті, і чому цей Закон такий важливий для нашого досвіду з Богом?`