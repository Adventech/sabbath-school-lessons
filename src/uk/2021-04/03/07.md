---
title:  Для подальшого дослідження
date:   15/10/2021
---

«Дух рабства породжується бажанням жити відповідно до релігії законництва, прагненням виконати вимоги Закону власними силами. У нас є надія тільки тоді, коли ми підпадаємо під завіт з Авраамом, який є завітом благодаті через віру в Ісуса Христа. Євангеліє, яке було проповідано Аврааму, завдяки якому він мав надію, було тим самим Євангелієм, яке проповідується нам сьогодні і завдяки якому ми маємо надію. Авраам дивився на Ісуса ‒ Автора і Вершителя нашої віри» (Коментарі Е. Уайт. Біблійний коментар АСД. Т. 6. С. 1077).

«Перш ніж були закладені основи Землі, Отець і Син об’єдналися в завіті викупити людину, якщо вона буде переможена сатаною. Вони об’єдналися в урочистій обітниці, що Христос стане Гарантом спасіння людського роду. Цю клятву Христос виконав. Вигукнувши на хресті: «Звершилося!» (Івана 19:30), Він звертався до Отця. Угода була повністю виконана. Тепер Ісус проголошує: Отче, звершилося! Я виконав волю Твою, о, Мій Боже. Я звершив справу викуплення. Якщо Твоя справедливість задоволена, то «хочу, щоб ті, яких Ти Мені дав, були зі Мною там, де Я» (Івана 17:24)» (Е. Уайт. Бажання віків. С. 834).

**Запитання для обговорення:**

`1. Детальніше зупиніться на ідеї про те, що ще до створення світу Отець і Син об’єдналися в завіті, щоб викупити нас, якщо людський рід згрішить. Чому ця істина має надихати нас? Що вона повинна повідомити нам про те, наскільки Бог бажає нашого спасіння для Його Царства?`

`2. Яким чином ми як Божа Церква повинні виконувати роль, яку належало виконати свого часу давньому Ізраїлю? Як ми можемо навчитися уникати їхніх помилок?`

`3. Чому Євангеліє і його обітниці мають ключове значення для ідеї Нового Завіту в цілому? Які тексти ви можете знайти в Новому Завіті, котрі показують, що Закон і послух йому не були скасовані? Як ви думаєте, чому так багато християн каже, що Євангеліє зводить нанівець необхідність дотримуватися Десяти Заповідей?`