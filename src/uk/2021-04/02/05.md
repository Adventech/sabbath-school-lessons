---
title:  Кадеш-барнеа
date:   06/10/2021
---

«Привид» блукає по перших частинах книги Повторення Закону, «привид Кадеш-Барнеа». Ця сумна історія стала тлом для книги Повторення Закону, і до неї слід придивитися уважніше.

`Прочитайте Числ. 14. Як народ відреагував на повідомлення розвідників і які були наслідки їхньої реакції? (Див. також П. Зак. 1:20-46)`.

Ми можемо засвоїти багато важливих уроків із цієї історії, але на один із них звернемо особливу увагу.

`Прочитайте Числ. 14:11-20. Ми знову бачимо Мойсея в ролі посередника. Що особливо важливе в його міркуваннях про те, чому Господь не повинен знищувати народ?`

Подумайте про те, що Мойсей говорив Богу: _якщо Ти знищиш Ізраїля, то яким будеш в очах єгиптян та інших навколишніх народів_. Цей момент важливий, бо все, що Бог мав намір здійснити для Ізраїля, було не тільки заради нього, а й заради людства в цілому. Єврейський народ мав стати світлом для світу, свідком для стародавніх про любов, силу та спасіння, котрі можна знайти тільки в істинному Богові, а не в марних ідолах, яким поклонялися язичники.

Однак, як сказав Мойсей, якщо Бог знищить цей народ, що тоді? Народи говоритимуть: «Через неспроможність Господа впровадити той народ до Краю, якого Він заприсяг був їм, вигубив їх у пустині…» (Числ. 14:16).

Ця тема проходить через усю Біблію: Бог має бути прославлений у Його народі. Слава, доброта, любов і сила Господа повинні проявлятися в Його Церкві через Його діяння для Свого народу. Звичайно, Божий народ не завжди полегшує Господу це завдання, але врешті Він буде прославлений через Свої звершення на Землі.

`Прочитайте Ефес. 3:10. Що говорить Павло і як це відбувається? Як «багатогранна Божа премудрість» проявляється у Всесвіті? Яку роль ми відіграємо як особистості в сприянні цьому?`