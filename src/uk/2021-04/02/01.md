---
title:  Урок історії Мойсея
date:   02/10/2021
---

### Біблійні тексти для дослідження
П. Зак. 1-3; Вих. 32:29-32; Числ. 14; Ефес. 3:10; Бут. 15:1-16; Івана 14:9. 

> <p>Пам’ятний вірш</p>
> «Всі їли ту саму духовну їжу; всі пили той самий духовний напій, бо пили з духовної скелі, що йшла слідом за ними, а та скеля був Христос» (1 Кор. 10:3, 4).

«Оце ті слова, що Мойсей говорив» (П. Зак. 1:1). Так починається книга Повторення Закону. І хоч повчання Мойсея переважають у цій книзі, починаючи із цих перших слів і до його смерті в моавському краї (П. Зак. 34:5), Повторення Закону (як і вся Біблія) насправді розповідає про Господа Ісуса. Адже Він створив нас (Бут. 1, 2; Івана 1:1-3), підтримує (Колос. 1:15-17; Євр. 1:3) і викупляє (Ісаї 41:14; Тита 2:14). У ширшому сенсі цих слів Повторення Закону свідчить про те, як Господь продовжував творити, підтримувати і викупляти Свій народ на цьому вирішальному етапі історії спасіння.

Коли Ізраїлеві діти мали нарешті ввійти до Ханаану, Мойсей виклав їм урок історії ‒ тему, яка повторюється в усій Біблії: _пам’ятайте, що Господь зробив для вас у минулому._

Це застереження важливе і для нас, бо ми перебуваємо на кордоні кращої Обітованої землі: «Озираючись на нашу минулу історію, на кожен пройдений нами до теперішнього часу крок… я сповнююся подивом і довірою до Христа як нашого Вождя. Нам не треба боятися майбутнього, якщо тільки ми не забудемо шлях, яким Господь вів нас, і ті уроки, які Він дав нам у минулому» (Е. Уайт. Нариси життя. С. 196).