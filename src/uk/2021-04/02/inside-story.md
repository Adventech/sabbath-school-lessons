---
title:  Місіонерська історія
date:   08/10/2021
---

#### Спадщина мами
_Пак Йон-сун, Південна Корея_

Моя мама, помираючи від раку жовчного міхура, звернулася до мене зі словами: «Ти повинна піти в церкву». Мама з дитинства брала мене в церкву щосуботи, але я перестала відвідувати її, коли відкрила власний магазин в Ханам, передмісті Сеула. Я згадала мамині слова, коли намагалася поєднувати роботу і виховувати сина, дочку і трьох племінників. Зрозумівши, що не зможу впоратися без Ісуса, я повернулася до Нього.

У мені оживала любов до Ісуса, і Він наповнив моє серце бажанням піклуватися про нужденних сусідів. Родич познайомив мене з Хонг Сун-мі. Через рік після нашої зустрічі, її чоловікові поставили діагноз ‒ рак кісткового мозку. Коли я дізналася, що у них немає грошей на операцію, я поставила ящик для приношень на вулиці біля свого магазину. Багато людей з насмішкою говорили мені: «Навіщо ти збираєш гроші для чужої людини?» Але я не звертала на це увагу і залишила ящик.

На день народження Сун-мі я подарувала їй двадцятикілограмовий мішок рису. Пізніше вона розповіла мені, що вся її сім’я плакала, коли побачила цей подарунок. Сун-мі не відразу прийшла в церкву. Але вона читала адвентистські журнали, які я давала їй. З них вона дізналася, що адвентисти сьомого дня люблять Ісуса і піклуються про людей. Я запропонувала Сун-мі роботу в своєму магазині і крім зарплати забезпечувала її продуктами (фруктами і рисом) протягом двох років. Після цього я запропонувала їй стати менеджером відкритого мною невеликого кафе. Через рік, вона запитала мене: «Чому ти не запрошуєш мене в церкву?»

‒ Навіщо? ‒ відповіла я. ‒ Ти і так знаєш, що тобі там раді.

‒ Тоді я піду, ‒ відповіла вона.

Через шість років дружби Сун-мі вперше відвідала Західну Ханамську церкву адвентистів сьомого дня.

Через три роки вона стала дияконихою, а пізніше її чоловік і син уклали заповіт з Богом. Коли тільки відкрила свій магазин, я була єдиною адвентисткою в окрузі. Тепер сім продавців стали адвентистами. У Церкви хороша репутація в цьому районі. Я дякую свою маму за виховання у вірі і віддаю всю хвалу Богу за те, що Він використовує мене для Своєї слави.

_Ця історія ілюструє місіонерську мету № 1 стратегічного плану Адвентистської церкви на період 2020-2025 рр. під назвою «ЙДЕМО РАЗОМ». Мета звучить так: «Відродити концепцію всесвітньої місії і жертовного місіонерського служіння як способу життя, що залучає до свідчення про Христа і в справу формування Його послідовників не лише пасторів, але й усіх членів Церкви – і молодих, і літніх». У поточному кварталі ваші приношення тринадцятої суботи підтримають два місіонерських проекти в Південній Кореї._