---
title:  Пам’ятай, не забудь
date:   27/11/2021
---

### Біблійні тексти для дослідження
Бут. 9:8-17; П. Зак. 4:32-39; Об’явл. 14:12; П. Зак. 4:9, 23; 6:7; 8:7-18; Ефес. 2:8-13.

> <p>Пам’ятний вірш</p>
> «Пам’ятай, не забудь, що ти гнівив Господа, Бога свого, – у пустині від дня, коли вийшов ти з єгипетського краю аж до приходу вашого до цього місця, неслухняні були ви проти Господа» (П. Зак. 9:7).

У Біблії досить часто зустрічаються два слова: «пам’ятати» і «забути». Обидва відображають властивості людської свідомості. Обидва слова ‒ дієслова, протилежні за значенням: «пам’ятати» означає «не забути», а «забути» ‒ «не пам’ятати».

Господь часто наказує Своєму народу пам’ятати все, що Він зробив для них; пам’ятати Його милість і доброту до них. Значна частина Старого Завіту складалася з повелінь пророків єврейському народу не забувати Божих діянь заради них. Утім, що найважливіше, вони також не мали забувати, у чому полягало їхнє покликання в Ньому і якими людьми вони повинні стати у відповідь на це покликання. «Пригадаю я вчинки Господні, як чудо Твоє я згадаю віддавна» (Псал. 77:12).

Чи змінилося щось для нас сьогодні як на загальноцерковному рівні, так і на особистому? Як легко забути те, що Бог зробив для нас.

Цього тижня ми розглянемо, як у Повторенні Закону виражений важливий принцип ‒ пам’ятати і не забувати про участь Бога в нашому житті.