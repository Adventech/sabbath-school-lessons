---
title:  Для подальшого дослідження
date:   24/12/2021
---

«Із гнівом запитавши: “...Чи з цієї скелі ми виведемо для вас воду?”, ‒ вони цим самим поставили себе на місце Бога так, ніби сила належала їм ‒ істотам з людськими немочами й пристрастями. Утомлений через постійні нарікання та непокору людей, Мойсей втратив з поля зору свого Всемогутнього Помічника, а позбавлений Божественної сили, він зіпсував собі репутацію вождя виявом людської слабкості. Муж‚ який і наприкінці своєї місії міг би залишатися незаплямованим, непохитним, позбавленим егоїзму‚ врешті-решт був переможений. Бог був зганьблений перед ізраїльською громадою, у той час як міг бути звеличений і прославлений» (Е. Уайт. Патріархи і пророки. С. 418).

«На горі Переображення Мойсей з’явився разом з Іллею‚ який був живим узятий на Небеса. Отець послав їх до Свого Сина як носіїв світла та слави. Таким чином‚ те‚ про що просив у молитві Мойсей багато століть тому‚ нарешті здійснилося. Він стояв на прекрасній горі серед спадку свого народу‚ свідкуючи про Того, у Кому зосередилися всі обітниці Ізраїлю. Це остання сцена, відкрита для очей смертних в історії цього мужа‚ так високо вшанованого Небесами» (там само. С. 479).

**Запитання для обговорення:**

`1. Мойсей воскрес і був забраний на Небеса незабаром після своєї смерті. Але водночас він стає свідком жахливого нечестя тут, унизу. Яке щастя, що більшість з нас воскресне після того, як вся боротьба на Землі закінчиться при Другому приході! Чи не є це більшим благословенням, аніж те, яке пережив Мойсей?`

`2. Як історія смерті й подальшого воскресіння Мойсея свідчить: Новий Завіт, хоча часто і ґрунтується на Старому Завіті, відкриває нам більше, ніж Старий Завіт, і справді може пролити на історію Мойсея багато нового світла?`

`3. Як історія життя Мойсея, включно з його ударом по скелі в пориві гніву, є прикладом життя вірою і спасіння через віру, без діл Закону?`

`4. У класі поговоріть про обітницю воскресіння наприкінці часу. Чому ця обітниця посідає настільки важливе місце у всіх наших надіях? Крім того, якщо ми можемо довіряти Богу щодо нашого воскресіння з мертвих, то чи не повинні довіряти Йому і в усьому іншому? Зрештою, якщо Він може зробити таке для нас, то чи є для Нього щось неможливе?`