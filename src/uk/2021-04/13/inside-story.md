---
title:  Місіонерська історія
date:   24/12/2021
---

#### Різдвяний мюзикл від підлітка

_Ендрю Мак-Чесні_

Щороку церква Міхару Симідзу організовує спеціальну різдвяну програму в столиці Японії, Токіо. Щороку Міхару бажала взяти участь у програмі, щоб розділити свою радість з приводу народження Христа. Одного разу восени, на першому курсі університету, викладач попросив її написати текст до мюзиклу. Мюзикл став випускним іспитом для всіх тридцяти студентів її групи. Міхару повинна була написати сценарій і тексти пісень, а вчитель написати музику. Потім група ділилася на чотири колективи, кожен розучував мюзикл і виконував його.

Міхару почала молитися і потім написала невеличке оповідання про Різдво. Текст був наповнений хвалою Ісусу. Дівчина переживала про те, як відреагує її вчитель або однокласники на такий текст, адже серед них лише вона була християнкою. Коли Міхару представила восьмихвилинний мюзикл, учитель не змінив у ньому жодного слова. «Лірика дуже благородна», ‒ сказав він. Коли клас розучував і репетирував мюзикл, Міхару подумала, що цей мюзикл може стати її внеском в різдвяну програму.

Так і сталося. У те Різдво вона грала на піаніно, а сім студентів з її групи виконували її мюзикл в молодіжній церкві адвентистів сьомого дня міста Сетагай.

На мюзикл прийшло більше людей, ніж очікувала Міхару. Близько 75 осіб зібралися у невеликій церковній будівлі, заповнивши приміщення, в якому зазвичай збиралося не більше 25 членів церкви. Міхару була в захопленні і відчувала зв’язок з аудиторією. Вона побачила, що слухачі розділяють істинний дух Різдва ‒ радість від усвідомлення любові Ісуса, Який прийшов на Землю Дитиною.

Але особливо Міхару порадував її одногрупник, що сидів в залі під час програми і після її закінчення виявив бажання вивчати Біблію. Натхненна таким результатом, Міхару вирішила написати до наступного Різдва ще один мюзикл. Вона написала мюзикл про те, як її дідусь став адвентистом сьомого дня. Знайти студентів для участі в новому мюзиклі виявилося дуже простого, оскільки всі були в захопленні від попереднього різдвяного мюзиклу і дуже хотіли виступити знову. Одним з нових учасників був студент, що вивчає Біблію.

Дев’ятнадцятирічна Міхару молиться про те, щоб Ісус використовував її музичні здібності для того, щоб привернути до Себе її одногрупників.

_Дякуємо вам за приношення тринадцятої суботи, зібрані три роки тому. Вони допомогли церкві Міхару Сетагая організувати євангельський навчальний центр для молоді. Частина приношень тринадцятої суботи буде витрачена на розвиток проекту цифрового євангелізму, завдяки якому молоді люди, що проживають в Японії, дізнаються про Ісуса через Інтернет. Дякуємо вам за планування щедрих приношень._