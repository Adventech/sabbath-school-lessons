---
title:  Воскресіння Мойсея
date:   18/12/2021
---

### Біблійні тексти для дослідження
Числ. 20:1-13; П. Зак. 31:2; 34:4; 34:1-12; Юди 9; 1 Кор. 15:13-22.

> <p>Пам’ятний вірш</p>
> «Та сам архангел Михаїл, коли сперечався з дияволом і говорив про тіло Мойсея, не наважився винести зневажливого суду, а сказав: Нехай докорить тобі Господь!» (Юди 9).

Досліджуючи уроки цього кварталу, ми побачили, що життя і характер Мойсея, його вістки пронизують книгу Повторення Закону. Хоч ця книга розповідає про Бога і Його любов до _ам ісраель_, «народу Ізраїлю», Господь часто використовував Мойсея, щоб явити цю любов і звернутися до Свого народу.

Тепер, коли ми завершуємо вивчення книги Повторення Закону, ми також підійшли до кінця життя Мойсея, принаймні його земного життя.

Еллен Уайт пише: «Мойсей знав, що помиратиме один. Жоден із земних друзів не повинен був прислуговувати йому в останні хвилини його життя. Те‚ що чекало на нього попереду‚ було оповите таємницею, викликало страх‚ заставляло здригатися серце. Найтяжчим випробуванням для нього була розлука з народом, який був об’єктом його турботи й любові ‒ народом‚ з котрим він давно вже поєднав свої інтереси і життя. Однак Мойсей звик покладатися на Бога‚ а тому з повною вірою вручив себе і свій народ під опіку Божої любові та милості» (Патріархи і пророки. С. 470).

Як життя та служіння Мойсея, так і його смерть і воскресіння багато розкривають про характер Бога.