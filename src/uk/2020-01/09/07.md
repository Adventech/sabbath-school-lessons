---
title:  Для подальшого дослідження
date:   28/02/2020
---

`Нижче наведена таблиця, яка узагальнює вивчений нами матеріал, описаний у розділах 2, 7, 8 книги Даниїла. Що наведена таблиця повідомляє про очищення Святині?`

| Дан. 2 | Дан. 7 | Дан. 8 |
|--------|--------|--------|
| Вавилон | Вавилон | |
| Мідо-Персія | Мідо-Персія | Мідо-Персія |
| Греція | Греція | Греція |
| Язичницький Рим | Язичницький Рим | Язичницький Рим |
| Папський Рим | Папський Рим | Папський Рим |
| | Суд на Небесах | Очищення Небесної святині |
| Другий прихід [Камінь відірвався від гори без допомоги рук] | Другий прихід [Святі отримують царство] | Другий прихід [зламаний – не рукою] |

Між цими розділами проведена паралель. Не лише послідовність народів, а й сцена Суду в 7-му розділі, який відбувається після 1260 років (538-1798 рр.) панування папського Риму, безпосередньо співвідноситься з очищенням Небесної святині, яке у 8-му розділі відбувається також після панування Риму. Інакше кажучи, Небесний суд у 7-му розділі – це Суд, який завершує земну історію, і таке ж значення має очищення Небесної святині у 8-му розділі Даниїла. Нам представлені два різних описи однієї й тієї самої події, й обидва відбуваються після 1260 літнього періоду переслідування малим рогом.

**Питання для обговорення**

`Як наведена вище таблиця вказує на те, що очищення Небесної святині, як і Суд у 7-му розділі книги Даниїла, мають відбутися після 1260-літнього періоду із пророцтва про малий ріг, але до встановлення остаточного Божого Царства?`

`Пророцтво Даниїла у 8-му розділі зображує історію, наповнену жорстокістю і злом. Два звіра, що символізують дві світові імперії, б'ються один з одним (Дан. 8:5-7). Могутня влада малого рога, яка виникла після них, припускається насильства й переслідувань (Дан. 8:23-25). Святе Письмо не применшує масштаби страждань у нашому світі. Як цей факт може допомогти нам навчитися довіряти Богові та Його милості, незважаючи на все зло, що панує навколо нас?`
