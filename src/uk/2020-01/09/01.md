---
title:  Від опоганення до очищення
date:   22/02/2020
---

### Біблійні тексти для дослідження
Дан. 8; 2:38; Бут. 11:4; Левит 16; Євр. 9:23-28.

> <p>Пам’ятний вірш</p>
> «І відказав він мені: “Аж до двох тисяч і трьох сотень вечорів-ранків, – тоді буде визнана очищеною святиня”» (Дан. 8:14).

Видіння 8-го розділу книги Даниїла було послане пророкові в 548/547 рр. до н. е. У ньому Даниїл отримує пояснення видіння із 7-го розділу. На відміну від видінь з розділів 2 та 7, тут Вавилон уже не згадується. Видіння починається з Мідо-Персії, тому що в цей час перси вже захопили Вавилон і стали наступною світовою державою. Видіння в розділах 7 і 8 паралельні між собою. Мова й символи 8-го розділу змінюються, оскільки Даниїл усю свою увагу спрямовує на очищення Небесної святині у зв'язку з небесним Днем викуплення. Отже, відмітна особливість 8-го розділу – у концентрації уваги на Небесній святині. У той час як у 7-му розділі показаний Небесний суд та Син Людський, Котрий приймає Царство, 8-й розділ повідомляє про очищення Небесної святині. Отже, як свідчать паралелі між цими двома розділами, очищення Небесної святині, змальоване в розділі Дан. 8, відповідає сцені Суду в розділі Дан. 7.
