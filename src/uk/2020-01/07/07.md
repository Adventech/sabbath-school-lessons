---
title:  Для подальшого дослідження
date:   14/02/2020
---

Порятунок Даниїла згадується в 11-му розділі Послання до євреїв. У переліку героїв віри йдеться про те, що пророки, серед інших досягнень, «замкнули лев'ячі пащі» (Євр. 11:33). Це чудово, однак ми повинні пам'ятати, що героями віри були не тільки ті, хто уникнув смерті, як сталося з Даниїлом, але й ті, хто страждав і мужньо прийняв смерть, як написано в Євр. 11. Деяких людей Бог закликає свідчити своїм життям, а інших – своєю смертю. Отже, розповідь про звільнення Даниїла не гарантує, що так станеться з кожним. У Святому Письмі ми бачимо, що безліч чоловіків і жінок спіткала мученицька смерть за віру в Ісуса Христа. Чудовий порятунок Даниїла свідчить: Бог – над усім і Він врешті-решт звільнить усіх Своїх дітей від влади гріха й смерті. Про це ми дізнаємося в наступних розділах книги Даниїла.

**Питання для обговорення**

`Французький філософ і письменник Жан-Поль Сартр одного разу написав: «Можна сказати, і це найкраще робить зрозумілим фундаментальний проект людської реальності, що людина – це буття, яке проектує прагнення бути Богом» (Жан-Поль Сартр. Буття і ніщо: Досвід феноменологічної онтології. С. 724). Як ця цитата допомагає зрозуміти одну з причин, чому цар потрапив у пастку? Чому кожен з нас, незалежно від становища в суспільстві, має бути обережним із цим небезпечним бажанням, яким би слабким воно не було? У яких ще випадках ми можемо побажати стати подібними до Бога?`

`Як ми можемо засвідчити людям про нашу вірність Богові та Його Закону? Чи з'явиться в них упевненість, що ви відстоюватимете свою віру ціною власної роботи або навіть життя?`

`Які риси характеру Даниїла роблять його людиною, котру Бог може ефективно використовувати для Своїх цілей? Як можна розвинути в собі такі ж якості, покладаючись на допомогу Бога?`

`Як Даниїл міг би виправдати тимчасові зміни у своєму молитовному житті у зв'язку з виданням указу? Чи було б це компромісом? Якщо так, то чому?`
