---
title:  З лев'ячої ями в укриття ангела
date:   08/02/2020
---

### Біблійні тексти для дослідження
Дан. 6; 1 Сам. 18:6-9; Матв. 6:6; Дії 5:27-32; Марка 6:14-29; Євр. 11:35-38.

> <p>Пам’ятний вірш</p>
> «Тоді найвищі урядники та сатрапи стали шукати причини оскаржити Даниїла в справі царства, але жодної причини чи вади знайти не могли, бо той був вірний, і жодна помилка чи вада не була знайдена на нього» (Дан. 6:5).

Після того як мідяни й перси захопили Вавилон, новий правитель Дарій визнав мудрість Даниїла та запросив його взяти участь в управлінні країною. Пророк у літах досягнув таких успіхів у своїх державних обов'язках, що новий цар призначає його головним урядником над усім Мідо-Перським царством.

Однак уже на початку розділу зазначено, що Даниїл стикається із заздрістю сатрапів. У цій історії ми побачимо, що Даниїл вірний не тільки своїм обов'язкам в управлінні, а й, що найважливіше, – своєму Богові. Вірність пророка Господу безпосередньо впливає на його вірність і в інших сферах діяльності.

Випробування Даниїла – приклад для Божого народу останнього часу. Ця історія не стверджує, що Бог завжди рятує Свій народ від випробувань і страждань, натомість гарантує, що в останній час Він захистить Свій народ та здобуде перемогу над злом.
