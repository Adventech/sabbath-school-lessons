---
title:  Велика боротьба
date:   11/03/2020
---

`Прочитайте Дан. 10:20, 21. Що було відкрито Даниїлові?`

Небесний посланець відхиляє перед Даниїлом завісу й дає можливість побачити вселенську боротьбу й участь небесних сил в історії людства. Небесні істоти докладали всіх зусиль, щоб цар Персії дозволив євреям продовжити відновлення храму. З видіння 10-го розділу ми знаємо, що царем Персії був Кір. Проте хоч Кір і був наділений царською владою, йому не вдається подолати вплив небесної істоти. Це вказує на те, що за царем стоїть певна ворожа духовна сила, яка підбурює Кіра завадити євреям відновлювати храм.

Схожа ситуація виникає й у 28-му розділі книги Єзекіїля, де цар Тира представляє сатану, духовну силу, яка стоїть за царем цього міста. Тому не дивно, що царі Персії, проти яких бореться Князь Михаїл, уособлюють сатану і його ангелів. Це свідчить про те, що людська протидія відновленню храму в Єрусалимі пов'язана з невидимим духовним світом.

`Прочитайте Дан. 10:13. Яка битва тут описана?`

«У той час як сатана намагався вплинути на представників верховної влади Мідо-Перського царства і позбавити Божий народ їхньої прихильності, ангели працювали на користь репатріантів. Усе Небо виявляло велику увагу до цієї боротьби. Завдяки пророкові Даниїлу маємо певне уявлення про велику боротьбу між силами добра і зла. Протягом трьох тижнів Гавриїл боровся із силами темряви, намагаючись протидіяти впливові злих ангелів на Кіра; перед закінченням боротьби Сам Христос прийшов на допомогу Гавриїлові. «Князь перського царства стояв проти мене двадцять і один день, – сповістив Гавриїл, – і ось Михаїл, один із перших начальників, прийшов допомогти мені, а я позоставив Його там при начальниках перських царів» (_Дан. 10:13_). Небо робило все можливе для Божого народу. Врешті-решт була здобута перемога, сили ворога залишалися приборканими по всі дні Кіра та його сина Камбіза, котрий царював близько семи з половиною років» (Е. Уайт. Пророки і царі. С. 571, 572).
