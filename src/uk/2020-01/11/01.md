---
title:  Від битви до перемоги
date:   07/03/2020
---

### Біблійні тексти для дослідження
Ефес. 6:12; Дан. 10; Ездри 4:1-5; І. Нав. 5:13-15; Об’явл. 1:12-18; Колос. 2:15; Римл. 8:37-39.

> <p>Пам’ятний вірш</p>
> «Не бійся, любий мужу, мир тобі! Будь міцний і будь сильний!» (Дан. 10:19).

Розділ 10 книги Даниїла містить заключне видіння пророка, яке триває також у розділах 11 і 12. Від самого початку нам повідомляють, що це видіння «про велику боротьбу» (Дан. 10:1, _переклад Р. Турконяка_). Якщо в 11-му розділі йдеться лише про деякі деталі боротьби, то 10-й відкриває її духовні мотиви й показує, що за лаштунками земних битв лютує духовна боротьба вселенських масштабів. Вивчаючи цей розділ, ми побачимо, що кожен з нас залучений до всесвітнього конфлікту і що наші молитви мають серйозні наслідки. Однак ми не самотні в такій боротьбі, Ісус Христос за нас став до бою проти сатани. Ми дізнаємося, що остаточна боротьба, до якої ми залучені, – це не боротьба з людською владою на землі, а битва проти сил темряви.

Як написав апостол Павло через кілька століть після Даниїла: «Адже наша боротьба не з тілом і кров'ю, але з началами, з владами, зі світовими правителями темряви цього віку, з піднебесними духами злоби» (Ефес. 6:12). А наш успіх у битві залежить від Ісуса Христа, Котрий переміг сатану на хресті.
