---
title:  Для подальшого дослідження
date:   13/03/2020
---

«Яка честь надана Даниїлові Владикою Неба! Він потішає Свого тремтячого слугу й запевняє його в тому, що його молитва почута. У відповідь на палку молитву був посланий ангел Гавриїл, аби вплинути на серце перського царя. Монарх опирався впливу Духа Божого протягом трьох тижнів, доки молився і постив Даниїл, але був посланий Князь Неба, Архангел Михаїл, щоб спонукати серце впертого царя вжити рішучих дій у відповідь на молитву Даниїла». (Е. Уайт. Освячене життя. С. 51).

**Питання для обговорення**

`Хоч ми не перші люди в історії християнства, котрі відкрили цю істину, але як адвентисти сьомого дня твердо відстоюємо ідею про велику боротьбу, згідно з якою весь світ бере участь у масштабній боротьбі між Христом і сатаною. Кожна людина на землі залучена до цієї боротьби. Яким був ваш особистий досвід участі у великій боротьбі? Як це виявилося у вашому житті? Який урок ви почерпнули із цього та як завдяки цьому уроку можете допомогти іншим людям боротися й перемагати?`

`Прочитайте Ефес. 6:10-18. Зверніть увагу на використані Павлом явні військові символи. Які «бойові інструкції» щодо нашої участі у великій боротьбі містяться в уривку?`

`У тексті Дан. 10:11 вдруге (див. Дан. 9:23) Даниїл названий хамудот – «улюблений». Що це говорить нам про тісний і навіть емоційний зв'язок між Небом і Землею? Подумайте, наскільки сильно відрізняється така картина світу від загальноприйнятого атеїстичного світогляду більшості людей сучасного суспільства. Яку надію дає нам Біблія?`
