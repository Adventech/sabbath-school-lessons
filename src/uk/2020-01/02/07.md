---
title:  Для подальшого дослідження
date:   10/01/2020
---

«До Даниїла та його товаришів у Вавилоні в їхні юнацькі роки доля явно була більш ласкавою, ніж до Йосипа в перші роки його життя в Єгипті; проте й вони зазнали навряд чи менш суворої перевірки характеру. З порівняно простих єврейських домівок ці юнаки, що походили з царського роду, були забрані до величного міста, до царського двору найвеличнішого монарха й обрані для підготовки до виконання особливої царської служби. Спокуси, що оточували їх у цьому розтлінному розкішному царському дворі, були сильні. Той факт, що ці мужі, поклонники Єгови, були невільниками Вавилону, що посуд з Божого дому був узятий до храму вавилонських богів, що сам ізраїльський цар став в'язнем вавилонян, хвалькувато використовували переможці як доказ того, що їхня релігія та звичаї мали перевагу над релігією і звичаями євреїв. За таких обставин, через приниження, котре Ізраїль стягнув на себе внаслідок свого відступництва від Його Заповідей, Бог дав Вавилонові доказ Своєї верховної влади, святості Своїх вимог та неодмінних результатів послуху. Таке свідчення Він міг дати тільки через тих, хто продовжував зберігати вірність» (Е. Уайт. Виховання та освіта. С. 54).

**Питання для обговорення**

`Обговоріть різні культурні й соціальні проблеми, з якими ви як християни стикаєтеся в суспільстві. Що це за проблеми та як Церква загалом може навчитися реагувати на них?`

`Подумайте: як легко Даниїл та його товариші могли піти на компроміс зі своєю вірою. Адже вавилоняни були завойовниками. Єврейський народ зазнав поразки. Які ще «докази» потрібні, щоб зрозуміти: вавилонські «боги» перевершували Бога Ізраїлевого? Які важливі біблійні істини могли б підтримати їх і допомогти в той важкий час? (Див. Єрем. 5:19; 7:22-34). Чому так важливо знати Слово Боже і дотримуватися «теперішньої істини»?`

`Чому вірність важлива не тільки для нас самих, а й для тих, кому вона свідчить про характер Господа, Якому ми служимо?`
