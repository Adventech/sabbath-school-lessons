---
title:  Від бурхливого моря до небесних хмар
date:   15/02/2020
---

### Біблійні тексти для дослідження
Дан. 7; 2 Сол. 2:1-12; Римл. 8:1; Марка 13:26; Луки 9:26; 12:8; 1 Тим. 2:5.

> <p>Пам’ятний вірш</p>
> «А царство, і панування, і велич царств під усім небом буде дане народові святих Всевишнього. Його царство буде царство вічне, а всі панування – Йому будуть служити й будуть слухняні» (Дан. 7:27).

Цього тижня ми вивчатимемо 7-й розділ книги Даниїла. Видіння цього розділу доповнює новою інформацією та розширює сновидіння Навуходоносора з другого розділу. У ньому зображена та сама послідовність імперій, але в іншому символічному зображенні та з новими деталями. Далі представлений панорамний огляд біблійних образів цього символічного видіння. По-перше, видіння дане Даниїлові вночі. Йому показане море, збурене чотирма вітрами. Темрява й вода згадуються в історії творіння; здається, що тут творіння спотворене і зазнає нападок. По-друге, згадані у видінні звірі – це помісь кількох видів, тобто вони нечисті, що вказує на порушення первозданного порядку. По-третє, звірі зображені як чинна влада, що свідчить: влада, дана Богом Адамові в Едемському саду, була узурпована цими силами. По-четверте, з приходом Сина Людського Царство Бога повертають тим, кому воно належить за правом. Те, що Адам утратив в Едемському саду, Син Людський відновить на Небесному суді.

У самому видінні ангел пояснює деякі з найважливіших деталей видіння, тому ми можемо зрозуміти основні віхи цього дивовижного пророцтва.
