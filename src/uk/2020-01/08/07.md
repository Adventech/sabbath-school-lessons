---
title:  Для подальшого дослідження
date:   21/02/2020
---

Історія свідчить, що після розпаду Римської імперії, викликаного нападами варварів з півночі, римський єпископ скористався поваленням трьох варварських племен та утвердився як єдина влада в Римі в 538 р. н. е. Унаслідок цього він узяв на себе кілька інституційних і політичних обов'язків римського імператора. Тому папство, яке виникло, було наділене світською й релігійною владою. Папство було повалене Наполеоном 1798 року. Це поклало кінець не Риму, а лише певному етапу переслідування. Папа не тільки проголосив себе намісником Христа, а й запровадив чимало доктрин та обрядів, які суперечать Біблії. Чистилище, єпитимія, таїнство сповіді, заміна заповіді про суботу святкуванням неділі – тільки частина численних змін «часів і закону», введених папством.

«Людина сама собою безсила протистояти звинуваченням свого ворога. Визнаючи власну вину, вона стоїть перед Богом у заплямованому гріхом одязі. Проте Христос, наш Заступник, успішно відстоює інтереси кожного, хто через розкаяння й віру доручив Йому захист своєї душі. Він благає за них і, використовуючи наймогутніший аргумент - Голгофу, перемагає їхнього обвинувача. Його досконалий послух Божому Законові дає Йому всяку владу як на Небі, так і на Землі, тому Він просить у Свого Отця милості та примирення для грішної людини. Звертаючись до обвинувача Свого народу, Він говорить: «Господь нехай пригрозить тобі, сатано. Вони – надбання Моєї Крові, головешка, що вихоплена з вогню». А тих, котрі з вірою покладаються на Нього, запевняє: «Я зняв з тебе провину твою, і зодягну тебе в шати коштовні» (Зах. 3:4)» (Е. Уайт. Пророки і царі. С. 586, 587).

**Питання для обговорення**

`Ще раз проаналізуйте всі характеристики влади малого рога, яка виникла і залишається частиною четвертого звіра, Риму. Яка могутня влада виникла в язичницькому Римі багато століть тому, переслідувала Божий народ і продовжує існувати сьогодні? Чому її точна ідентифікація допомагає захистити нас від помилкових тлумачень, зокрема ідеї, що малий ріг – це символ язичницького грецького царя Антіоха IV Єпіфана (інтерпретація претеристів, див. урок за 1 січня), який зник зі сторінок історії більш ніж за півтора століття до Першого приходу Христа; а також від ідеї, що малий ріг – це якась майбутня влада, яка ще не виникла (інтерпретація футуристів, див. урок за 1 січня)?`
