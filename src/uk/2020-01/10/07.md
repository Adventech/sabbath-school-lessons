---
title:  Для подальшого дослідження
date:   06/03/2020
---

Нижче наведена схема, яка наочно показує, як пророцтво про 70 тижнів (Дан. 9:24-27) пов'язане з пророцтвом про 2300 років (Дан. 8:14) і має з ним спільну точку відліку. Якщо почати відлік 2300 років із 457 року до н. е., не беручи до уваги нульовий рік, ми отримаємо 1844 рік. Також якщо відрахувати з 34 року н. е. (дата кінця «сімдесяти тижнів» – 490 років) 1810 років (2300 – 490), ми також прийдемо до 1844 року. Отже, очищення Святині в Дан. 8:14 мало розпочатися 1844 року.

Зверніть увагу на те, як дата 1844 року співвідноситься з тим, що ми бачили в 7-му й 8-му розділах книги Даниїла. Cуд у 7-му розділі цієї книги – те саме, що й очищення Святині у 8-му розділі (див. Уроки за останні 2 тижні) – відбувається після 1260-річного переслідування (Дан. 7:25) та ще до Другого приходу Ісуса і встановлення Його вічного Царства.

![](https://sabbath-school-resources-assets.adventech.io/uk/ss/2020-01/10/uk1.png)

**Питання для обговорення**

`Богослови наводять переконливі докази того, що пророцтво про 2300 вечорів-ранків та пророцтво про 70 тижнів – одне пророцтво. Чому вони так вважають? Які докази ви самі можете навести на користь такого тлумачення?`

`Чого ми можемо навчитися із заступницької молитви Даниїла та як вона може допомогти нам у наших молитвах за інших?`

`Жертва Христа – наша єдина надія. Як розуміння цього може допомогти нам залишатися покірними і, що найважливіше, зробити нас більш люблячими й вибачливими щодо інших? Чого нас можуть навчити тексти Луки 7:40-47?`

`Зверніть увагу на те, яке важливе місце займає Святе Письмо в молитві Даниїла і в його надії. Адже його народ зазнав жорстокої поразки, люди були взяті в полон, їхня земля спустошена, а столиця зруйнована. І все ж пророк сподівається, що люди повернуться додому. Звідки він міг черпати цю надію, якщо не зі сторінок Святого Письма й записаних у ньому Божих обітниць? Що це говорить нам про надію, яку ми також можемо почерпнути з біблійних обітниць?`
