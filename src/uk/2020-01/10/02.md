---
title:  Першорядна роль Божого Слова
date:   01/03/2020
---

`Прочитайте Дан. 9:1, 2. Даниїл пише, що «бачив у книгах число тих років». Яку книгу або книги Святого Письма він має на думці?`

Читаючи цю молитву, ми розуміємо, що вона є наслідком глибокого вивчення Божого об'явлення, даного Мойсеєві й пророкам. Довідавшись із книги Єремії, що полон триватиме 70 років (див. Єрем. 25:11, 12; 29:10), Даниїл усвідомлює важливість історичного моменту, у який живе.

Не забуваймо, що Даниїл виголосив цю молитву 539 року до н. е., коли Перська імперія змінила колись могутній Вавилон. Минуло майже 70 років, відколи Навуходоносор завоював Єрусалим та зруйнував храм. Тому, згідно з пророцтвом Єремії, Божий народ незабаром повернеться на батьківщину. Довіряючи Божому Слову, Даниїл знає, що з його народом невдовзі станеться щось важливе, як обіцяє Бог у Своєму Слові: вавилонський полон скоро закінчиться юдеї повернуться на батьківщину.

Вивчаючи Святе Письмо, Даниїл також усвідомлює, наскільки серйозні переступи його народу. Оскільки вони порушили заповіт і розірвали свої взаємини з Богом, їхнє вигнання й полон стали неминучими (Левит 26:14-45). Отже, саме вивчення Божого об'явлення допомагає Даниїлу зрозуміти важливість часу та відчути невідкладність покаяння його народу перед Богом.

У міру наближення до останніх днів земного історії нам потрібно більше, ніж будь-коли раніше, вивчати Боже Слово й жити згідно з його принципами. Тільки Писання може правильно пояснити світ, у якому ми живемо. Зрештою, Писання пояснює велику боротьбу між добром і злом, показуючи, що історія людства закінчиться знищенням зла та встановленням вічного Божого Царства. Чим більше ми вивчаємо Писання, тим краще можемо зрозуміти події у світі й наше місце в ньому. Крім того, Біблія навчає нас не покладати надії на цей світ, який не має майбутнього.

`Часом події у світі здаються безглуздими. Наведіть приклади. Як ми можемо спробувати пояснити це, звернувшись до Біблії?`
