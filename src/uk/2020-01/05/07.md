---
title:  Для подальшого дослідження
date:   31/01/2020
---

«Колись гордий монарх став скромною Божою дитиною, владний правитель і тиран – мудрим співчутливим царем. У минулому він зневажав і ганьбив Небесного Бога, а тепер визнав владу Всевишнього й ревно дбав про те, щоб його піддані були щасливими і мали страх перед Єговою. Під могутньою рукою Царя царів і Пана панів Навуходоносор нарешті усвідомив те, що повинні усвідомити всі правителі: справжня велич полягає в істинній доброчесності. Він визнав Єгову як живого Бога і проголосив: “Я, Навуходоносор, хвалю й звеличую та славлю Небесного Царя, усі діла Якого праведні, а всі дороги Його - справедливі, а тих, хто ходить у гордощах, Він може понизити”.

Намір Бога відносно того, щоб наймогутніше царство світу прославило Його, виконався. Привселюдне визнання Навуходоносором милості, доброти і влади Бога було останнім добрим учинком його життя, згаданим на сторінках священної історії» (Е. Уайт. Пророки і царі. С. 521).

**Питання для обговорення**

`«Гордість веде до всіх інших вад: це абсолютно ворожий Богові стан духу. Можливо, ви думаєте, що я перебільшую. У такому разі ще раз замисліться над моїми словами... Чим більше гордості в людині, тим сильніше вона ненавидить цю рису в інших. Якщо ви хочете з'ясувати міру власної гордині, найпростіше це зробити, запитавши себе: «Наскільки глибоко я обурююся, коли інші принижують мене, або відмовляються мене помічати, або втручаються в мої справи, або ставляться до мене зверхньо, або пишаються й вихваляються в моїй присутності?» Річ у тім, що гордість кожної людини змагається з гордістю будь-якої іншої. Саме через те, що я хотів бути найпомітнішим на вечірці, мене так дратує, що хтось інший привертає до себе загальну увагу» (К. С. Льюїс. Просто християнство. С. 110). На думку автора, що може допомогти вам побачити гордість у своєму житті?`

`У прочитаному розділі, а також у деяких попередніх ми розглянули тему Божого владарювання. Чому ця тема важлива для нас? Як роль суботи в нашому житті допомагає нам зрозуміти цю найважливішу істину?`