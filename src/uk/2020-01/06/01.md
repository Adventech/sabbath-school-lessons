---
title:  Від зарозумілості до загибелі
date:   01/02/2020
---

### Біблійні тексти для дослідження
Дан. 5; Об'явл. 17:4-6; Псал. 96:5; Колос. 1:15-17; Римл. 1: 16-32; Екл. 8:11; Об’явл. 14:8.

> <p>Пам’ятний вірш</p>
> «І Він зміняє часи та пори року, скидає царів і настановляє царів, дає мудрість мудрим, і пізнання розумним» (Дан. 2:21).

У розділі 5 книги Даниїла міститься яскравий приклад людської зарозумілості, кінець якої був покладений у дивовижний і драматичний спосіб. І хоч Навуходоносору знадобилося чимало часу, аби засвоїти Божий урок, він його все-таки засвоїв. А ось його онук, Валтасар, ні. Використавши під час бенкету посуд з Єрусалимського храму, Валтасар опоганює його. Такий акт опоганення рівносильний не тільки протидії Богові, а й блюзнірству . Отже, Валтасар наповнив чашу своїх беззаконь, діючи подібно до малого рогу (див. Дан. 8), який «спустошив і саме місце Його Святині» (Дан. 8:11, _переклад Р. Турконяка_). Позбавивши влади Валтасара, Бог показав, що Він учинить з ворогами Свого народу в останні дні. Події, описані в 5-му розділі Даниїла, відбулися в 539 р. до н. е., у ніч падіння Вавилону під натиском мідо-перської армії. Так відбувся перехід від золота до срібла, передречений у другому розділі книги Даниїла, – ще одне підтвердження того, що Бог керує світом.
