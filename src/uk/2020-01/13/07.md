---
title:  Для подальшого дослідження
date:   27/03/2020
---

«Пророцтва представляють події, що передують початку Суду, у їхній послідовності. Це особливо стосується книги пророка Даниїла. Однак частину його пророцтв, де йдеться про останні дні, Даниїлові було наказано заховати й запечатати «до часу кінця». Вістка про Суд ґрунтувалася на виконанні цих пророцтв, тому її не можна було проголошувати до настання цього часу. Та, як говорить пророк, в останній час «багато хто дослідять її, і так розмножиться знання» (Дан. 12:4).

Апостол Павло застерігав Церкву не очікувати Приходу Христа за його днів. «Бо раніше має прийти відступлення, - пише він, – та виявитися людина беззаконня» (2 Сол. 2:3). Ми можемо сподіватися Приходу нашого Господа не раніше великого відступлення і довгого періоду панування «людини беззаконня». «Людина беззаконня», котра також названа «таємницею беззаконня», «сином погибелі» і «беззаконником», – це папство, яке, згідно з пророцтвом, мало панувати протягом 1260 років. Цей період закінчився 1798 року. Прихід Христа не міг відбутися до цього часу. Застереження апостола Павла охоплює собою цілу християнську еру аж до 1798 року. Саме від цього часу і мали проповідувати вістку про Другий прихід Христа» (Е. Уайт. Велика боротьба. С. 356).

**Питання для обговорення**

`На яку небезпеку ми наражаємося, намагаючись установити точні дати майбутніх подій останнього часу? Що відбувається з вірою багатьох людей, коли ці провіщені події не відбуваються? Який важливий пророчий принцип міститься в словах Христа в Івана 14:29, завдяки якому ми можемо зрозуміти, як використовувати пророцтво в наших духовних інтересах й уникнути пасток фальшивих пророцтв?`

`Погляньте на час, у який ми живемо. Миттєвий зв'язок та інші дивовижні наукові досягнення (які, утім, не завжди корисні для нас) – усе це перетворює вірш «час утиску, якого не було від існування люду», на щось неймовірне. Чому сьогодні так складно повірити, що такий «час утиску» може настати?`

`Обговоріть вашу відповідь на заключне запитання уроку за понеділок: Чому тільки зарахована нам праведність Христа – наша єдина надія на те, щоб виявити себе «записаними в книзі»?`
