---
title:  "Для подальшого дослідження"
date:   14/10/2022
---

Е. Уайт «Велика боротьба», розділ «Таємниця безсмертя» (С. 531-550).

Якщо вам будь-коли робили операцію під загальним наркозом, ви маєте певне уявлення про те, що відбувається з мертвими. Та навіть під наркозом ваш мозок усе ще функціонує. Якщо уявити, що всі функції мозку повністю припиняються, можна трохи зрозуміти, яке це – бути мертвим. Коли смерть заплющує очі людини, наступне, що вона усвідомить, буде або Другий прихід Ісуса, або Його повернення після тисячолітнього царства (див. Об’явл. 20:7–15). А доти всі мертві, праведні й безбожні, сплять, і весь час очікування мине для них, як одна мить. Однак для тих, які залишилися живими, розлука з рідними, викликана смертю, тягнеться довго.

«Якби душі всіх людей зразу після їхньої смерті переходили на Небо, тоді ми більше прагнули б смерті, ніж життя. Чимало б людей покінчили б життя самогубством, керуючись такими міркуваннями. Коли люди пригнічені горем, клопотами й розчаруванням, їм не завдасть великих труднощів розірвати тонку нитку життя й опинитися в оселях вічного блаженства» (Е. Уайт. Велика боротьба. С. 539).

«Ніде у Святому Письмі ми не знаходимо такого твердження, що одразу ж після смерті праведні отримують свою нагороду, а нечестиві – покарання. Ні патріархи, ні пророки не залишили нам такого запевнення. Ні Христос, ні Його апостоли не зробили жодного натяку на це. Біблія ясно навчає, що померлі не потрапляють одразу на Небеса. Про них розповідається, як про таких, що сплять до воскресіння (1 Сол. 4:14; Йова 14:10-12)» (Там само. С. 550).

**Питання для обговорення**

`1. Як біблійне уявлення про цілісність людини (тобто вона залишається свідомою лише в єдності духу, душі й тіла) допомагає нам краще зрозуміти природу смерті?`

`2. У світі панує теорія (з незліченними розгалуженнями) про природне безсмертя душі. Чому наша вістка про стан мертвих є особливо важливою? Чому навіть серед хрис­ тиян зустрічається сильний опір біблійній доктрині про смертність душі, яка насправді є чудовим ученням?`

`3. Як розуміння стану мертвих захищає нас від того, що ми можемо «побачити»? Тобто чому ми не завжди можемо довіряти тому, що, як нам здається, ми бачимо на власні очі, особливо якщо це дух померлого родича?`