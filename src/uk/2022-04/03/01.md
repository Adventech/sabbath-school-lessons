---
title:  "Розуміння природи людини"
date:   08/10/2022
---

### Біблійні тексти для дослідження
Бут. 1:24–27; 2:7, 19; Матв. 10:28; Екл. 12:1–7; 1 Цар. 2:10; 22:40.

> <p>Пам’ятний вірш</p>
> «І створив Господь Бог людину з пороху земного. І дихання життя вдихнув у ніздрі її, – і стала людина живою душею» (Бут. 2:7).

Протистояння між Божими словами: «Напевно помреш!» (Бут. 2:16, 17) і хибною обіцянкою сатани: «Умерти – не вмрете!» (3:4) не обмежилося Едемським садом. Воно повторювалося протягом усієї історії.

Багато людей намагається узгодити слова сатани зі словами Бога. Для них попередження «напевно помреш!» стосується тільки тлінного фізичного тіла, а обіцянка «умерти – не вмрете!» – натяк на безсмертну душу чи дух.

Проте це хибний підхід. Наприклад, чи можна узгодити слова Бога й сатани, які суперечать одні одним? Чи існує нематеріальна душа або дух, які свідомо переживають смерть тіла? Було багато філософських і навіть наукових спроб відповісти на ці запитання. Утім, як християни, які покладаються на Боже Слово, ми повинні визнати, що тільки Всемогутній Бог, Який створив нас, знає нас досконало (див. Псал. 139). Отже, лише у Його Слові до нас, у Святому Письмі, ми можемо знайти відповіді на ці важливі запитання.

Цього тижня ми розглянемо, що Старий Завіт говорить про людську природу та стан людей після смерті.