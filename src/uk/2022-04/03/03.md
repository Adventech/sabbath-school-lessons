---
title:  "«Душа, що грішить, – вона помре»"
date:   10/10/2022
---

`Прочитайте Єзек. 18:4, 20 і Матв. 10:28. Як ці тексти можуть допомогти нам зрозуміти природу людської душі?`

Людське життя в цьому гріховному світі тендітне й минуще (Ісаї 40:1–8). Ніщо, заражене гріхом, не може бути вічним за своєю природою. «Бо як через одну людину гріх увійшов у світ, а з гріхом і смерть, так у всіх людей увійшла смерть, тому що всі згрішили» (Римл. 5:12). Смерть – природний наслідок гріха, який впливає на все життя Землі.

З огляду на це є дві важливих біблійних концепції. По-­ перше, помирають і люди, і тварини. Як сказав цар Соломон: «Бо доля для людських синів і доля звірини – однакова доля для них: як оці помирають, так само вмирають і ті, і для всіх один подих, і нема над твариною вищости людям, – марнота-­ бо все!.. Все до місця одного йде: все постало із пороху, і вернеться все знов до пороху…» (Екл. 3:19, 20).

Друга концепція полягає в тому, що фізична смерть людини означає припинення її існування як живої душі (івр. нефеш). У Бут. 2:16, 17 Бог попередив Адама та Єву: якщо вони колись згрішать, скуштувавши від дерева пізнання добра та зла, то помруть.

Повторюючи це попередження, Господь підкреслює цю думку в Єзек. 18:4, 20: «Душа, що грішить, – вона помре». Це твердження має два основних значення. По-перше, оскільки всі люди є грішниками, ми перебуваємо в процесі неминучого старіння та смерті (Римл. 3:9–18, 23). Інше значення полягає в тому, що ця біблійна концепція спростовує популярне уявлення про ймовірне безсмертя душі. Якщо душа безсмертна і після смерті залишається живою в іншому світі, то насправді ми не вмираємо, чи не так?

Біблійне розв’язання проблеми смерті – це не безтілесна душа, яка мігрує в рай, у чистилище або навіть у пекло. Біб­ лійне рішення – це остаточне воскресіння тих, хто помер у Христі. Як сказав Ісус у Своїй проповіді про хліб життя: «Воля Мого Отця є та, щоб кожний, хто бачить Сина й вірить у Нього, мав вічне життя, – і Я воскрешу його останнього дня» (Івана 6:40).

`Чому гарантія Другого приходу, підтверджена Першим приходом Христа, така важлива для всього, у що ми віримо? Яка надія була б у нас без обітниці щодо Його повернення?`