---
title:  "Для подальшого дослідження"
date:   28/10/2022
---

Е. Уайт «Патріархи і пророки», розділ «Смерть Мойсея» (С. 469-480); «Пророки і царі», розділи «Голос суворого докору» (С. 129-142), «Пророк миру» (С. 235-243); «Бажання віків», розділи «Сотник» (С. 318, 319), «Дотик віри» (С. 342, 343), «Лазарю, вийди сюди!» (С. 524–536).

«У Христі є життя первинне, не запозичене, не похідне. «Хто має Сина, той має життя» (1 Івана 5:12). Божественність Христа – гарантія вічного життя для віруючого. «Хто вірить у Мене, – сказав Ісус, – хоч і помре, буде жити. І кожний, хто живе й вірить у Мене, ‒ не помре повік. Чи віриш ти в це?» (Івана 11:25, 26). Христос дивиться в майбутнє – на Свій Другий прихід, коли померлі праведники воскреснуть нетлінними, а живі праведники будуть узяті на Небо, не побачивши смерті. Чудо, яке Христос бажав здійснити, воскресивши Лазаря з мертвих, символізуватиме воскресіння всіх померлих праведників. Своїми словами й діями Він проголосив Себе Творцем воскресіння. Той, Хто незабаром Сам мав померти на хресті, стояв із ключами від смерті як Переможець могили, утверджуючи Своє право та владу давати вічне життя» (Е. Уайт. Бажання віків. С. 530).

**Питання для обговорення**

`1. Багато людей померло під час пророчого служіння Іллі та Єлисея, а також під час земного служіння Христа. Лише деякі воскресли (див. Луки 4:24–27). Подумайте про всіх мертвих, які воскресли в далекому минулому або воскреснуть напередодні Його Другого приходу. Чи існує між ними якась різниця?`

`2. Багато письменників протягом століть писали про марноту життя, яке завжди закінчується смертю. Ми всі помираємо разом з іншими живими істотами – курчатами, бобрами, устрицями тощо. Однак люди в певному сенсі перебувають у гіршому становищі, ніж тварини, оскільки знають, що помруть (Екл. 9:5). Тварини цього не розуміють. Чому тоді для нас така важлива обітниця про воскресіння?`

`3. Якщо вважати, що душа безсмертна і що померлі, особливо померлі праведники, після смерті продовжують жити на Небесах, то яка потреба у воскресінні наприкінці часу?`

`4. Якщо хтось зателефонує і запитає: «Марія тут?», – можна відповісти: «Так, але вона спить». Та якщо хтось зателефонує й запитає: «Марія тут?», – не можна відповісти: «Так, але вона мертва». Чому не можна так відповісти? Що це говорить нам про природу смерті?`