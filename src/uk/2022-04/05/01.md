---
title:  "Воскресіння до смерті й воскресіння Христа"
date:   22/10/2022
---

### Біблійні тексти для дослідження
Юди 9; Луки 9:28–36; 1 Цар. 17:8-24; Луки 7:11–17; Марка 5:35–43; Івана 11:1–44.

> <p>Пам’ятний вірш</p>
> «Сказав їй Ісус: Я є воскресіння і життя; хто вірить у Мене, – хоч і помре, буде жити. І кожний, хто живе й вірить у Мене, – не помре повік. Чи віриш ти в це?» (Івана 11:25, 26).

Вивчені нами старозавітні тексти про воскресіння ґрунтувалися на особистих переконаннях героїв віри (Йова 19:25–27; Євр. 11:17–19; Псал. 49:15, 16; 71:20) і на обітницях майбутнього (Дан. 12:2, 13). Однак ми також маємо натхненні записи про випадки, коли люди справді воскресали з мертвих.

Перший чоловік, який воскрес на Землі, – Мойсей (Юди 9; Луки 9:28–36). У часи Ізраїльського царства також воскресли син удови із Сарепти (1 Цар. 17:8–24) і син шунамітянки (2 Цар. 4:18–37). Христос, перебуваючи в тілі на Землі, воскресив сина вдови з Наїна (Луки 7:11–17), дочку Яіра (Луки 8:40–56) і Лазаря (Івана 11). Силою Христа воскрешали й апостоли: Петро – Тавиту (Дії 9:36-41), Павло – юнака Євтиха (Дії 20:9, 10). За винятком Мойсея, усі згадані люди воскресли як смертні, які зрештою знову помруть. Ці випадки також підтверджують біблійне вчення про несвідомий стан мертвих (Йова 3:11–13; Псал. 114:25; 146:4; Еккл. 9:5, 10). У жодній із цих розповідей, як і в інших біблійних оповідях про воскресіння, немає згадки про ймовірний досвід загробного життя.

Цього тижня ми детальніше розглянемо воскресіння, які відбулися до смерті й воскресіння Христа.