---
title:  "Для подальшого дослідження"
date:   09/12/2022
---

Еллен Уайт «Євангелізм», розділ «Різні форми спіритизму» (С. 602-609).

Існує фонд, який стверджує, що створює технологію, яка дозволить зв’язуватися з померлими «за допомогою текстових повідомлень, телефонних дзвінків і відеозв’язку». На своїх ресурсах засновники фонду позначають померлих англійською абревіатурою PMP (укр. ПМЛ – постматеріальні люди) і стверджують: помираючи, люди просто переходять «в іншу фазу вічності, зберігаючи свою свідомість, ідентичність та основні аспекти попередньої фізичної форми». Проте, що найважливіше, засновники фонду повідомляють, що планують створити технологію, яка дозволить спілкуватися між матеріальними й постматеріальними людьми в три етапи.

Перший етап «дозволить писати текстові повідомлення й переписуватися із сім’єю, друзями й експертами у всіх галузях». Передбачається, що друга фаза «дозволить поговорити зі своїми близькими, котрі живуть в іншій частині вічності». Третя ж фаза відкриє шлях, щоб «чути й бачити тих, хто переживає всі ймовірні можливості зі своєї перспективи».

Особливо страшно те, як вони перевіряють, чи справді померлі, які з ними спілкуються, є тими, ким себе називають. «Наприклад, – ідеться на сайті, – батьки, що втратили близьких, могли поставити запитання померлим синові або дочці: «У тебе був собака на ім’я Джек, коли ти був дитиною? У десять років ми дарували тобі складаний ніж на день народження?»

Усе це особливо важливо у світлі попередження Еллен Уайт: «Духи іноді з’являються людям у вигляді їхніх померлих друзів, розповідають про справжні випадки з їхнього життя і роблять те, що вони робили за свого життя. Це змушує людей повірити, що їхні мертві друзі стали ангелами, ширяють десь поблизу та спілкуються з ними» (Е. Уайт. Патріархи і пророки. С. 684).

**Питання для обговорення**

`1. Під приводом прийняття своєї культури багато християн «споживає» все, що рекламують засоби масової інформації. Які біблійні принципи мають визначати наше ставлення до ЗМІ, особливо коли вони відкрито просувають погляди, які суперечать Божому Слову? Див Псал. 101:1–8; Прип. 4:23; Филп. 4:8).`

`2. Як ми можемо допомогти іншим подолати сатанинську оману останнього часу? Як при цьому ми повинні пильнувати, щоб самим не зазнати оманливого впливу тієї самої брехні?`

`3. Багато християн розглядає історію про дух «Самуїла» як біблійний доказ того, що померлі продовжують жити. Чому для формування певної доктрини ми не можемо покладатися тільки на один біблійний текст або оповідь, а натомість повинні досліджувати все, що Біблія говорить на цю тему?`