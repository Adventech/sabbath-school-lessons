---
title:  "Омана останнього часу"
date:   03/12/2022
---

### Біблійні тексти для дослідження
Матв. 7:21–27; Івана 11:40–44; 1 Петра 3:18; 1 Сам. 28:3–25; Ефес. 6:10–18.

> <p>Пам’ятний вірш</p>
> «І не дивно, бо сам сатана видає себе за ангела світла. Тому не є щось надзвичайне, коли і його слуги видають себе за служителів праведності: їхній кінець буде за їхніми вчинками» (2 Кор. 11:14, 15).

Сучасний світ перетворився на плавильний котел, де реальне й істинне змішані з надприродним і містичним. Цьому активно допомагає Голлівуд, який створює фільми на релігійні й містичні теми на основі оман і спокус. Стародавній обман: «Умерти – не вмрете!» (Бут. 3:4) також надихнув на створення книг-бестселерів популярних фільмів останніх десятиліть, а також багатьох популярних відеоігор. Безсумнівно, усі ми спокушені завуальованим впливом сатани, що проявляється в незліченних формах і в деяких випадках навіть може бути прихованим під покровом науки.

Одним із найбільш оманливих явищ є так званий навколосмертний досвід, коли «померлі» оживали з історіями про потойбічне життя. Багато хто побачив у таких подіях доказ безсмертності душі!

Цього тижня ми розглянемо деякі омани останнього часу, зокрема містицизм, навколосмертний досвід, реінкарнацію, некромантію, поклоніння предкам та інші. Це небезпечні теми, про які слід знати, але не піддаватися їхньому впливу.