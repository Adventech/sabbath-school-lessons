---
title:  "Суперечливі тексти"
date:   19/11/2022
---

### Біблійні тексти для дослідження
Луки 16:19–31; 23:43; Івана 20:17; Филп. 1:21–24; 1 Петра 3:13–20; Об’явл. 6:9–11.

> <p>Пам’ятний вірш</p>
> «Дослідіть Писання! Адже ви думаєте через них мати вічне життя, – а вони свідчать про Мене» (Івана 5:39).

Петро попереджає нас: «…Будьте завжди готові дати відповідь кожному, хто запитує вас про вашу надію» (1 Петра 3:15). Павло додає: «Проповідуй Слово, утверджуй за сприятливих несприятливих обставин, докоряй, потішай, закликай – з усякою терпеливістю і повчанням. Бо настане час, коли не слухатимуть здорового вчення» (2 Тим. 4:2, 3). У таких випадках необхідно знати не тільки ті уривки, які можна легко пояснити згідно з нашими переконаннями, але й такі тексти, що часто використовують для навчання чогось відмінного від того, у що ми віримо.

Важливо наслідувати натхненний приклад Христа. «Христос ніколи не приховував жодного слова істини, натомість завжди з любов’ю викладав її… Ісус ніколи не поводився брутально, без потреби нікому не говорив суворих слів, не завдавав непотрібного болю чутливій душі. Він не засуджував людських немощів» (Е. Уайт. Бажання віків. С. 353).

Цього тижня ми розглянемо уривки, які люди використовують, аби виправдати ідею природного безсмертя душі. Ці роздуми зміцнять наші позиції і допоможуть з любов’ю відповісти тим, хто ставить під сумнів важливе біблійне вчення про стан мертвих.