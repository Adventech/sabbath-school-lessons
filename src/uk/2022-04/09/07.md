---
title:  "Для подальшого дослідження"
date:   25/11/2022
---

Е. Уайт «Наочні уроки Христа», розділ «Велика безодня» (С. 260-271); «Бажання віків», розділ «Голгофа» (С. 749-752); «Основи християнської освіти», розділ «Вчитель як зразок християнської непорочності» (С. 504).

«У притчі про багача й Лазаря Христос показав, що свою вічну долю люди вирішують ще в цьому житті. Упродовж випробувального терміну Божа благодать пропонується кожній душі. Та якщо люди витрачають свої можливості для самозадоволення, вони відокремлюють себе від вічного життя. Їм уже не буде дароване повторне випробування. Зробивши свій вибір, вони утворили нездоланну безодню між собою та їхнім Богом» (Е. Уайт. Наочні уроки Христа. С. 260).

«Коли перших християн виганяли в гори й пустелі, коли їх прирікали на смерть від голоду, холоду й катувань у холодних підземеллях, коли мученицька смерть здавалася їм єдиним способом позбутися своїх скорбот, вони раділи, що удостоїлися постраждати за Христа, розп’ятого за них. Їхній гідний приклад буде втіхою і підбадьоренням для Божого народу, коли настане час скорботи, якого не було від початку світу» (Е. Уайт. Свідчення для Церкви. Т. 5. С. 213).

**Питання для обговорення**

`1. Як учення Біблії про природу людини допомагає краще зрозуміти деякі уривки, які ми вивчали цього тижня?`

`2. Поміркуйте про контраст між релігією християнських мучеників, що не підлягає обговоренню, і гнучкою релігією нашого постмодерністського покоління. Тобто заради чого варто померти? Якщо вважати, що всі істини відносні чи обумовлені культурою, то навіщо помирати за будь-­яку з них? Чого можна навчитися в тих, хто був готовий померти за ідеї, які ми вважаємо хибними?`

`3. Поміркуйте про притчу про багача й Лазаря. Коли Ісус воскрес із мертвих, багато хто повірив у Нього. Проте багато хто, маючи ті самі докази, не повірив. Що це говорить нам про те, наскільки людські серця можуть бути запеклими й закритими для істини? Що можна зробити, щоб захистити себе від такої жорстокості?`

`4. Про воскресіння померлих Ісус сказав: «…І вийдуть ті, які робили добро, у воскресіння життя, а ті, які робили зло, – у воскресіння суду» (Івана 5:29). Ці дві події розділені тисячею років, хоча здається, що вони відбуваються одночасно. Як це допомагає зрозуміти, що Павло говорить у тексті Филп. 1:23?`