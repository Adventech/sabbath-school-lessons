---
title:  "Він помер за нас"
date:   29/10/2022
---

### Біблійні тексти для дослідження
Об’явл. 13:8; Матв. 17:22, 23; Марка 9:30–32; Івана 19:1–30; Римл. 6:23; 1 Кор. 1:18–24.

> <p>Пам’ятний вірш</p>
> «Як Мойсей підняв змія в пустині, так має бути піднятий Син Людський, щоб кожний, хто вірить у Нього, не загинув, але мав вічне життя» (Івана 3:14, 15).

Люди кажуть, що не можна уникнути смерті й податків. Проте це не зовсім так. Людина може іноді уникнути податків, але не смерті. Її можна відкласти на кілька років, але рано чи пізно вона приходить. І оскільки ми знаємо, що всі померлі, як праведники, так і безбожні, спочатку опиняються в тому самому місці – могилі, наша надія на воскресіння має для нас найважливіше значення. Як сказав Павло, без цієї надії навіть «ті, які впокоїлися в Христі, загинули!» (1 Кор. 15:18) (ці слова звучали б досить дивно, якщо уявити, що померлі в Христі перебувають на Небі в присутності Бога).

Воскресіння Христа посідає центральне місце в нашій вірі, оскільки воно дає нам упевненість у нашому воскресінні. Та перш ніж Христос воскрес із мертвих, Йому довелося померти. Ось чому, страждаючи в Гетсиманії, чекаючи Своєї смерті, Він молився: «Нині душа Моя стривожена. І що Я скажу? Отче, спаси Мене від цієї години! Але ж задля цього Я і прийшов – на цю годину» (Івана 12:27). Цією «годиною» була Його хресна смерть.

Досліджуючи цей урок, ми зосередимо основну увагу на смерті Христа та її значенні для обітниці вічного життя.