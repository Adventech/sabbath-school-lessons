---
title:  "Передмова до голгофського хреста"
date:   31/10/2022
---

`Як учні відреагували на слова Ісуса про Його страждання та смерть? Чого ми можемо навчитися з їхньої реакції в контексті небезпеки неправильного розуміння Біблії?`

`Матв. 16:21–23`

`Матв. 17:22, 23; Марка 9:30–32; Луки 9:44, 45`

`Луки 18:31–34`

Ісус народився, щоби померти, і жив, аби померти. Кожен крок наближав Господа до великої викупної жертви на Голгофському хресті. Цілком усвідомлюючи Свою місію, Він не дозволяв нікому й нічому відвернути Його від неї. Насправді «все Його життя було передмовою до Його смерті на хресті» (Ellen G. White. Fundamentals of Christian Education. Р. 382).

Протягом останнього року Свого земного служіння Ісус все більш відкрито говорив учням про Свою майбутню смерть. Однак здавалося, що вони не могли й не хотіли прийняти реальність Його слів. Сповнені хибних уявлень про роль Месії, вони найменше очікували, що Він, Ісус, Месія, помре. Хибне богослов’я завдало учням додаткового болю та страждань.

Ще Никодиму Ісус сказав: «Як Мойсей підняв змія в пустині, так має бути піднятий Син Людський, щоб кожний, хто вірить у Нього, не загинув, але мав вічне життя» (Івана 3:14, 15). Перебуваючи в Кесарії Пилиповій, Христос сказав Своїм учням, «що Йому потрібно йти в Єрусалим та багато постраждати від старших, первосвящеників і книжників, бути вбитим і третього дня воскреснути» (Матв. 16:21). Проходячи через Галилею (Марка 9:30–32) і під час останньої подорожі до Єрусалима (Луки 18:31–34), Ісус знову заговорив з учнями про Свою смерть і воскресіння. Оскільки це не те, що учні хотіли почути, вони не слухали. Як легко ми можемо зробити те саме!

`Люди й навіть обраний Богом народ мали хибні уявлення про Перший прихід Месії. Які сьогодні є помилкові уявлення про Другий прихід Ісуса?`