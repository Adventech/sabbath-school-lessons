---
title:  "Для подальшого дослідження"
date:   04/11/2022
---

Е. Уайт «Бажання віків», розділи «Гетсиманія» (С. 685697), «Голгофа» (С. 741-758); «Дорога до Христа», розділ «Покаяння» (С. 27).

«Я бачила, що все Небо прагне нашого спасіння. То чи можемо ми бути байдужими до цього? Чи залишимося ми безтурботними, ніби не має великого значення, спасемося ми чи загинемо? Чи зневажимо ми Жертву, принесену заради нас? Деякі грішники так і роблять. Вони ставляться до виявленої милості несерйозно і викликають Боже несхвалення. Не можна постійно засмучувати Божого Духа. Він залишає тих, хто довго засмучує Його. Бог зробив усе можливе, щоби спасти людей. І якщо вони своїм життям показують, що недооцінюють запропоновану Ісусом благодать, то заплатять за це високу ціну, бо їхня доля – смерть. Це буде жахлива смерть, оскільки вони перенесуть усі муки, що й Ісус, коли Він страждав на хресті, щоби подарувати людям спасіння, від якого вони відмовилися. І тоді грішники усвідомлюють, що втратили, – вічне життя й нетлінну спадщину. Велика Жертва, принесена заради спасіння душ, показує нам їхню цінність. І якщо дорогоцінна душа гине, вона гине назавжди» (Е. Уайт. Свідчення для Церкви. Т. 1. С. 124).

**Питання для обговорення**

`1. У Євр. 10:4 написано: «Оскільки неможливо, щоб кров телят і козлів усувала гріхи». Виникає запитання: як спасалися люди в старозавітні часи? Як аналогія з кредитною карткою, яку використовують для платежів, але рахунок за якою потрібно сплатити пізніше, може допомогти нам краще зрозуміти цю тему?`

`2. Прочитайте 2 Кор. 5:18–21. Якщо Христос помер за гріхи всього світу, то чому не всі спасуться? Чому особистий вибір відіграє вирішальну роль у визначенні того, хто буде спасенний завдяки хресту, а хто загине, незважаючи на величезну Жертву, принесену за них?`

`3. Що з того, чого навчає «мудрість премудрих», є «безумством» в очах Бога? Що можна сказати, наприклад, про таку ідею: увесь світ у його неймовірній красі та продуманості – лише щасливий випадок? Або: Усесвіт виник сам собою з нічого? Які приклади ви можете навести?`

`4. Поміркуйте над останнім запитанням в уроці за вівторок. Як хресний подвиг Христа заради нас показує, що ідея спасіння ділами марна, хибна і суперечить Плану спасіння?`