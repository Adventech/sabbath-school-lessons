---
title:  "Виконавчий суд"
date:   21/12/2022
---

У середні віки Бога здебільшого представляли суворим Суддею, Який карає. Нині переважає тенденція зображати Його як люблячого поблажливого Отця, Який ніколи не карає Своїх дітей. Проте любов без справедливості перетвориться на хаос і беззаконня, а справедливість без любові стане пригніченням і поневоленням. Процес Божого суду – це досконале поєднання справедливості й милосердя, які є наслідком Його безумовної любові.

Виконання вироку – це остаточне й незворотне каральне втручання Бога в історію людства. Обмежені каральні вироки були, наприклад, при вигнанні сатани і його бунтівних ангелів з Неба (Об’явл. 12:7–12), вигнанні Адама та Єви з Едемського саду (Бут. 3), під час великого потопу (Бут. 6–8) ), руйнування Содома і Гоморри (Бут. 19; Юди 7), смерті первістків в Єгипті (Вих. 11-12), смерті Ананія та Сапфіри (Дії 5:1-11). Тому не дивно, що наприкінці історії людства також буде винесено й виконано вирок нечестивим.

`Прочитайте 2 Петра 2:4–6; 3:10–13. Як ці тексти допомагають нам зрозуміти природу остаточного вироку та його виконання? Що вони говорять про завершеність суду, на відміну від популярної небіблійної ідеї про те, що покарання триває вічно, адже це було б спотворенням справедливості, а не її вираженням?`

«Доброта, довготерпіння й милосердя Бога, виявлені до Його підданих, не перешкоджають Йому покарати грішника, який відмовився підкорятися Його вимогам. Людина не може диктувати свої умови Богові, адже вона – злочинець проти святого Божого Закону, вона прощена лише завдяки великій Жертві, яку Господь приніс, віддавши Свого Сина помирати за винних, оскільки Його Закон незмінний» (Ellen G. White. Manuscript Releases. Vol. 12. P. 208).

Усе, що Бог міг зробити заради спасіння людства від вічної загибелі, Він уже зробив, хоч Йому довелося заплатити за це незбагненно високу ціну. Зрештою, грішники самі зробили вибір, який призвів до такого сумного кінця. Ідея про те, що Божий суд над заблудлими та їхня загибель (на відміну від вічних мук) суперечать характеру люблячого Бога, неправильна. Любов Бога вимагає і справедливості.

`Що був готовий зробити Бог, аби спасти кожну людину? Подумайте, як Голгофський хрест свідчить нам про це.`