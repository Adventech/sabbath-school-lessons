---
title:  "Судовий процес"
date:   17/12/2022
---

### Біблійні тексти для дослідження
Матв. 25:31–46; Дан. 7:9–14; 1 Кор. 6:2, 3; 2 Петра 2:4–6; Мал. 4:1; Об’явл. 21:8.

> <p>Пам’ятний вірш</p>
> «Адже всі ми маємо з’явитися перед судовим престолом Христа, щоб кожний одержав згідно з тим, що в тілі робив: добро чи зло» (2 Кор. 5:10).

Біблія максимально ясно говорить про останній суд. Бог вершитиме суд над світом. Численні тексти як у Старому, так і в Новому Завітах однозначно свідчать про це. Справедливість, якої так не вистачає в нашому житті, колись переможе.

Боже Слово запевняє нас: Бог має «безвадне знання» (Йова 37:16) і «знає все» (1 Івана 3:20), зокрема й наші найпотаємніші наміри (Екл. 12:14; Єрем. 17:10). Можна сховатися від усіх і всього, але від Бога нічого не приховаєш. Це означає, що Він не потребує суду, щоб досліджувати життя кожної людини. Божий суд є кроком примирення, який здійснюється заради Його творіння як на Небі, так і на Землі. Це процес всесвітніх масштабу й історії, бо Люцифер повстав проти Бога ще на Небесах, а потім поширив опір у всьому світі (Об’явл. 12:7–9).

Цього тижня ми розглянемо процес останнього суду, який включає три основних фази: слідчий суд перед Другим приходом, суд під час тисячолітнього царства й виконавчу стадію суду. Увесь процес закінчиться виправданням праведників і другою смертю безбожних.