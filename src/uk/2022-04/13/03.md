---
title:  "Суд перед другим приходом"
date:   19/12/2022
---

Поняття суду перед Другим приходом Христа зустрічається в багатьох місцях Біблії.

`Прочитайте Дан. 7:9–14; Матв. 22:1–14; Об’явл. 11:1, 18, 19; 14:6, 7. Як ці уривки проливають світло на поняття слідчого вироку, який буде винесено в небесній залі суду до Другого приходу? У чому сенс слідчого суду?`

Концепція слідчого суду перед Другим приходом ґрунтується на трьох основних біблійних ученнях.

Перше із цих учень: усі померлі (праведні й безбожні) залишаються в несвідомому стані до останнього воскресіння (Івана 5:25–29).

Друге вчення про загальний суд над усіма людьми (2 Кор. 5:10; Об’явл. 20:11–13).

Третє – перше воскресіння буде благословенною нагородою для праведників, а друге воскресіння стане вічною смертю для безбожних (Івана 5:28, 29; Об’явл. 20:4–6, 12–15).

Оскільки всі люди будуть судимі, цей суд має відбутися до відповідного воскресіння, оскільки при воскресінні вони отримають свою остаточну відплату.

У книзі Даниїла описані як час, так і природа суду перед Другим приходом. Після 2300 символічних днів (буквальних років), починаючи з 1844 року, відбувається очищення Небесного святилища (Дан. 8:14, пор. Євр. 9:23), тобто слідчий суд перед Другим приходом (Дан. 7:9–14). Слідчий суд вершиться на користь святих Всевишнього (див. Дан. 7:22), тобто суд – це добра вістка для Божого народу.

У своїй притчі про весілля (Матв. 22:1–14) Ісус розповідає, що цар прийшов оглянути всіх званих гостей ще до того, як почалося весілля.

А в книзі Об’явлення слідчий суд зображений як вимір тих, які «поклоняються» у Божому храмі (Об’явл. 11:1); про цей суд повідомляє і Трьохангельська вістка: «Прийшла година Його суду» (Об’явл. 14:6, 7; пор. Об’явл. 14:14–16).

`Як знання про суд на Небесах має впливати на наше життя тут, на Землі?`