---
title:  "Для подальшого дослідження"
date:   23/12/2022
---

Еллен Уайт «Наочні уроки Христа», розділ «Без весільного одягу» (С. 307–319); «Велика боротьба», розділи «Спустошення Землі» (С. 653-661), «Боротьба закінчена» (С. 662-673).

«У день останнього суду кожна загублена душа зрозуміє, у чому полягало її відкинення істини. Усі побачать хрест, і його справжнє значення зрозуміє кожний, хто був засліплений беззаконням. Перед видінням Голгофи та її таємничої Жертви грішники стоятимуть засудженими. Буде відкинуте всяке фальшиве виправдання. Людське відступництво відкриється в усій своїй огидності. Люди зрозуміють, що вони обрали. Тоді з’ясується кожне питання щодо істини й омани в цій довготривалій боротьбі між добром і злом. На Вселенському суді Бог постане вільним від звинувачень у виникненні й тривалому існуванні зла. Тут буде показано, що Божі постанови не призводять до появи гріха. У Божому правлінні не було жодної вади, жодної причини для незадоволення. Коли відкриються думки всіх сердець, тоді і вірні, і відступники одностайно визнають: «Праведні й правдиві дороги Твої, Царю народів! Хто не буде боятися, Господи, і не прославить Імені Твого? ...бо об’явилися Твої суди!» (Об’явл. 15:3, 4)» (Е. Уайт. Бажання віків. С. 58).

**Питання для обговорення**

`1. «Людина, яка міцно тримається за власне “я” та відмовляється підкорити свою волю Богові, обирає собі смерть. Для гріха, де б він не був і в чому б не виявлявся, Бог завжди є ”нищівний вогонь”. Якщо ви обираєте гріх і не бажаєте розлучатися з ним, присутність Божа знищить і вас також» (Е. Уайт. Небесні принципи щасливого життя. С. 62). Як ця цитата допомагає зрозуміти природу остаточного вироку грішникам, які не розкаялися?`

`2. Подумайте про висновок, представлений наприкінці дослідження за вівторок, що жоден із загиблих не зіткнеться з остаточним вироком, доки викуплені не приєднаються до процесу суду. Як це показує нам відкритість і прозорість дій Бога? Чому ця відкритість така важлива для Всесвіту, у якому панує любов?`

`3. Як участь святих у тисячолітньому суді допоможе їм утішитися щодо своїх близьких, які будуть утрачені?`