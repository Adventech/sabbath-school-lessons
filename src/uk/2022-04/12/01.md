---
title:  "Біблійний світогляд"
date:   10/12/2022
---

### Біблійні тексти для дослідження
Луки 2:52; Матв. 4:23; 1 Кор. 6:19, 20; Псал. 25:3, 4; Дії 8:4–24; 1 Івана 3:1–3.

> <p>Пам’ятний вірш</p>
> «А Сам Бог миру нехай повністю освятить вас: хай ваш дух, душа й тіло бездоганно будуть збережені в цілості до приходу нашого Господа Ісуса Христа» (1 Сол. 5:23).

У книзі Об’явлення йдеться про два процеси «глобалізації», які відбудуться до Другого приходу Христа. Об’явл. 13 представляє глобалізацію омани, коли «вся земля» дивуватиметься та слідкуватиме за звіром, який вийшов з моря (Об’явл. 13:3, 7, 8, 12, 16). А в розділі 14 ідеться про глобалізацію істини, коли «вічне Євангеліє» звіщатиметься «усякому народові, поколінню, племені й народності» (Об’явл. 14:6, 7). У ті «тяжкі часи» (2 Тим. 3:1) віятимуть всякі вітри вчення (див. Ефес. 4:14) і люди «відвернуть вуха від істини та схиляться до небилиць» (2 Тим. 4:4). «Стана зводить людей двома великими обманами: безсмертям душі та святістю недільного дня. Перший з них закладає основу для спіритизму, а другий зміцнює зв’язки з Римом» (Е. Уайт. Велика боротьба. С. 588).

Доки не розвинулися ці останні події, необхідно залишатися твердими в нашій вірі в цілісну істину, яку маємо, зокрема у вчення про природу людини та природу смерті, оскільки ми прагнемо, щоб нами керував Святий Дух, щоб бути готовими до славного Приходу Ісуса Христа.