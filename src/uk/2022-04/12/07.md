---
title:  "Для подальшого дослідження"
date:   16/12/2022
---

Е. Уайт «Служіння зцілення», розділ «Лікування психіки» (С. 241-259).

«Велика боротьба добігає кінця. Кожне повідомлення про трагедії на морі або на суші свідчить про те, що близький кінець усьому. Це підтверджують війни й воєнні конфлікти. Чи є християнин, чий пульс не пришвидшується, коли він передчуває великі події, що відкриваються перед нами? Господь прийде. Ми чуємо кроки Бога, Який наближається» (Е. Уайт. Мараната. Господь гряде! С. 220).

«Живіть життям віри день у день. Не турбуйтеся й не засмучуйтесь через майбутні біди, так ви тільки заздалегідь переживаєте цей час. Не думайте постійно: «Боюся, я не витримаю в день великого випробування». Ви маєте жити теперішнім, лише цим днем. Завтра вам не належить. Тільки сьогодні ми маємо зберегти перемогу над собою. Тільки сьогодні треба жити молитовним життям. Тільки сьогодні належить боротися добрим подвигом віри. Тільки сьогодні треба вірити, що Бог благословляє вас. Здобувши перемогу над темрявою та зневірою, ви будете відповідати вимогам Учителя станете благословенням для ближніх» (Ellen G. White. Signs of the Times. October 20, 1887).

«Господь скоро гряде, і ми маємо бути готові зустріти Його в мирі. Сповнюймося рішучості зробити все, що в наших силах, аби передати світло ближнім. Потрібно не сумувати, а радіти завжди бачити Господа Ісуса перед собою… Ми маємо бути готові й чекати на Його з’явлення. О, як чудово буде побачити Його, яка славна зустріч чекає на Його викуплених! Очікування триває довго, але наша віра не ослабне. Якщо зможемо побачити Царя в Його красі, ми будемо благословенні на віки вічні. Я відчуваю, що маю голосно вигукнути: “Ми на шляху до дому!” Ми наближаємося до того часу, коли Христос прийде з силою і великою славою, щоб забрати Своїх викуплених до хнього вічного дому» (Ellen G. White. Heaven. Рp. 165, 166).

**Питання для обговорення**

`1. Як уявлення про людину – про тіло, душу і дух як про неподільне ціле – може допомогти нам краще зрозуміти всеосяжний масштаб релігії та важливість нашого особистого способу життя?`

`2. Справжнє відродження й перетворення завжди теоцентричні (зосереджені на Богові) і ніколи не антропоцентричні (зосереджені на людині). Як притча про фарисея та митника (див. Луки 18:9–14) ілюструє цей принцип?`

`3. У класі обговоріть ваші відповіді на останнє запитання уроку за четвер. Як дізнатися, чи ми готові? Як виявляти впевненість без самовпевненості?`