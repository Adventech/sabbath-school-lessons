---
title:  "Приклад Ісуса"
date:   11/12/2022
---

`Прочитайте Луки 2:52. У яких чотирьох аспектах люд­ського існування з успіхом зростав Ісус?`

Ісус був досконалою Людиною, і Його зростання охопило всі основні аспекти людського існування. Згідно з Луки 2:52, «Ісус набував мудрості [розумовий розвиток], віку [фізичний розвиток] та благодаті – у Бога [духовний розвиток] і в людей [соціальний розвиток]». «Ісус володів живим, проникливим розумом, не за віком глибокодумністю та мудрістю. Однак Його характер був прекрасним у своїй гармонійності. Його розум і тіло розвивалися поступово, відповідно до законів дитинства. Ще в дитинстві характер Ісуса відзначався особливою привабливістю. Його старанні руки завжди були готові служити іншим. Він виявляв терпіння, якого ніщо не могло порушити, і правдивість, яка ніколи не пожертвувала б чесністю. Непохитний у принципах, мов скеля, Він Свом життям виявляв благодать безкорисливої люб’язності» (Е. Уайт. Бажання віків С. 68, 69).

`Прочитайте Матв. 4:23. Як ми можемо ефективно продовжувати потрійне служіння Ісуса – навчати, проповідувати та зцілювати?`

Якщо ми визнаємо, що людина – цілісна й неподільна особистість, то неможливо обмежувати нашу релігію лише духовними питаннями. Істина насправді охоплює все наше єство, усю тривалість життя і всі виміри в ньому. Фізичні й духовні елементи настільки тісно переплетені, що їх неможливо розділити. І хоч ми, грішні істоти, ніколи не зрівняємося з образом Ісуса, завдяки Божій благодаті нам слід прагнути наслідувати Його. Відновити в людині образ Творця, повернути ї до задуманої досконалості, сприяти розвитку тіла, розуму й душі – усе це відбувається під впливом викупної сили благодаті. Саме це Бог бажає зробити для Свого народу, щоби підготувати його до Свого повернення.

`Порівнюючи себе з Ісусом, ми можемо легко розчаруватися. Як зосередженість на Голгофському хресті та його значенні захищає нас від розчарування в тому, що ми бачимо в собі, порівняно з тим, що бачимо в Ісусові?`