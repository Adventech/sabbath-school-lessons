---
title:  "Смерть у грішному світі"
date:   01/10/2022
---

### Біблійні тексти для дослідження
Бут. 2:16, 17; 3:1–7; Івана 5:28, 29; Римл. 5:12; 2 Кор. 5:21.

> <p>Пам’ятний вірш</p>
> «Бо як через одну людину гріх увійшов у світ, а з гріхом і смерть, так у всіх людей увійшла смерть, тому що всі згрішили» (Римл. 5:12).

Христос був Божественним Посередником, через Якого Бог створив Усесвіт і Землю (Івана 1:1–3, 10; Колос. 1:16; Євр. 1:2). Та коли Бог Отець виявив таку особливу честь Христові й оголосив, що Вони разом створять цей світ, «Люцифер був сповнений ревнощів і заздрощів до Ісуса Христа» (Е. Уайт. Історія викуплення. С. 14) і склав змову проти Нього.

Вигнаний із Небес, сатана вирішив «зруйнувати щастя Адама та Єви» на Землі, «знаючи, що це неодмінно засмутить усіх небожителів». Він уявляв: «Якщо йому вдасться оманою схилити їх до непослуху, Бог передбачить певний засіб, за допомогою якого вони зможуть бути прощені, і тоді в нього й усіх бунтівних ангелів з’явиться нагода скористатися разом з людьми Божою милістю» (Там само. С. 27). Цілком усвідомлюючи стратегію сатани, Бог попередив Адама і Єву не піддаватися спокусі (Бут. 2:16, 17). Навіть коли світ був досконалим бездоганним, для людей уже існували чіткі обмеження, яких вони мали дотримуватися.

Протягом цього тижня ми будемо розмірковувати про гріхопадіння Адама та Єви; про те, як гріх і смерть захопили наш світ і як ще в Едемі Господь посіяв насіння надії для всього людства.