---
title:  "Старозавітна надія на воскресіння"
date:   15/10/2022
---

### Біблійні тексти для дослідження
Йова 19:25–27; 1 Тим. 6:16; Псал. 49; 71; Ісаї 26:14, 19; Дан. 12.

> <p>Пам’ятний вірш</p>
> «Авраам, будучи випробовуваний вірою, привів Ісаака і, маючи обітниці, приносив у жертву єдинородного сина… Бо він зрозумів, що Бог має силу воскресити з мертвих, тому й одержав його як прообраз» (Євр. 11:17, 19).

Надія старозавітних Божих дітей була заснована не на грецьких теоріях про природне безсмертя душі, а на біблійному вченні про воскресіння мертвих.

Та як може ожити вже неживе людське тіло, яке під час кремації перетворилося на попіл або знищене іншим способом? Як можна відновити того, хто помер сторіччя чи навіть тисячоліття тому?

Ці запитання змушують замислитися про таємницю життя. Ми живі й насолоджуємося життям, яке Бог милостиво дає нам щодня. Навіть не замислюючись про надприродне походження життя, ми знаємо, що на початку Бог силою Свого слова створив життя з неживого (Бут. 1; Псал. 33:6, 9). Гос­подь зміг створити життя на Землі з нічого (давн. євр. бара; лат. ex nihilo), то чому ж ми сумніваємося в Його здатності відновити життя й особистість померлої людини?

Цього тижня ми розглянемо, як відкривалося знання про останнє воскресіння за часів Старого Завіту. Особливу увагу приділимо висловлюванням Йова, деяких псалмистів, пророків Ісаї та Даниїла.