---
title:  "Для подальшого дослідження"
date:   21/10/2022
---

Е. Уайт «Пророки і царі», розділ «Видіння майбутньої слави» (С. 722-733).

Сучасна наука навчає, що вся матерія складається з атомів, а ті – з менших частинок, кварків і лептонів, які вважають будівельними блоками всієї фізичної реальності. Якщо в основі фізичного світу лежать кварки й лептони, то хіба не може Бог, Який не тільки створив, а й підтримує цей світ, просто переконфігурувати кварки й лептони, коли настане час воскресити нас? Висміюючи воскресіння, атеїст Бертран Рассел запитав, що відбувається з тими, кого з’їли канібали, адже їхні тіла тепер є частиною людожерів, і хто що отримає при воскресінні? Та припустимо, що Господь просто візьме кварки й лептони, основні будівельні блоки існування, і на основі інформації, якою Він володіє про кожного з нас, реконструює нас із цих кварків і лептонів. Йому не потрібні початкові тіла, підійдуть найменші частки. Або Він може просто створити нові кварки й лептони і використовувати їх. Хай там що, Бог, Який створив Усесвіт, може відтворити і нас, що Він й обіцяє зробити при воскресінні мертвих.

«Життєдавець покличе Своїх викуплених при першому воскресінні, і до тієї переможної години, коли прозвучить остання труба й величезна армія здобуде вічну перемогу, кожен померлий святий буде збережений у безпеці, як дорогоцінний камінь, відомий Богові на ім’я. Силою Спасителя, Який перебував у них за життя, і завдяки тому, що вони були учасниками Божественної природи, вони воскреснуть із мертвих» (Ellen G. White Comments. The SDA Bible Commentary. Vol. 4. P. 1143).

**Питання для обговорення**

`1. У Всесвіті існує близько двох трильйонів галактик (хоч учені нещодавно змінили цю цифру), кожна з яких складається з десятків і сотень мільярдів зірок. У деяких із цих зірок є планети, що обертаються навколо них, як планети в нашій Сонячній системі обертаються навколо Сонця. А тепер подумайте про неймовірну силу Бога, Який не тільки створив усі ці зірки, а й підтримує їхнє існування та кожній дає ймення (Псал. 147:4). Як ця дивовижна реальність відкриває нам незбагненну могутність Бога? Чому Він напевне зможе здійснити навіть таке чудо, як воскресіння?`

`2. Розділ 11 Послання до євреїв описує віру й надію багатьох героїв віри стародавніх часів. Як цей розділ може збагатити наше розуміння надії, яка підтримувала старозавітних Божих дітей ще до воскресіння Ісуса?`