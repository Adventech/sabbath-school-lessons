---
title:  "Усе нове"
date:   24/12/2022
---

### Біблійні тексти для дослідження
2 Петра 3:13; Об’явл. 21:3, 22; 22:3–5; 1 Івана 3:2, 3; 1 Петра 1:22; Ісаї 25:8.

> <p>Пам’ятний вірш</p>
> «І сказав Той, Хто сидить на престолі: Ось творю все нове! І каже: Напиши, бо ці слова правдиві й вірні!» (Об’явл. 21:5).

Біблія дає нам надію: «Ми за Його обітницею чекаємо нових небес і нової землі, в яких проживає праведність» (2 Петра 3:13).

Проте для деяких обітниця «нових небес і нової землі» видається фантастикою, вигадкою можновладців, які використовують надію на потойбічне життя, щоби підкорити маси. Основна ідея цієї вигадки така: хоч зараз важко, колись ви отримаєте свою нагороду на Небесах.

Справді, деякі люди використовували біблійну надію на майбутнє для певних цілей, однак таке зловживання не скасовує істинності цієї обітниці щодо нового неба й нової землі.

Останніми днями «кепкуни» висміюватимуть благословенну надію віруючих (2 Петра 3:3–7). Однак таку поведінку цих «кепкунів» можна розглядати як ще один доказ істинності пророцтв Божого Слова, оскільки їхні глузування – це біблійне передбачення, що збулося.

Протягом тижня ми будемо розмірковувати про славну обітницю нового неба й нової землі, зокрема про Небесний храм, присутність Господа, вічність без смерті та сліз і, звичайно, остаточне торжество Божої любові.