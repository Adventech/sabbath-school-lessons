---
title:  "Для подальшого дослідження"
date:   30/12/2022
---

Еллен Уайт «Велика боротьба», розділ «Боротьба закінчена» (С. 674-678).

«Хрест Христа буде предметом вивчення та прославлення викупленими протягом вічності. У Христі прославленому вони бачитимуть розп’ятого Христа. Спасенні ніколи не забудуть, що Той, Чия сила створила незліченні світи і керує їхнім рухом у безмежному просторі, Улюблений Божий, Велич Небес, перед Яким схиляються херувими і серафими, – принизив Себе, щоб підняти грішну людину; поніс на Собі вину й ганьбу за гріх; переніс розлуку з Отцем, коли Той закрив від Нього Своє лице, доки скорбота і горе гинучого світу не розбили Його серце і не позбавили життя на Голгофському хресті. Те, що Творець усіх світів, Вершитель долі всіх людей відмовився від Своєї слави та принизив Себе з любові до людини, – буде постійно викликати подив і захоплення мешканців Усесвіту» (Е. Уайт. Велика боротьба. С. 651).

«Велика боротьба закінчена. Гріха й грішників більше нема. Усесвіт – чистий. У всьому незліченному творінні б’ється один пульс гармонії та радості Від Того, Хто створив усе це. Течуть потоки життя, світла та щастя в усі простори безмежного світу. Від найменшого атома до найбільших галактик – усе живе й неживе в своїй незатьмареній красі та досконалій радості свідчить про те, що “Бог є любов”» (Е. Уайт. Велика боротьба. С. 678).

**Питання для обговорення**

`1. Багато секулярних християн живуть так, ніби цей світ існуватиме вічно (Луки 12:16–21). Чи можемо ми врівноважити земні ідеали з нашими небесними пріоритетами? Як при цьому остерігатися того, про що попереджав Ісус в розділі 12 Євангелія від Луки?`

`2. Якщо рай починається тут, на Землі, що потрібно робити, щоб утілити небесні принципи у своєму особистому житті й у наших сім’ях?`

`3. Подумайте над запитанням, поставленим наприкінці уроку за неділю. У чому логіка песимізму тих, хто не вірить у вічне життя? Водночас деякі із цих людей ніби живуть досить «щасливим» життям, навіть не маючи жодних надій на майбутнє. Як це в них виходить? Тобто як вони можуть пояснити все, що відбувається в житті, і навіть бути задоволеними, не маючи жодної надії за межами цього життя?`