---
title:  "Перемога Христа над смертю"
date:   05/11/2022
---

### Біблійні тексти для дослідження
Матв. 27:62–66; Івана 10:17, 18; Матв. 27:51–53; Івана 20:11–29; 1 Кор. 15:5–8.

> <p>Пам’ятний вірш</p>
> «І коли я Його побачив, то впав Йому до ніг, наче мертвий. А Він поклав Свою правицю на мене та й промовив: Не бійся! Я Перший, і Останній, і Живий. І був Я мертвий, і ось Я живий на віки віків. І Я маю ключі від смерті й від аду» (Об’явл. 1:17, 18).

Віра у воскресіння Ісуса посідає центральне місце в християнстві. Павло переконливо наголошував на цьому: «Адже коли мертві не воскресають, то й Христос не воскрес. Якщо ж Христос не воскрес, тоді віра ваша марна: ви все ще в гріхах ваших. Тоді й ті, які впокоїлися в Христі, загинули!» (1 Кор. 15:16–18). Цього тижня ми розглянемо цей текст докладніше.

Павло надавав величезного значення смерті Христа й важливості цієї події. Він написав: «Бо я вважав за правильне не знати серед вас нічого, крім Ісуса Христа, і то розп’ятого» (1 Кор. 2:2). Однак смерть Христа не дарувала б нам спасіння, якби Він не воскрес. Ось наскільки важливо воскресіння Спасителя для всієї християнської віри та Плану спасіння.

Однак складно зрозуміти, чому воскресіння Христа (а разом з Ним і наше воскресіння) настільки важливе, якщо вірити (як багато хто робить), що померлі в Христі вже насолоджуються небесним блаженством, оскільки вони «повернулися додому і перебувають з Господом».

Окрім цих питань, протягом тижня ми розглянемо воскресіння Христа й переконливі докази, що підтверджують його реальність.