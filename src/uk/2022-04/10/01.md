---
title:  "Пекельний вогонь"
date:   26/11/2022
---

### Біблійні тексти для дослідження
Марка 9:42–48; Мал. 4:1; Юди 7; 1 Тим. 2:5; Дії 2:29, 34, 35; 1 Івана 5:3–12.

> <p>Пам’ятний вірш</p>
> «Усе досліджуйте, держіться доброго» (1 Сол. 5:21).

Італійський поет Данте Аліг’єрі (1265–1321) написав відомий твір «Божественна комедія», у якому йдеться про вигадану подорож душі після смерті. За його версією душа потрапляє або в пекло, розташоване в глибинах землі, або в чистилище (де людська душа може очиститися та стати гідною вознесіння на Небеса), або в рай до Самого Бога.

Хоча це лише поетична художня література, слова Данте зрештою вплинули на християнське богослов’я, особливо на римсько-католицьке вчення. Уявлення про те, що безсмертна душа потрапляє або в пекло, або в чистилище, або до раю, є основним для цієї церкви. Багато консервативних протестантських деномінацій також вірять у безсмертну душу, яка після смерті возноситься в рай або спускається в пекло. Справді, якщо людська душа ніколи не вмирає, то після смерті тіла вона має кудись піти. По суті, хибне розуміння людської природи призвело до жахливих теологічних спотворень.

Цього тижня ми розглянемо деякі з таких теорій, а також біблійний погляд на те, що відбувається після смерті.