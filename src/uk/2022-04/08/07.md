---
title:  "Для подальшого дослідження"
date:   18/11/2022
---

Е. Уайт «Дії Апостолів», розділи «Послання до солунян» (С. 255-268), «Покликані досягати високих моральних стандартів» (С. 309-322).

«Римляни, – писав Стівен Кейв, – добре знали: християни вірять, що одного разу вони у своєму ж тілі встануть із могили; римляни робили все можливе, щоб посміятися із цих надій і завадити їм. У звіті про переслідування в Галлії 177 року н. е. зазначено, що мученики були спочатку страчені, а їхні трупи залишили гнити непохованими протягом шести днів. Після цього їх спалили, а попіл кинули в річку Рона: «Тепер подивимося, чи вони воскреснуть», – говорили римляни» (Stephen Cave. Immortality: The Quest to Live Forever and How It Drives Civilization (New York: Crown Publishers, 2012). Pp. 104, 105).

Цей невеликий наочний урок теологічного скептицизму, хоч би яким драматичним він не був, не має значення, адже він не спростовує біблійної обітниці про воскресіння. Сила, яка воскресила Ісуса з мертвих, може зробити те саме і для нас незалежно від стану нашого тіла. Адже якщо ця сама Божа сила створила й підтримує весь космос, вона, безумовно, зможе перетворити живих і воскресити мертвих.

«“Померлих в Ісусі Бог приведе з Ним”, – писав Павло. Багато хто тлумачить цей уривок, запевняючи, що померлі прийдуть з Небес разом із Христом. Проте Павло мав на думці інше: як Христос воскрес із мертвих, так Бог викличе з могил померлих святих і візьме їх із Собою на Небо. Яка дорогоцінна втіха! Яка славна надія не тільки для церкви в Солуні, але й для всіх християн на Землі!» (Е. Уайт. Дії апостолів. С. 259).

**Питання для обговорення**

`1. Хтось сказав: «Смерть знищує нас… Знищує повністю, не залишивши й сліду, у такий спосіб знищуючи сам сенс життя». І автор цих слів має рацію. Чи є в нас надія проти такої безглуздості?`

`2. Як можна узгодити прагнення до досконалості (Филп. 3:12–16) з тим, що ми матимемо нетлінну безгрішну природу лише під час Другого приходу Христа (1 Кор. 15:50–55)?`

`3. Як ми можемо допомогти людям, захопленим ідеєю «таємного вознесіння», зрозуміти, чому це вчення хибне?`

`4. Ще раз прочитайте 1 Кор. 15:12–19. Що в цих віршах переконливо доводить: померлі насправді сплять, а не перебувають на Небі з Ісусом? Який сенс у цих віршах, якщо померлі праведники вже перебувають на Небесах із Господом?`