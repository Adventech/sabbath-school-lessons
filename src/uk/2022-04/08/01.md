---
title:  "Новозавітна надія"
date:   12/11/2022
---

### Біблійні тексти для дослідження
1 Кор. 15:12–19; 15:51–55; Івана 14:1–3; 6:26–51; 1 Сол. 4:13–18.

> <p>Пам’ятний вірш</p>
> «А свідчення це, що Бог дав нам вічне життя, і це життя – в Його Сині. Хто має Сина, той має життя; хто не має Божого Сина, той не має життя» (1 Івана 5:11, 12).

Хоч Новий Завіт був написаний давньогрецькою мовою, усі автори (крім Луки) були євреями, і вони, безперечно, підходили до природи людини з єврейської холістичної точки зору, а не з грецької, язичницької.

Для Христа й апостолів вістка надії, вістка про Другий прихід, була не новою ідеєю, а вираженням надії Старого Завіту, уже виплеканої патріархами та пророками. Наприклад, Христос зазначив, що Авраам бачив день Його Приходу і радів йому (Івана 8:56). Юда говорив, що Єнох пророкував про Другий прихід (Юди 14, 15). І в Посланні до євреїв ідеться про те, що герої віри чекали на небесну нагороду, яку вони отримають тоді, коли й ми одержимо нашу – під час Другого приходу Христа (Євр. 11:39, 40). Це твердження було би безглуздим, якби їхні душі вже перебували з Господом на Небесах.

Підкреслюючи, що тільки ті, хто перебуває в Христі, мають вічне життя (1 Івана 5:11, 12), апостол спростовує теорію природного безсмертя душі. Воістину, без спасенних взаємин з Христом немає вічного життя. Отже, новозавітна надія – це надія, зосереджена на Христі, і немає іншої надії на те, що наше смертне існування якось стане безсмертним.