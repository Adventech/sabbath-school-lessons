---
title:  "Для подальшого дослідження"
date:   30/09/2022
---

Е. Уайт «Патріархи і пророки», розділ «Чому було допущено гріх?» (С. 33-43); «Велика боротьба», розділ «Чому існують зло страждання» (С. 492-504).

«Не було жодної надії на викуплення тих [сатани і його ангелів], які були свідками невимовної небесної слави й насолоджувалися нею, бачили неймовірну велич Бога і в присутності всієї цієї слави повстали проти Нього. Не було нових дивовижних проявів піднесеної сили Бога, які могли б справити на них таке саме глибоке враження, як ті, що вони вже бачили й відчули. Якщо вони змогли повстати в присутності невимовної слави, їх уже неможливо було переконати, помістивши в сприятливіші умови. Не існувало такої влади, ні більш значних висот і глибин нескінченної слави, які змогли б подолати їхні заздрісні сумніви й бунтівне ремствування. Їхня провина та їхнє покарання мали бути пропорційні їхнім високим привілеям у небесних оселях» (Ellen G. White. Confrontation. P. 21).

«Від самого початку Бог і Христос знали про відступництво сатани й падіння людини через оманливу силу відступника. Бог не запланував існування гріха, натомість передбачив його виникнення й ужив заходів, щоб діяти відповідно до критичної ситуації. Наскільки ж сильною була Його любов до світу, що Він погодився віддати Свого Єдинородного Сина, “щоб кожний, хто вірить у Нього, не загинув, але мав життя вічне”» (Е. Уайт. Бажання віків. С. 22).

**Питання для обговорення**

`1. Чи несе Бог відповідальність за походження й існування зла в нашому світі?`

`2. Чому Голгофський подвиг Христа має найважливіше значення для розуміння походження зла?`

`3. Після стількох тисячоліть гріха та страждань у світі сатана має усвідомлювати трагічні наслідки свого повстання. Чому ж він продовжує боротися проти Бога?`

`4. У Матв. 5:43–48 Христос говорить про безумовну любов Бога до всіх людей як про зразок для наших стосунків. Як ви можете точніше відобразити цей зразок у своїй сім’ї та церкві?`

`5. Апостол Петро попереджає нас про те, що «диявол – ходить і ричить, мов лев, шукаючи, кого б поглинути» (1 Петра 5:8). Прочитайте також Ефес. 6:10–20. Як ми можемо «протистояти підступності диявола» (Ефес. 6:11)?`