---
title:  "Повстання в досконалому всесвіті"
date:   24/09/2022
---

### Біблійні тексти для дослідження
1 Івана 4:8, 16; 4:7–16; Єзек. 28:12–19; Ісаї 14:12–15; Об’явл. 12.

> <p>Пам’ятний вірш</p>
> «Як спав ти з небес, о сину зірниці досвітньої, ясна зоре, ти розбився об землю, погромнику людів!» (Ісаї 14:12).

Багато мислителів намагалося пояснити походження зла. Дехто припускає, що зло існувало завжди, адже, на їхню думку, добро можна оцінити лише у протиставленні зі злом. Інші вважають, що світ був створений досконалим, але якось виникло зло. Наприклад, згідно з грецькою міфологією, зло з’явилося тоді, коли допитлива Пандора відкрила запечатаний ящик, з якого вилетіло все зло світу (проте цей міф не пояснює походження зла, нібито захованого в ящику).

Біблія навчає, що наш люблячий Бог усемогутній (1 Хронік 29:10, 11) і досконалий (Матв. 5:48). Усе, що Він робить, також має бути досконалим (П. Зак. 32:4), зокрема і створений Ним світ. Як у досконалому світі могли виникнути зло та гріх? Буття 3 пояснює, що гріх, зло та смерть з’явилися в нашому світі через гріхопадіння Адама та Єви.

Проте така відповідь порушує іншу проблему. Адже ще до гріхопадіння зло вже існувало й виявило себе через «змія», який обманув Єву (Бут. 3:1–5). Отже, необхідно повернутися ще далі в часі, до гріхопадіння, щоб знайти витоки того зла, яке домінує в нашому світі й може зробити наше життя нещасливим.