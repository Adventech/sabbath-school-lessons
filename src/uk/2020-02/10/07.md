---
title:  Для подальшого дослідження
date:   05/06/2020
---

Прочитайте розділ «Давид і Голіят» (С. 643-648) з книги Еллен Уайт «Патріархи і пророки», розділи «Єзекія» (С. 331339), «Повалення асирійського ярма» (С. 349-366) з книги «Пророки і царі», а також розділ «Методи вивчення Біблії» (С. 307-315) з книги «Офіційні заяви, рекомендації та інші документи Церкви АСД».

«Біблія – найбільш стародавній і всеосяжний історичний документ, яким володіють люди. З найперших її сторінок струменіє свіже й невичерпне джерело вічних істин і впродовж віків Божественна рука зберігає її чистоту. Вона висвітлює далеке минуле, у яке марно намагається проникнути розум дослідника. Тільки в Божому Слові ми споглядаємо силу, яка заклала основи Землі та розпростерла небеса. Лише тут ми знаходимо достовірну розповідь про походження народів. Тільки в ній представлена історія людського роду, не заплямована людською гордістю й упередженістю» (Е. Уайт. Виховання. С. 173).

«Людина, яка знає Бога і Його Слово, твердо вірить у Божественність Святого Письма. Вона не перевіряє Біблію науковими теоріями. Навпаки, усі людські поняття і теорії вона випробовує цим безпомилковим мірилом. Вона знає, що Слово Боже є істина, а істина ніколи не суперечить сама собі; усе, що в так званій науці суперечить істині Божественного об'явлення, є лише людською здогадкою.

Істинно мудрому науковому дослідженню відкриваються великі сфери думки та інформації» (Е. Уайт. Свідчення для Церкви. Т. 8. С. 325).
**Питання для обговорення:**

`Обговоріть останнє запитання за середу. Археологічні докази, що підтверджують біблійну історію, важливі. Та якими будуть наслідки, якщо знайдені археологічні докази будуть витлумачені так, що почнуть суперечити біблійній історії? Як імовірність такого тлумачення підтверджує факт, що ми повинні покладатися на Слово Боже незалежно від заяв археології або інших наук`?

`Поміркуйте про всі біблійні пророцтва, які здійснилися в минулому і які з сучасного погляду ми можемо розглядати як виконані. Наприклад, про більшість царств із Дан. 2 і 7. Як на прикладі цих пророцтв, здійснених в історії, ми можемо довіряти Господу щодо провіщень, які ще не справдилися?`
