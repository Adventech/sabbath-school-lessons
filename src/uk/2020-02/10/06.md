---
title:  Віра та історія
date:   04/06/2020
---

Ми не живемо у вакуумі. Наш вибір впливає не тільки на нас самих, але й на інших. Так само багато вірних Богові, які жили в минулому, своїм життям справили величезний вплив на майбутнє інших людей. У присвяченому вірі 11-му розділі Послання до євреїв ми знаходимо загальний опис такого впливу багатьох стародавніх героїв віри.

`Прочитайте Євр. 11. Які уроки ми можемо почерпнути, вивчаючи життя цих героїв віри?`

`Енох`

`Ной`

`Авраам`

`Сарра`

`Йосип`

`Мойсей`

`Рахав`

`Самсон`

По-справжньому вірити – це не просто теоретично вірити в когось або в щось, а й діяти відповідно до своєї віри. Саме віра спонукає до вчинків. Праведність – це віра в дії. Тільки така віра змінює історію. Кожна дія віри повинна ґрунтуватися на Слові Божому.

Ной діяв вірою, коли будував ковчег, довіряючи Божому Слову більше, ніж своєму досвіду й логіці. Оскільки раніше ніколи не було дощу, життєвий досвід і логічні міркування переконували, що потопу не може бути. Однак Ной послухав Бога, і людський рід був врятований.

Авраам, якого в той час ще називали Аврамом, залишив Ур у Південній Месопотамії, найбільш розвинене місто світу того часу, і вийшов, не знаючи, куди Бог його поведе. Однак він вирішив діяти згідно зі Словом Божим. Мойсей вважав за краще бути пастухом, провадити Божий народ у Землю обітовану, а не стати правителем Єгипту, найбільшої імперії давнини. Він довірився голосу Всемогутнього, Який звернувся до нього з палаючого куща.

Рахав вирішила повірити розповідям про Боже звільнення, захистила двох посланців, і увійшла до родоводу Ісуса. Як мало ми знаємо про вплив наших рішень на життя багатьох людей у цьому поколінні і в прийдешніх!

`Які найважливіші рішення вам належить прийняти? Що визначає ваш вибір?`
