---
title:  Для подальшого дослідження
date:   22/05/2020
---

Прочитайте розділи «Творіння» (С. 44-51) і «Буквальний тиждень» (С. 111-116) з книги Еллен Уайт «Патріархи і пророки».

«Докази, засновані на порівняльних, літературних, лінгвістичних та інших аналізах біблійного тексту, узгоджуються на всіх рівнях і ведуть до єдиного висновку: слово йом («день») у першому розділі книги Буття означає буквальний 24-годинний день.

Автор першого розділу книги Буття не міг би вибрати більш вичерпний спосіб висловити ідею буквального дня, ніж обраний ним» (Герхард Хазел. Дні творіння в першому розділі Буття: буквальні дні або символічні періоди? С. 30, 31).

«Найбільші уми, якщо їх не спрямовує Слово Боже, збентежені, намагаючись з'ясувати співвідношення між наукою і одкровенням. Творець і Його діла перебувають за межею їхнього розуміння; і оскільки Його діяння природними законами пояснити неможливо, біблійну історію оголошують недостовірною» (Е. Уайт. Свідчення для Церкви. Т. 8. С. 258).
**Питання для обговорення:**

`Прочитайте наведену вище цитату Еллен Уайт. Як часто в наш час можна побачити схожу ситуацію, коли навіть деякі, що сповідують себе християнами, зустрічаючись із заявами науки, автоматично ставлять їх вище за біблійну розповідь, у результаті чого, за словами Еллен Уайт, «біблійну історію оголошують недостовірною»?`

`Чому неможливо правильно сприймати Біблію, приймаючи теорію теїстичної еволюції? Якщо ви знайомі з прибічником теїстичної еволюції, який проголошує себе християнином, попросіть його пояснити смерть Ісуса на хресті у світлі того, що написав Павло (див. Римл. 5) про прямий зв'язок між гріхопадінням Адама і смертю Ісуса на хресті. Яким може бути його пояснення?`

`Якщо Писання є Божим об'явленням, то хіба розум віруючих не відкривається для великої реальності, описаної в Біблії? Як інші люди можуть називати розум християн «закритим», тоді як насправді вони відкривають розум для істин Письма, які були надіслані безмежним Богом? Фактично атеїстичний, матеріалістичний погляд на світ значно вужчий, ніж християнський світогляд.`

`Як ми, віруючі люди, залишаючись вірними Богу, можемо послужити тим, хто відстоює чужу суспільству позицію щодо статевої ідентичності? Чому ми не повинні бути людьми, які кидають у них каміння, навіть якщо вони, як схоплена в перелюбі жінка, винні в гріху?`
