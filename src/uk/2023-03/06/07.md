---
title:  Для подальшого дослідження
date:   04/08/2023
---

Прочитайте в книзі Еллен Уайт «Велика боротьба» розділ «Пробудження в наші дні» (С. 461–478).

«Як ми можемо узгодити наш карликовий духовний стан із цим уривком [Ефес. 3:14–19] про повноту знання, яким ми маємо честь володіти? Який вигляд маємо в очах Неба ми, які отримали такі щедрі духовні й матеріальні переваги для зростання в благодаті, але так і не скористалися ними?

Апостол написав ці слова не для того, щоб мучити нас, обманювати, завищувати наші очікування й розчарувати в нашому досвіді. Він написав їх, щоб показати нам, якими ми можемо і маємо бути, якщо бажаємо стати спадкоємцями Божого Царства. Як ми можемо працювати разом з Богом, якщо маємо карликовий досвід? Ми знаємо про переваги християнина і повинні прагнути того глибокого духовного розуміння в Божих ділах, якого Господь бажає нам.

Чи віримо ми Біблії? Чи справді віримо, що можемо досягти пізнання Бога, про яке говорить цей уривок? Чи віримо ми кожному слову, що виходить з Божих уст? Чи віримо словам пророків та апостолів, словам Ісуса Христа, Який є Автором світла й кожного благословення і в Якому перебувають усі багатства й повнота? Чи віримо ми в Бога і в Його Сина?» (Ellen G. White. Advent Review and Sabbath Herald. October 1, 1889).

**Запитання для обговорення**:

`Порівняйте славослів’я Павла в текстах Ефес. 3:20, 21 з іншим славослів’ям у Новому Завіті: Римл. 11:33–36; Филп. 4:20; 2 Петра 3:18 (частина 2); Юди 24, 25. Які теми й ідеї викладено в цих текстах? Як ми можемо навчитися так само прославляти нашого Бога?`

`У своєму Посланні до ефесян апостол Павло чотири рази вживає слово «повнота» (Ефес. 1:10, 23; 3:19; 4:13). Як ви вважаєте, чому це поняття важливе для Павла?`

`У третьому розділі свого Послання Павло прославляє Божі діла. Яке з них найбільше надихає вас? Чому?`

`Першу частину Послання до ефесян Павло завершує так само, як і почав (Ефес. 1:3–21), використовуючи мову молитви та хвали. Апостол захоплено радіє з Божої сили, яка присутня в житті віруючих через Христа і Духа (Ефес. 3:16–21). Згідно з наведеною вище цитатою Е. Уайт, як ми можемо краще відчути цю силу у своєму житті?`