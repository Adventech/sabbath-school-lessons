---
title:  Таємниця Євангелія
date:   29/07/2023
---

### Біблійні тексти для дослідження
Ефес. 3; Йова 11:5–9; Єзек. 43:13–16; Амоса 7:7, 8; Об’явл. 11:1, 2.

> <p>Пам’ятний вірш</p>
> «А Тому, Хто силою, яка діє в нас, може зробити значно більше всього, що ми просимо або думає- мо, — Йому слава в Церкві й у Христі Ісусі на всі покоління і навіки-віків, амінь» (Ефес. 3:20, 21).

У третьому розділі Послання до ефесян Павло викладає істину, про яку вже говорив раніше: «Що і язичники є співспадкоємцями, одним тілом і співучасниками обітниці в Ісусі Христі через Євангеліє» (вірш 6). Хоч ця істина, можливо, не є відкриттям для сьогоднішньої Церкви, яка здебільшого складається з язичників, для багатьох читачів Павла вона була радикально нова.

Далі Павло натхненно пише про своє покликання проповідувати язичникам Євангеліє Ісуса Христа. Ми також дізнаємося про труднощі апостола, пов’язані із цим служінням, зокрема про його перебування в римській в’язниці.

Павло викладає своє «розуміння Христової таємниці», а саме: у Церкві язичники мають рівні права зі своїми єврейськими братами. Ми відчуваємо його переживання за Церкву та її всесвітню місію; чуємо, як він молиться, віддаючи хвалу Богові за Його благодать, явлену через Церкву.

Вивчаючи урок цього тижня, ми зможемо розділити радість і натхнення апостола, приєднавшись до його проповіді Євангелія.