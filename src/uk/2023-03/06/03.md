---
title:  Таємниця Євангелія, Яка Не Була Виявлена
date:   31/07/2023
---

`Яку таємницю було довірено Павлові? Ефес. 3:1–6.`

Досліджуючи уривок Ефес. 3:1–6, зверніть увагу на такі моменти:

1\) Павло пише цю частину Послання саме віруючим із язичників у домашніх церквах Ефеса (вірш 1).

2\) Апостол стверджує, що йому дана «Божа благодать» для віруючих із язичників (вірш 2). Він покликаний просвітити всіх, у чому полягає здійснення таємниці (тобто управління, керівництва, організації, плану) Божої благодаті, і благовістити язичникам «незбагненне багатство Христа» (Ефес. 3:7–9).

3\) Павло повідомляє, що йому була відкрита таємниця, про яку він уже згадував у своєму Посланні (див. Ефес. 1:9, 10; 2:11–22), «Христова таємниця» (Ефес. 3:3, 4). І Господь доручив йому проголошувати Євангеліє язичникам.

4\) Не лише апостол Павло отримав об’явлення про цю таємницю. Святий Дух відкрив її також «святим апостолам і пророкам», причому настільки, що це об’явлення перевершило об’явлення Божого плану попереднім поколінням (Ефес. 3:5). Тут слово «пророки», імовірно, стосується не пророків Старого Завіту, а тих віруючих, які мали дар пророцтва і використовували його в ранніх християнських домашніх церквах. Раніше прихована таємниця тепер була відкрита.

5\) Павло ясно викладає суть цієї таємниці: «Що і язичники є співспадкоємцями, одним тілом і співучасниками обітниці в Ісусі Христі через Євангеліє» (Ефес. 3:6).

Павло всією душею любить Євангеліє, особливо відображене в Церкві, яка складається як з юдеїв, так і з язичників. Ці дві групи стали «будівельними блоками» нової Божої спільноти, Його нової «марки» людства, Церкви (див. Ефес. 2:14–16). Можна сказати, що тепер вони з ворогів стали «співспадкоємцями, одним тілом» і «співучасниками» євангельської обітниці (див. Ефес. 3:6).

`Які ваші погляди можуть суперечити всеосяжному характеру Євангелія? Як ви можете позбутися таких поглядів?`