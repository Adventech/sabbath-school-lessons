---
title:  'Єдине викуплення: хрест і Церква'
date:   22/07/2023
---

### Біблійні тексти для дослідження
Ефес. 2:11–22; Римл. 3:31; 7:12; Ісаї 52:7; 57:19; Івана 14:27; 1 Кор. 3:9–17.

> <p>Пам’ятний вірш</p>
> «А нині, в Ісусі Христі, ви, які колись були далекими, кров’ю Христа стали близькими. Адже Він — наш мир, Який зробив з двох одне, зруйнував Своїм тілом се- рединну перегородку — ворожнечу» (Ефес. 2:13, 14).

Уявіть, що ви — язичник, грек, який повірив у Бога юдеїв. Ви залишили поклоніння багатьом богам і прийняли єдиного істинного Бога. Тепер, ідучи прекрасними дворами повз рифлені колони Єрусалимського храму, ви чуєте хвалу, яка закликає вас до поклоніння. Та раптом опиняєтеся перед кам’яною метровою стіною, на якій через кожні кілька метрів вигравірувано латинською та грецькою мовами попередження про те, що жоден чужинець не може ввійти за межі цієї огорожі навколо храму. Той, хто порушить цю заборону, сам буде винний у своїй смерті. Прочитавши таке суворе застереження, ви почуваєтеся відчуженим, знедоленим і приниженим.

У текстах Ефес. 2:11–22 Павло пише, що хрест Христа докорінно змінює ситуацію, руйнуючи перешкоди та стіни. Голгофський хрест усуває будь-яке відчуження як по вертикалі, так і по горизонталі, примиряючи людей і з Богом, і одне з одним. Завдяки Своєму подвигу на хресті Ісус Христос усуває ворожнечу між юдеями та язичниками, даруючи їм мир і створюючи з них «одну Нову Людину» (вірш 15). Разом вони стають новим храмом, разом будуються «Духом в Божу оселю» (вірш 22).

`Що ця істина означає для нас сьогодні?`