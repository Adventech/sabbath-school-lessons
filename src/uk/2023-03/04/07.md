---
title:  Для подальшого дослідження
date:   21/07/2023
---

У Посланні до ефесян апостол Павло, використовуючи життєвий приклад християн Ефеса, викладає всю історію спасіння. Основні етапи цієї історії:

1\. Бог вибрав людей для спасіння «раніше від створення світу» (Ефес. 1:4, 5, 11).

2\. У минулому ефесяни були відчужені, приречені на загибель грішники (див. Ефес. 2:1–3, 11, 12; 4:17–19, 22; 5:8).

3\. Бог у Христі здійснив їхнє спасіння (див. Ефес. 1:7, 8; 2:4–6, 13–19; 5:2, 8, 23, 25, 26).

4\. Ефесяни прийняли Євангеліє (див. Ефес. 1:13). Колись вони були «позбавлені надії» (Ефес. 2:12), а тепер «покликані в одній надії їхнього покликання» (Ефес. 4:4; пор. 1:18).

5\. Нинішнє життя віруючих в Ефесі — це життя учнівства. Хоч вони живуть у часи небезпек і протидії злих сил, проте можуть використовувати ресурси, які запропонував їхній звеличений Господь (див. Ефес. 1:15–23; 2:6; 3:14–21; 4:7–16; 6:10–20).

6\. У період учнівства величезну роль у перетворенні й освяченні віруючих відіграє Святий Дух — завдаток їхньої спадщини (див. Ефес. 1:13, 14). Через Святого Духа вони зміцнюються силою «у внутрішній людині» і «запечатані на день викуплення» (Ефес. 3:16; 4:30).

7\. Під час Другого приходу Господа християни отримають нагороду за свою вірність, одержавши спадщину, уже даровану їм у Христі (Ефес. 2:7; 6:8). Завдяки своїй вірі в Христа, вони отримають своє місце в майбутньому віці, у центрі якого перебуває Господь (див. Ефес. 1:21; 2:7, 19–22; 4:13, 15).

**Запитання для обговорення**:

`Представлена вище панорама — це історія спасіння не лише віруючих у першому столітті, а й кожного з нас. Який зі згаданих етапів цієї історії дає вам найбільшу надію?`

`Як ви вважаєте, чому Павло так часто згадує гріховне минуле своїх адресатів, спонукаючи їх задуматися про своє життя до навернення?`

`Порівняйте короткий виклад Євангелія в Ефес. 2:8–10 з його попереднім викладом у Римл. 1:16, 17. Чим вони схожі, а чим відрізняються один від одного?`

`Хоч добрі діла людини не можуть викупити її, яку роль вони відіграють у Божому Плані спасіння? Ефес. 2:10.`