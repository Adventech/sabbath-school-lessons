---
title:  Для подальшого дослідження
date:   14/07/2023
---

Ось що пише Еллен Уайт про царювання Христа:

«Вознесіння Христа на Небо було знаком того, що Його послідовники отримають обіцяне благословення. На нього вони мали чекати, перш ніж узятися за виконання своєї справи. Христос, увійшовши небесними ворітьми, сів на престол при загальному поклонінні ангелів. Щойно ця церемонія завершилася, Святий Дух щедрими потоками зійшов на учнів і Христос був воістину прославлений тією славою, котру мав у Отця від віковічних часів. Злиття Духа в день П’ятидесятниці було ознакою Неба, що коронація завершилася. Згідно зі Своєю обітницею, Він послав Своїм послідовникам Святого Духа з Неба на знак того, що прийняв усяку владу на Небі й на Землі як Цар і Священник та є Помазаником над Своїм народом» (Дії апостолів. С. 38).

«Отець обнімає Свого Сина та промовляє слово: “І хай поклоняться Йому всі Божі ангели!” (Євр. 1:6). З невимовною радістю начальства, панування й сили визнають верховну владу Князя життя. Ангельський сонм падає ниць перед Ним, а всі небесні двори наповнюються радісними голосами: “Заколений Агнець достойний прийняти силу і багатство, мудрість, міць, честь, славу, благословення!” (Об’явл. 5:12).

Пісні перемоги зливаються зі звуками ангельських арф, і все Небо наповнюється радістю й хвалою. Любов перемогла! Загублене знайдене! Небо дзвенить голосами, які у величних тонах проголошують: “Тому, Хто сидить на престолі, й Агнцеві — благословення, і честь, і слава, і влада на віки віків!” (Об’явл. 5:13)» (Бажання віків. С. 834, 835).

**Запитання для обговорення**:

`Поміркуйте про біблійну концепцію «вже» та «ще ні» щодо вознесіння та прославлення Ісуса. У якому сенсі Ісус уже є Господом усього сущого і демонічні сили вже підкоряються Йому? А в якому сенсі Його повне правління над усім сущим належить до майбутнього, тобто ще ні? (Див. 1 Кор. 15:24–28).`

`Чи усвідомлюєте ви, що Христос сидить на Небесах праворуч Отця? Чому ця істина важлива для вас? Чи не перебуваєте ви під впливом інших, грішних сил, чия влада приречена на провал? Як захиститися від сил зла, які, хоч і переможені, але все ще мають вплив у нашому світі?`