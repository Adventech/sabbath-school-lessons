---
title:  Сила звеличеного Ісуса
date:   08/07/2023
---

### Біблійні тексти для дослідження
Ефес. 1:15–23; 3:14–21; 1 Сол. 5:16–18; П. Зак. 9:29; 1 Кор. 15:20–22; Псал. 110:1.

> <p>Пам’ятний вірш</p>
> «Яка неосяжна велич Його сили в нас, котрі віримо в дію могутності Його сили, що Він її здійснив у Христі, воскресивши Його з мертвих і посадивши праворуч Себе на небесах» (Ефес. 1:19, 20).

Люди завжди прагнуть більшої сили. Наприклад, автовиробник Devel Motors продемонстрував свій новий автомобіль Devel Sixteen (16-циліндровий 12,3-літровий двигун потужністю в 5000 кінських сил; гранична швидкість автомобіля — близько 560 км/год). Ця модель серйозно претендує на звання найшвидшого автомобіля у світі.

А магістральний тягач Peterbilt оснащено трьома реактивними двигунами Pratt&Whitney J34–48. Маючи потужність 36 000 кінських сил, ця вантажівка долає 400 метрів за 6,5 секунд, її максимальна швидкість — 120 км/год.

Жителі Ефеса захоплювалися різними силами й божествами своєї культури. На противагу цьому Павло молиться про те, щоб віруючі ефесяни відчули неосяжну велич сили, яку Бог дає їм у Христі. Ця Божественна сила не вимірюється кінськими силами, а явлена в чотирьох подіях історії спасіння, як-от: (1) воскресіння Ісуса; (2) Його звеличення на Божому престолі; (3) усе підкорене Христу; (4) Христос — Голова Церкви (Ефес. 1:19–23).

Розглядаючи ці чотири події, віруючі можуть почати осягати й відчувати безмежність сили, яку Бог застосовує в їхніх інтересах.