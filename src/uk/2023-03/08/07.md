---
title:  Для подальшого дослідження
date:   18/08/2023
---

«Нехай ваша розмова буде така, щоб ви не потребували покаяння. “І не засмучуйте Святого Божого Духа, Яким ви запечатані на день викуплення”… Якщо у вашому серці є любов, ви будете прагнути утвердити і зміцнити свого брата в найсвятішій вірі. Якщо почуєте слово, що підриває репутацію вашого друга чи брата, не заохочуйте цю зневагу. Це робота ворога. Будь ласка, нагадайте, що Боже Слово забороняє такі розмови» (Ellen G. White. Advent Review and Sabbath Herald. June 5, 1888).

Як би змінилася ваша громада, коли б ви і кожен член Церкви взяли на себе зобов’язання, що складається з наведених нижче тверджень?

1\. Я хочу, щоб мій вплив у сім’ї, громаді та за її межами був позитивний, натхненний, зміцнював віру та піднімав моральний дух (див. Ефес. 4:29).

2\. Згадуючи заклики Христа до єдності й любові, я витрачатиму більше енергії на підтримку тих, хто говорить і чинить правильно, ніж на критику тих, хто помиляється (див. Івана 13:34, 35; 17:20–23; Ефес. 4:1–6; 1 Сол. 5:9–11).

3\. Навіть якщо я не згоден з одновірцем, я виражатиму свою повагу до нього, приймаючи його чесність і відданість Хрис тові. Я висловлюватиму свою думку м’яко і тактовно, а не грубо (див. Ефес. 4:31, 32).

4\. Я житиму радісно, шукаючи будь-яку можливість, аби зміцнювати і заохочувати до любові й добрих діл своїх братів і сестер, чекаючи на повернення Христа (див. Ефес. 4:29, 30; Гал. 6:2; Євр. 10:24, 25).

**Запитання для обговорення**:

`Перегляньте 11 уривків у Посланні до ефесян, де Павло описує, як тісно співпрацюють три Особи Божества, звершуючи служіння для спасіння людства. Як цей акцент формує наше розуміння Божества? Ефес. 1:3–14; 1:15–23; 2:11–18; 2:19–22; 3:1–13; 3:14–19; 4:4–6; 4:17–24; 4:25–32; 5:15–20; 6:10–20 («Господь» у вірші 6:10 — це Христос).`

`Як настанова Павла про християнську мову (див. Ефес. 4:25–32) застосовується в епоху «комп’ютерного спілкування», яке надто часто використовують для кібербулінгу й анонімних злих пліток онлайн?`