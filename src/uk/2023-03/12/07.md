---
title:  Для подальшого дослідження
date:   15/09/2023
---

«Наша праця — наступальна, і як вірні воїни Ісуса, ми повинні нести закривавлений прапор у твердині ворога. Ми боремося “не з тілом і кров’ю, але з началами, з владами, зі світовими правителями темряви цього віку, з піднебесними духами злоби”. Погодившись скласти зброю, опустити закривавлений прапор, стати бранцями та слугами сатани, ми можемо бути вільні від конфлікту та страждань. Проте такий мир можна отримати лише ціною втрати Христа й Небес. Ми не можемо прийняти мир на таких умовах. Нехай буде війна, війна до кінця земної історії, а не мир шляхом відступництва та гріха» (Ellen G. White. The Review and Herald. May 8, 1888).

Як уривок Ефес. 6:10–20 пов’язаний із книгою Об’явлення? Цей уривок пропонує такий самий погляд на події останніх днів, як книга Об’явлення на головну тему битви (див. Об’явл. 12; 16:12–16; 19:17–21; 20:7–10). Як в уривку, так і в книзі Об’явлення сказано, що Божий народ завжди зазнавав нападу ворогів — «піднебесних духів злоби», особливо активних і сильних у нинішньому столітті. І завжди Божий народ підбадьорювали «картини майбутньої вічності». До того ж «обидва сценарії явно вказують на останню битву, коли ворог буде переможений, після чого розпочнеться нова ера», нове століття, у якому «остаточне славне перетворення Божого народу» й «вічна загибель ворога» будуть очевидні (див. Yordan Kalev Zhekov. Eschatology of Ephesians. Osek, Croatia: Evangelical Theological Seminary, 2005. Р. 217, 233–235).

**Запитання для обговорення**:

`Коли у своєму житті ви особливо сильно протистояли силам пітьми? Які стратегії були для вас найкорисніші?`

`Дослідивши уривок Ефес. 6:10–20, як би ви могли допомогти тому, хто здається особливо пригніченим «духами злоби»?`

`Як найбільш ефективно «протистояти підступності диявола» (Ефес. 6:11)? Наприклад, як часто ви відчуваєте, що занадто грішні й зіпсовані, аби бути спасенними? Хто вселяє вам цю думку? Чому в такі моменти ви маєте претендувати на чудові обітниці Ісуса?`