---
title:  Боротьба Проти Сил Зла
date:   14/09/2023
---

`Прочитайте тексти Ефес. 6:10–20. Як ви вважаєте, навіщо Павло перерахував деякі духовні сили зла?`

Павло описує «боротьбу» (Ефес. 6:12), вживаючи грецьке слово пале, одне зі значень якого — «змагання борців вільного стилю». Оскільки боротьбу вважали чудовою підготовкою до бою, це слово підходить для опису бою «зброя проти зброї» і рукопашного бою, які відбуваються під час зіткнення армій. Павло наголошує на реальності боротьби віруючих із силами зла.

Апостол називає ці сили такими термінами: _начала, влади, сили, всяке ім’я, яким іменують, світові правителі темряви цього віку, піднебесні духи злоби._

Використовуючи такі поширені описи, як «всяке ім’я, яким іменують» (Ефес. 1:21) і «піднебесні духи злоби» (Ефес. 6:12), Павло підкреслює, що всі злі надприродні сили підкорені під ноги Хрис та (див. Ефес. 1:22). Однак у будь-якій битві ніколи не слід недооцінювати сили противника. Апостол попереджає: ми чинимо опір не просто людям-ворогам, а «піднебесним духам злоби», очолюваним підступним генералом — дияволом (Ефес. 6:11). Та хоч ми повинні бути напоготові в боротьбі з нашими могутніми ворогами, нам не потрібно боятися їх. Господь присутній з нами в битві (вірш 10) і забезпечив нас найкращою зброєю — Своїми обладунками, «всією Божою зброєю» (вірш 11; пор. Ісаї 59:15–17). Христос надав нам у розпорядження Свої істину, праведність, мир, віру, спасіння та Святого Духа (вірші 13–17). Якщо Бог іде попереду нас, а ми з голови до ніг одягнені в надані Ним обладунки, то не можемо зазнати поразки у війні (див. Римл. 16:20; 1 Кор. 15:22–24; 2 Сол. 2:8).

`Ми усвідомлюємо реальність описаних надприродних сил зла й нашу безпорадність у боротьбі з ними. Як це усвідомлення спонукає нас схопитися за Господа Ісуса, Який не тільки вище від цих сил, а й здобув над ними перемогу?`