---
title:  'Чоловіки та дружини: разом біля хреста'
date:   26/08/2023
---

### Біблійні тексти для дослідження
Ефес. 5:21–33; Филп. 2:3, 4; Єзек. 16:1–14; 2 Кор. 11:1–4; Бут. 2:15–25.

> <p>Пам’ятний вірш</p>
> «Чоловіки, любіть своїх дружин, як Христос полю- бив Церкву й віддав Себе за неї, щоб її освятити, очистивши купіллю води в слові, щоби поставити її Собі славною Церквою, яка не має ні плями, ні вади, і нічого такого подібного, але щоб вона була свята й непорочна» (Ефес. 5:25–27).

В уривку Ефес. 5:21–33 Павло розповідає про виявлення покори одне одному. Спочатку він дає поради дружинам-християнкам (вірші 22–24), далі — чоловікам (вірші 25–32), а наприкінці наставляє і тих, й інших (вірш 33).

Читаючи поради апостола, сучасні читачі Біблії можуть зрозуміти, як воскреслий Христос оцінює наші взаємини. В уривку Ефес. 5:21–6:4 Павло знову актуалізує велику тему Послання — єдність, але тепер уже для християнської сім’ї. Намалювавши портрет старої людини (див. Ефес. 4:22), він вітає створення нової людини (див. Ефес. 2:15). Живучи серед людей цього світу, віруючі виявляють перетворювальну силу Святого Духа (див. Ефес. 2:22; 3:16; 5:18–21; 6:17, 18) і нову етику за прикладом Христа (див. Ефес. 4:13, 15, 20–24, 32; 5:2, 10, 17, 21–33), вказуючи на остаточне виконання Божого плану для Його народу та всього світу.