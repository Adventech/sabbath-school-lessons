---
title:  Для подальшого дослідження
date:   01/09/2023
---

Прочитайте в книзі Е. Уайт «Свідчення для Церкви» (Т. 7) розділ «Обов’язки сімейного життя» (С. 45–50); у книзі «Християнська родина» розділ «Взаємні зобов’язання» (С. 114–120).

Еллен Уайт послідовно закликає шлюбних партнерів відмовитися від спроб контролювати одне одного: «Ані чоловік, ані дружина не повинні робити спроб панувати одне над одним. Не намагайтеся примусити одне одного сліпо підкорятися вашим бажанням. Роблячи так, ви не можете зберегти взаємну любов. Будьте добрі, вибачливі, уважні й люб’язні» (Християнська родина. С. 118).

Вона чітко коментує тлумачення й застосування текстів Колос. 3:18 та Ефес. 5:22–24: «Часто виникає запитання: чи може дружина мати власну волю? Біблія ясно свідчить про те, що чоловік — голова сім’ї. “Дружини, коріться своїм чоловікам”. Якби це повеління закінчувалося такими словами, можна було б сказати, що становищу жінки не позаздриш... Багато чоловіків зупиняється на словах: “Дружини, коріться…”, але ми прочитаємо продовження цього повеління: “як Господу” (Ефес. 5:22). Бог вимагає, щоб жінка завжди мала страх Божий і споглядала Божу славу. Вона повинна цілковито підкорятися лише Господу Ісусові Христу, Котрий придбав її як Свою дитину безмірною ціною власного життя... Є Той, Котрий стоїть вище за чоловіка, — це її Викупитель, і коритися своєму чоловікові вона повинна так, як заповідав Бог, — “як Господу”» (Християнська родина. С. 115, 116).

**Запитання для обговорення**:

`Уявіть, що хтось стверджує, ніби Ефес. 5:21–33 — це застарілий уривок, який неактуальний для християнських сімей, оскільки нав’язує модель шлюбу, зосереджену на владі й пануванні чоловіка. Що б ви сказали у відповідь? Які б слова використовували із самого уривка?`

`Як поради Павла в Ефес. 5:21–33 можуть допомогти тим, хто опинився в складних шлюбних стосунках?`

`Деякі християни стверджують, що історія творіння світу в Бут. 1 і 2 — це лише метафора і не відображає того, що сталося насправді, а саме: мільярди років еволюції. Що говорить нам використання Павлом цієї історії про те, наскільки буквально він її сприйняв?`

`Докладніше зупиніться на темі «одне тіло». Як це допомагає нам краще зрозуміти святість шлюбу? Чому подружжя має робити все можливе, щоб захистити святість свого шлюбу?`