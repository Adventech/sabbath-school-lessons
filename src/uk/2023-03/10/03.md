---
title:  'Церква Як Наречена Христа: Частина 1'
date:   28/08/2023
---

`Порівняйте уривок Ефес. 5:25–27, 29 з історією з Єзек. 16:1–14. Які елементи цієї історії Павло відображає у своєму Посланні?`

Використовуючи щодо Церкви та її взаємин із Христом метафору шлюбу (Ефес. 5:25–27, 29), Павло говорить про звичаї і роль давнього весілля. Щодо Церкви як Своєї нареченої Христос є Божественним Нареченим, Який:

1\. Любить Церкву, Свою наречену (вірш 25). Ми ніколи не повинні забувати, що ця любов виходить із серця Ісуса. Він незмінно й безмежно любить нас!

2\. Віддав Себе як викуп за наречену. У давнину під час весільної церемонії наречений платив викуп за наречену. Такий викуп — зазвичай настільки велика сума грошей і цінностей, що економіка давніх сіл залежала від цього звичаю. Христос платить безмірну ціну за Церкву як за Свою наречену, бо «віддав Себе за неї» (вірш 25). У Своєму втіленні та жертві на хресті Він віддає Себе як викуп за наречену.

3\. Приготував купіль для Своєї нареченої. Підготовка нареченої була важливою частиною давніх весільних урочистостей. Як тоді, так і сьогодні саме дружки й родички нареченої готували її до церемонії. Павло ж уявляє, як Божественний Наречений готує Свою наречену до весілля! Саме Він освячує та очищає її «купіллю води» (вірш 26), що символізує хрещення.

4\. Промовляє слова обітниці. Очищення нареченої здійснюється за допомогою слова (вірш 26), знаменуючи слова обіцянки, яку Божественний Наречений дає Своєї нареченій, можливо, на церемонії заручин (пор. Ефес. 1:3–14; 2:1–10). Це вказує на обітниці Бога віруючим під час їхнього навернення. Давні заручини включали серйозні переговори, зокрема письмову угоду про викуп нареченої (з боку чоловіка) і посаг (майно, яке наречена приносить від своєї сім’ї).

5\. Підготовка та прикрашання нареченої. Коли наречена постає перед Нареченим, вона казково вродлива в бездоганній пишноті (див. Ефес. 5:27). Христос не лише освячує наречену- Церкву, Він також прикрашає її.

`Як ці вірші допомагають нам зрозуміти ставлення Христа до нас? Чому це має втішати нас?`