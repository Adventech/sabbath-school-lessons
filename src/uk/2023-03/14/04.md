---
title:  Ми — Церква Живого Бога
date:   26/09/2023
---

`Чому важливо, приємно й натхненно бути частиною Божої Церкви? Ефес. 3.`

Ми надихаємося, коли чуємо, як члени Церкви позитивно відгукуються про неї. Та як захоплено звучить свідчення Павла про Церкву в третьому розділі Послання! У першому вірші апостол починає свій молитовний звіт віруючим в Ефесі (вірш 1; пор. 1:15–23), але зупиняється, щоб обговорити питання створення Божої Церкви (вірші 2–13), а потім завершує звіт (вірші 14–21). Павло викладає важливі істини про Божий план, або «таємницю»:

* У вічності Бог задумав план, або «таємницю», про Церкву (вірші 3–5, 9, 11).
* Цей передвічний план Він «здійснив» через життя і смерть Ісуса (вірш 11; пор. 2:11–22).
* Павлові було дано об’явлення про «таємницю» Церкви, що язичники повинні стати повноправними членами в ній (вірші 3–6).
* Апостол бере участь у поширенні Благої вістки, проповідуючи язичникам «незбагненне багатство Христа» (вірші 8, 9).
* Церква, що складається як з юдеїв, так і з язичників, демонструє «багатогранну Божу премудрість» «правителям і владам на небесах» (вірш 10).

Таке розуміння Церкви спонукає Павла молитися за віруючих. Чому б вам не уявити, що апостол молиться щирою молитвою і за вас (вірші 14–21); про те, щоб «наповнилися ви всякою Божою повнотою» (вірш 19) і брали активну участь у дивовижній таємниці єдиної Церкви?

`Які бар’єри існують між віруючими у вашій громаді, котрих, у світлі слів Павла, не має бути? Що ви можете зробити, аби допомогти усунути їх?`