---
title:  Для подальшого дослідження
date:   08/09/2023
---

Повага Павла до дітей як до братів і сестер по вірі (див. Ефес. 6:1–3) посилює наше занепокоєння тим, як поводяться з дітьми в сучасному світі. Слово апостола до батьків (вірш 4) закликає нас замислитися про батьківські обов’язки. Застосування в житті порад Павла рабам (вірші 5–8) і особливо його настанов рабовласникам (вірш 9) — складне завдання, адже така соціальна обстановка далека для багатьох із нас і ми вважаємо, що рабство в будь-якій формі є однією з найбільших моральних проблем. Та оскільки ці богонатхненні слова містяться в Писанні, нам необхідно подумати, як застосувати їх сьогодні. Як і віруючі в Ефесі в першому столітті, ми маємо перевагу застосовувати цінності Євангелія у наших стосунках і несемо відповідальність за це. Наведені нижче запитання для обговорення покликані сприяти цій важливій роботі.

**Запитання для обговорення**:

`У Біблії любов батьків до дітей є умовою того, щоб «приготувати Господу підготовлений народ» (Луки 1:17; див. Мал. 4:6). Що це означає для нас, адвентистів?`

`Очевидна повага Павла до дітей спонукає нас замислитися над запитанням: як ми можемо подбати про дітей, які в ранній період свого життя пережили приниження, жорстокість і насильство? З огляду на дослідження про глибокий вплив несприятливого дитячого досвіду (https://www.cdc.gov/violenceprevention/), яка наша відповідальність перед дітьми?`

`У контексті настанов Павла дітям і батькам подумайте: яку відповідальність несе Церква за виховання й захист дітей, які перебувають під її опікою?`

`Настанови Павла рабам і панам (Ефес. 6:5–9) часто застосовують до взаємин між працівниками й роботодавцями. У яких випадках це може бути доречно? Які небезпеки виникають при цьому?`

`Рабство залишається хворобливою реальністю в нашому світі: згідно з даними досліджень, нині 50 млн людей у всьому світі перебувають у рабстві (http s://www.ilo.org/global/about-the-ilo/newsroom/news/WCMS_855019/lang-en/index.htm). Ми — вільні люди, наші духовні предки були прихильниками скасування рабства, і ми співаємо про Христа: «Ланцюги розірве Він, адже раб — це наш брат, і в Його ім’я припиниться будь-яке пригноблення». Яка ж наша відповідальність перед цими поневоленими Божими синами й дочками?`