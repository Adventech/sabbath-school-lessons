---
title:  Практична вірність Христу
date:   02/09/2023
---

### Біблійні тексти для дослідження
Ефес. 6:1–9; Марка 10:13–16; Колос. 3:21; 1 Петра 2:18–25; 2 Кор. 5:10; Колос. 3:24, 25.

> <p>Пам’ятний вірш</p>
> «І ви, пани, так само робіть їм, — облиште погрози, знаючи, що й ви, і вони мають Господа на небесах, а Він не зважає на особу» (Ефес. 6:9).

У 2018 році велику увагу привернув артефакт, що зберігається в Музеї Біблії у Вашингтоні, округ Колумбія. Це скорочена Біблія, призначена для навчання основ віри, проте з неї було видалено всі уривки, що підбурювали рабів до повстання. З цієї Біблії, виданої 1808 року, не просто вилучили деякі уривки. У ній немає 90 % Старого Завіту та 50 % — Нового. З 1189 розділів Біблії залишилося лише 232.

Водночас уривки, які ніби посилюють інститут рабства, залишили без змін, зокрема такі тексти, як: «Раби, слухайтеся земних панів зі страхом і тремтінням, у простоті вашого серця, як Христа» (Ефес. 6:5).

Нині важливе завдання християн полягає в тому, щоб сприймати уривок Ефес. 6:1–9 у контексті всієї історії спасіння, розкритої у Біблії. Чого ми можемо навчитися, спостерігаючи за тим, як Павло застосовує цінності Євангелія до хибних соціальних структур свого часу?