---
title:  Поради Дітям
date:   03/09/2023
---

`Яку пораду Павло дає дітям і як підтверджує цю пораду словами зі Старого Завіту? Ефес. 6:1–3 (див. також Матв. 18:1–5, 10; Марка 10:13–16).`

Аби повною мірою оцінити пораду Павла дітям, ми повинні уявити, як її читають у домашніх церквах великого квітучого міста Ефеса. Слово «діти» (грец. та текна) включало різні вікові групи, оскільки діти залишалися під владою батька до його 60-річного віку (у грецькій традиції) або до його смерті (у римській традиції). Однак ці діти доволі малі, щоб батьки могли навчати їх (Ефес. 6:4), але й досить дорослі для самостійного навчання.

Ми чуємо, як Павло закликає дітей, які поклоняються в християнських громадах, слухатися і шанувати своїх батьків «у Господі», тобто в Христі. Можна сказати, що цей уривок є основним для виховання дітей і служіння їм.

Однак повеління Павла дітям слухатися батьків не завжди можна виконати. Коли вказівки батьків «суперечать вимогам Христа, тоді, хоча це може призвести до ускладнень, вони повинні слухатися Бога, вірячи в те, що Господь потурбується про можливі наслідки» (Е. Уайт. Християнська родина. С. 293).

Свою настанову дітям апостол завершує п’ятою заповіддю, що свідчить про те, як високо він цінував Декалог — моральне керівництво для християн у всіх сферах життя (див. Ефес. 4:1–6:9; 4:25, 28; 5:3–14). Павло цитує початок заповіді: «Шануй свого батька та матір» (вірш 2) і додає свій коментар — «така перша заповідь з обітницею», а потім завершує цитату: «щоб тобі було добре і щоб ти був довголітній на землі» (вірш 3). П’ята заповідь свідчить про те, що шанування батьків є частиною Божого задуму для процвітання людини. Повага до батьків, хоч би які недосконалі вони були, сприяє зміцненню здоров’я та зростання добробуту людей.

`Як тексти Ефес. 6:1–3 підтверджують важливість сімейних стосунків?`