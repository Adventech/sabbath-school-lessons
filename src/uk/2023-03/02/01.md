---
title:  Грандіозний христоцентричний план Бога
date:   01/07/2023
---

### Біблійні тексти для дослідження
Ефес. 1:3–14; 2:6; 3:10; Колос. 1:13, 14; П. Зак. 9:29.

> <p>Пам’ятний вірш</p>
> «Благословенний Бог і Отець Господа нашого Ісуса Христа, Який поблагословив нас усяким духовним благословенням на небесах у Христі» (Ефес. 1:3).

Через 25 років після того, як Ніл Армстронг першим із людей ступив на Місяць, він написав лист подяки творчій групі, яка розробила скафандр Extravehicular Mobility Unit (EMU), у якому астронавт зробив історичні кроки на супутнику Землі. Він назвав скафандр найбільш фотографованим космічним «кораблем» в історії і пожартував, що завдяки скафандру вдалося приховати від очей «його потворного мешканця». Армстронг висловив вдячність «Бригаді EMU» в Космічному центрі Джонсона за міцний, надійний і майже плюшевий скафандр, що зберіг йому життя, і надіслав їм привітання через чверть століття.

Павло починає своє Послання до ефесян з величної подяки, славлячи Бога за Його благословення. Господні благословення так само потрібні в житті віруючих, як скафандр для астронавта на Місяці. Апостол стверджує, що Бог працював над цими найважливішими благословеннями «раніше від створення світу» (Ефес. 1:4), і прославляє Творця за Його діяння протягом століть на користь віруючих.

Павлові слова хвали в Посланні до ефесян особливо цінні, оскільки є своєрідним керівництвом у питаннях поклоніння та прославлення Бога за Його незліченні благословення.