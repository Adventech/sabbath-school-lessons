---
title:  Єдине Христове тіло
date:   05/08/2023
---

### Біблійні тексти для дослідження
Ефес. 4:1–16; Филп. 2:3; Псал. 68:19; Дії 2; 1 Кор. 12:4–11, 27–30; Ісаї 5:4.

> <p>Пам’ятний вірш</p>
> «Він і поставив одних апостолами, інших пророками, ще інших благовісниками, а тих — пастирями та вчи- телями, щоб приготувати святих для справи служіння, для збудування Христового тіла» (Ефес. 4:11, 12).

Одна з байок Езопа має назву «Живіт і ноги». Вона звучить так: «Живіт і ноги сперечалися про свою значущість, і коли ноги продовжували наполягати, що вони настільки сильніші, що навіть несуть живіт на собі, живіт відповів: “Однак, мої добрі друзі, якби я не вживав їжі, ви не змогли б нічого нести”» (Lloyd W. Daly. Aesop Without Morals. New York: Thomas Yoseloﬀ, 1961. Р. 148).

Павло також використав образ людського тіла, щоб донести духовну думку. Апостол розумів: як людське тіло, так і Церква як тіло Христа складаються з різних частин з різноманітними функціями, але всі вони повинні діяти спільно заради здоров’я тіла. В уривку Ефес. 4:1–16 Павло використовує метафору тіла, яку так ефективно застосовував раніше (див. Римл. 12:3–8, 1Кор. 12:12–31). Христос — Голова тіла, Церкви, Він забезпечує її людьми, які допомагають об’єднати тіло, причому кожна частина, кожен член Церкви, застосовує свої здібності для спільної цілі.

Змальована Павлом картина єдиного здорового тіла допомагає нам зрозуміти Божу мету для нас: ми повинні бути частинами плідної, об’єднаної у Христі Церкви.