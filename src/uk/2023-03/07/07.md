---
title:  Для подальшого дослідження
date:   11/08/2023
---

Прочитайте наведену нижче цитату Еллен Уайт та обговоріть її у своєму класі Суботньої школи.

«У єдності — сила, у розділенні — слабкість. Коли ті, хто вірить в істину для теперішнього часу, єдині, вони справляють великий вплив. Сатана добре це розуміє. Ніколи він ще не був так рішуче налаштований позбавити Божу істину її ефективності, спричиняючи образи й розділення серед Божого народу… Перед вознесінням на Небо Христос залишив Свою справу на Землі в руках Своїх слуг, молодших пастирів. “Він і поставив одних апостолами, інших пророками, ще інших благовісниками, а тих — пастирями та вчителями, щоби приготувати святих для справи служіння, для збудування Христового тіла, аж поки всі досягнемо єдності віри й пізнання Божого Сина, досконалого змужніння, міри зрілості — повноти Христа” (Ефес. 4:11–13). Пославши Своїх служителів, наш Спаситель дав дари людям, оскільки через них Він повідомляє світові слова вічного життя» (Свідчення для Церкви. Т. 5. С. 236, 237).

**Запитання для обговорення**:

`Порівняйте список духовних дарів в Ефес. 4:11 зі списками в 1 Кор. 12:4–11, 27–30; Римл. 12:4–8; 1 Петра 4:10, 11. Які відмінності й подібні якості ви помічаєте?`

`У класі поговоріть про деякі «вітри вчення», які сьогодні дмуть у Церкві. Як конкретно ми можемо захистити себе й інших у Церкві від цих вітрів?`

`У Посланні до ефесян Павло особливо наголошує на важливості єдності в Церкві. Однак чи не прагнемо ми єдності за будь-яку ціну? Інакше кажучи, у яких випадках прагнення єдності може мати негативні наслідки? Обговоріть.`