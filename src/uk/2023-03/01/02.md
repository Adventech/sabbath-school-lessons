---
title:  Євангеліст Павло В Ефесі
date:   25/06/2023
---

`Що зробив Павло під час першого візиту до Ефеса, наприкінці своєї другої місіонерської подорожі? Дії 18:18–21.`

Ефес був одним із найбільших міст Римської імперії з населенням близько 250 000 осіб. Він був столицею однієї з найбагатших провінцій імперії — Азії, яка охоплювала більшу частину території сучасної Малої Азії. За часів Павла ця провінція насолоджувалася періодом зростання та процвітання. Портове місто Ефес було розташоване на перетині важливих сухопутних шляхів. Хоч жителі міста поклонялися багатьом божествам, головна була Артеміда, яку вважали богинею-покровителькою міста. Поклоніння Артеміді було центром цивільних церемоній, атлетичних ігор і щорічних свят (див. Дії 19:24, 35). Римляни називали Артеміду Діаною.

Згодом Павло повернувся до Ефеса під час своєї третьої місіонерської подорожі й залишився там на три роки (див. Дії 19:1–12; 20:31). Апостол присвятив Ефесу досить часу, маючи намір заснувати там християнську церкву.

`Яка дивовижна подія передувала тому, що «величалося Ім’я Господа Ісуса» в Ефесі? Дії 19:13–20.`

Лука розповідає дивовижну історію про сімох мандрівних юдейських заклиначів у цьому місті. Додаючи до своїх заклинань імена Ісуса й Павла, сім синів юдейського первосвященника взялися до небезпечної справи. Коли вістка про цю подію поширилася містом, «страх напав на них усіх, і величалося Ім’я Господа Ісуса» (Дії 19:17). Ця подія також вплинула на багатьох тих, хто повірив, і вони публічно спалили свої дорогі довідники з магічних мистецтв вартістю «п’ятдесят тисяч срібняків» (Дії 19:19). Разом з іншими жителями міста віруючі почали розуміти, що поклоніння Ісусові не має бути розбавлене поклонінням будь-чому чи кому-небудь іншому.

`Що означало спалення таких дорогих книг? Що це говорить про цілковите посвячення людей Господу?`