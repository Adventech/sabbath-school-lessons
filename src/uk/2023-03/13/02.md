---
title:  'Церква: Єдина Армія'
date:   17/09/2023
---

`Прочитайте Ефес. 6:10–20. Що говорить Павло про війну, у якій бере участь Церква? Як Павло зображує цю духовну боротьбу: як боротьбу окремого віруючого чи як війну всієї Церкви зі злом?`

Перемога в грецьких і римських війнах залежала від взаємодії всіх воїнів підрозділу й особливо від їхньої підтримки один одного в розпал бою. Індивідуалізм у бою вважали характерною рисою варварів, що прирікала їх на поразку.

Можливо, саме тому Павло в уривку Ефес. 6:10–20 насамперед пише про об’єднання в боротьбі Церкви зі злом. Фактично цей уривок — кульмінація Послання, присвяченого Церкві. Було б дивно, якби Павло завершив свій лист картиною самотнього воїна-християнина, який бореться із силами зла.

Наприкінці уривка, у своєму заклику до молитви «за всіх святих» (вірші 18–20), Павло наголошує на християнському дусі єдності.

Отже, в уривку Ефес. 6:10–20 апостол не зображує самотнього воїна, який протистоїть злу, а як генерал звертається до Церкви як до армії. Він закликає нас взяти усю Божу зброю і, подібно до єдиної армії, енергійно та згуртовано вести бій. Раніше Павло зображував Церкву як тіло Христа (див. Ефес. 1:22, 23; 4:1–16), храм у Господі (див. Ефес. 2:19–22), наречену Христа (див. Ефес. 5:21–33). А тепер його остання метафора щодо Церкви — це армія живого Бога. Наближається «день зла» (Ефес. 6:13), тобто заключні стадії тривалої битви проти зла, тому зараз не час сумніватися в нашій відданості Богові й вірності одне одному, оскільки ми є соратниками Христа.

`Як ми, тіло Христа, можемо разом працювати і допомагати одне одному в боротьбі зі злом, як би воно не виявлялося?`