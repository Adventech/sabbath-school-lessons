---
title:  Для подальшого дослідження
date:   22/09/2023
---

«Армія в бою розгубиться й ослабне, якщо всі діятимуть неузгоджено. Якщо солдати чинитимуть відповідно до своїх імпульсивних ідей, не враховуючи позиції та праці один одного, вони являтимуть собою набір незалежних атомів; вони не зможуть виконувати роботу організованого тіла. Так і воїни Христа повинні діяти в гармонії, вони не мають триматися окремо, якщо ж вони чинитимуть так, то Господній народ, навіть перебуваючи в досконалій гармонії, маючи один розум, одну мету і присвятивши себе одній великій справі, вважатиме зусилля безплідними, а свій час і можливості — витраченими марно. Союз — це сила. Декілька навернених душ, що діють у гармонії заради однієї великої мети під керівництвом одного Голови, здобуватимуть перемоги при кожному зіткненні» (Ellen G. White, Spalding and Magan Collection. Р. 121).

Павло сказав про себе: «Я є послом у кайданах» (Ефес. 6:20). Що означають ці слова?

Посли часто розв’язували складні завдання у воєнний час, тому ці слова Павла про себе вписуються в контекст його «воєнної» метафори. До послів слід було ставитися з повагою, як і до президента й країни, яких вони представляли. Тому існує різкий контраст між статусом Павла як посла Верховного Правителя Всесвіту та його безправним становищем, про яке свідчать його кайдани (буквально «ланцюг»). Та оскільки посли носять на шиї «орденський, церемоніальний ланцюг», згадка Павлом «ланцюга» може бути «приправлена іронією». Апостол з іронією дивиться на свій ланцюг як на «прикрасу, яку слід носити як відмітний знак» (David J. Williams. Paul’s Metaphors: The Context and Character. (Peabody, MA: Hendrickson, 1999). Р. 152).

**Запитання для обговорення**:

`У вашому куточку земної кулі, розділеної та охопленої війною, що означає для вас і вашої громади «боротися за мир»? Як ми можемо бути представниками миру на Землі, переповненій агресією і насильством?`

`Які саме «вогненні стріли» летять у ваш бік? Як ви можете переконатися, що ваш щит віри на місці, щоб погасити їх?`

`Іноді ми говоримо про «воїнів молитви». Як ми можемо проводити молитовне служіння на підставі уривка Ефес. 6:18–20?`

`Як ми повинні ставитися до тих, хто поранений на полі битви великої боротьби? Як ми повинні ставитися до віруючого християнина, який у розпалі битви втікає від страху або відкрито здається іншій стороні?`

` `