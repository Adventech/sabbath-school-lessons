---
title:  Ісус — досконала жертва
date:   19/02/2022
---

### Біблійні тексти для дослідження
Бут. 15:6-21; Єрем. 34:8-22; Ефес. 3:14-19; Євр. 7:27; 9:15, 22-28; 10:10.

> <p>Пам’ятний вірш</p>
> «Бо одним принесенням Він назавжди вдосконалив тих, що освячуються» (Євр. 10:14).

Для античного світу ідея, що потрібно поклонятися як Богові Тому, Кого звинуватили й стратили на хресті, була образливою. Незначні та окремі згадки про хрест у римській літературі свідчать про відразу древніх до нього. А згідно із законом для євреїв, повішена на дереві людина – це Боже прокляття (див. П. Зак. 21:23).

Тому першими мотивами, які знаходимо в християнських розписах катакомб, були павич (символ безсмертя), голуб, пальмова гілка (символ перемоги) і риба. Пізніше з’явилися й інші теми: ковчег Ноя; Авраам, що приносить у жертву агнця замість Ісака; Даниїл у лігві левів; Йона, викинутий рибою на суходіл; пастух, що несе ягня. Також були популярні зображення чудес, як-от: зцілення паралізованого, воскресіння Лазаря. Це були символи спасіння, перемоги й турботи. А Хрест, навпаки, виражав почуття поразки й сорому. Однак символом християнства став саме хрест. Фактично Павло назвав Євангеліє «словом про хрест» (1 Кор. 1:18).

Цього тижня ми розглянемо, як зображено хрест у Посланні до євреїв.