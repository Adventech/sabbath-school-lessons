---
title:  Для подальшого дослідження
date:   25/02/2022
---

Прочитайте з книги «Бажання віків» розділи «Голгофа» (С. 741-757) і «Звершилося!» (С. 758-764).

Професор Ендрюського університету Іржі Москала пояснив процес слідчого суду перед Другим приходом. Бог задумав суд «не для того, щоб показати мої гріхи, як у вітрині магазину. Навпаки, Він укаже насамперед на Свою дивовижну перетворювальну благодать, і як істинний Свідок усього мого життя перед усім Усесвітом пояснить моє ставлення до Бога, мої внутрішні мотиви, думки, вчинки, фокус і напрям життя. Він усе це покаже. Ісус засвідчить, що я припустився багатьох помилок, порушив Його святий Закон, але також розповість, що я розкаявся, просив вибачення і був змінений Його благодаттю. Він проголосить: “Моєї крові достатньо для грішника Москали, його фокус у житті спрямований на Мене, його ставлення до Мене й інших людей тепле й безкорисливе, він заслуговує на довіру, він Мій добрий і вірний слуга”» (Toward a Biblical Theology of God’s Judgment: A Celebration of the Cross in Seven Phases of Divine Universal Judgment, Journal of the Adventist Theological Society 15 (Spring 2004): Р. 155).

«Як викуплені, так і безгрішні істоти знаходитимуть у хресті Христовому тему для дослідження та оспівування. Вони побачать, що слава, яку випромінює обличчя Ісуса, – це слава жертовної любові. У світлі Голгофи всі зрозуміють, що закон жертовної любові є законом життя для Землі й Неба, що любов, яка «не шукає свого» (1 Кор.13:5), бере свій початок у серці Бога; і що в Лагідному й Покірному виявляється характер Того, Хто живе в неприступному світлі» (Е. Уайт. Бажання віків. С. 19, 20).

**Запитання для роздумів:**

`1. Люди завжди були схильні приносити різні жертви Богу в обмін на прощення чи спасіння. Деякі пропонують Богові героїчні акти покаяння (тривалі паломництва і т. п.), інші пропонують життя служіння або приклади самообмеження. Як необхідно розглядати ці дії у світлі жертви Ісуса і Писання, котре стверджує, що хрест поклав кінець ідеї праведності через діла (див. Дан. 9:27; Євр. 10:18)?`

`2. Якою є роль жертви в житті віруючого? Що мав на увазі Ісус, сказавши, що нам потрібно взяти свій хрест і йти за Ним (див. Матв. 16:24); чи апостол Павло, коли Господь покликав нас принести свої тіла як жертву живу, святу і приємну Богові (див. Римл. 12:1)? Який зв’язок між настановами Ісуса й Павла в наведених віршах і текстом Євр. 13:15, 16?`