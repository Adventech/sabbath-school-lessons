---
title:  Одержуючи непохитне царство
date:   12/03/2022
---

### Біблійні тексти для дослідження
Євр. 12:18-29; 13:15, 16; Вих. 32:32; Дан. 7:9, 10, 13-22; Огія 2:6-9, 20-22; Псал. 16:5; 17:8.

> <p>Пам’ятний вірш</p>
> «Тому, одержуючи непохитне Царство, маємо благодать, якою служимо до вподоби Богові з побожністю і страхом» (Євр. 12:28).

Цього тижня ми розглянемо уривок Євр. 12:18-29, який є кульмінацією Послання. В уривку резюмується основна думка Послання, що прозвучала на самому початку: Бог говорить з нами через Свого Сина й нам необхідно невпинно споглядати Господа і Його Слово (Євр. 1:1, 2; 12:25). Опис Ісуса в уривку Євр. 12:22-24 відображає всі основні твердження Послання: Христос ‒ Посередник нового завіту, Котрий дарує спасіння віруючим через Свою жертву. Від нашого імені Він виступає Первосвященником і Царем, тому радіє все небесне воїнство. У текстах 25-29 міститься останній і вирішальний заклик: гряде суд Божий. Цей суд принесе смерть Його ворогам, а Його народу ‒ виправдання й вічне Царство (вірші 28, 29).

У згаданому уривку апостол Павло підтверджує важливість хресного подвигу Ісуса й скеровує погляди віруючих до Його завершальної перемоги під час Другого приходу. Павло використовував образи з розділу 7 книги Даниїла, щоб нагадати читачам: Христос отримав Царство від Отця (вірші 9-14) і розділить це Царство з віруючими, «святими Всевишнього», які володітимуть ним навіки-віків (вірш 18).