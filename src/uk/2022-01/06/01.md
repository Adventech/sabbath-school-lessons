---
title:  Ісус — вірний первосвященник
date:   29/01/2022
---

### Біблійні тексти для дослідження
Євр. 5:1-10; Бут. 14:18-20; 1 Петра 2:9; Євр. 7:1-3, 11-16, 22, 26.

> <p>Пам’ятний вірш</p>
> «Отакого потрібно було нам Первосвященника: святого, невинного, непричетного до зла, відділеного від грішників, вищого за небо» (Євр. 7:26).

Гріх утворив прірву між нами і Богом. Проблема була ускладнена тим, що гріх також розтліває нашу природу. Бог святий, і гріх не може існувати в Його присутності. Крім того, через свою зіпсовану природу люди неспроможні підкорятися Закону Божому. Гріх також спотворює поняття людини про Бога. Люди перестали розуміти любов і милосердя Господа й дійшли висновку, що Він розгніваний і вимогливий.

Протягом тижня ми розглянемо ті дивовижні кроки, які зробили Отець і Син, щоб подолати прірву, яка утворилася. У розділах 5-7 Послання до євреїв наводиться ретельний аналіз діяльності Ісуса як Первосвященника. Автор, апостол Павло, аналізує, як і для чого з’явилася ця роль (див. Євр. 5:1-10), а потім закликає читачів не нехтувати нею (Євр. 5:11-14; 6:1-8), а краще твердо триматися надії, яку вона дає (Євр. 6:9-20). Павло також пояснює особливості цього священства (Євр. 7:1-10) і його значення для взаємин між Богом і віруючими (Євр. 7:11-28). Цього тижня ми зосередимо особливу увагу на текстах Євр. 5:1-10 і 7:1-28.