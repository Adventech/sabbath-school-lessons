---
title:  Для подальшого дослідження
date:   04/02/2022
---

«Христос пильнує. Він знає все про наші тягарі, небезпеки та труднощі й наповнює Свої уста доказами на нашу користь. Він пристосовує Своє заступництво до потреб кожної душі, як учинив з Петром... Наш Посередник наповнює Свої уста доказами, щоб навчити Своїх дітей, які зазнають випробовувань і спокус, щоб зміцнити їх проти спокус сатани. Ісус розуміє кожен рух ворога. Він керує подіями» (Е. Уайт. Біблійний коментар АСД. Т. 7. С. 931; Лист 90. 1906).

«Мета сатани полягала в тому, щоб навіки роз’єднати людину з Богом, але в Христі ми стаємо ще тісніше з’єднані з Богом, аніж якби ми ніколи не згрішили. Прийнявши нашу природу, Спаситель сполучив Себе з людством узами, які ніколи не будуть розірвані. Він з’єднаний з нами на віки вічні. “Так Бог полюбив світ, що дав Свого Єдинородного Сина...” (Івана 3:16). Бог дав Його не тільки для того, щоб Він поніс наші гріхи й помер як жертва за нас; Він віддав Його грішному людству. Щоб запевнити нас у Своїй незмінній Раді миру, Бог дав Свого Єдинородного Сина, аби Він став одним із членів людської сім’ї та назавжди зберіг Своє людське єство. Це запорука, що Бог виконає Своє слово. “Бо Дитя народилося нам, даний нам Син, і влада на раменах Його” (Ісаї 9:5). Бог прийняв людську природу в Особі Свого Сина й возніс її на висоту Небес. Це “Син Людський” поділяє з Отцем престол Всесвіту. Це “Сина Людського” називатимуть “Дивний Порадник, Бог сильний, Отець вічности, Князь миру” (Ісаї 9:5). “Я Є” (Сущий) – це Посередник між Богом і людьми, Котрий кладе Свою руку на обох. Він святий, невинний, непричетний до зла, відділений від грішників... “не соромиться називати нас братами...” (Євр. 7:26; 2:11). У Христі сім’я земна й сім’я небесна об’єдналися. Христос прославлений – наш Брат. Небо плекається в людстві, а людство сховане в лоні Безмежної Любові» (Е. Уайт. Бажання віків. С. 25, 26).

**Запитання для роздумів:**

`1. У наведеній вище першій цитаті сказано: «Він [Ісус]... наповнює Свої уста доказами на нашу користь». Що ця обітниця означає для вас? Подумайте, що це говорить про любов Бога до нас. Чому ця ідея вселяє надію? Чому нам потрібен Посередник?`

`2. У другій цитаті сказано: «У Христі ми стаємо ще тісніше з’єднані з Богом, аніж якби ми ніколи не згрішили». Що це означає? Як ми можемо відчути таку близькість і яку розраду можемо знайти в такому досвіді? Поділіться в класі Суботньої школи, що для вас означає близькість із Богом і наскільки дивовижно відчути її. Як Його «докази на нашу користь» допомагають нам мати такий досвід?`
