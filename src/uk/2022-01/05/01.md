---
title:  Ісус — податель спокою
date:   22/01/2022
---

### Біблійні тексти для дослідження
Бут. 15:13-21; Євр. 3:12-19; 4:6-11; П. Зак. 5:12-15.

> <p>Пам’ятний вірш</p>
> «Отже, для Божих людей залишається дотримання суботи» (Євр. 4:9).

Перший і другий розділи Послання до євреїв зосереджені на інтронізації Ісуса як Правителя й Визволителя Божого народу. Третій і четвертий розділи представляють Ісуса як Подателя спокою. Таку послідовність викладу можна краще зрозуміти, згадавши: згідно з укладеним з Давидом завітом, Бог дасть обітницю царю і його народу «мир» від усіх ворогів (2 Сам. 7:10, 11). Цей мир доступний нам тепер, коли Ісус сидить праворуч Бога.

Послання до євреїв описує відпочинок як Божественний спокій і як суботній спокій (див. Євр. 4:1-11). Бог зробив Свій спокій доступним Адаму та Єві. Перша субота на Землі була досвідом насолоди досконалістю з Тим, Хто зробив цю досконалість можливою. Бог також обіцяє суботній спокій, адже істинне дотримання суботи містить у собі обітницю, що одного разу Бог поверне цю досконалість.

Дотримуючись суботи, ми згадуємо, що Бог досконалим чином подбав про нас, коли створив світ і коли викупив його на хресті. Однак справжнє дотримання суботи, крім того, що насамперед вказує на Створення, у цьому недосконалому світі дає нам передчуття майбутнього, обіцяного Богом.