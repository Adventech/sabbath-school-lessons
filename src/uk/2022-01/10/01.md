---
title:  Ісус відкриває шлях крізь завісу
date:   26/02/2022
---

### Біблійні тексти для дослідження
Євр. 9:24; 10:19-22; 12: 18-21; Вих. 19:3, 4; Левит 16:1, 2; Колос. 3:1.

> <p>Пам’ятний вірш</p>
> «Бо Христос увійшов не в рукотворну святиню, яка відображала істинну, але в саме небо, щоб тепер з’явитися перед Божим обличчям за нас» (Євр. 9:24).

Повернувшись з Оливної гори після вознесіння Ісуса, учні були сповнені радості та тріумфу. Їхній Учитель і Друг піднісся як Цар над усім світом і запросив їх приходити до Бога в Його Ім’я з абсолютною впевненістю, що Бог прихильно відповість на їхні молитви про спасіння і прощення (див. Івана 14:13, 14). Хоч учні залишалися в цьому світі, наражаючись на нападки злих сил, вони мали міцну віру й надію. Вони знали: Ісус вознісся, щоб приготувати їм місце (див. Івана 14:1-3), що Христос ‒ Вождь їхнього спасіння і Своєю кров’ю відкрив їм шлях до небесної Вітчизни.

Вознесіння Ісуса на Небо займає центральне місце в богослов’ї Послання до євреїв. Воно знаменує собою початок правління й первосвященницького служіння Христа для нас. Однак, що важливіше, піднесення Ісуса знаменує момент, коли набуває чинності новій завіт, завдяки якому ми можемо сміливо наближатися до Бога через віру. Тепер ми маємо особливий привілей ‒ упевнено приходити до Бога через Посередника Ісуса й заслуги Його праведності.