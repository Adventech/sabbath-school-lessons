---
title:  Для подальшого дослідження
date:   11/03/2022
---

«Вірою ви стали власністю Христа й вірою повинні зростати в Ньому — віддаючи і приймаючи. Ви повинні віддати все: своє серце, свою волю і своє служіння, віддати Йому самого себе, щоб виконувати всі Його повеління. І ви так само повинні прийняти все: повноту благословення в Особі Христа, щоб Він жив у вашому серці, був вашою міццю, праведністю і щоб одержати силу для послуху» (Е. Уайт. Дорога до Христа. С. 70).

«Бог ніколи не вимагає від нас віри, якщо для цього немає достатньої підстави. Його існування, характер, а також правдивість Божого Слова ґрунтуються на доказах, котрі промовляють до людського розуму; і таких доказів багато. Однак Бог не унеможливлює сумніви. Адже віра повинна ґрунтуватися на доказах, а не на якихось надприродних проявах. Хто хоче сумніватися, завжди знайде причину для цього; так само, як ті, хто всім серцем шукає правду, знайдуть докази, на яких можуть заснувати свою віру.

Людина не може збагнути Вічного й Безмежного. Навіть для найбільш проникливої та освіченої людини ця свята Істота завжди залишиться незбагненною таємницею. “Чи ти Божу глибінь дослідиш, чи знаєш ти аж до кінця Всемогутнього? Вона вища від неба, ‒ що зможеш зробити? І глибша вона за шеол, ‒ як пізнаєш її?” (Йова 11:7, 8)» (там само. С. 105).

**Запитання для роздумів:**

`1. Один ранній християнський учений якось написав: «Credo utlligam», що в перекладі з латині означає: «Я вірю, що можу зрозуміти». У тексті Євр. 11:3 написано, що «вірою розуміємо». Який зв’язок між вірою і розумінням? Чому віра часто передує розумінню? Інакше кажучи, чому іноді нам слід з вірою приймати те, чого ми не розуміємо (принаймні спочатку), і тоді пізніше прийде більше розуміння?`

`2. Грецьке слово пстіс означає «віра», «довіра», «вірність». Чому ці значення важливі для розуміння того, що означає «жити вірою»? Як персонажі розділу 11 Послання до євреїв виявили віру й довіру своєю вірністю? Як ми можемо зробити те ж саме?`

`3. Хоч ми розуміємо, що віра — це дар Бога (див. Римл. 12:3), яка наша роль в отриманні та збереженні цього дару?`