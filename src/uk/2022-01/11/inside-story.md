---
title:  Місіонерська історія
date:   11/03/2022
---

#### Прославляючи Ісуса в суботу
_Ендрю Мак-Чесні_

Три роки тому пожертви тринадцятої суботи допомогли заснувати Центр впливу для жителів Камбоджі. Проте ще до його відкриття одна людина дізналася про нього.

Сопаон Кой, що живе в Баттамбангу, другому за кількістю населення місті Камбоджі, почув, що в місті почалися будівельні роботи і що робітники на цьому будівництві отримують високу зарплату. Він попросив керівника проєкту з будівництва Центру впливу Гарі Роджерса про працевлаштування. Однак Гарі, американський місіонер, працівник Адвентистської місії, відмовив, адже тоді не було відкритих вакансій.

Через кілька місяців Сопаон знову звернувся до Гарі. Дізнавшись, що в Сопаона є досвід у зварюванні та муруванні, місіонер сказав йому, що він може приступити до роботи наступного дня.

— Навіщо чекати до завтра? — сказав Сопаон. — Я можу почати прямо зараз.

Сопаон, лідер своєї християнської церкви, був здивований, дізнавшись, що Гарі починав кожен робочий день із 30-хвилинного богослужіння, на якому всі працівники будівництва вивчали Біблію. Він же ніколи не починав робочий день з поклоніння, і йому ця ідея сподобалася.

Згодом Сопаон зрозумів: те, що він дізнався з Біблії на будівництві, відрізнялося від того, чого він був навчений у своїй церкві. Одного разу Гарі на ранковому богослужінні досліджував істину про суботу. У розділі 23 Євангелія від Луки Сопаон прочитав про Ісуса, Який помер у п’ятницю, шостий день тижня, і був похований до заходу сонця в суботу, сьомий день тижня. Він звернув увагу на те, чого раніше не помічав: учні закінчили свої справи в суботу й Ісус цього дня спочивав у могилі. Тільки першого дня тижня жінки принесли пахощі, щоби помазати Його тіло. Сопаон визнав, що сьомий день — субота, істинний день поклоніння Богові.

Дізнавшись про це, Гарі сказав йому:

— Наступної п’ятниці ми будемо зустрічати суботу, приєднуйся до нас.

Сопаон прийняв запрошення. Він прийшов у п’ятницю в Молитовний будинок і повернувся наступного дня на суботнє богослужіння. Чоловік звернув увагу, як люди вітали одне одного, кажучи: «Щасливої суботи!» Він відчув: Бог бажає, щоб він залишився тут.

Сопаон охрестився через вісімнадцять місяців після початку роботи на будівництві.

_Дякую за ваші пожертви тринадцятої суботи, які допомогли відкрити Центр впливу в Баттамбангу, Камбоджа._