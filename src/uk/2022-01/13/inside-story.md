---
title:  Місіонерська історія
date:   25/03/2022
---

#### Дивовижний порятунок
_Саєнгсурін Фонгчан_

Бог любить мене. Коли моя подруга поїхала до Австралії, я погодилася час від часу відвідувати її батьків, які проживають у Таїланді. Знайти будинок її батьків було непросто. Він був досить далеко від мого власного. Збираючись відвідати їх уперше, я наповнила рюкзак і кілька сумок продуктами. Щоб дістатися до автовокзалу, я спіймала триколісне таксі тук-тук.

Під час нашої поїздки водій у розпачі сказав:

— На жаль, я не можу продовжити поїздку, але я можу викликати вам інше таксі.

Він не пояснив причини раптової відмови. Я пересіла до іншого таксі, але водій відвіз мене не в те місце. Я пересіла в третє таксі…

Зрештою, щоб дістатися до автовокзалу, знадобилося майже дві години. Коли я приїхала, я була в нестямі від злості. Чому на поїздку до автовокзалу знадобилося дві години і три таксі?

Купивши квиток і сівши в мікроавтобус, я заспокоїлася.

Під час поїздки ми проїхали місце аварії — на узбіччі дороги лежав розбитий автобус. Водій нашого мікроавтобуса зупинився, щоб дізнатися, чи може він чимось допомогти. Повернувшись, він похмуро повідомив нам, що в аварії загинуло кілька пасажирів.

— Це той мікроавтобус, який виїхав прямо перед нами цим маршрутом, — сказав він.

Тоді я зрозуміла, що мала їхати цим мікроавтобусом.

Батьки моєї подруги зраділи, побачивши мене. Вони чули про катастрофу.

— Ми так хвилювалися за тебе, знаючи, що ти мала їхати в тому мікроавтобусі, — сказала її мама.

— Бог добрий, — відповіла я.

Потім я поділилася з її батьками, які не були християнами, історією про моє запізнення на запланований рейс.

— Бог або ангел, який захистив тебе, справді великий! — вигукнув батько.

Так, Бог дуже любить мене.

_Саєнгсурін Фонгчан — колишній директор школи адвентистів сьомого дня в Накхонратчасімі (Таїланд). Три роки тому частина пожертв тринадцятої суботи була спрямована в Адвентистську міжнародну місіонерську школу в Кораті, яка тепер є загальноосвітньою школою._