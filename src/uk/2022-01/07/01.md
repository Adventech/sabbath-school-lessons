---
title:  Ісус — якір для душі
date:   05/02/2022
---

### Біблійні тексти для дослідження
Євр. 6:4-6, 9-13, 17-20; 10:26-29; Матв. 16:24; Римл. 6:6.

> <p>Пам’ятний вірш</p>
> «Щоб... ухопившись за надію, що перед нами, ми, котрі знайшли захист, мали велику втіху. Вона, мов якір для душі, міцний і надійний, що входить усередину, за внутрішню завісу, куди, як предтеча, увійшов задля нас Ісус, ставши навіки Первосвященником за чином Мелхиседека» (Євр. 6:18-20).

У Посланні до євреїв 5:11-6:20 богословське пояснення ролі священства Ісуса переривається. Павло зупиняється, щоб висловити серйозне попередження про небезпеку відступництва від Христа.

Очевидно, людям загрожувала реальна небезпека відійти від Христа слизькою стежкою жалості до себе та зневіри. Апостол Павло був стурбований тим, що духовні почуття його читачів і слухачів можуть притупитися через складні ситуації, з якими вони стикалися, і тому вони перестануть зростати у своєму розумінні й досвіді Євангелія.

Хіба це не потенційна небезпека для всіх нас ‒ розчаруватися через випробування й відпасти?

Однак суворе попередження завершується ніжним підбадьоренням. Павло звеличує Ісуса як утілення непорушної обітниці Бога їх спасти (див. Євр. 6:9-20). Цей цикл застережень і підбадьорення повторюється в Євр. 10:26-39.

Упродовж тижня ми досліджуватимемо цей цикл і зосередимося на дивовижних словах підбадьорення, які дає нам Ісус.