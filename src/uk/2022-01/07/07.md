---
title:  Для подальшого дослідження
date:   11/02/2022
---

Прочитайте з книги Е. Уайт «Дії апостолів» розділ «Улюблений Іван» (С. 539-545); із книги «Бажання віків» розділ «Юда» (С. 716-722).

«Боротьба з власним «я» є найбільшою битвою у світі. Зректися себе, повністю підкоритися волі Божій можна лише ціною великої боротьби. Для людини, яка повністю не віддала себе Богові, нове життя у святості неможливе» (Е. Уайт. Дорога до Христа. С. 43).

«Іван бажав бути подібним до Ісуса, і внаслідок перетворювального впливу любові Христа він справді став лагідним покірливим. Іван більше за всіх своїх товаришів підкорився силі цього чудового життя…

Палка любов Івана до Христа спонукала його завжди бути поряд з Ним. Спаситель любив усіх дванадцятьох, але Іван був найбільш сприйнятливим. Він був наймолодшим і з дитячою довірою відкривав своє серце Ісусові. Так він перебував у тіснішому єднанні з Христом, і через нього людям передали найглибші духовні істини…

На його обличчі була відображена слава Господня. Христоподібним сяйвом його лице випромінювало красу тієї святості, котра перетворила його. З любов’ю і захопленням споглядав він Спасителя, доки єдиним його бажанням не стало уподібнитися до Христа й перебувати в єднанні з Ним і доки в його характері не відобразився характер його Господа» (Е. Уайт. Дії апостолів. С. 544, 545).

**Запитання для роздумів:**

`1. Між життям Івана, улюбленого учня, і життям Юди Іскаріота є разючий контраст. Коли Ісус побачив Івана і його брата, Він назвав їх синами грому (див. Марка 3:17). В Івана були серйозні недоліки. У Юди теж були недоліки, але вони не були серйознішими, ніж у Івана. Чому Іван перетворився на подобу Ісуса, тоді як Юда згрішив проти Святого Духа? У чому різниця між ними?`

`2. Ісус пропонує віруючим узяти свій хрест і прямувати за Ним. Чи передбачає несення свого хреста покірність перед нападками людей?`

`3. Чому Богу потрібно, щоб ми повністю віддали Йому своє життя? Який зв’язок між свободою волі і спасінням?`