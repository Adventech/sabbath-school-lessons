---
title:  Для подальшого дослідження
date:   14/01/2022
---

Ісус, прийшовши на Землю як Син Божий, одночасно виконує кілька функцій. По-перше, як Божественний Син Божий Ісус прийшов, щоб відкрити нам Отця. Своїми діями й словами Христос показав нам, яким насправді є Отець і чому ми можемо довіряти й бути слухняними Йому.

Ісус також прийшов як обіцяний Син Давида, Авраама й Адама, як Той, через Кого Бог обіцяв перемогти ворога, і Хто правитиме світом. Отже, Ісус прийшов, щоб зайняти місце Адама на чолі людства й виконати первинну місію, яку Бог визначив для людей (див. Бут. 1:26-28; Псал. 8:3-8). Ісус став тим праведним Правителем, Якого Бог завжди хотів мати в цьому світі.

«І слово, сказане Ісусові на Йордані, – “Це є Син Мій Улюблений, Якого Я вподобав”, – обіймає все людство. Бог промовляв до Ісуса як нашого Представника. Незважаючи на всі наші гріхи й немочі, ми не відкинуті як недостойні. “Він обдарував нас в улюбленому Сині” (Ефес. 1:6). Слава, яка спочивала на Христі, є запорукою Божої любові до нас... Світло, яке злилося через відчинені небесні брами на голову нашого Спасителя, зіллється й на нас, коли проситимемо в молитві про допомогу, щоб перемогти спокусу. Голос, котрий промовляв до Ісуса, звертається до кожної віруючої душі: “Це дитина Моя улюблена, яку Я вподобав”» (Е. Уайт. Бажання віків. С. 113).

**Запитання для роздумів:**

`1. Ми дізналися, що краще розуміння слів і дій Ісуса допомагає нам глибше пізнати Бога Отця. Як краще розуміння Ісуса може збагатити ваші взаємини з Богом Отцем у повсякденному житті?`

`2. Ми дізналися: як Бог говорив і поводився з Ісусом, так Він прагне говорити й поводитися з нами. З огляду на це, як нам слід ставитися до інших?`

`3. Поміркуйте про важливість вічної Божественності Христа. Що ми втратимо, повіривши, начебто Ісус був такою ж створеною істотою, як і ми, але пішов на хрест? Порівняйте цю думку з фактом, що Христос був вічним Богом і Сам пішов на хрест. Чим кардинально відрізняються ці дві ідеї?`

`4. У класі обговоріть, що означає віддавати славу Богу. Прочитайте Об’явл. 14:7. Як прославляння Бога є частиною істини для сьогодення і Трьохангельської вістки?`