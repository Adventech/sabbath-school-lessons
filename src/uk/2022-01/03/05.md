---
title:  Ісус — Творець
date:   12/01/2022
---

Послання до євреїв стверджує, що Отець створив світ «через» або «за допомогою» Сина і Він тримає «все словом Своєї сили» (Євр. 1:2, 3).

`Прочитайте Ісаї 44:24; 45:18; Неем. 9:6. У Старому Завіті Господь стверджував, що створив світ «Сам» і що Він — «Господь єдиний». Як ми можемо узгодити це твердження з новозавітними текстами про те, що Отець створив Усесвіт «через» Сина (див. Євр. 1:2, 3)?`

Деякі думають, що Ісус був лише інструментом, за допомогою якого Бог творив. Це помилкова думка. По-перше, для Павла Христос ‒ Господь, Який створив світ, а не помічник. У тексті Євр. 1:10 сказано, що Ісус ‒ Господь, Який заснував землю і небеса; Павло також використовує щодо Нього тексти Псал. 102:26-28, де сказано про Господа (Яхве) як Творця. По-друге, у Євр. 2:10 написано, що Всесвіт був створений Отцем, «задля Якого все»

«через Якого все»; ті самі висловлювання застосовують і до Ісуса в тексті Євр. 1:2. Отець творив, й Ісус творив (див. Євр. 2:10; 1:2, 10), а також у творінні брав участь і Святий Дух (див. Бут. 1:2). Між Отцем і Сином існує цілковита згода в цілях і діяльності. Це частина таємниці Трійці. Син творив, й Отець творив, але є Єдиний Творець ‒ Бог, що означає: Ісус теж Бог.

Текст Євр. 4:13 свідчить, що Ісус є також Суддею. Його влада управляти й судити походить з того, що Бог створив усе й підтримує Всесвіт (див. Ісаї 44:24-28).

Вірші Євр. 1:3 і Колос. 1:17 підтверджують: Ісус також підтримує Всесвіт. Ця підтримувальна дія, імовірно, містить у собі ідею управління. Грецьке слово ферон (той, що підтримує; той, що несе) використовують для опису вітру, який несе човен (див. Дії 27:15, 17), або Бога, що веде пророків (див. 2 Петра 1:21). Отже, Ісус не тільки створив, але й підтримує нас. Кожен наш вдих, кожен удар серця, кожна мить нашого існування ґрунтується на Ньому, Ісусі ‒ основі всього творіння.

`Прочитайте Дії 17:28. Що цей текст повідомляє про Бога і Його силу? Поміркуйте також про те, що цей самий Бог Ісус помер на хресті за наші гріхи. Що ця істина відкриває нам про самовідданий характер нашого Господа?`