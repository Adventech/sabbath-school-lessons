---
title:  Для подальшого дослідження
date:   07/01/2022
---

Незважаючи на всі добрі й обнадійливі істини в Посланні до євреїв, у ньому є також низка попереджень, які досягають свого апогею в розділах 10-12. Ці розділи мають щонайменше два загальних елементи. По-перше, вони порівнюють покоління ізраїльтян, що блукали пустелею, з читачами Послання до євреїв. По-друге, вони закликають нас вірити.

Покоління ізраїльтян, що блукали пустелею, ‒ це люди, які бачили дивовижну силу Бога, що виявилася в ознаках і чудесах під час їхнього звільнення з Єгипту. Вони чули, як Бог проголосив Десять Заповідей з гори Сінай, споглядали вогненний стовп уночі й хмарний, що захищає від спеки, удень. Ці люди їли манну, хліб небесний; і де б не зупинялися, пили воду, що текла зі скель. Однак, підійшовши до кордону Землі обітованої, вони не змогли довіритися Богові. Їм бракувало віри, а «без віри неможливо догодити Богові» (Євр. 11:6).

Павло пише, що ми, як і покоління ізраїльтян, що блукали пустелею, також перебуваємо на кордоні Землі обітованої (див. Євр. 10:37-39). Однак у нас ще більше привілеїв і обов’язків. Ми не чули, як Бог говорив на горі Сінай, але побачили в Писанні одкровення Бога, більше, ніж те, що було на горі Сінай: ми побачили втіленого Бога ‒ Ісуса Христа (див. Євр. 12:18-24). Та чи маємо ми віру? Павло закликає нас наслідувати приклад великого списку героїв віри, найбільшим з яких є Сам Ісус.

**Запитання для роздумів:**

`1. Ми дізналися, що Ісус — наш Захисник, Який іде попереду нас на битву з дияволом. Як ми можемо згуртовано боротися разом як Церква, що йде за нашим Захисником? Що заважає нашій єдності? Як сатана може послабити нас як Церкву? Як саме сатана послаблював Ізраїль у минулому?`

`2. Ми, віруючі, є зібранням священників під керівництвом Бога. Як ваша місцева громада може приносити Богові кращі жертви хвали й добрих діл? Дайте конкретні й практичні відповіді.`

`3. У чому наша ситуація подібна до ситуації покоління ізраїльтян, що блукали пустелею, перед входом в Обітовану землю? Які уроки ми можемо почерпнути з огляду на цю подібність?`