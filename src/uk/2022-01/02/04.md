---
title:  Ісус — наш захисник
date:   04/01/2022
---

`Порівняйте 1 Сам. 8:19, 20 і Євр. 2:14-16. Чого ізраїльтяни очікували від царя і як ці побажання були виконані в Ісусі?`

Ізраїльтяни прагнули, щоб цар був їхнім суддею і правителем, оскільки забули, що їхній Цар — Сам Бог. Цілковите відновлення Божої влади над Його народом відбулося завдяки Ісусу. Христос як наш Цар іде перед нами в битві з ворогом.

В уривку Євр. 2:14-16 Ісус зображений як Захисник слабких людей. Він бореться з дияволом, перемагає його в індивідуальному бою і в такий спосіб звільняє нас від рабства. Цей опис нагадує нам битву між Давидом і Ґоліятом. Після того як Давид був помазаний на царство (див. 1 Сам. 16), він урятував своїх побратимів від рабства, перемігши Ґоліята. За умовами битви, переможець поєдинку поневолить народ переможеного (див. 1 Сам. 17:8-10). Отже, Давид діяв як захисник Ізраїлю й виступав від імені всього народу.

`Прочитайте Ісаї 42:13; 59:15-20. Як Господь зображує Себе в цих текстах?`

Уривок Євр. 2:14-16 наводить на думку, що Бог спасе Ізраїль в індивідуальному бою. Зверніть увагу на слова пророка Ісаї: «Бо Господь каже так: Полонені відібрані будуть від сильного, і врятована буде здобич насильника, і Я стану на прю із твоїми суперечниками, синів же твоїх Я спасу» (Ісаї 49:25).

Ми, християни, часто думаємо, що боремося із сатаною поодинці. Читаючи уривок Ефес. 6:10-18, розуміємо: так, ми боремося з дияволом. Проте Бог ‒ наш Захисник, і Він іде на битву попереду нас. Ми ‒ частина Його армії, тому повинні використовувати Його обладунки. Крім того, ми не боремося поодинці, бо є частиною Церкви. Займенник «ви», використаний у Ефес. 6, ‒ це особовий займенник множини. Ми, Церква, беремо зброю й боремося разом, а перед нами йде наш Захисник ‒ Сам Бог.

`Що означає одягатися в усю Божу зброю? У нашій повсякденній боротьбі із собою, спокусами й іншими перешкодами, як ми можемо скористатися силою, що дає змогу нам бути вірними?`