---
title:  Місіонерська історія
date:   07/01/2022
---

#### Історія Валаама повторилася
_Ендрю Мак-Чесні_

Пікап Баунпрані Ваннаді, президента Церкви адвентистів сьомого дня в Лаосі, несподівано зупинився і заглух.

Це був невеличкий струмок. Будь-який автомобіль міг легко проїхати його мілководдям. Жодна машина ніколи там не застрявала. Та щойно Баунпрані заїхав на своєму пікапі в струмок, машина зупинилася.

Баунпрані та два пастори-початківці, які подорожували разом із ним, робили все, щоб її завести, але нічого не вдавалося. У розпачі вони зупинили авто, яке проїжджало повз, і спробували від нього запустити акумулятор, але пікап так і не завівся.

Почало сутеніти. Баунпрані вирушив до найближчого села по допомогу. Кілька жителів села пішли з ним, але їм також нічого не вдалося — машина не заводилася. Вождь села запросив Баунпрані переночувати у своєму будинку, а пастори залишилися ночувати в авто.

— Що ви робите в наших краях? — запитав вождь.

Баунпрані пояснив, що везе спортивне спорядження в сусіднє село. Слухаючи гостя, вождь села зрозумів, що Баунпрані був християнином, і розповів, що він сам християнин. Він показав сертифікат про закінчення заочної школи «Голос пророцтва», виданий Лаоською Церквою адвентистів сьомого дня кілька років тому. Вождь розповів, що звернувся за підтримкою до колишнього керівника Церкви, щоб хтось навчив їх поклонятися Богу, але допомоги так і не отримав. Тому тепер він і ще близько двохсот жителів села поклоняються Ісусові так, як можуть. Він попросив Баунпрані розповісти йому і жителям села про біблійну суботу.

Тоді Баунпрані зрозумів, що його машину, мабуть, зупинив ангел. Це було схоже на історію про ослицю Валаама, яка відмовлялася продовжувати шлях, оскільки на ньому стояв ангел Господній. Наступного ранку пікап завівся з першого повороту ключа.

_Дякуємо вам за місіонерські пожертви, які допоможуть поширити Євангеліє серед народу Лаосу та інших країн Південно-АзійськоТихоокеанського дивізіону. Частина пожертв тринадцятої суботи допоможе відкрити початкову школу в Лаосі._