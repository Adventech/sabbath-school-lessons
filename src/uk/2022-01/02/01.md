---
title:  Суть послання до євреїв
date:   01/01/2022
---

### Біблійні тексти для дослідження
Євр. 1:5-14; Луки 1:30-33; Псал. 132:1-5; Євр. 2:14-16; 5:1-4; 8:8-12; 1 Петра 2:9.

> <p>Пам’ятний вірш</p>
> «У тому, про що я веду мову, головним є ось що: ми маємо такого Первосвященника, Який сів на небі праворуч престолу Величності» (Євр. 8:1).

Єврейський документ, написаний через декілька десятиліть після Послання до євреїв (приблизно 100 р. н. е.), містить молитву: «Усе це я промовив перед Тобою, о Господи, бо Ти сказав, що створив цей світ для нас... І нині, Господи, ось ці народи… панують над нами й пожирають нас. А ми, Твій народ, якого Ти назвав Своїм первістком, єдинородним, ревним і дорогоцінним, відданий до їхніх рук» (James H. Charlesworth, ed., The Old Testament Pseudepigrapha, vol. 1, [New York: Hendrickson Publishers. 1983]. Р. 536).

Імовірно, читачі Послання до євреїв відчували щось подібне. Якщо вони були Божими дітьми, то чому зазнавали таких страждань?

Отже, Павло написав Послання до євреїв, щоб зміцнити віру християн у їхніх випробуваннях. Він нагадав їм (і нам): Божі обітниці виконаються через Ісуса, Котрий сидить праворуч Отця й скоро забере нас додому. Сьогодні Христос заступається за Свій народ і просить для нас Батьківського благословення. А нам необхідно до кінця міцно триматися своєї віри.