---
title:  Ісус — наш вірний брат
date:   15/01/2022
---

### Біблійні тексти для дослідження
Левит 25:25-27; Євр. 2:14-16; 5:8, 9; 11:24-26; 12:1-4; 1 Кор. 15:50.

> <p>Пам’ятний вірш</p>
> «А що діти стали спільниками крові й тіла, то й Він подібним чином став їхнім спільником, аби Своєю смертю знищити того, хто має владу смерті, тобто диявола» (Євр. 2:14).

У першому розділі Послання до євреїв описаний Ісус як Син Божий, Який вищий за ангелів, є «сяйвом слави та образом Його сутності» (Євр. 1:3). У другому розділі Ісус представлений Сином Людським, Який став менший за ангелів і прийняв слабку людську природу, аж до смерті (див. Євр. 2:7).

У першому розділі Бог говорить про Ісуса: «Ти є Мій Син» (Євр. 1:5). У другому ж Ісус називає синів людських Своїми «братами» (див. Євр. 2:12).

У першому розділі Отець проголошує Божественну владу Сина (див. Євр. 1:8-12). У другому розділі Син підтверджує Свою вірність Отцеві (див. Євр. 2:13).

У першому розділі Ісус ‒ святий Господь, Творець, що підтримує Всесвіт і керує ним. У другому розділі Христос ‒ людський Первосвященник, милосердний і вірний.

Отже, опис Ісуса як вірного та милосердного Брата відображено в описі Сина як найвищого прояву вічного Бога-Творця (див. Євр. 1:1-4).