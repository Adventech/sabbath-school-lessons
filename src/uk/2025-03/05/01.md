---
title:  Пасха
date:   26/07/2025
---

### Біблійні тексти для дослідження

Вих. 11:1–10; 12:1–30; 13:14–16; Міхея 6:8; 1 Кор. 5:7; Євр. 11:28.

> <p>Пам’ятний вірш</p>
> «Якщо вас запитають ваші діти: Що це за служіння у вас, то ви відповісте: Це — пасхальна жертва для Господа, Який обминув домівки Ізраїльських нащадків у Єгипті, коли уражав єгиптян, а наші оселі врятував» (Вих. 12:26, 27).

Ось-ось відбудеться десята, остання кара. Востаннє звучить попередження; необхідно ухвалити остаточне рішення. Це справді питання життя і смерті. На карту поставлено життя не лише окремої людини, а й усієї нації. Фараон та його чиновники відповідатимуть за долю багатьох людей чи то життям, чи то смертю. Його ставлення до живого Бога Ізраїля визначатиме не лише його майбутнє, а й майбутнє його нації.

Що ми відчуваємо і що робимо, коли на нас лягає тягар відповідальності і ми маємо зробити вибір, який значною мірою може вплинути на життя не тільки нас самих, але також багатьох інших людей?

Бог готовий, може і бажає наділити нас мудрістю, розумінням і силою робити те, що правильно (див. 1 Кор. 1:30; Филп. 2:13). Однак проблема полягає в тому, що через упертість наших сердець ми не завжди хочемо робити те, що правильно. У розповіді про вихід

Ізраїля з Єгипту повідомляється, що відмова однієї людини підкоритися Богові, навіть усупереч переконливим доказам, спричинила трагедію багатьох інших. На превеликий жаль, часто саме так відбувалося колись і відбувається сьогодні.