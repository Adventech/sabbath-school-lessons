---
title:  "Пригноблення: історія і народження Мойсея"
date:   28/06/2025
---

### Біблійні тексти для дослідження

Вих. 1:1–22; 2:1–25; Бут. 37:26–28; 39:2, 21; Дії 7:6; Гал. 3:16, 17.

> <p>Пам’ятний вірш</p>
> «Діти ж Ізраїля стогнали від праці і голосили. Їхні зойки від непосильної праці піднялися до Бога. Бог почув їхній стогін і згадав про Свій завіт з Авраамом, Ісаком та Яковом. І зглянувся Бог на Ізраїльських нащадків і зрозумів їх» (Вих. 2:23–25).

Книга Вихід перегукується з розповідями про пригноблених, відкинутих, переслідуваних, експлуатованих і принижених. Отже, сьогодні люди, котрі почуваються покинутими, забутими й поневоленими, можуть знайти надію, адже той самий Бог, Який урятував євреїв, може врятувати і їх.

Книга Вихід говорить про екзистенціальні* битви життя, а також про несправедливість і випробування, які є частиною цього життя. Кожного можуть підбадьорити історії про Боже втручання на користь Його стражденного народу. Господь чує крик пригноблених, бачить їхню боротьбу, помічає їхні сльози та в їхній агонії приходить на допомогу.

Бог бере на Себе ініціативу, щоб визволити тих, хто довіряє Йому. Нам потрібно просто прийняти вірою те, що Він пропонує нам. Ось чому слід вивчати книгу Вихід, оскільки вона відкриває, що Ісус здійснив для всіх нас. Це книга про викуплення, визволення й остаточне спасіння — усе це наше через віру в Христа Ісуса і в те, що Він забезпечив нам.

Якщо серед сум’яття й темряви наші очі спрямовані на Бога, ми можемо розпізнати Його присутність, турботу і допомогу, коли Він провадить нас до вічної Землі обітованої.

---

_*Слово екзистенціальний (лат.) у контексті уроку означає «той, щостосується природи людського існування; що визначається вільним вибором індивіда» (прим. експерта)._