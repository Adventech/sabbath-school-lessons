---
title:  Скинія
date:   20/09/2025
---

### Біблійні тексти для дослідження

Вих. 35:1–36:7; 36:8–39:31; 40:1–38; Бут. 1:1; Євр. 7:25; Івана 1:14.

> <p>Пам’ятний вірш</p>
> «А хмара закрила скинію заповіту, і слава Господня наповнила скинію. Бо над скинією вдень була хмара Господня, а вночі був огонь у ній, — на очах усього Ізраїлевого дому в усіх його подорожах» (Вих. 40:34, 38).

Головне завдання старозавітного Божого народу (як і наше сьогодні) полягало в тому, щоб жити в тісних стосунках із Господом, поклонятися і служити Йому, а також відкривати людям Його характер (див. Втор. 4:5–8). В Едемському саду Адам і Єва заховалися від Господа, бо скоєний ними гріх примусив їх боятися Його. Гріховність викликає в людей страх перед Богом, і цей страх спотворює наше уявлення про Його характер. Доброю новиною є те, що Всевишній робить перший крок для подолання цієї прірви та з власної ініціативи відновлює зруйновані

для подолання стосунки. Він шукає грішника, запитуючи: «Де ти?» та намагаючись повернути його до Себе (див. Бут. 3:9).

Отже, наша основна місія полягає в тому, аби відкрити людям істинний характер Бога та засвідчити ближнім про Його праведні діяння. Якщо людей приваблює Господь і вони впевнені в Його безкорисливій любові до них, тоді присвятять Йому своє життя й виконуватимуть Його повеління, знаючи, що все це – для їхнього блага.

Через скинію Бог показав людям, наскільки Він близький до них, та відкрив їм найбільші істини спасіння.