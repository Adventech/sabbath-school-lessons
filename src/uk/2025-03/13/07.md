---
title:  Для Подальшого Дослідження
date:   26/09/2025
---

Прочитайте в книзі Еллен Уайт «Патріархи і пророки» розділ «Скинія та служіння в ній» (С. 353–358).

«Будівництву Святині передував Божественний акт викуплення – визволення Ізраїля з-під поневолювальної влади Єгипту. Цим актом Господь засвідчив про Своє прагнення увійти в постійні відносини завіту зі Своїм народом. Він буде їхнім Богом, а вони стануть Його народом (див. Вих. 6:7). Закон завіту визначав, як ізраїльтяни мають ставитися до Нього та одне до одного. Скинія справді була місцем зустрічі, місцем, де Господь і люди збиралися разом. Лише після викуплення та затвердження постійного союзу з Богом через завіт люди мали доступ до Бога в Його скинії» (Andrews Bible Commentary: Old Testament, “Exodus” (Berrien Springs, MI: Andrews University Press, 2020). Р. 226).

Еллен Уайт описує мету служінь у скинії: «Отже, служіння в скинії‚ а пізніше в храмі щоденно відкривало людям великі істини, пов’язані зі смертю і служінням Христа; раз на рік вони подумки переносилися до заключних подій великої боротьби між Христом і сатаною й остаточного очищення Всесвіту від гріха і грішників»» (Патріархи і пророки. С. 358).

**Запитання для обговорення:**

`Центральним актом богослужінь у скинії було пролиття крові. У жертву приносили тварин, а їхню кров використовували майже в усіх храмових ритуалах. Що символізувала кров і на Кого вказували всі ці жертви?`

`Дивовижним діянням Бога було те, що Він, Творець Усесвіту, оселився серед Свого народу у скинії. Однак наскільки дивовижнішим стало те, що Він прийшов оселитися серед нас як Один із нас, як Людина. Це – незбагненний прояв любові! Проте Господь пішов ще далі: віддав Себе в жертву за гріх, помер замість нас. Що це відкриває нам про Його характер? Наскільки сильно Бог бажає бачити нас спасенними в Його вічному Царстві?`

`Прочитайте тексти Євр. 8:1–6. Як земна Святиня відображає нинішні діяння Ісуса задля нас у Небесній Святині?`