---
title:  Полум’яний кущ
date:   05/07/2025
---

### Біблійні тексти для дослідження

Вих. 4:1–31; 6:3; 18:3, 4; 3:1–22; Бут. 22:11; 17:10, 11, 15–18; Йоіла 3:5; Бут. 17:10, 11.

> <p>Пам’ятний вірш</p>
> «Та Господь промовив: Я дійсно бачу гноблення Мого народу, який у Єгипті, і чую їхнє голосіння через утиски наглядачів. О, Я знаю їхній біль! Тому Я зійшов визволити їх із рук єгиптян і вивести їх із тієї землі до доброго та просторого краю — до землі, що тече молоком і медом» (Вих. 3:7, 8).

Божий заклик до нас часто змінює напрямок нашого життя. Якщо ж ми йдемо за цим закликом, то відкриваємо, що Божий шлях завжди найкращий для нас. Проте часом нелегко відразу прийняти Божий заклик.

Саме так відреагував Мойсей на Божий заклик, почутий під час його зустрічі з Господом біля полум’яного куща. Звичайно, Мойсей був добре обізнаний з таким явищем, як горіння, але кущ горів і не згоряв, і це привернуло його увагу. Саме тут Господь покликав його до конкретної місії. Питання полягало в тому, чи відгукнеться Мойсей на заклик, незважаючи на кардинальні зміни у власному житті, які принесе його згода? Спочатку він не дуже сприймав цей заклик.

Чи можете ви пригадати випадки, коли мали конкретні цілі, а Бог змінив ваші плани? Безперечно, ми можемо бути корисними Господу в різних галузях, однак послух Божому закликові в нашому житті — це воістину шлях до повноцінного життя. Можливо, він не завжди легкий, як і для Мойсея, але нерозумно прямувати власним шляхом, коли Бог закликає нас іти в іншому напрямку.