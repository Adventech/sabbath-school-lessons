---
title:  Для Подальшого Дослідження
date:   12/09/2025
---

Прочитайте в книзі Еллен Уайт «Патріархи і пророки» розділ «Ідолопоклонство біля Сінаю» (С. 315–327).

Урок цього тижня приділяє особливу увагу дії Божої сили в серці віруючих. Господь у нас «може зробити значно більше всього, що ми просимо або думаємо» (Ефес. 3:20). Ми не повинні зосереджуватися на собі й задовольняти лише власні бажання, бо це веде до ідолопоклонства. Натомість наша увага має бути зосереджена на Богові та Його силі. Він дає силу для нового переможного життя (див. Филп. 4:13; Юди 24, 25).

«Любов не менше, ніж справедливість, вимагала, щоб гріх був покараний. Бог не тільки Охоронець‚ а й Повелитель Свого народу. Він знищує запеклих бунтівників, щоб вони й інших не привели до загибелі. Зберігши життя Каїна, Бог показав Усесвіту, до яких наслідків призводить непокараний гріх. Вплив‚ який справили на нащадків Каїна його життя й учення‚ призвів увесь світ до такого стану морального занепаду‚ що цей світ необхідно було знищити водами потопу… Що довшим було життя людей‚ то зіпсутішими вони ставали.

Так було і з відступництвом біля Сінаю. Якби гріх не був відразу покараний, наслідки виявилися б такими самими» (Е. Уайт. Патріархи і пророки. С. 325).

**Запитання для обговорення:**

`Зупиніться більше на питанні в кінці уроку за понеділок. Як ми можемо, навіть не усвідомлюючи цього, поклонятися творінню, а не Творцю? З іншого боку, як можемо намагатися бути добрими розпорядниками землі й захищати довкілля, не поклоняючись йому та не перетворюючи його на ідола?`

`Складність ситуації можна визначити за наслідками дії або серйозністю реакції на подію. Чому Господь через Мойсея звелів стратити тих, хто вперто відмовлявся покаятися і продовжував бунтувати проти Бога та Його Закону?`

`Чому замісна жертва Христа – єдина правильна модель викуплення? Чому будь-яка теорія викуплення, котра заперечує або применшує замісну основу Євангелія, є серйозною теологічною помилкою? Прочитайте текст 1 Петра 2:24. Як у цьому тексті яскраво зображено замісну суть жертви Ісуса?`