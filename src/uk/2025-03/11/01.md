---
title:  Відступництво і заступництво
date:   06/09/2025
---

### Біблійні тексти для дослідження

Вих. 32:1–6; 32:7–32; Псал. 115:4–8; Ісаї 44:9, 10; Римл. 1:22–27; Ісаї 53:4.

> <p>Пам’ятний вірш</p>
> «Повернувшись до Господа, Мойсей сказав: Благаю, Господи! Цей народ учинив великий гріх. Вони зробили собі золоте божество. Тепер, якщо можеш простити їм гріх, то прости. Якщо ж ні, то прошу, викресли і мене з Твоєї книги, у яку Ти записав» (Вих. 32:31, 32).

Мойсей був відсутній в ізраїльському таборі лише 40 днів, і що ж сталося? Народ Господа відвернувся від Нього і поклонився створеному людьми ідолу — золотому бичку. Після стількох могутніх ознак, досвідів та чудес, як вони могли таке вчинити?

Невже люди не зрозуміли, Ким насправді є Бог? Чи їхні сильні досвіди з Ним були затьмарені гріховними бажаннями? Можливо, вони не цінували того, що Бог здійснив для них, та сприймали це все як належне? Чи розуміння ізраїльтян було затьмарене, зіпсуте повсякденними клопотами і старим гріховним мисленням? А може, вони просто були невдячні за Божі милосердні діяння задля них? Невже народ так швидко забув могутні дії Бога (див. Псал. 106:13, 21–23)?

Можливо, усе можна списати на невдале лідерство Аарона? «Господь дуже розгнівався на Аарона і хотів його знищити» (Втор. 9:20).

Можна називати різні причини цього жахливого відступництва. Але які уроки ми можемо почерпнути з даної історії не лише щодо людської гріховності, а й щодо милостивої любові Бога до грішних людей?