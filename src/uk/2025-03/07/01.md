---
title:  Хліб і вода життя
date:   09/08/2025
---

### Біблійні тексти для дослідження

Вих. 15:22–16:36; 17:1–7; 18:1–27; Бут. 3:1–6; 1 Кор. 10:4, 11.

> <p>Пам’ятний вірш</p>
> «Тоді Господь сказав Мойсеєві: Доки ви будете відмовлятися виконувати Мої Заповіді та Мої Закони? Майте на увазі, що Господь дав вам суботу, тому шостого дня Він дає вам хліба на два дні. Нехай сьомого дня ніхто не виходить зі свого місця, а залишається в себе. І народ сьомого дня відпочивав» (Вих. 16:28–30).

Після виходу з Єгипту Ізраїль вирушив у невідому подорож до Обітованої землі. Людей чекав довгий складний шлях, і їм потрібно було засвоїти багато нових уроків. Господь керував ними та піклувався про них; Він бажав допомогти їм духовно зростати, і вони мали навчитися дисципліни, самоконтролю, жертовності, безкорисливості, довіри до Господа й особливо послуху.

Мойсей був видатним вождем, і люди повинні були наслідувати його та його лідерство, щоб здобувати перемоги. Для них було вкрай важливо залишатися разом, співпрацювати й допомагати одне одному. Попереду вони зіткнуться із численними перешкодами і викликами. Багато в чому їхнє духовне зростання залежатиме від того, як вони долатимуть ці виклики та як будуть взаємодіяти з Мойсеєм, особливо в критичних ситуаціях.

Давня китайська приказка: «Подорож у тисячу миль починається з одного кроку» точно відображала ситуацію ізраїльського народу; їм на кожному кроці необхідно було довіряти вказівкам Господа. На жаль, вони, як ми побачимо, нелегко засвоювали ці уроки.

Але, знову ж таки, хто засвоює їх легко?