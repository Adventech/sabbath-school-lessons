---
title:  Для Подальшого Дослідження
date:   15/08/2025
---

Прочитайте в книзі Е. Уайт «Патріархи і пророки» розділ «Від Червоного моря до Синаю» (С. 291–302).

Незабаром після інциденту з водою народ зіткнувся з новою небезпекою (див. Вих. 17:8–16) — на них напало люте войовниче плем’я амаликитян. «Амаликитяни знали про характер Господа та Його верховну владу, але не мали страху Божого, тому наважилися чинити опір Його могутності. Вони глузували з чудес, здійснених Мойсеєм у Єгипті, та висміювали побоювання навколишніх народів. Вони поклялися своїм богам знищити євреїв, аби жоден з них не врятувався, та вихвалялися, нібито Бог Ізраїлів безсилий перешкодити їм. Ізраїльтяни нічим їм не загрожували і не завдали жодної шкоди. Їхня агресія була безпідставною. Знищенням Божого народу вони прагнули показати всім свою ненависть до Бога, виявити відкритий непослух. Амаликитяни здавна були запеклими грішниками‚ а їхні злочини волали до Бога про помсту‚ однак Його милість усе ще кликала їх до покаяння; здійснивши напад на втомлених‚ беззахисних ізраїльтян‚ амаликитяни підписали собі вирок» (Е. Уайт. Патріархи і пророки. С. 300).

**Запитання для обговорення:**

`Зупиніться докладніше на ідеї про те, як Їтро дізнався про істинного Бога з того, що Він здійснив для Свого народу (див. Втор. 4:4–8). Чому цей принцип актуальний і сьогодні? Запитайте себе та свій клас: яке свідчення ваша громада пропонує світові? Що ми відкриваємо людям про природу й характер нашого Бога?`

`Прочитайте ще раз текст 1 Кор. 10:4. Як цей вірш спростовує давню єресь, у яку деякі люди вірять і сьогодні, а саме: старозавітний Бог був мстивим і жорстоким, а Христос – добрим і вибачливим?`

`Прочитайте ще раз наведену вище цитату Еллен Уайт про амаликитян. Порівняйте ставлення до Бога амаликитян та мідіянина Їтра. На підставі цього порівняння дайте відповідь на таке запитання: чому Бог виніс вирок не лише над амаликитянами, але й над багатьма іншими племенами стародавнього світу, з якими контактував Ізраїль?`