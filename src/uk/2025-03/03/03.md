---
title:  Важкий Початок
date:   14/07/2025
---

Безперечно, Мойсей від самого початку знав, що йому буде нелегко виконати Боже доручення (саме тому й відмовлявся від нього), проте він, імовірно, не уявляв, наскільки важко це буде.

`Прочитайте тексти див. Вих. 5:3–23. Якими були безпосередні результати першої зустрічі Мойсея й Аарона із фараоном?`

Ще перед візитом до фараона Мойсей і Аарон зібрали старійшин та ізраїльський народ, переказали їм Божі слова й продемонстрували Божі знамення. І народ повірив, що Господь визволить їх із рабства, тому поклонилися Йому (див. Вих. 4:29–31). Їхні очікування, безумовно, були високими: Господь визволяє євреїв з неволі — нарешті!

Та коли Мойсей пішов до єгипетського царя й виголосив Божі вимоги, життя ізраїльтян значно погіршилося. Їхня щоденна праця стала просто нестерпною, і страждання зросли. Євреїв звинуватили в ледарстві, до них почали ставитися ще суворіше, тому їхнє рабство стало ще тяжчим.

Ізраїльські лідери-наглядачі були незадоволені цим. Протистояння між ними, Мойсеєм та Аароном було сильним, і (як побачимо пізніше) воно просто передвіщало конфлікти, котрі Мойсей матиме зі своїм народом упродовж багатьох років.

`Прочитайте текст Вих. 5:21. Поставте себе на місце цих наглядачів, коли вони дорікнули Мойсеєві й Ааронові. Чому вони висловили такий докір?`

Не так вже й важко зрозуміти, чому ці лідери були незадоволені Мойсеєм. Вони сказали: «Нехай спогляне на вас Господь і хай осудить». Вони вважали, що Мойсей прийшов звільнити їх від єгиптян, а не зробити їхнє життя під владою єгиптянами ще важчим.

Отже, Мойсей та Аарон мали не тільки дискутувати з єгиптянами, а й домовлятися зі своїм народом.

`Як краще ви могли б взаємодіяти з лідерами місцевої церкви, коли виникають розбіжності, як це неминуче трапляється?`