---
title: Додаткові матеріали до уроку
date:   18/07/2025
---

**Пам’ятний вірш:** «Після того Мойсей та Аарон увійшли до фараона і сказали: Господь, Бог Ізраїля, так сказав: Відпусти Мій народ, і хай вони влаштують для Мене свято в пустелі! Але фараон сказав: Хто такий Господь, щоб я прислухався до Його голосу та відпустив Ізраїля? Я Господа не знаю, тому Ізраїля не відпущу!» (Вих.5.1-2)

**Криголам:**

1. Як легше починати якусь справу: коли тебе призначать на це, чи коли ти сам вирішив почати справу? Чому?
2. Чи завжди у вас все виходить з першого разу? Як ви реагуєте на невдачі? Кидаєте справу чи починайте спочатку?

_Неділя + Понеділок_ **Хто такий Господь?**

1. З яким проханням Мойсей звернувся до фараона? Вих.5.1-3
	- а) відпустити народ в пустелю на 3 дні шляху влаштувати для Бога свято в пустелі;
	- б) щоби принести там жертву Господу, аби не спіткали їх якась пошесть чи меч (в.3).
2. Чому Мойсей говорить про триденну дорогу, якщо збирався вивести народ Ізраїлю з полону назавжди?
	- а) Бог наказав так говорити (Вих.3:18)
	- б) фраза "триденна дорога" є ідіомою, яка в ті часи означала, що люди, які розходяться на відстань триденної дороги один від одного знаходяться поза досяжністю один одного і можуть впливати один на одного (див.Бут.30:36). Отже, Мойсей буквально просить фараона відпустити народ Ізраїльський зі своєї зони впливу, тобто з Єгипту;
	- в) Вих.4:22 - слова, які Мойсей також повинен був передати фараонові, і, ймовірно, він їх передав. Буквально їх можна перекласти так: “Відпусти сина Мого, щоб він працював Мені”, тобто Бог каже, що фараон не має прав на цей народ, щоб примушувати їх працювати на нього.
3. Яка відповідь фараона на Божу вимогу відпустити народ? Вих.5.1-2
	- а) «Хто такий Господь?.. Я Господа не знаю» (Вих.5.2);
	- б) така відповідь викриває непокору і навіть заперечення цього Бога;
	- в) подальша заява фараона: «Ізраїля не відпущу!» ще повніше розкриває повстання проти живого Бога;
	- г) це все прояви атеїзму: відкидання та опір проти живого Бога.\
«Серед усіх народів, представлених в історії Біблії, Єгипет у найзухваліший спосіб заперечував існування живого Бога й опирався Його повелінням. Жоден монарх не насмілився так відкрито і свавільно виступити проти авторитету Бога, як це зробив цар Єгипту" (Уайт. Велика Боротьба С.269).
4. До чого призвела вимога відпустити народ Божий? Вих.5.4-21
	- а) фараон звинуватив Мойсея і Аарона в тому, що вони відволікають народ від праці (в.4-5);
	- б) посилив умови праці: не давати соломи, проте норма виготовлення цегли не зменшується (в.6-12);
	- в) наглядачів з Ізраїльського народу били (в.14);
	- г) наглядачі дорікнули Мойсеєві й Ааронові, закликаючи на них Божий суд за те, що зробили їхнє життя ще важчим (в.20-21).
5. Якщо Сам Господь побачив страждання народу Ізраїля і пообіцяв вивести його з Єгипту, чому Господь не вплинув на фараона для виконання цього плану? (Вих.3.19-20):
	- а) Господь заздалегідь повідомив Мойсея, що єгипетський цар не дозволить народу піти (в.19);
	- б) тільки коли Господь простягне Свою руку і уразить єгиптян Своїми чудесами, фараон відпустить народ Ізраїлю (в.20);
	- в) Бог готує Мойсея й Аарона до нового протистояння фараону, а народ Ізраїля пізнанню Бога, про якого вони чули тільки в переказах батьків.
6. Чи було, що ваше служіння, подібно до Мойсеєвого, на початку зазнавало невдачі? Як ви реагували?\
Коли ви починали свій шлях з Богом, чи зазнавали ви труднощів, подібно до Ізраїлю?
7. Пс.27.1: «Господь – моє світло і моє спасіння. Кого мені боятись? Господь – захисник мого життя. Кого маю лякатись?»

_Вівторок + Середа_ **Божественне "Я"**

1. Вих.5:22,23. З яким питанням Мойсей звернувся до Бога?
	- а) чому все стало тільки гірше?
2. Якщо Бог попередив Мойсея, що фараон не відпустить народ відразу (див. Вих.3:19), то чому Мойсей говорить ці слова?
	- а) людині властиво під тиском обставин розчаровуватися та виявляти сумніви
	- б) Мойсею більше не було кому висказати свій розпач, тому він звертається до Бога по допомогу
	- в) Бог не засуджує Мойсея, а дає йому слова втіхи та підтримки.\
Урок для нас: не треба боятися йти до Бога зі своїми питаннями та розчаруваннями.
3. Прочитайте Вих.6:1-8. Що відповів Бог Мойсеєві?
	- а) Він повторює Мойсеєві те, що вже говорив раніше
	- б) підкреслює Свій намір виконати обіцянку:
		1) Я - Господь, і виведу вас з-під ярма єгиптян,
		2) врятую вас від рабства їх,
		3) врятую вас м'язом простягненим і судами великими,
		4) Прийму вас Себе в народ і буду вам Богом (Вих. 6:6, 7)
	- в) Бог посилає Мойсея передати ці слова Ізраїлевим синам.
4. Вих.3:3. Чому раніше Бог не відкривався з іменем “Господь” (Ягве)?
	- а) у кожній конкретній ситуації Господь відкривася людям під тим іменем, яке найбільш повно відкривало ту рису Його характеру, через яку Він Себе проявляв у даних обставинах
	- б) В даних обставинах, серед різноманіття єгипетських богів, Бог Ягве проявив Себе як Той, Хто Є єдиним і істинним Богом, Хто завжди був, є і буде, Вічний Бог
	- в) для Свого народу в цьому імені Бог Ягве відкрився як Бог завіту, Який завжди поруч і посеред Свого народу, як Бог, Котрий дотримує Своєї обіцянки, Бог, Який не змінюється (Мал.3:6), бо Він “вчора, сьогодні і навіки Той Самий” (Євр.13:8).
5. Вих. 6:9. Чому Ізраїль не прислухався до слів Мойсея і які уроки ми можемо отримати від цієї історії щодо своїх часів розчарувань?
	- а) через малодушність і гнітючу працю
	- б) вони занепали духом і втратили надію, це стало великим випробуванням віри, адже вперше за своє життя вони отримали надію на визволення.
	- в) через священну історію Бог запевняє Свій народ, що Він завжди перебуває з ним (Іс. 41:13; Мт.28:20; Ів.14:27;  16:33; Филип.4:6,7)
6. Як досвід Мойсея допомагає вам продовжувати довіряти Богові у життєвих невдачах?
7. Іс. 46:10: "Я від початку провіщав те, що мало статись, наперед те, чого ще не відбулося. Я кажу: Мій задум здійсниться, і все, що Мені до вподоби, Я виконаю."

_Четвер_ **Як Бог для фараона**

1. Вих. 6:28–7:7. Які заперечення висловив Мойсей і що відповів на них Господь?
	- а) Заперечення Мойсея (Вих. 6:30): Він "некрасномовний" (має "важкі уста") і сумнівається, чи "послухає мене фараон".
	- б) Відповідь Господа (Вих. 7:1-5):
		- Бог поставив Мойсея "Богом" для фараона, а Аарона – його "пророком" (речником).
		- Аарон буде речником Мойсея, який говоритиме від його імені.
		- Бог попередив, що фараон буде впиратися, але, зрештою, єгиптяни пізнають, що Він — Господь, і Бог буде прославлений.
2. Як Мойсей та Аарон відреагували на Божі накази (Вих. 7:6-7)?
	- а) Зробили так, як Господь наказав їм, без подальших заперечень.
3. Чому Мойсей каже, що він не красномовний? Що ховається за цим твердженням?
	- а) Мойсей робить висновок з негативного досвіду попереднього спілкування з фараоном та народом
	- б) оцінює свої сили та здібності та представляє себе недостатньо переконливим, не придатним для цієї ролі.
	- в) Бог запрошує Мойсея дивитися не на свої слабкості, а на Божу силу.
4. Якщо Бог обрав Мойсея і дав йому стільки запевнень, то чому Мойсей продовжував сперечатися і шукати виправдання? Що це говорить про людську природу?
	- а) Свідчить про глибоку людську невпевненість і страх після минулих невдач.
	- б) Показує масштабність завдання, що здавалася непосильною для Мойсея.
	- в) Демонструє, що віра є процесом, і навіть сильні віруючі сумніваються.
	- г) Підкреслює Божу терплячість і наполегливість до Своїх обранців.
5. Мойсей зрештою відкинув виправдання і почав діяти. Які виправдання часом використовуємо ми, щоб уникнути Божого доручення? Який один крок ми можемо зробити цього тижня, щоб відкинути їх і довіритися Богу?
	- а) Приклади виправдань: "Я не вмію/не маю здібностей", "Я надто зайнятий", "Мені страшно/некомфортно", "Хтось інший зробить краще".
	- б) Практичні кроки: Молитися за Боже керівництво, ділитися страхами з довіреним братом/сестрою, почати з малого кроку, зосередитись на Божій присутності.
6. 1 Кор. 1:27-29 «Але Бог вибрав немудре світу, щоб засоромити мудрих... аби ніяка плоть не хвалилась перед Богом»

**Висновки:**

Бог активно діє для спасіння, навіть коли фараон (символ атеїстичної влади) заперечує Його владу, а Його власний народ і Мойсей сумніваються через погіршення ситуації.

У відповідь на людські скарги та розчарування, Бог поновлює Свої завітні обітниці, наголошуючи на Своєму особистому "Я" і чотирьох викупних діях (Вивести → Врятувати → Викупити → Увійти в завіт), які зміцнюють стосунки з Його народом.

Незважаючи на наші слабкості та виправдання, Бог забезпечує нас всім необхідним (наприклад, через помічників, як Аарон) і закликає до повного послуху, адже Він вірний Своїм обітницям, а наша віра прославляє Його Ім'я.

Ми вчимося виливати свої емоції Богові з вірою, довіряти Його керівництву (навіть коли очікування не справджуються) і свідчити про Нього світу, який часто заявляє "Я не знаю Господа".