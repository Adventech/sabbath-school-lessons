---
title:  Важкий старт
date:   12/07/2025
---

### Біблійні тексти для дослідження

Вих. 5:1–23; 6:1–13; Вих. 6:28–7:7; Об’явл. 11:8; Псал. 73:23–26; 2 Кор. 6:16.

> <p>Пам’ятний вірш</p>
> «Після того Мойсей та Аарон увійшли до фараона і сказали: Господь, Бог Ізраїля, так сказав: Відпусти Мій народ, і хай вони влаштують для Мене свято в пустелі! Але фараон сказав: Хто такий Господь, щоб я прислухався до Його голосу та відпустив Ізраїля? Я Господа не знаю, тому Ізраїля не відпущу!» (Вих. 5:1, 2).

Чимало віруючих вважає: якщо людина вирішує слідувати за Богом, вона зазнає лише щастя, процвітання й успіху. Однак Біблія свідчить, що це не завжди так. Часом у житті такої людини з’являються перешкоди і труднощі. Це може дуже засмучувати й викликати складні запитання, на які нелегко знайти відповіді.

Якщо ми довіряємо Богові, то зіткнемося із численними випробуваннями. Та коли виявляємо стійкість, Господь пропонує рішення — рішення на Його умовах і в Його час. Божі шляхи можуть суперечити нашим очікуванням швидких рішень, однак ми маємо навчитися довіряти Йому, незважаючи ні на що.

Ми продовжуємо досліджувати життя й діяльність Мойсея, зокрема в контексті Божого наказу вивести ізраїльський народ з Єгипту. Сам Бог безпосередньо розмовляв з Мойсеєм та пояснював, чого саме очікує від нього. Наскільки ж легше було би Мойсеєві, якби він цілком усвідомив, що покликаний Богом й отримав від Нього конкретне завдання!