---
title:  Через Червоне море
date:   02/08/2025
---

### Біблійні тексти для дослідження

Вих. 12:31–36; 13:1–14:31; 15:1–21; Якова 2:17–20; Євр. 11:22; Об’явл. 15:2–4.

> <p>Пам’ятний вірш</p>
> «Але Мойсей сказав народові: Не бійтеся! Стійте і побачите спасіння від Господа, яке Він учинить вам сьогодні. Тому що єгиптян, яких бачите сьогодні, більше не побачите повік! Господь воюватиме за вас, а ви залишайтеся спокійними» (Вих. 14:13, 14).

Вихід — найдраматичніший і найвеличніший досвід Божого народу в старозавітний час. Ця подія є Божественним зразком того, як Господь переміг ворогів Свого народу і тріумфально привів його до Обітованої землі. Це також символ спасіння й викуплення в Христі.

З людського погляду, діти Ізраїля перебували в розпачливій, навіть безнадійній ситуації, з якої вони самі не могли вийти. Якщо вони врятуються, то тільки завдяки втручанню Господа. Те ж саме можна сказати про становище грішних людей: самі по собі ми перебуваємо в безвихідній ситуації. Нам потрібно щось навіть драматичніше, ніж події Виходу. І ми отримали це: Голгофський хрест і подвиг Ісуса Христа на ньому.

Неймовірні події від виходу Ізраїля із землі Ґошен (див. Вих. 12) і аж до тріумфальної пісні Мойсея й народу (див. Вих. 15) захоплюють дух. Божі діяння, ознаки й чудеса викуплення досягли свого апогею.

Однак навіть це не можна порівняти з тим, що Христос здійснив для нас на хресті, прообразом чого була драма Виходу.