---
title: Додаткові матеріали до уроку
date:   08/08/2025
---

**Пам’ятний вірш:** «Але Мойсей сказав народові: Не бійтеся! Стійте і побачите спасіння від Господа, яке Він учинить вам сьогодні. Тому що єгиптян, яких бачите сьогодні, більше не побачите повік! Господь воюватиме за вас, а ви залишайтеся спокійними» (Вих. 14:13, 14).

**Криголам:**

1. Чому стрес і складні життєві обставини заважають нам мислити ясно та приймати виважені рішення?
2. Розкажіть про випадки, коли Бог допомагав вам подолати складні життєві обставини.
3. Що означає вислів «посвятила себе дітям», «посвятив себе роботі»?

_Неділя + Понеділок_ **Посвячення первістків**

1. Вих.12.31-32. Яке прохання висловлює фараон після дозволу ізраїльтянам вийти з Єгипту і чому?
    - а) він просить, щоб і його благословили…
2. Що означає це прохання? Чи нарешті підкорився фараон Богові? Що було справжньою причиною того, що фараон і єгиптяни хотіли, щоб ізраїльтяни покинули Єгипет?
    - а) Після десятої кари фараон усвідомив наслідки своєї впертості і дозволив ізраїльтянам піти, щоб зупинити спустошення;
    - б) Його рішення було продиктоване не каяттям, а бажанням врятувати своє царство та отримати вигоду від Бога;
    - в) Через свою впертість, бунт і гординю та не розкаяне серце фараон не міг отримати справжнього благословення.
2. Вих.12.35-36. Чи дійсно народ Ізраїлю обібрав єгиптян?
    - а) ізраїльтяни за словом Мойсея просили в єгиптян золото, срібло, одяг, і єгиптяни давали їм все, що просили;
    - б) це була компенсація за багаторічну неоплачену рабську працю ізраїльтян;
    - в) всі отримані речі були необхідні під час тривалої подорожі і будуванні скинії;
    - г) Бог допомагав в цьому питанні, посилаючи прихильність до Свого народу з боку єгиптян.
3. Чи може бути і в нашому житті, що ми каємося не тому, що вчинили погано, а через наслідки? Як нам відрізняти чи справжнє наше розкаяння?
4. Вих.13.1-16. Виходячи з Єгипту, ізраїльтяни мали діяти швидко. Чому Бог, попри поспіх, наказав їм негайно посвятити Йому своїх первістків? Що саме в цьому повелінні підкреслює його надзвичайну важливість?
    - а) первістки з давніх часів були священиками в своєму роді;
    - б) посвячення первенців – це знак їхньої повної відданості Господу;
    - в) це жертва Господу за спасіння (Вих.13.15);
    - г) кожний з-поміж самців жертовних тварин – жертва Господу (Вих.13.15);
    - д) цей закон про первістків прив’язаний до Землі Обітованої (Вих.13.11-16);
5. Якщо звершивши Пасху ізраїльські родини вже отримали спасіння своїх первістків, то чому слід було ще здійснювати їх викуплення?
    - а) викуп за кожного первістка з людей – це не плата за спасіння, бо спасіння по благодаті (Вих.13.13);
    - б) хоча Пасха і врятувала первістків від фізичної смерті, акт викуплення був необхідний, щоб показати, що це врятоване життя належить Богові;
    - в) у такий спосіб народ підтверджував своє розуміння того, що все, чим вони володіли, походить лише від Господа.
6. Як сьогодні виглядає посвячення наших дітей і наших сімей Богу?
7. Вих.13.16: «І буде це ознакою на твоїй руці і пам’ятним знаком між твоїми очима, тому що сильною рукою вивів нас Господь з Єгипту».

_Вівторок + Середа_ **Перехід через Червоне море**

1. Вих. 13:17–14:12 Яким шляхом вивів Господь ізраїльський народ із Єгипту?
    - а) не через землю філістимлян, хоча то був коротший шлях;
    - б) обхідною дорогою через пустелю Червоного моря.
2. Якщо дорога в Ханаанську землю була відома і передбачувана, тоді чому Бог свідомо повів Свій народ довшим і складнішим маршрутом через пустелю?
    - а) Бог хотів захистити народ від зневіри,
    - б) ми бачимо Боже керівництво від самого початку виходу;
    - в) Божий шлях мав навчити їх довіри,
    - г) та мав явити Його славу.
3. Вих. 13:21–22. Що вказувало на Божу присутність і керівництво дорогою в пустелі?
    - а) хмарний стовп удень і вогняний стовп уночі,
    - б) постійне провадження без припинення,
    - в) захист від ворогів,
    - г) знак того, що Бог іде попереду Свого народу.
3. Якщо Бог пообіцяв визволення, то чому Він дозволив фараону наблизитися з військом?
    - а) щоб явити Свою славу над фараоном,
    - б) щоб навчити не дивитись на обставини, а довіряти Його слову,
    - в) щоб остаточно знищити силу Єгипту.
4. Вих. 14:10–14. Як народ відреагував, коли побачив наближення єгипетського війська, і як відповів Мойсей?
    - а) народ налякався й нарікав,
    - б) Мойсей виявив віру та закликав стояти спокійно,
    - в) народ не усвідомлював Божого плану,
    - г) Бог запевнив їх у Своїй участі.
5. Вих. 14:15–16. Якщо попереду ізраїльтян було море, а позаду — армія фараона, то чому Бог не змінив маршрут, а сказав іти вперед?
    - а) бо Бог вже приготував чудове рішення,
    - б) щоб виявити, що віра діє навіть тоді, коли шлях невидимий,
    - в) щоб вони спробували силу послуху,
    - г) бо Бог відкриває дорогу тим, хто Йому довіряє.
6. Вих. 14:19–22. Що зробив Бог, аби захистити Свій народ під час переходу через море?
    - а) став між табором Ізраїлю та Єгипту,
    - б) хмара давала світло одним і темряву іншим,
    - в) вітер розділив море на суху землю,
    - г) дав змогу перейти через море без страху.
7. Який духовний урок залишає ця історія віруючим сьогодні?
    - а) Бог веде нас навіть через неможливе,
    - б) віра та послух відкривають шлях,
    - в) Бог бореться за нас, коли ми Йому довіряємо,
    - г) спасіння — це Божа справа, але воно вимагає віри.
8. Вих. 14:13–14 «Не бійтеся! Стійте, і побачите спасіння Господнє… Господь буде воювати за вас»

_Четвер_ **Пісня Мойсея і Маріам**

1. Яка була реакція ізраїльтян на повну поразку єгипетського війська?
    - а) вони заспівали Господеві хвалу;
    - б) вони усвідомили Божу силу;
    - в) вони прославили Бога за визволення;
    - г) вони зраділи перемозі без жодної втрати.
2. Кого саме прославляє пісня Мойсея у Вих. 15? Вих. 15:2–3, 11, 13, 17
    - а) Господа як сильного Воїна;
    - б) Бога, Який творить чудеса;
    - в) Бога, Який провадить,  спасає і  оселює народ у Святині.
3. Якщо пісня Мойсея описує Божу силу й визволення, то чому її співатимуть викуплені на Небі разом із піснею Агнця? (Об’явл. 15:2–4)
    - а) бо вона символізує перемогу над гріхом;
    - б) бо досвід спасіння в Христі подібний до визволення з Єгипту;
    - в) бо це вияв вічної вдячності  Визволителю;
    - г) бо і старозавітні, і новозавітні віруючі — частина одного Божого народу.
4. Якщо справедливість на землі часто здається відсутньою, то чому в пісні сказано, що всі народи поклоняться Господу за Його суди? Об’явл. 15:4
    - а) бо Божі суди відкриють правду, якої чекали віки;
    - б) бо всі побачать Його праведність;
    - в) бо зло буде остаточно знищене;
    - г) бо Божа справедливість викликає хвалу.
5. Яке майбутнє провіщає пісня Мойсея для Божого народу?
    - а) Бог приведе їх до Свого святого місця;
    - б) Господь збудує для них Святиню;
    - г) Господь буде царювати повік.
6. Як ми можемо підтримувати свою віру в Божу справедливість у наш час? Пс. 136:1–15; Об’явл. 15:2–4
    - а) згадуючи Божі діла в минулому;
    - б) читаючи обітниці про майбутню перемогу;
    - в) прославляючи Бога вже тепер за Його характер;
    - г) підтримуючи інших у надії на остаточне визволення.
7. Як ми можемо прославити Бога? Чому важливо це робити?\
Як псалми минулих поколінь допомагають вам переживати їх досвід? Чому важливо не забувати їх досвіди?

**Висновки:** В історії Божого народу вихід з Єгипту – найдивовижніша історія Старого Завіту, коли Бог втрутився у найбільш видовищний спосіб. Однак навіть це не можна порівняти з тим, що Христос здійснив для нас на хресті!