---
title:  Для Подальшого Дослідження
date:   08/08/2025
---

Прочитайте у книзі Еллен Уайт «Патріархи і пророки» розділ «Вихід» (С. 281–290).

Бог був за ізраїльтян, незважаючи на їхнє маловір’я. Він хотів навчати й виховувати їх, як слід думати і поводитися згідно з їхнім статусом вибраного народу. Господь терпеливо провадив їх та скеровував туди, де вони матимуть менше труднощів. Еллен Уайт пояснює: «Ізраїльтяни не були готові до сутички з таким сильним войовничим народом. Маючи обмежені знання про Бога і слабку віру в Нього, вони, злякавшись, розчарувалися б. Неозброєні, не навчені воювати, ізраїльтяни були морально пригнічені довгими роками неволі, а до того ж із ними були жінки, діти‚ вівці та інша худоба. Обираючи їм шлях до Червоного моря‚ Господь цим засвідчив‚ що Він не тільки Бог каральний‚ а й співчутливий» (Е. Уайт. Патріархи і пророки. С. 282).

Щодо пісні Мойсея Біблійний коментар університету Ендрюса повідомляє: «Достовірність цього акту викуплення Богом в історії запевняє нас, що нам нема чого боятися за майбутнє. Остання строфа присвячена майбутнім ворогам, які повстануть під час завоювання Ханаану. Від величі Божої руки вони замовкли, наче камінь (вірш 16). Стикаючись із певними нездоланними обставинами, відчуваючи себе загнаними в кут та не знаючи, куди звернутися, ми можемо знайти впевненість у пісні Мойсея, оскільки вона вшановує велику подію в історії Божого народу» (Andrews Bible Commentary, “Exodus” (Berrien Springs, MI: Andrews University Press, 2020), p. 214).

**Запитання для обговорення:**

`Чому ми так часто уподібнюємося до ізраїльтян у їхньому становищі після неймовірного визволення з Єгипту перед викликом Червоного моря? Тобто, навіть маючи стільки доказів доброти Бога до нас та Його сили, чому ми так легко виявляємо брак віри?`

`Навіть після всіх драматичних подій, особливо втрати первістків, чому фараон продовжував переслідувати Ізраїля? Що це відкриває нам про те, наскільки небезпечно для будь-кого з нас зробити своє серце закам’янілим у гріху?`

`Хоч усі ми часом стикаємося із жахливими випробуваннями, багато хто з нас тішився (або тішиться) дуже хорошими днями, прекрасним часом, коли нічого поганого не траплялося ані з нами, ані з нашими близькими. Чому ми маємо сприймати такі дні, як докази благодаті Господа, оскільки ми ж розуміємо, що живемо на «ворожій» території? Чому ми завжди повинні не забувати прославляти Бога в хороші часи, адже часто навіть не здогадуємося, від яких лих були врятовані?`