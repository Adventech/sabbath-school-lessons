---
title: Додаткові матеріали до уроку
date:   25/07/2025
---

**Пам’ятний вірш:** «Закам’янілим залишалося серце фараона, і він не відпустив ізраїльтян, як і говорив Господь через Мойсея» (Вих. 9:35).

**Криголам:**

1. Що для вас означає слово “влада”? Чи зустрічалися ви з ситуаціями, коли хтось або щось “володіло” вашим життям? Як ви це розпізнаєте?
2. Чи легко вам відмовитися від того, що подобається, але суперечить Божій волі? Що зазвичай утримує від цього — страх, звичка, чи щось інше?

_Неділя + Понеділок_**Бог проти "богів"**

1. Яким було перше протистояння між Богом євреїв і богами Єгипту? Вих. 7:8–14
	- а) інтереси Творця представляли Мойсей та Аарон;
	- б) інтереси фараона-«бога» представляли жерці;
	- в) Посох Аарона перетворився на змія та проковтнув посохи жерців.
2. Якою силою єгипетські жерці перетворили свої палиці на зміїв?
	- а) жерці були представниками різних єгипетських божеств, яких налічувалося більше 1,5 тис;
	- б) дані божества являли собою бісівських духів;
	- в) отже, сила, яка перетворила посохи в зміїв була бісівська.
3. Чому Бог боровся не з єгипетським народом, а з їхніми ідолами?
	- а) бо ідоли вводили людей в оману і розділяли їх;
	- б) бо Бог хоче спасти людей, а не карати їх;
	- в) бо через викриття ідолів істина могла прийти до багатьох людей;
	- г) бо фараон вважав себе богом і треба було показати його безсилля.
4. а. У книзі Вихід ми знаходимо 9 згадок про те, що Бог зробив серце фараона закам’янілим і 9 разів про те, що він сам зробив своє серце затверділим. Якщо Господь дає людям свободу, то як розуміти, що Бог зробив серце фараона твердим?
	- а) Бог дозволив фараонові піти власним шляхом;
	- б) серце фараона вже було закрите через гріх;
	- в) відповідальність за опір лежить на фараонові (П.Зак. 30:19);
	- г) фараон сам озлоблював своє серце, відкидаючи дію Божої благодаті і в подальшому він все більше утверджувався у своєму виборі.
4. б. Як можна пояснити, що фараон, маючи багато знаків і доказів Божої сили, продовжував відкидати Його волю? Чи це справедливо, що Бог допускає таку впертість?
	- а) фараон сам обрав шлях непокори (П.Зак. 30:19)
	- б) Бог поважає свободу вибору людини, навіть коли вона робить помилки (Рим. 1:24)
	- в) іноді випробування призначені для очищення і зростання (Якова 1:2-4)
	- г) впертість фараона служила Божому плану звільнення Ізраїля
5. Як ми можемо сьогодні дозволити Богові керувати нашим життям?
	- а) відмовитися від усього, що суперечить Божій волі;
	- б) щодня в молитві просити про керівництво Духом Святим;
	- в) боротися з "богами", які претендують на наше серце (успіх, гроші, слава)
	- г) жити за Божими заповідями, навіть якщо це складно (Мт. 6:33).
6. Поділіться досвідом того, як ваше свідчення про Господа змінює світогляд інших людей?
7. Вихід 12:12 «Я здійсню суд над усіма богами Єгипту».

_Вівторок_**Перші три кари**

Вих.7:14-8:19

1. Які три кари описуються в цих віршах?
	- а) перетворення води на кров - ідол Хапі;
	- б) жаби - бог-жаба Хекет;
	- в) комахи - ідол Геб;
	- г) Бог вершить суд над богами Єгипту
	- д) Бог показує, що тільки Він має реальну владу над природою.
2. Про що говорить історія 10-ти кар у Єгипті?
	- а) це не просто прояв Божої сили, а глибокий духовний урок - Бог виявляє Себе не тільки як Визволитель Ізраїлю, але як єдиний істинний Бог
	- б) Бог виступає проти язичницьких уявлень про життя, смерть та владу, він виступає проти богів Єгипту
3. Якщо єгиптяни поклонялися цим богам, то чому коли ці жаби і комахи надокучали людям, вони не викликали у них захоплення?
	- а) Бог хотів показати сутність і абсурдність єгипетської релігії викликавши у єгиптян огиду до власних богів;
	- б) Бог бажав показати єгиптянам неспроможність єгипетських Богів врятувати тих, хто їм служить.
4. Чому Господь посилав суди поступово, а не одразу карав єгиптян смертю?
	- а) щоб дати час на покаяння (Вих. 8:1);
	- б) щоб навчити ізраїльтян довіряти Богу;
	- в) щоб показати справедливість Божу (Вих. 9:16);
	- г) щоб зменшити страждання, де це можливо.
5. Чародії фараона змогли повторити перші дві кари, але не третю. Що це говорить про природу зла?
	- а) Чарівники звершували чудеса силою свого бога — сатани, котрий допомагав їм імітувати діяльність Єгови;
	- б) вони створили лише видимість чуда;
	- в) коли фараон просив їх позбавитися жаб, вони виявилися безсилими, бо не мали справжньої влади над творінням Божим.
5. Чи можуть 'чудеса' бути обманом, і як нам розрізняти справжнє Боже діяння від підробки?"
6. Якщо фараон бачив явні прояви Божої сили, то чому він залишався впертим?
	- а) гордість і самозвеличення - фараон визнавав себе божеством і не хотів підкорятися, гордість не дозволила йому відступити навіть перед лицем чудес
	- б) кожна відмова Богові робила серце фараона ще твердішим
	- в) визнати Бога Ізраїлю означало відкинути всю релігійну систему Єгипту та відмову від власної “божественності” - це була не тільки духовна, але і політична загроза для фараона
7. Як часто ми сьогодні ігноруємо Божі заклики в своєму житті?
	- а) як Бог давав шанс фараону, так Він сьогодні звертається до кожного з нас через обставини, Своє Слово, інших людей тощо
8. Пс.136:25: “Дає поживу всякій плоті, бо милість Його вічна”

_Середа_**Мухи, худоба і фурункули**

1. Як кара мух і мор на худобу викривала єгипетських богів? (Вих. 8:20–9:12)
	- а) показала їхню безсилість перед Богом (Вих. 8:20–24; 9:3–7);
	- б) уразила священних тварин, яких вважали божествами;
	- в) демонструвала, що лише Бог має владу над природою;
	- г) жерці не могли протистояти цим карам (Вих. 9:11).
2. Перші три кари торкнулися всього Єгипту, включно з ізраїльтянами. Якщо Бог обіцяв захищати Свій народ, то чому Він допустив, щоб вони також страждали від цих кар?
	- а) перші 3 кари - демонстрація Божої величі як для єгиптян, так і для євреїв
	- б) багато євреїв втратили розуміння про Істинного Бога у єгипетському полоні і вони стали вклонятися єгипетським ідолам, тому Бог хотів, щоб вони також усвідомили різницю між Богом Ягве та хибними Богами Єгипту
3. Чому ізраїльтяни не постраждали під час наступних кар?
	- а) Бог відділив Свій народ і захищав його (Вих. 8:22);
	- б) їхні серця були відкриті для Божої волі;
	- в) вони користувалися Божим благословенням.
4. Як пояснити, що фараон просив припинити кари, але потім знову відкидав і не слухав Бога?
	- а) його серце було поверхневою зміненою емоцією;
	- б) він не хотів втратити статус і владу;
	- в) він мав фальшиву надію уникнути наслідків;
	- г) не прийняв істинного покаяння.
5. Як ця історія вчить нас берегти серце і реагувати на Божі заклики?
	- а) серце людини — джерело життя і вибору (Прип. 4:23)
	- б) треба не відкладати покаяння та робити зміни в своєму житті;
	- в) зневага до Бога веде до духовного закам’яніння;
	- г) Бог посилає попередження, щоб ми не загинули.\
Наші дії:
		- а) щоденно аналізувати власні вчинки і думки;
		- б) молитися про  прийняття волі Божої;
		- в) шукати підтримки у братів та сестер  (Євр. 10:24–25)
6. Прип. 4:23 «Над усе, що лише стережеться, серце своє стережи, бо з нього походить життя!»

_Четвер_**Град, сарана і темрява (Вих. 9:13–10:29)**

1. Які риси Божого характеру розкрилися під час цих кар?
	- а) справедливість — Бог карає впертих, але дає застереження (Вих. 9:15–17);
	- б) милість — попередження про град і можливість сховатися (Вих. 9:19–21);
	- в) терпіння — Бог не знищує фараона одразу, а дає час для роздумів (Вих. 9:16);
	- г) могутність — жоден єгипетський бог не зміг протистояти (Вих. 10:2).
2. Чому град, сарана і темрява стали особливо серйозним випробуванням для єгиптян?
	- а) вони вражали як багатих, так і бідних — всі були під загрозою;
	- б) знищували джерела життя — худобу, рослини, сонячне світло (Вих. 10:15, 23);
	- в) кидали виклик конкретним богам — Осірісу, Ра, Сету (Вих. 10:10–11);
	- г) оголювали безсилля ідолів та показували справжню владу Бога.
3. Якщо Бог демонстрував Свою владу над усіма богами Єгипту, то чому єгиптяни не прийняли істину?
	- а) через сліпу віру в традиції і страх перед змінами;
	- б) через страх перед фараоном і соціальний тиск;
	- в) через духовне осліплення, викликане ідолопоклонством (Єзек. 14:3–5);
	- г) бо серце не було готове до покаяння.
4. Як пояснити, що фараон просив припинити кари, визнавав свою провину (Вих.9:27-28), але не змінював свого ставлення до Бога і народу Божого? Що таке справжнє покаяння?
	- а) справжнє покаяння — це внутрішня зміна серця, а не тільки слова;
	- б) іноді люди шукають полегшення, але не хочуть змінювати свої звички;
	- в) страх перед наслідками не є справжньою вірою;
	- г) покаяння має бути  плідним (Дії 26:20).
5. Чому пропозиції фараона — піти тільки чоловікам, або без худоби — не могли бути прийняті Мойсеєм?
	- а) Бог вимагав повного визволення народу (Вих. 10:9);
	- б) жінки й діти — невід’ємна частина громади та поклоніння;
	- в) жертви й служіння вимагали участі всіх і всього, що належить;
	- г) Божі умови не підлягають компромісу з владою світу.
6. Як нам не потрапити в пастку фараоноподібної впертості сьогодні?
	- а) визнавати свої помилки щиро і змінювати поведінку;
	- б) приймати Боже Слово як авторитет, а не об’єкт торгу;
	- в) дозволяти Духу Святому змінювати серце;
	- г) слухатися навіть тоді, коли це важко або незручно.
7. Вихід 9:16 «Ось Я для цього залишив тебе, щоб показати тобі Мою силу, і щоб Ім’я Моє звіщалося по всій землі» 

**Висновки:** У карах, посланих на Єгипет, Бог відкриває Себе як єдиного істинного Владику над усім творінням, вищого за будь-яких "богів", сили природи чи земних володарів. Його мета — не лише покарати фараона, а й показати народам Свою силу, милість і справедливість. Кожна кара — це не лише суд, а й заклик до покаяння. Та тільки ті, хто відкривають серце і слухають Божий голос, можуть уникнути загибелі. Віра і послух рятують, упертість — приводить до темряви й поразки.