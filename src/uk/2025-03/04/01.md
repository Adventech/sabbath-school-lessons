---
title:  Кари
date:   19/07/2025
---

### Біблійні тексти для дослідження

Вих. 7:8–10:29; Числа 33:4; Римл. 1:24–32; Псал. 104:27, 28; Ісаї 28:2, 12–17; 44:9, 10, 12–17.

> <p>Пам’ятний вірш</p>
> «Закам’янілим залишалося серце фараона, і він не відпустив ізраїльтян, як і говорив Господь через Мойсея» (Вих. 9:35).

Фермер намагався змусити свого віслюка зрушитися з місця, а тварина стояла як укопана. Тоді фермер узяв дрючка й ударив віслюка. Тільки після цього він почав рухатися.

Хтось запитав фермера, чому це спрацювало, і він відповів: «Що ж, спочатку ви маєте привернути його увагу».

Залишивши питання про причини жорстокого поводження з тваринами фахівцям, зосередимо свою увагу на події, пов’язані з виходом євреїв з Єгипту. Мойсей отримав наказ про вихід та пішов до фараона з конкретним Божим повелінням: шаллах ет аммі̀, тобто: «Відпусти Мій народ!»

Однак фараон не хотів відпускати Божий народ. Святе Письмо ніде чітко не пояснює, чому фараон був таким невблаганним, незважаючи на військову загрозу від євреїв, якої побоювалися єгиптяни (див. Вих. 1:10). Найімовірніше (як це часто буває з рабами), цар керувався економічними міркуваннями. Євреї були безкоштовною робочою силою, тому він не хотів втрачати матеріальні переваги, які надавали йому ці раби. Отже, Богові довелося не тільки привернути увагу фараона, а й змінити його думку.