---
title:  Для Подальшого Дослідження
date:   25/07/2025
---

Прочитайте у книзі Еллен Уайт «Патріархи і пророки» розділ «Єгипетські кари», (С. 265–272).

«Він [Господь] допустив, щоб Його народ зазнав шліфувальної жорстокості єгиптян і щоб не був обманутий впливом ідолопоклонства, яке принижує гідність. Ставленням до фараона Господь показав Свою ненависть до ідолопоклонства та рішучість, з якою каратиме жорстокість і гноблення... Жодна надприродна сила не була застосована для того, щоб зробити жорстоким серце царя. Бог дав фараонові найразючіший доказ Божественної сили, але монарх уперто відмовлявся звернути увагу на світло. Кожний відкинутий ним прояв безмежної сили робив його ще рішучішим у його повстанні. Насіння спротиву, яке він посіяв, відкинувши перше чудо, принесло свій урожай» (Е. Уайт. Патріархи і пророки. С. 268).

«Сонце й місяць були об’єктами поклоніння єгиптян; у цій таємничій темряві як народ, так і його боги були уражені силою, яка взяла на себе справу рабів. Однак якою б жахливою не була ця кара, вона свідчила про Боже співчуття та Його небажання знищувати. Він дасть людям час для роздумів і покаяння перед тим, як наведе на них останню і найжахливішу кару» (там само. С. 272).

**Запитання для обговорення:**

`Обговоріть докладніше питання, чому фараон був таким впертим і запеклим. Розуміючи, що єдиним правильним вибором було відпустити ізраїльтян, він усе одно відмовився поступитися. Як можна було так обманювати себе? Які застереження ми повинні винести з цього прикладу для себе? Чи може так трапитися і з нами, що ми станемо запеклими в гріху та зробимо фатальний вибір, хоч правильне рішення і правильний шлях були чітко відкриті нам? Які інші біблійні персонажі припустилися такого самого гріха? Згадайте, наприклад, Юду.`

`Одного разу серед спустошення, яке фараон спричинив своїй землі й народові, він заявив: «Згрішив я цього разу. Господь праведний, а я та мій народ винуваті» (вірш 27). Хоч це було ефектне визнання гріха, звідки ми знаємо, що воно не було щирим?`