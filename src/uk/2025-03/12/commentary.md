---
title:  Додаткові матеріали до уроку
date:   19/09/2025
---

**Пам'ятний вірш:** «Тоді Господь пройшов перед його обличчям і проголосив: Господь! Господь Бог співчутливий і милосердний, не скорий на гнів, багатомилостивий і правдивий, Який дотримується милосердя до тисяч поколінь, прощає беззаконня, злочини і гріхи, проте винного Він ніколи не визнає невинним. Він карає через беззаконня батьків у дітях і дітях їхніх дітей до третього й четвертого поколінь» (Вих. 34:6, 7).

**Криголам:**

1. Згадайте ситуацію, коли ви були свідком чогось надзвичайно красивого, величного або вражаючого (наприклад, приголомшливий краєвид, витвір мистецтва, чийсь благородний вчинок). Які емоції ви тоді відчували? На які дії вас це надихає?
2. Чи є людина, яка в своєму житті жодного разу не малювала? Що спонукає людей до малювання?

_Неділя_ **Намет зустрічі**

1. Вих. 33:11. Як описано спілкування Мойсея з Богом?
	- а) “говорив Господь до Мойсея лице в лице”
2.  Якщо Мойсей "говорив лицем до лиця" з Богом, то чому Бог говорить, що Мойсей не може побачити Його лиця (Вих. 33:20)? (див. Ів. 1:18)
	- а) це фразеологізм, який передає близькі, дружні стосунки між людьми. (Втор. 5:4) - незважаючи на близькість Бога до народу, люди, на жаль, залишалися на відстані від свого Господа;
	- б) історія Мойсея є прекрасним прикладом його тісних взаємин з Богом;
	- в) Мойсей постійно зростав у розумінні не тільки сили Божої, але і Його любові та характеру.
3. Вих. 33:7–10. Чому Мойсей ставить Намет Зустрічі за табором?
	- а) Свята присутність Божа серед Ізраїлю виявилася несумісною з упертою непокорою народу і могла привести до його знищення;
	- б) коли ізраїльтяни почули цю звістку,  вони оплакували це і «зняли з себе прикраси свої» назавжди (Вих. 33:6);
	- в) Мойсей знову звернувся до Господа, благаючи Його перебувати з ними, направляти їх, йти з ними. (Вих. 33:15);
	- г) Бог запевнив Мойсея, що Він поведе їх, і пообіцяв: «І те, про що ти говорив, Я зроблю» (Вих. 33:17);
	- д) Мойсей показує, що кожен може зустрітися з Богом у своєму наметі.
4. Як навчитися так дружити з Богом, як Мойсей?
	- а) особисте спілкування з Богом ще з землі мадіамської, коли під керівництвом Божим були написані книги Буття та Іов;
	- б) Мойсей був вірним слугою Божим (Втор. 34:5; Нав. 1:1), незмінним світлом у темряві, зразковим пророком, з яким можна було порівнювати інших (Втор. 18:15, 18);
	- в) Мойсей був провідником змін, хоча люди не завжди слідували його вказівкам і словам;
5. У чому полягала ключова різниця між лідерством Мойсея та лідерством Аарона?
	- а) Лідерство Мойсея було богоцентричним. Його авторитет базувався на прямих стосунках із Богом та вірності Його заповідям. Мойсей не боявся протистояти народу, коли той грішив, бо його головним пріоритетом було виконання Божої волі. Він був рішучим, принциповим і готовим нести відповідальність.
	- б) Лідерство Аарона було людиноцентричним. За відсутності Мойсея його авторитет виявився слабким. Він керувався страхом перед натовпом і бажанням зберегти мир будь-якою ціною. Аарон піддався тиску людей, порушивши Божу заповідь, і намагався уникнути особистої відповідальності, перекладаючи провину на народ.
6. Чи існує зараз Намет Зустрічі з Богом? Якщо так, то де він?
7. 1Ів. 4:12: «Бога ніхто ніколи не бачив. Якщо ми любимо один одного, то Бог у нас перебуває, і любов Його досконала є в нас».

_Понеділок + вівторок_ **Господь відкриває Свою славу**

1. Вих. 33:12–17. Яке слово найчастіше зустрічається в цих текстах?
	- а) «Знайшов милість» - ключове словосполучення в даному уривку.  Воно використане тут п’ять разів (в. 12, 13 (двічі), 16, 17; і шостий раз у Вих.34:9).
	- б) “знайти милість” це не стільки в значенні незаслуженої благодаті, якільки у значення прихильності, яка витікає із довірливих взаємин (Ной ходив з Богом і знайшов милість, Мойсей спілкувався з Богом і знайшов милість, Авраам спілкувався з Богом і названий другом Божим, Давид, “муж за серцем Божим”, шукав Його лиця)
2. Про що саме Мойсей просить Бога в цих текстах і як Бог відповів на прохання Мойсея?
	- а) Духовні турботи Мойсея:
		- Стурбованість через наказ вести народ без Божої присутності.
		- Потреба в запевненні, що Бог піде зі Своїм народом.
		- Бажання, щоб інші народи бачили Божу присутність серед ізраїльтян.
	- б) Божа відповідь:
		- На смиренне прохання Мойсей двічі отримує прихильну відповідь від Господа (Вихід 33:14, 17).
3. Якщо після ідолопоклонницького відступництва Господь відмовився іти з народом  (Вихід 33:5), то чому на прохання Мойсея змінює Свою думку?
	- а) Бог бажає відкритися людям (мати особистісні стосунки).
	- б) Якщо людина щиро, усім серцем прагне наблизитись до Бога, то Він готовий іти з нами той шлях, який нам необхідно пройти.
4. Вихід 33:18-23. Про що ще Мойсей наважився просити Бога?\
«А Мойсей каже: Покажи мені, благаю, Твою славу!» (Вихід 33:18).
5. Якщо Господь відкрився як Бог Всемогутній через чудеса і події виходу, тому чого для Мойсея цього було недостатньо і він прагнув більшого?
	- а) Мойсей хотів бути впевненим, що Бог далі піде з ними
	- б) Мойсей шукав обличчя Бога, а не лише Його дарів
	- в) Чим більше любиш когось, тим більше прагнеш пізнавати його
6. Як Бог відповів на прохання Мойсея? Вихід 33:19
	- а) Господь не сварить Мойсея і не каже, що той забагато просить
	- б) Господь пообіцяв показати Себе, «провести усю велич» (в інших перекладах – «добро Своє», «всю Мою доброту»), Своє «милосердя»
	- в) Але робитиме Бог це на певних умовах:
		- Мойсей не побачить Його лиця (в. 20)
		- він має сховатися в щілині скелі і Бог закриє його Своєю рукою (в. 22)
		- потім Мойсей зможе побачити Бога ззаду (в. 23)
7. «Вічне життя є те, щоби знали Тебе, єдиного істинного Бога, і Того, Кого Ти послав, — Ісуса Христа» (Івана 17:3). Ви знаєте Бога чи просто знаєте про Нього? У чому полягає принципова різниця між цими поняттями?
8. Мойсей розмовляв з Богом дуже відкрито. Як ми можемо сьогодні вести відверті розмови з Господом? Як можемо чітко почути те, що Він каже нам? Як серед безлічі голосів можна впевнитися, що це Він звертається до нас?
9. Єремії 29:11-13 "Адже лише Я знаю наміри, які Я маю щодо вас, – говорить Господь, – наміри про ваш спокій, а не про лихо, аби забезпечити вас добробутом у майбутньому й надією. І коли ви заволаєте до Мене, прийдете і помолитесь до Мене, Я вислухаю вас. А коли будете Мене шукати, то знайдете, якщо шукатимете Мене всім вашим серцем."

_Середа + Четвер_ **Самоодкровення Бога**

1. Як Бог відкрив Свою славу Мойсеєві на горі Сінай? Вих. 34:6–10
	- а) Через Своє Слово і об’явлення Імені.
	- б) Через проголошення рис Свого характеру — любов, милосердя, доброта, прощення (слава Божа = Його характер)
	- в) Через укладання повторного завіту з народом.
	- г) Через чудеса й обіцянку вести їх у Ханаан.
2. Як узгодити твердження про покарання Богом до третього та четвертого покоління (Вих. 34:7) з принципом, що Він не зараховує провини батьків дітям (Єзек. 18:20)?
	- а) любов не скасовує справедливість.
	- б) Господь милостивий, але ненавидить гріх.
	- в) Його характер цілісний — милість і правда разом.
	- г) саме так відкривається Його святість.
	- д) “карає” дослівно означає “інспектує”, “наглядає”, тобто Бог дивиться чи не проявиться гріх батька у його нащадків і якщо це так, то Він намагається запобігти цьому, а якщо не виходить запобігти, то змушений викорінити зло, яке передається від покоління до покоління
3. Що сталося з обличчям Мойсея, коли він зійшов з гори? Вих.34:29–35
	- а) Воно почало сяяти.
	- б) Це було відображення Божої слави.
	- в) Він сам не усвідомлював цього.
	- г) Народ побачив переміну вождя.
4. Чи можуть люди сьогодні, навіть відвідуючи церкву й читаючи Біблію, залишатися без змін, не говорячи вже про сяюче обличчя?
	- а) зовнішні релігійні дії без щирого серця не відкривають дорогу для Божої сили.
	- б) знання саме по собі не змінює — потрібні особисті стосунки з Христом.
	- в) справжня переміна відбувається лише Духом Святим, а не людськими зусиллями.
	- г)  лише довіра до Божого характеру відкриває серце для Його світла. (2 Тим. 3:5; Ів. 15:4–5; Рим. 12:2)
5. Що потрібно людині, щоб в її житті відкрилася слава Божа?
6. Які риси нашого характеру мають змінитися, щоб ми більше відображали Христа? (Рим. 12:2; Гал. 5:22–23)
	- а) Егоїзм — у жертовність.
	- б) Гнів — у лагідність.
	- в) Невірність — у вірність.
	- г) Страх — у довіру Господу.
	- д) Гордість- смирення.
7. Частиною вічного Євангелія є Божественне повеління: «Віддайте Йому [Богові] славу» (Об’явлення 14:7). Як нам віддавати славу Господу?
	- а) наша «слава» — відображати характер Господа в своєму житті.
		- «Тож нехай сяє ваше світло перед людьми, щоб вони побачили ваші добрі діла й прославили Отця вашого, Який на небесах”. Наша «слава» також - добрі діла.
	- б)  Ніжна любов, милосердя, доброта, які ми носимо «в глиняних посудинах» (2Кор. 4:7)  - належать Богові.  Ми – посудини, в яких «міститься» Його слава. Усе добре, що є в нас, що ми можемо робити, походить від Нього.  Ми можемо лише  віддавати Господню славу Господу.
	- в) А ще ми маємо можливість не тільки бути благословенням для світу, а й осяйним світлом для Всесвіту, який спостерігає за нами. Як написав Павло: «Але я вважаю, що Бог поставив нас, апостолів, останніми, наче приречених на смерть, адже ми стали видовищем для світу, для ангелів і для людей» (1Кор. 4:9).
8. 2 Кор. 3:18: «А всі ми, відкритим обличчям, як у дзеркалі, відбиваємо славу Господню і переображаємося в той самий образ від слави в славу, як від Господнього Духа.»

**ВИСНОВОК:**

Божа слава — це не зовнішня велич, а Його характер: досконалий баланс милосердя, любові та справедливості. Прагнення Мойсея побачити цю славу було виявом його глибоких особистих стосунків з Богом, які виходили за межі простого знання про Нього. Як і Мойсей, що відображав славу Господа своїм сяючим обличчям, віруючі покликані шукати особистої зустрічі з Богом. Саме в цих стосунках відбувається переміна, і ми починаємо відображати Його характер у власному житті, тим самим віддаючи Йому славу перед світом.