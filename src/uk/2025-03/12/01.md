---
title:  «Покажи мені, благаю, Твою славу!»
date:   13/09/2025
---

### Біблійні тексти для дослідження

Вих. 33:7–34:35; Втор. 18:15, 18; Івана 3:16; 17:3; Римл. 2:4; 2 Кор. 3:18.

> <p>Пам’ятний вірш</p>
> «Тоді Господь пройшов перед його обличчям і проголосив: Господь! Господь Бог співчутливий і милосердний, не скорий на гнів, багатомилостивий і правдивий, Який дотримується милосердя до тисяч поколінь, прощає беззаконня, злочини і гріхи, проте винного Він ніколи не визнає невинним. Він карає через беззаконня батьків у дітях і дітях їхніх дітей до третього й четвертого поколінь» (Вих. 34:6, 7).

Нам усім потрібно зростати в нашому ходінні з Богом. Без зростання, ми мертві. Апостол Петро проголошує: «Але зростайте в благодаті й пізнанні нашого Господа і Спасителя Ісуса Христа. Йому слава і нині, й у день вічний! Амінь» (2 Петра 3:18). Нам необхідно мати бажання зростати. Ми щодня навчаємося в Божому університеті, і цей процес не закінчиться випуском, натомість продовжуватиметься й у вічності. На кожній стадії зростання ви можете бути досконалими, якщо дозволите Господу формувати ваш характер на подобу Христа.

Подумайте про школу. Якщо першокласники навчаться читати і рахувати до 100, вони отримують прохідний бал, бо їхні знання досконалі на цьому етапі навчання й розвитку. Проте якби цей самий рівень знань, і не більше, був виявлений у старшокласника, це свідчило би про колосальний провал у його навчанні. Щось подібне відбувається з нашим зростанням у благодаті й пізнанні Бога. На кожному етапі нашого розвитку ми можемо бути такими ж досконалими у своїй сфері, як Христос у Своїй.

Цього тижня ми вивчатимемо, як Мойсей, знаючи й виконуючи Божі вказівки, зростав у своєму ходінні з Господом.