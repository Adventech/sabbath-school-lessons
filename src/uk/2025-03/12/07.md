---
title:  Для Подальшого Дослідження
date:   19/09/2025
---

Уважно прочитайте в книзі Еллен Уайт «Патріархи і пророки» розділ «Ідолопоклонство біля Сінаю» (С. 327–330).

Похмурого дня батько з маленьким сином завітали до собору. Коли вони дивилися на вітражі з прекрасними зображеннями різних біблійних сюжетів, крізь вітраж раптом пробилися сонячні промені, яскраво освітивши зображених на картині людей. Хлопчик запитав батька: «Тату, хто ці люди?» Батько мало знав про християнство, Христа чи Його учнів, але швидко відповів: «Ці люди — християни». Та яскрава картина залишилася в пам’яті сина. Одного разу вчителька хлопчика запитала в класі: «Діти, а ви знаєте, хто такі християни?» Хлопчик згадав світлу картину в соборі й відповів: «Я знаю, християни — світлі люди». Ісус сказав Своїм послідовникам: «Тож нехай сяє ваше світло перед людьми, щоб вони побачили ваші добрі діла й прославили Отця вашого, Який на небесах» (Матв. 5:16). Тільки променисті люди можуть бути інструментами для перетворення.

**Запитання для обговорення:**

`«Якби ми упокорилися перед Богом і були добрими, ввічливими, ніжними й жалісливими, тоді там, де зараз відбувається лише одне навернення до істини, було б сто» (Е. Уайт. Свідчення для Церкви. Т. 9. С. 189). Яке потужне застереження міститься в цих словах для всіх нас! Як наші характери й поведінка впливають на ставлення людей до нашого свідчення?`

`Тексти Вих. 34:6, 7 справедливо називають «Івана три шістнадцять» Старого Завіту. Чому?`

`Як на підставі Божого самоодкровення у віршах Вих. 34:6, 7 ви можете відкрити красу Його характеру людям, які запитують: Хто ваш Бог?`

`У класі обговоріть, як богобоязливий характер і добрі діла християн впливають на одновірців та нехристиян. Водночас, як недобрі, немилосердні й зарозумілі «християни» вплинули на ваше ходіння з Господом?`