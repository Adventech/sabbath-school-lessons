---
title:  Для Подальшого Дослідження
date:   29/08/2025
---

Прочитайте в книзі Еллен Уайт «Патріархи і пророки» розділ «Закон, даний Ізраїлеві» (С. 310–314).

Оскільки ми живемо на території нашого ворога, то можемо постраждати через його підступи. Хто з нас не зазнавав болю і страждань, спричинених гріхом та жорстоким світом, у якому ми живемо? Зараз, на жаль, це частина життя. Однак Бог дає нам силу впоратися.

«Наш дорогий Спаситель пошле Свою допомогу в необхідний час. Шлях до Небес освячений Його стопами. Усі колючки, які завдають нам ран, ранили і Його ноги. Хрест, який кожен з нас покликаний нести, Він ніс раніше за нас. Господь допускає боротьбу, аби приготувати душу до спокою й миру. Час горя – це страшне випробуванням для Божого народу, але в цей час кожний правдивий християнин має спрямувати свій погляд догори, щоб вірою побачити навколо себе райдугу обітниці» (Е. Уайт. Велика боротьба. С. 633).

**Запитання для обговорення:**

`Упродовж століть чимало людей не могло змиритися з тим, що Господь виганяв язичницькі народи з їхньої землі, а іноді навіть знищував їх. Проте ми розуміємо, що Бог не тільки люблячий, а й справедливий. Як таке розуміння допомагає нам вірити, що навіть у згаданих подіях виявилися і любов, і справедливість Господа?`

`Зупиніться докладніше на факті, що відразу після слів про любов до ворогів та ненависників, Ісус закликає нас: «Тож будьте досконалі, як досконалий Отець ваш Небесний» (Матв. 5:48). Чому Ісус виголосив ці слова саме в такій послідовності? Чому Він закликає нас бути не просто досконалими, а досконалими, як Отець наш Небесний?`

`Апостол Павло любив та високо цінував Божий Закону, однак неодноразово висловлювався проти зловживання Законом. Що означає його твердження: «Ви не під Законом, а під благодаттю» (Римл. 6:14)? Як ми можемо зловживати Законом?`

`Чим справедливість відрізняється від помсти? Це абсолютно різні поняття чи просто різні прояви однієї ідеї? Як дізнатися, що наше бажання справедливості насправді не є жагою помсти?`