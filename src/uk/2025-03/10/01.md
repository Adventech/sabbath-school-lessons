---
title:  Завіт і план скинії
date:   30/08/2025
---

### Біблійні тексти для дослідження

Вих. 24:1–18; 25:1–9; 31:1–18; 1 Кор. 11:23–29; Левіти 10:1, 2; Єзек. 36:26–28.

> <p>Пам’ятний вірш</p>
> «Мойсей повернувся і переказав народові всі Господні слова і всі Його настанови. Вислухавши, весь народ одностайно промовив: Усе про що говорив Господь, ми виконаємо» (Вих. 24:3).

Господь бажав бути зі Своїми дітьми й жити серед них як їхній Бог, Творець і Викупитель. Він створив нас, щоб ми перебували в тісному спілкуванні з Ним. Ми знаємо, що важливі стосунки з іншими людьми можна побудувати лише із часом та завдяки чималим зусиллям, те ж саме стосується наших вертикальних стосунків з Богом. Це може бути наснажливим, сповненим зростання досвідом, однак лише за умови, що ми проводимо час із Ним. На практиці це означає: вивчати Його Слово (Господь промовляє до нас), молитися (відкривати Йому свої серця) та свідчити іншим про смерть, воскресіння і Другий прихід Христа (брати участь у Божій місії). Лише завдяки Божому благословенню ми зможемо стати каналом благословень для інших.

Зосередьтеся на Господі, а не на собі (див. Євр. 12:1, 2). Через наше спілкування з Ним Бог може дати нам силу дотримуватися Його вченням, тобто бути слухняними Його Слову. Не дивно, що про покоління послідовників Христа останнього часу написано: вони «бережуть Божі заповіді та віру Ісуса!» (Об’явл. 14:12).

А насправді все просто: ми любимо Бога і саме тому слухаємося Його.