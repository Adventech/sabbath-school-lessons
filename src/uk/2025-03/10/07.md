---
title:  Для Подальшого Дослідження
date:   05/09/2025
---

Прочитайте в книзі Е. Уайт «Патріархи і пророки»» розділ «Скинія та служіння в ній» (С. 343–353).

Скинія була особливим місцем, де здійснювалося викуплення за визнані гріхи Божого народу. Тут дітям Ізраїля відкривався весь План спасіння. Святиня ілюструвала такі істини, як виправдання, освячення, суд. Кожне жертвоприношення тварин указувало на смерть Ісуса, прощення гріхів та очищення від них. Крім того, у Святому Святих містився Божий Закон – еталон праведності.

«Божий Закон, що зберігався в ковчегу, був великим мірилом праведності й суду. Цей Закон оголошував смерть його порушникові, але над Законом містився престол благодаті, над яким відкривалася Божа присутність; завдяки примиренню розкаяний грішник отримував прощення. Так у служінні Христа задля нашого викуплення, символічно представленому служінням у Святині, “милість та правда спіткалися, справедливість та мир поцілувалися” (Псал. 85:11)» (Е. Уайт. Патріархи і пророки. С. 349).

**Запитання для обговорення:**

`Скільки разів ви казали: «Усе, що Господь повелить мені зробити, я зроблю»? Наскільки успішними були ваші зусилля?`

`Наприкінці 40-денного перебування Мойсея з Господом на горі Сінай Бог наголосив, що ізраїльтяни повинні дотримуватися Його суботи, бо це буде ознака між Богом і ними, що саме Він освятить їх. Яку роль відіграє субота в освяченні християнина?`

`Господь хотів, щоб ізраїльтяни побудували Святиню і Він «поселився між ними». І саме тут був центр спасіння для Ізраїля. У цьому святилищі, де Бог перебував серед Свого народу, План спасіння був утілений в образи й тіні. Що це говорить нам про нашу повну залежність від Бога в питанні спасіння?`

`Що означає така істина: через кров усі гріхи ізраїльтян були перенесені до скинії, до Божого дому? Як ця дивовижна істина символічно відображає те, що Ісус здійснив для нас на хресті та що здійснює для нас зараз у Небесній Святині?`