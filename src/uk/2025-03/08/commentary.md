---
title: Додаткові матеріали до уроку
date:   22/08/2025
---

**Памятный стих:** «Ви всі бачили, що Я зробив єгиптянам, а вас підняв, наче на орлиних крилах, і прихилив вас до Себе! Тож тепер, якщо уважно будете прислухатися до Мого голосу і дотримуватися Мого завіту, то будете Моєю особливою власністю з-поміж усіх народів. Адже вся земля Моя. Ви будете в Мене царським священством і святим народом!» (Вих. 19:4–6).

**Криголам:** Яка найвища гора в Україні? - Говерла (2061м)

Чи ви були на Говерлі? Це приблизно висота гори Сінай (Гора Джебель-Муса, висота над рівнем моря 2285 м, на Синайському півострові)

_Неділя_ **На горі Сінай**

1. Що собою являє гора Синай, що її сам Бог обирає для особливої зустрічі зі своїм народом?
	- а) Можливо, це та сама гора, на якій Бог з'явився Мойсею і покликав його вивести Ізраїль з Єгипту (Вих. 3:1, 10). Тоді Бог повідомив Мойсею, що на цьому ж місці він поклонятиметься Богу разом зі звільненим Ізраїлем, що стане для Мойсея знаменням того, що їх веде Бог Авраама, Ісаака та Якова (Вих. 3:12);
	- б) те саме місце, де роками пізніше тут з Богом зустрівся Ілля (1 Цар. 19:8);
	- в) чому не можемо бути впевненими? Тому, що єврейська традиція вже не знала про місцезнаходження Синаю в епоху царів, а християни почали шанувати цю гору лише з IV століття;
	- г) Перебування Ізраїлю біля г. Синай — центральна частина оповіді П'ятикнижжя. Тут закладено основу їхнього становлення вибраним народом Божим, єдиним народом, що не загруз у язичництві та ідолопоклонстві.
2. Якщо шлях до ханаанських земель – це 200-300 км, то чому ізраїльтяни йшли так довго (1,5-2 роки)?
	- а) Сам Бог відповідає на це: «Ви бачили, що Я зробив був Єгиптові, і носив вас на крилах орлиних, і привів вас до Себе.» (Вих. 19:4) - Таким чином, мета Бога — привести Ізраїль до Себе;
	- б) цілий рік Він навчав Свій народ, немов турботливий батько, наставляючи його в тому, що краще для його процвітання;
	- в) Бог дарував їм тут найцінніший дар — Десять заповідей, які мали навчити боятися Його (Вих. 20:20);
	- г) тут вони залишалися близько року (порівняйте Вих. 19:1 з Чис. 10:11, 12). Протягом цього року було дано багато законів (див. Вих. 19–40; Лев. 1–27 та Чис. 1:1–10:10).
3. Як ви розумієте, що означає бути святим народом?
	- а) це означає бути відданим Богу і відкривати Його характер іншим народам, що живуть поруч;
	- б) Ізраїль був покликаний стати царством священиків, прикладом для інших людей своїх стосунків з Богом, ведучи їх до Нього, навчаючи Його шляхів і законів. Вони мали стати особливим скарбом Бога - нести світові знання про Нього та Його характер.
	- в) при цьому Бог сам встановлює завіт з Ізраїлем. І обіцяє: якщо народ буде слухняним і збереже свої стосунки з Ним, то Він обіцяє зробити Ізраїль особливим народом — царством священиків, народом святим.
4. Чи «бути святим» (вибраним) народом значить бути любимчиком, якому все дозволено? Як ви розумієте слово «завіт»? Чи пропонує Бог завіт тільки євреям?
	- а) бути “святим” означає бути відділеним для когось або чогось, як наречена відділена серед інших жінок для свого коханого
	- б) Бог не обрав собі якусь одну націю, в Його планах було створити Свій народ з усіх націй світу, тобто будь-хто міг долучитися до відносин завіту
	- в) Бог пропонує близькі стосунки кожній людині. Це свого роду «усиновлення». Як в притчі про блудного сина, найголовніше для Отця, щоб ми повернулися.. І тільки від нас залежить прийняти або проігнорувати Господню любов, чи зробити вигляд, що ми прийняли.
5. Чому стосунки завіту передбачали появу певних правил (законів)?\
Завіт в даному випадку - це “союз” накштал шлюбного союзу, а кожен союз передбачає не стільки правила, скільки обіцянку вірності. Саме таку обіцянку Господь дає Ізраїлю на горі Сінай.\
Євр.8:10 «Оце Заповіт, що його Я складу по тих днях із домом Ізраїлевим, говорить Господь: Покладу Я Закони Свої в їхні думки, і на їхніх серцях напишу їх, і буду їм Богом, вони ж будуть народом Моїм!».

_Понеділок + Вівторок_ **Дар декалога**

1. Який безцінний подарунок запропонував Бог тим, «кого підняв, наче на орлиних крилах, і прихилив до Себе»?
	- а) після звільнення з рабства Бог дарував своєму народу не менш цінний дар - Закон.
	- б) єврейське слово гадеварім (від давар) означає «слово, речення, матеріал, річ, мова, обіцянка, вислів». Декалог у книзі Вихід названо «Свідоцтвом» (едут; Вихід 31:18), «словами завіту» (дібре габеріт; Вихід 34:28), в книгах Старого Завіту використовуються також слова «заповіді» (міцвот), «Десятислів′я» (або «Десять слів»).
2. В чому винятковість Декалога?
	- а) Декалог був проголошений Богом (Вихід 19:19; 20:1; П.Зак. 5:4, 5, 24);
	- б) Декалог був написаний Богом (Вихід 24:12; 31:18; П.Зак. 5:22);
	- в) Декалог двічі був даний через Мойсея як особливий дар (Вихід 32:19; 34:1; П.Зак. 10:1,2);
	- г) Декалог був записаний на «скрижалях завіту».
3. З чого починається Декалог?\
«Я – Господь, твій Бог, Який вивів тебе з єгипетського краю, з дому неволі» (Вихід 20:2).\
Декалог починається не з заповіді, а з нагадування про любов і милість Бога до Його народу - це клятва любові.
4. В якій дієслівній формі Бог записав заповіді і чим відрізняться четверта заповідь від інших? Про що це свідчить?
	- а) Заповіді записані в особовій формі майбутнього часу («не вбиватимеш», «не робитимеш»), тобто, коли ти будеш в союзі зі Мною, то твої пожадання і прагнення стануть інакшими.
	- б) четверта та п’ята заповіді написана в наказовій формі (“пам’ятай” і “шануй”).
5. Як побудований Декалог?
	- перші чотири заповіді пояснюють, що означає любити Бога;
	- наступні шість пояснюють, що означає любити свого ближнього;
	- перша частина закликає шанувати Бога понад усе (вертикальний прояв любові);
	- друга частина закликає поважати ближніх (горизонтальний прояв любові).
6. Які головні принципи Декалога?\
Апостол Павло пише: «Любов не чинить ближньому зла, тож любов - це виконання Закону." (Рим. 13:10)
7. Що означає, що Мойсей освятив народ? Що входило до обов’язкової підготовки з боку народу щодо заключення заповіту з Богом? Які принципи ми можемо взяти для себе з цих повелінь?
	- а) «Протягом днів, що передували цій події, всі мали присвятити час серйозному приготуванню, щоб гідно з'явитися перед Богом. Як тіло, так і одяг мали бути чистими. І коли Мойсей вказуватиме їм на гріхи, вони повинні були вдатися до посту й молитви, упокоривши себе, щоб їхні серця могли очиститися від усякого зла».(«Патріархи і пророки» с.277)
8. Якщо Декалог був даний як - дар Божої любові, тоді чому були такі суворі вимоги, для його прийняття - навіть під страхом смерті?
	- а) «Не можна людям бачити Мене і жити» (Вих. 33:20). Сувора підготовка була потрібна не лише як зовнішня дисципліна, а як знак внутрішньої пошани до Того, Хто дав Закон. Бог не хотів просто дати «набір правил», а встановити Завіт — глибокі стосунки. А в стосунках з Богом легковажність — це духовна небезпека.
	- б) Декалог — це акт Божої любові, але любов Бога не скасовує Його святості.
	- в) Його святість не є просто моральною чистотою — це також небезпечна, трансцендентна сила, яка не терпить нечистоти.
	- г) любов Бога — не сентиментальна. Це любов свята, вимоглива, глибока.
9. Який відгук у людей сьогодні викликає Декалог– страх чи любов?
	- а) Бог застосовує педагогіку страху, аби навчити народ благоговіння й покори. Це не була остаточна мета, а початковий етап.
	- б) Через Ісуса Бог відкриває Себе вже не в страху смерті, а в любові і прийнятті.
10. 1Ів.4:18: “У любові немає страху, але досконала любов проганяє страх…”

_Середа + Четвер_ **Функції Божого Закону**

1. Яким постає Божий Закон у Святому Письмі?
	- а) святим, праведним і добрим (Римл. 7:12),
	- б) об’єктом любові та роздумів (Псал. 1:2; І. Нав. 1:8),
	- в) предметом хвали та пісень (Псал. 19; Псал. 119),
	- г) джерелом мудрості та розуміння (П.Зак. 4:1–6; Притч. 2–3).
2. Яку користь Закон приносить людині?
	- а) допомагає вберегтися від зла (Псал. 119:11),
	- б) веде до здоров’я та миру (Притч. 3:1–2),
	- в) відкриває небезпеки гріха;
	- г) вчить відповідати за вчинки (Якова 2:12).
3. У чому полягає подібність Божого Закону до дзеркала?
	- а) показує стан людини, але сам не змінює (Якова 1:23–25),
	- б) викриває гріх, проте не може його пробачити (Римл. 7:7),
	- в) вказує на потребу в Христі (Гал. 3:24),
	- г) готує серце до прийняття Євангелія (1 Ів. 1:7–9).
4. Якщо спасіння не через діла Закону, то яка його функція?\
Для чого був даний Декалог?
	- а) виявляти гріх (Римл. 3:20; 7:7),
	- б) вести до Христа (Гал. 3:24),
	- в) зберігати Божі обітниці як дороговказ (Вих. 34:28; Втор. 10:4),
	- г) залишатися чинним і після Голгофи (Римл. 3:31; 1 Кор. 7:19).
5. Якщо Христос є «кінець Закону» (Римл. 10:4), то чому існує думка, що Декалог скасований?
	- а) неправильне розуміння тексту Писання приводить до хибного висновку, що Христос Своєю смерть відмінив закон;
	- б) Кінець (телос) Закону – це «мета» закону;
	- в) Мета Закону – вказати на Христа, привести до усвідомлення потреби в Ньому;
	- г) Христом був скасований не Закон, як такий;  а закон, як засіб досягнення праведності, тому що ми спасаємося не дотриманням закону, а жертвою Христа – так було в усі часи.
6. Як ми можемо показувати дію Закону у своєму житті сьогодні?
	- а) виконувати заповіді з любові, а не зі страху (Івана 14:15),
	- б) дозволяти Христові змінювати наше серце (2 Кор. 5:17),
	- в) використовувати Закон як дороговказ до праведного життя (Пс. 119:105),
	- г) втішаючи ближніх надією Євангелія (Римл. 3:23–24).
7. Єрем. 31:31–33 «Бо ось, приходять дні, — говорить Господь, — і дам домові Ізраїля та домові Юди Нового Заповіта… Вкладу Закона Свого в їхню середину й на їхніх серцях напишу його, — і буду їм Богом, вони ж будуть Моїм народом».

**ВИСНОВКИ:** Декалог – це серцевина Божого об’явлення й біблійної етики та передбачає спасіння. Це Велика хартія вольностей біблійного вчення, його підсумок, норма всіх норм. Божий Десятислівний Закон формує суть і основу Божественних стандартів для всього людства; його принципи вічні.