---
title:  Для Подальшого Дослідження
date:   22/08/2025
---

Прочитайте в книзі Еллен Уайт «Патріархи і пророки» розділи «Закон, даний Ізраїлеві» (С. 303–310) та «Ворожнеча сатани проти Закону» (С. 331–342).

«Бог бажав, аби проголошення Його Закону відбулося велично й благоговійно‚ що відповідало б святому Божому характеру. Люди мали усвідомити: до всього‚ пов’язаного зі служінням Богові, слід ставитися з особливою шанобливістю» (Е. Уайт. Патріархи і пророки. С. 303).

Така шанобливість має бути притаманна Божим дітям і сьогодні. Це викликає розуміння величі, трансцендентності й могутності Господа. Усвідомлення Божої слави породжує вдячність у наших серцях та впокорює нашу гордість. Що повніше ми усвідомлюємо святість Господа, то більше недосконалостей помічаємо у власному житті; а це викликає в нас ще більшу спрагу Його перетворювальної присутності й бажання бути більш схожими на Нього.

А розуміння того, ким ми є у світлі Його святого Закону на відміну від Христа, робить нас цілковито залежними від Його замісної смерті за нас.

Водночас Ісус ясно дав зрозуміти: якщо ми смиренно визнаємо Бога своїм Господом і Царем, Його Заповіді неважко виконувати (див. Матв. 11:28–30; 1 Івана 5:3). Господь ясно сказав, що Його Закон вічний, як і Сам Бог (див. Матв. 5:17–20). Дотримуючись Десяти Заповідей з любові і вдячності Господу за подароване нам спасіння, ми можемо відчути повноту спасенних взаємин з Ним. Насолоджуючись великими перевагами дотримання Божого Закону (зрештою, подумайте про біль і труднощі, спричинені порушенням Закону), ми також можемо насолоджуватися впевненістю в тому, що наше спасіння – в Ісусі, а не в нашому дотриманні Заповідей.

**Запитання для обговорення:**

`Підготовка до отримання Божого Закону допомогла людям відчути необхідне їм благоговіння. Де сьогодні в нашій церкві й церковному житті панують подібні благоговіння і трепет перед Богом? Чи не сталося так, що ми поступово його втрачаємо?`

`Поміркуйте над завітною формулою: «Я буду їхнім Богом, а вони будуть Моїм народом». Що це означає сьогодні для кожного віруючого зокрема та для Церкви загалом?`

`Якщо Бог велить нам щось робити, то Він і дає силу для цього. Еллен Уайт стверджує, що «всі Його повеління можливо виконати» (Наочні уроки Христа. С. 333). Як ця обітниця, цей давар, може здійснитися в нашому житті?`

`Що нам слід відповісти на поширену думку про те, ніби Своєю смертю на Голгофському хресті Ісус Христос скасував Божий Закон? Що ж насправді було скасовано на хресті?`