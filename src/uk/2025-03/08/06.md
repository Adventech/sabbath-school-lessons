---
title:  Закон Як Божа Обітниця Для Нас
date:   21/08/2025
---

`Прочитайте Тексти Римл. 3:20–24. Павло Дуже Чітко Пояснює, Що Ми Не Можемо Спастися Дотриманням Десяти Заповідей. Як Же Тоді Заповіді Мають Діяти В Нашому Житті?`

Значення єврейського терміну деварім, використаного Мойсеєм для опису Десяти Заповідей (див. Вих. 34:28; Втор. 4:13; 10:4), буквально означає не «заповіді», а «десять слів». Це «слово» (давар, однина) може означати: «обіцянка/обітниця». Ось чому в багатьох біблійних текстах (див. 1 Цар. 8:56; 2 Хронік 1:9; Неєм. 5:12, 13; Втор. 1:11; 6:3; 9:28; І. Нав. 9:20; І. Нав. 23:5) воно перекладене іменником або дієсловом. Еллен Уайт пояснює функції Декалога: «Десять Заповідей... десять обітниць» (Біблійний коментар АСД. Т. 1. С. 1105). Декалог слід розуміти як обітниці Господа для скерування нас на правильний шлях, щоб Він міг творити для нас дивовижні діла, але тільки за умови нашого послуху Законові.

`Прочитайте текст Римл. 10:4. Як слід розуміти ці слова апостола Павла?`

Павло стверджує, що Ісус Христос є телос, тобто «завершення, мета» Закону, але не в тому розумінні, що Він анулював, або скасував Закон. Це означає, що Христос – мета Декалога, бо він веде людину до Нього. Отже, Його викупна жертва не анулює легітимність і вічність Десяти Заповідей.

Навпаки, Павло говорить про важливість Закону, про його правомірність і постійну владу (див. Римл. 3:31; 1 Кор. 7:19; Гал. 5:6). Слово телос передусім має значення цілеспрямованості й не пов’язане із часом. Христос — ключ до розкриття справжнього значення й мети Божого Закону. Тому було б неправильно стверджувати, що Ісус визнав недійсним, замінив або скасував Декалог. Христос – мета Закону, Той, на Кого він указує.

`Як саме Закон указує нам на Ісуса? Тобто, що Закон відкриває нам про нас самих, що справді вказує нам на Ісуса?`