---
title:  Кому прийшов кінець?
date:   31/05/2025
---

### Біблійні тексти для дослідження

Об’явл. 6:12–17; Матв. 24:36–44; Бут. 6:1–8; 18:17–32; 2 Петра 2:4–11; Дан. 7:9, 10.

> <p>Пам’ятний вірш</p>
> «Усе це сталося з ними як прообраз і записано як пересторога для нас, для яких настав кінець віків. Тому, хто вважає, що він стоїть, нехай стережеться, аби не впав» (1 Кор. 10:11, 12).

Біблія сповнена розповідей про Божий народ, які вказують на майбутні події та містять ключі до розуміння істини для теперішнього часу. Деякі із цих історій передвіщають події останніх днів надзвичайно докладно, що забезпечує нам ширшу основу для чіткого розуміння пророцтв Даниїла й Об’явлення.

Не порушуючи свободу волі людини, Господь скерував події так, щоб вони повністю відповідали пророчим передвіщенням щодо останніх днів. Декотрі зі згаданих важливих історій очевидні, оскільки безпосередньо згадуються в Новому Завіті для ілюстрації подій останніх днів, як от Содом і Гоморра, потоп тощо. Інші ж необхідно докладно обдумувати й досліджувати, щоб відкрити в них істини, дані нам у Слові Божому.

Упродовж наступних кількох тижнів ми досліджуватимемо низку ключових історій, аби дізнатися, що вони повідомляють про такі події, як Другий прихід, слідчий суд, остання криза та інші. Ми побачимо, що ці події зосереджується навколо Христа, бо Він має бути основою й остаточною метою всіх наших зусиль, спрямованих на розуміння пророцтв.