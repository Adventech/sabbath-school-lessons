---
title:  Додаткові матеріали до уроку
date:   06/06/2025
---

### План-конспект 1 громади м.Києва

**Пам'ятний вірш:** «Усе це сталося з ними як прообраз і записано як пересторога для нас, для яких настав кінець віків. Тому, хто вважає, що він стоїть, нехай стережеться, аби не впав» (1 Кор. 10:11, 12).

**Криголам:**

1. На яких помилках краще навчатися? На власних чи на чужих?
2. Чому людина схильна робити одні і ті ж помилки?
3. Чому люди не навчаються на помилках інших. Чи знаєте ви когось, хто навчився на чужих помилках?

_Неділя + Понеділок_ **Євангелізм Ноя.**

1. Як описує Іван у Об'явл. 6:12-17 картину однієї із завершальних подій земної історії? Що ми можемо зауважити щодо реакції людей на другий Прихід Ісуса Христа?
	- а) страх.
	- б) запізніле усвідомлення своєї відповідальності перед Богом.
	- в) з жахом згадують те, що вони колись чули про Ісуса і про Його жертву, яка дала їм можливість спастися,
	- г) нарешті визнають Його Агнцем.
	- д) марно шукають порятунок серед скель і ущелин.
2. З ким порівнює їхній стан Ісус Христос у Матв. 24:36-44. Що в них спільного?
	- а) нехтування попередженням.
	- б) вперте невір'я. 2 Петра 3:3-4
	- в) турбота виключно про самодогоджання.
	- г) стан повного морального розпаду. Бут. 6:1-5. 2 Тим.3:1-5.
	- д) і ті, і інші були попереджені про відплату, але знехтували нею. Бут.6:3,7. Матв.24:14.
3. З якою метою Матвій нагадує історію з Ноєм та потопом Матв. 24:31-44 ?
	- а) застерегти нас, що Його другий прихід буде несподіванкою.
	- б) Як не вірили допотопні жителі, що прийде потоп і знищення, так і не вірить сучасний світ, що прийде кінець, запевняючи себе, що пророцтва помилкові.
4. Якщо від Потопу спаслись лише 8 душ, тоді в чому полягає успішність проповіді Ноя?
	- а) головна мета проповіді Ноя полягає не стільки в наверненні масової кількості людей, скільки у виконанні Божого наказу і збереженні лінії праведності для майбутнього людства.
	- б) проповідь Ноя слугувала свідченням і засудженням для всього тогочасного світу.
	- в) найважливіший аспект успішності: проповідь Ноя та його вірність призвели до фізичного збереження людства.
	- г) Його проповідь була успішною, тому що вона повністю виконала Божу волю і досягла всіх поставлених Богом цілей.
5. Якщо перш ніж знищити, Господь попереджає грішників, то чому вони опиняються у відчаї та безвиході?
	- а) звістка Божого попередження не сприймається ними всерйоз.
	- б) не замислюючись про свою долю, живуть, задовольняючись тимчасовим, не піклуючись про вічне.
	- в) не визнають Божого авторитету і сміються над Його вісниками.
6. Яка наша роль у попередженні світу, що йде в погибель? Чи усвідомлюємо ми свою відповідальність за їхнє життя?
	- а. Що мені потрібно зробити щоб моя євангелізація була успішною?
7. Єзек. 3:18-19 “Коли …ти не остережеш його й не будеш говорити, …щоб він жив, … Я зажадаю з твоєї руки! Але ти, коли остережеш несправедливого, … він помре за свою провину, а ти душу свою врятував”.

_Вівторок_ **Содом і Гоморра**

1. Який наступний приклад наводить Петро в контексті роздумів про кінець часу? 2 Пет. 2:6-9.
	- а) Содом і Гоморра
2. Яка моральна атмосфера панувала в цих містах, що призвело до їхнього руйнування?
	- а) 2 Пет. 2:7,8 - люди беззаконні, несамовито розпусні
	- б) Бут. 13:13 - злі й вельми грішні
	- в) Бут. 18:20,21 - волання навколишніх народів на них було великим і гріх їхній вельми тяжкий.
3. Якщо Бог Всезнаючий, то чому Він говорить «зійду і подивлюся»?
	- а) це було сказано для Авраама та інших праведників, зрозумілою для них мовою
	- б) Бог хотів, щоб вони знали, що Він завжди ретельно розслідує справу, перш ніж винести Свій вирок.
4. У чому полягав гріх Содому, згідно з Єз. 16:49?
	- а) у гордості, пересиченні та неробстві.
	- б) вони руки жебрака не підтримували.
5. Якщо Содом і Гоморра були знищені за їхню розпусту і жорстокість, то чому Єзекіїль каже, що гріх їхній полягав в іншому (гордості, пересиченні та неробстві)? Що це говорить нам про небезпеку гріха (особливо для християн)?
	- а) жителі Содому і Гоморри не відразу стали злими і розбещеними;
	- б) їхнє падіння почалося з того самого, з чого почалося падіння Люцифера - «з гордості» (відкидання Творця);
	- в) гордість веде людину до задоволення своїх забаганок -> пересичення;
	- г) пересичення часто призводить до неробства, а неробство - до решти вад (коли людина всім пересичена і їй нема чим зайнятися, вона, у пошуках нових відчуттів, іде все далі, переступаючи одну межу за іншою);
	- д) якщо людина не працюватиме над викоріненням цих, на перший погляд «нешкідливих» вад, то вона ризикує загинути, як міста Содом і Гоморра.
6. Як убезпечити себе від гріхів Содому?
7. Римл. 9:29: "І як Ісая віщував: Коли б Господь Саваот не лишив нам насіння, то ми стали б, як Содом, і подібні були б до Гоморри!"

_Середа + Четвер_ **Суддя всієї Землі**

1. Чому всезнаючий Бог вирішив вступити в діалог з Авраамом у Буття 18:23-32?
	- а) Розвиток Авраама: Діалог дозволив Аврааму глибше зрозуміти Божий характер (як "Судді всієї Землі"), Його плани та зміцнити власну віру.
	- б) Розкриття Божого характеру: Він демонструє нам Божу справедливість і милосердя, Його бажання спілкуватися та виправдати Свої дії перед людиною.
	- в) Підготовка та приклад: Цей діалог підготував Авраама до розуміння Божих дій і став потужним прикладом для нас, заохочуючи до заступницької молитви та довіри Божій справедливості й милосердю, навіть у незрозумілих ситуаціях.
	- г) Божа ініціатива: Це яскравий прояв Божої ініціативи у стосунках з людиною.
2. Як відкривається характер Бога перед винесенням приговору нечестивим? (Бут.18.20-22):
	- а) відправляє двох ангелів безпосередньо до Содому, щоб з’ясувати все на місці;
	- в) Ангели проголошують про покарання й закликають вийти з міста всіх, хто прислухається до їхнього застереження;
	- г) Бог відкриває Аврааму Свій намір щодо цих міст, - функція адвоката;
	- д) Бог з любов’ю до останнього намагається врятувати людей попереджаючи про можливі наслідки.
3. Як опис й вирок суду з Дан.7.9-10, 13-14, 22, 26-27 говорить нам про План спасіння?
	- а) суд починається після того, як займе своє місце Головуючий – Стародавній днями, й судді (в.9-10);
	- б) розкриті книги – це ознака того, що слідство закінчилося (в.10);
	- в) всі чекали адвоката – Син Людський, який отримав владу, славу і царство (в.13-14);
	- г) завдяки заступництву Ісуса «було передано суд святим Всевишнього» - були призначені народі засідателі (в.22);
	- д) Головуючий виносить вердикт на підставі рішення святих Всевишнього, яким буде передано «царство, влада і велич усіх царств в усьому піднебессі» (в.26-27);
	- д) тільки досконала праведність Ісуса дозволяє Божому народові встояти на суді.
4. Якщо суд вже здійснюється, то з якою метою нам дається ще тисячу років? (Об’явл.14.6-12, 20.11-15)
	- а) з закінченням періоду 2300 вечорів і ранків в 1844 році розкрилися книги й розпочався суд, який люди не бачать;
	- б) Бог і зараз благає народ вийти з Вавилону, залишити неправдиву церкву;
	- в) Бог прагне виправдати Свою праведність: дозволяє дослідити всі докази, і лише після цього нечестиві зазнають остаточного покарання;
	- г) Для нашого зростання і розуміння: тисячу років, щоб отримати відповіді на численні запитання, які поки ще без відповіді;
	- д) Він виявляє Свою любов і терпіння: дає тисячу років, аби зрозуміли, що з ким станеться і чому;
	- е) Для затвердження Всесвіту у вірності: всі побачать праведність Божих судів, не залишиться жодного сумніву, і повстання більше ніколи не виникне.
	- є) тільки після цього Господь здійснить остаточний суд над нерозкаяними.
5. Якщо сьогодні ми живемо у світі, набагато більш нечестивому, ніж Содом, тоді чому Бог ще не знищив його, і що це говорить нам про Його характер у світлі суду?
	- а) Боже довготерпіння і милість: дає час для покаяння, не бажаючи, щоб хтось загинув (2Пет. 3:9).
	- б) Наявність праведних: Навіть серед гріховного світу є Божий народ, за який Господь «тримає» світ, даючи можливість дозріти жнивам.
	- в) Завершення Євангельського служіння: Бог чекає, поки Євангеліє буде проповідане по всьому світу як свідчення (Матвія 24:14), і поки «кількість» спасенних не буде повною.
7. Уявіть, що ви стоїте на суді, і всі ваші таємниці відкриті перед святим Богом. Як ваша віра в Ісуса Христа, Його досконала праведність та Його служіння як вашого Заступника і Первосвященника впливають на вашу єдину надію під час цього суду?
8. Екл. 12:14 «Бо приведе Бог кожну справу на суд, і все потаємне, чи добре воно, чи лихе!»

**Висновки:**

Божий план спасіння завжди включає милосердне попередження та шанс на покаяння, навіть перед неминучим кінцем зла, як показали історія Ноя і Содома й Гоморри. Божий суд — це не просто кара, а праведне правосуддя, що доводить Його бездоганність. Ісус Христос — наш центр надії: Він наш Заступник, що Своєю жертвою дає нам можливість встояти на суді. Зрештою, кінець прийде лише для гріха, а для тих, хто прийняв Христа, це означає вічне життя та перемогу добра.