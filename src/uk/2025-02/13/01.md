---
title:  Образи кінця
date:   21/06/2025
---

### Біблійні тексти для дослідження

Матв. 12:38–42; Йони 3:5–10; Об’явл. 18:4; 16:12–19; Дан. 5:1–30; 2 Хронік 36:22, 23.

> <p>Пам’ятний вірш</p>
> «Він їм відповів: Я єврей і вшановую Господа, Бога небес, Котрий створив і море, і сушу» (Йони 1:9).

Уцьому останньому уроці ми розглянемо розповіді, які прояснять нам події останніх днів. Ми проаналізуємо місію Йони в Ніневії, падіння Вавилона та сходження на престол перського царя Кіра, котрий звільнив Божий народ і дав йому можливість повернутися до Обітованої землі.

Як і інші досліджувані нами історії, ці історичні оповіді мали величезне значення для кожного покоління. Утім, вони мають особливе значення і для останніх поколінь, які живуть перед поверненням Христа. Тобто ми зможемо знайти в цих історичних розповідях різні елементи, які допоможуть нам краще зрозуміти те, що ми називаємо «теперішньою істиною» (2 Петра 1:12).

Водночас важливо пам’ятати: при дослідженні всіх цих історій, які явно передвіщають події останніх днів, необхідно виявляти обережність, розглядаючи широкі теми й алюзії, а не намагатися проаналізувати кожну деталь і врешті-решт дійти абсурдних висновків щодо пророцтв. Як і у випадку з притчами Ісуса, слід шукати головні смисли та принципи. Не можна «вичавлювати» кожну подробицю, сподіваючись знайти в ній якусь приховану істину. Натомість потрібно звертати увагу на основні ідеї, принципи. У них ми зможемо відкрити аспекти, актуальні і для останніх днів.