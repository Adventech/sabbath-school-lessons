---
title:  Для Подальшого Дослідження
date:   27/06/2025
---

Прочитайте в книзі Е. Уайт «Пророки і царі» розділ «Невидимий страж» (С. 535–538).

«Кожному народові, що з’являвся на світовій арені, була дана можливість зайняти певне місце для виконання намірів Святого Стража. Пророцтво передбачило виникнення й розвиток великих світових імперій: Вавилону, Мідо-Персії, Греції та Риму. Як у кожній із цих могутніх імперій, так і в слабших державах історія повторювалася. Кожна з них мала свій час випробування, кожна пережила падіння, занепад слави й могутності. Незважаючи на те, що народи відкинули Божі принципи і цим погубили себе, Божественний вищий задум чітко здійснювався упродовж віків» (Е. Уайт. Пророки і царі. С. 535).

У 18-му розділі своєї книги пророк Єремія описує, як гончар займається своєю справою: виліплює й формує з глини предмет, над яким працює. Саме цей образ гончаря Господь використав, щоб пояснити принцип умовності в біблійних пророцтвах. «Буває, що Я пригрожу якомусь народові, або царству, що його викоріню, спустошу і знищу, але якщо той народ відвернеться від свого зла, про яке Я попереджував його, то Я пожалію його і не спроваджу на нього лиха, яке мав намір учинити. Іншим разом Я провіщу щодо народу або царства, що відбудую й укореню його, але вони почнуть чинити те, що є злом переді Мною, й не слухатимуть Мого голосу, то Я відміню те добро, яке обіцяв їм зробити» (Єрем. 18:7–10).

**Питання для обговорення:**

`Поміркуйте над словами Ісуса: «Мужі ніневійські встануть на суд із цим родом і засудять його, бо вони покаялися через проповідь Йони, а тут – більше, ніж Йона» (Матв. 12:41). Який урок Божа Церква може взяти із цього попередження?`

`Зверніть увагу на прочитаний вище вислів Еллен Уайт про те, що з кожною наступною імперією «історія повторювалася». На вашу думку, які спільні тенденції були властиві всім переліченим у пророцтві імперіям? Як наш сучасний світ також наслідує їх?`

`Подумайте про те, що часто не розум, не інтелект, утримує людей від віри, а серце. Як це знання може вплинути на ваш підхід до свідчення іншим?`