---
title: Додаткові матеріали до уроку
date:  27/06/2025
---

**Пам’ятний вірш:** «Він їм відповів: Я єврей і вшановую Господа, Бога небес, Котрий створив і море, і сушу» (Йони 1:9).

**Криголам:**

1. Що ви робите, коли вам не хочеться щось робити? Як мотивуєте себе?
2. Пригадайте негативні чи ворожі реакції на ваше місійне служіння? Чи переважала негативна складова над позитивною?

_Неділя + Понеділок_ **Неохочий пророк**

1. Яке повеління Бог дав Йоні та як на це відповів пророк? Йони 1:1-3
	- а) в. 2 - іди в Ніневію і проповідуй там слово Господнє;
	- б) в. 3 - Йона нічого не відповів, він просто пішов у протилежному напрямку не вважаючи за потрібне виконувати це повеління.
2. Як Йона себе ідентифікує під час бурі (Йони 1:9)?
	- а) "Я єврей, і боюся я Господа, Небесного Бога, що вчинив море та суходіл" (Йони 1:9)
3. Як це співзвучно з Об'явлення 14:7?
	- а) подібно до ангела з Об’явлення, Йона проповідує поклоніння Богу
	- б) в обох випадках підкреслюється головна причина поклоніння - Він є Творець
4. Якщо Йона був засвідчив про своє поклоніння Богу, як Творцю, то чому не проявив послух і не пішов до Ніневії?
	- а) Небажання їхнього спасіння: Ніневія була столицею Ассирійської імперії - ворогом Ізраїлю, Йона міг не хотіти, щоб Бог милував їх. Він розумів, що його проповідь буде вести до покаяння народ, тому і не хотів йти туди ;можливо це були патріотичні переконання, нелюбов до різників того часу, страх тортур;
	- б) Небезпека для пророка: Ассирійська імперія славилася своєю жорстокістю, йти в її столицю з вісткою про її загибель було небезпечним.
5. Що допоможе нам не стати "неохочими пророками", як Йона? Як перемогти власні страхи, упередження чи байдужість, коли Бог кличе нас іти до тих, кого ми самі не обрали б? (Наприклад, наші особисті вороги; члени родини, що нас відкидають; колеги, що глузують тощо. А також заклик церкви використовувати нові методи євангелізації; бути залученим до активу місіонерської роботи в громаді; поділитися літературою з оточенням; використати свої соціальні мережі як місійний інструмент тощо…)
6. Мт. 12:38-42. Що Христос хотів показати, порівнюючи Себе з історією Йони та Ніневії?
	- а) У всіх цих історіях Бог прагне спасіння людей через проповідь і заклик до покаяння.
	- б) Почувши проповідь, одні каються, інші — ні.
	- в) Мт. 12:41: Те, що ніневітяни покаялися, почувши менше світла, стане осудом для тих, хто відкинув Христа.
7. Якщо Христос більший ніж Йона, то чому ефект від Його проповіді був не такий вражаючий?
	- а) За часів Христа Бог відкрив Себе людям набагато повніше, ніж за часів Йони.
	- б) Міра пізнання була більшою. Ті, хто слухав Ісуса, отримали більше світла, ніж ніневітяни, але не покаялися, хоча мали більше підстав для цього.
	- в) Лк. 19:10: Ісус прийшов спасти загиблих, але, на жаль, ті, хто вважав себе спасенними, не відчували в цьому потреби.
8. Як вас надихає приклад Христа продовжувати звіщати істину навіть тоді, коли здається, що люди не реагують?
9. Як вас надихає думка, що через ваше слово чи приклад Бог може вивести когось із «Вавилону» до спасіння? Як саме ви можете сказати цю вістку у вашому оточенні?
10. Лк 12:48 “Тож від кожного, кому дано багато, багато від нього й жадатимуть. А кому багато повірено, від того ще більше жадатимуть”

_Вівторок + Середа_ **Бенкет Валтасара**

1. Що стало головною причиною падіння Валтасара, згідно з книгою пророка Даниїла? Дан. 5:3–4, Дан. 5:22-23,
	- а) Валтасар ігнорував уроки історії й досвід Навуходоносора.
	- б) Він зневажив Бога, використовуючи святі речі з храму для бенкету.
	- в) Він не впокорив свого серця, хоч знав про Божу силу та суд.
	- г) Він прославляв ідолів замість живого Бога.
2. Які паралелі можна побачити між падінням Вавилона у Даниїла 5 розділі та падінням «Великого Вавилона» в Об’явленні 16?
	- а) Обидва Вавилони впали раптово, у момент свята і безтурботності (Дан. 5:1, Об’явл. 16:15).
	- б) Обидва були попереджені, але не послухалися пророцтв (Дан. 5:22, Об’явл. 16:9).
	- в) В обох випадках висохла ріка (Євфрат) і відкрила шлях для ворога (Об’явл. 16:12).
	- г) Обидва символізують горде, бунтівне царство, що протистоїть Богові (Дан. 5:23, Об’явл. 17:5).
3. Якщо Валтасар знав досвід Навуходоносора і свідчив про силу Бога, то чому свідомо пішов шляхом зухвалої непокори?
	- а) Його серце залишалося гордим і самовпевненим (Дан. 5:20–23).
	- б) Він прагнув підкреслити політичну перевагу над Ізраїлем і його Богом (Дан. 5:2).
	- в) Він хотів показати своїм наближеним, що не боїться жодного божества.
	- г) Його байдужість до духовного свідчення перетворилася на богохульство.
4. Якщо Божі попередження були настільки очевидними, то чому народ у Вавилоні був захоплений зненацька?
	- а) Народ був зайнятий святкуванням і задоволенням своїх пристрастей (Геродот, Дан. 5:1).
	- б) Люди довірилися людським укріпленням і не вірили в пророче слово.
	- в) Ігнорування духовних істин притупило їхню здатність до розпізнання часу.
	- г) Вони були духовно сліпими, як сучасний світ перед другим приходом Христа (Матв. 24:38–39).
5. Які духовні уроки можемо винести з падіння Валтасара для сучасності?
	- а) Знання істини не замінює особистого покаяння і послуху.
	- б) Бог терплячий, але Його суд справедливий і приходить раптово (Дан. 5:27–30).
	- в) Гордість і зневага до святого мають наслідки.
	- г) Історія повторюється, коли уроки минулого забуваються.
6. Що означає «не ходити нагим» у контексті Об’явлення 16:15?
	- а) Бути одягненим у праведність Христа (Об’явл. 19:8).
	- б) Бути духовно готовим до приходу Господа.
	- в) Не соромитися своєї віри, а жити згідно з нею.
7. Притчі 16:18 «Загибелі передує гордість, і падінню – зарозумілість».

_Четвер_ **Помазаник Кір**

1. Коли і за яких обставин вперше в Біблії згадується Кір? (Ісаї 44:28, 45:1):
	- а) за 210 років до приходу на царство язичницького царя Кіра Бог через Ісаю провістив пророцтво щодо видачі їм наказу про відбудову єрусалимського Храму (536 р. до РХ);
	- б) в цей час ізраїльський народ навіть уявити не міг, що опиниться у вавилонському полоні, а храм буде зруйновано.
2. Яка Божа мета була відносно Кіра? (Ісаї 45:3-4):
	- а) «аби ти зрозумів, що Я – Господь, Бог Ізраїлів».
3. Що зробив Кір для народу Божого? (2Хр. 36:22-23; Єр.25:11-14):
	- а) як виконання Господнього слова, провіщеного пророком Єремією, зіграв вирішальну роль у падінні Вавилону і покарав вавилонского царя;
	- б) дозволив Божому народу повернутися до Обітованої землі і відбудувати Храм;
	- в) виділив кошти на будівництво Храму.
	- г) Кір є передвісником того, що станеться, коли Ісус повернеться за Своїм народом
4. Якщо Кір є язичницьким царем, то як він може бути прирівняний до Ісуса Христа? (Іс.45:1):
	- а) Господь назвав Кіра «помазаником» (машіах, христос) і «пастирем». Такі саме титули мав і Ісус Христос;
	- б) Кір визволив Божий народ від вавилонського полону , повернув ізраїльтян до їхнього краю і допоміг євреям у відбудові Єрусалимського Храму;
	- в) Ісус Христос – всесвітній Месія визволить людей від панування зла;
	- г) 70 років вавилонського полону ізраїльського народу до приходу месії Кіра нагадує про пророчих 70 тижнів (490 років), що ведуть до першого приходу всесвітнього Месії Ісуса Христа;
	- д) Кір організував відбудову земного храму; Ісус же розпочав Своє служіння в Небесному святилищі, яке продовжуватиметься до Його повернення і нашого звільнення;
	- є) таким чином, Кір в широкому контексті є прообразом Христа.
5. Чи впевнені ви, що Господь здійснить події останнього часу згідно з біблійним пророцтвом? Як ви це аргументуєте?
6. Євр.11.1: «Віра є підставою для надії, що переконує про речі, недоступні для споглядання».

**Висновки:** Апокаліптичні пророцтва Біблії чітко і недвозначно описують сценарій останнього часу. З Божої милості ми отримуємо попередження й застереження, щоб бути готовими до його здійснення. Приклад Йони, який ми розглянули сьогодні на уроці, застерігає нас від релігійних та національних упереджень. Ми маємо підтвердження, що можемо отримати спасіння лише на підставі Божої благодаті, а не завдяки нашим заслугам. Є дві важливі істини про справедливий Божий суд в останній час, які ми повинні зрозуміти: по-перше, кожний буде проінформований і попереджений; по-друге, прийде час, коли каятися буде надто пізно.