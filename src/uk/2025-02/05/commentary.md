---
title:  Додаткові матеріали до уроку
date:   02/05/2025
---

### План-конспект 1 громади м.Києва

**Пам'ятний вірш:** ««Вгамуйтеся і пізнайте, що Я – Бог! Я буду звеличений між народами, буду прославлений на землі» (Псал. 46:11).

**Криголам:**

1. У якій країні Ви б хотіли жити і чому? (Топ процвітаючих країн:1. Нова Зеландія, 2- Нідерланди, 3- Швеція)
2. Наведіть приклад знання, яке краще було би не знати?

_Неділя_ **Найперша заповідь**

1. Буття 2:15-17. Яка була перша заповідь для людини?
	- а) хронологічно, це перші заповіді, дані Богом людині; тільки після цих текстів Бог сказав, що створить жінку (Буття 2:18);
	- б) заповідь “плодіться та розмножуйтесь” в першому розділі дана після створення і чоловіка, і жінки; відповідно хронологічно вона не є першою;
	- в) вперше, дієслово-корінь "цава", тобто "наказувати", вжито щодо людей у тексті Бут. 2:16, коли Господь повелів не їсти з Дерева пізнання добра і зла.
2. Якщо зло вже існувало у всесвіті, то чому Бог заборонив його пізнавати?
	- а) повеління не мало на увазі нічого не дізнаватися про повстання сатани;
	- б) "Наші прабатьки були попереджені про небезпеку, що загрожувала їм. Небесні вісники розповіли їм історію падіння сатани та про його задуми знищити їх; у всій повноті вони розкрили перед ними суть божественного правління, яке князь зла намагався зруйнувати. Саме непослух справедливим Божим вимогам призвів сатану та його воїнство до падіння. Тому було дуже важливо, щоб Адам і Єва шанували божественний Закон — єдину запоруку порядку і справедливості". (ПП 28.2);
	- в) як моральна істота, людина мала Божий закон, написаний на своєму сумлінні. Але, ніби для того, щоб прояснити принципи цього закону, застосувавши його до конкретної ситуації, і таким чином, зробити справедливу перевірку вірності людини своєму Творцеві, на неї була накладена заборона;
	- г) Бог був справжнім власником усіх речей, навіть тих, які Адаму довірив в управління, і це давало Йому право зарезервувати для Себе будь-яку частину творіння;
	- д) під "пізнанням" мається на увазі не лише знання в теорії, а те, що людина пережила на власному досвіді; зірвавши плід, вона набула гіркого досвіду зла.
3. Чому, будучи попереджені, Адам і Єва не послухались Бога і порушили першу заповідь? Чому так само вчинив і Ізраїль, обравши царське правління замість Божого? Як не уподібнюватись їм?
	- а) диявол спокусив людей, обманувши їх;
	- б) подібно до Христа в пустелі, ми маємо відбивати нападки ворога Божим Словом, усвідомлюючи, що послух Богові - це питання життя і смерті.
4. Який злий досвід у власному житті ви б хотіли забути?
5. П.Зак. 30:15: "Ось, Я кладу сьогодні перед тобою життя і добро, смерть і зло."

_Понеділок + Вівторок_ **Народи у книзі Даниїла**

1. Дан. 2:31–35. Які важливі істини ми бачимо у видінні Навуходоносора?
	- а) людські царства змінюються, але всі мають кінець;
	- б) кожне наступне царство знецінюється (від золота до заліза та глини);
	- в) Бог контролює історію людства: Боже Царство прийде і остаточно зруйнує всі інші (Дан. 2:44 "А в останні дні... Бог Небес поставить Царство, що навіки не зруйнується..".
2. Чому Господь відкрив це пророцтво спочатку царю язичницькому, а вже потім Даниїлу?
	- а) У Божому плані – відкрити істину всьому світу, а не лише Своєму народові;
	- б) Божий народ не виконав місії бути світлом для народів, він відмовляється від Божого правління та обирає людське – царя;
	- в) Бог знаходить інші способи донести істину, навіть коли Його народ не готовий. В даному моменті він використовує язичницького царя.
3. Якщо, як стверджували мислителі Просвітництва, людство прогресує та еволюціонує, то чому ми бачимо дедалі більше моральної деградації та глобальних криз?
	- а) прогрес у технологіях не означає прогресу в моралі (Рим.1:22);
	- б) людська природа залишається зіпсованою (Рим. 3:10–12) (ідеали Просвітництва не врахували реальність гріха);
	- в) без духовних орієнтирів розум стає засобом виправдання зла;
	- г) справжній розвиток можливий лише в союзі з Богом.
4. Дан. 7:1–3, 17-18. Що побачив Даниїл (замість статуї)? Який основний урок ми можемо винести з цього видіння?
	- а) Даниїл побачив той самий сюжет, але в іншому ракурсі: чотирьох звірів «Ці великі звірі — це чотири царі, які постануть із землі»;
	- б) історія народів — це цикл боротьби й насильства, земні царства діють як хижі звірі — жорстоко й безконтрольно;
	- в) народ Божий опиняється у центрі світового конфлікту;
	- г) лише Суд Божий покладе кінець несправедливій владі: Дан. 7:26-27: "Але відбудеться суд, який позбавить його влади, аби знищити й покінчити з нею (його владою) назавжди. Тоді царство, влада і велич усіх царств в усьому піднебессі будуть передані народові святих Всевишнього,..."
5. Якщо ізраїльтяни — Божий народ, то чому Бог дозволив їм жити під ярмом язичників?
	- а) вони не залишилися вірними Божому заповіту;
	- б) Бог допускає наслідки вибору людей: це зневаги до Його заповіту;
	- в) але, разом з тим – вони вчаться покори й довіри до Бога.
6. Які паралелі між хаосом народів у Дан. 7 і сучасним світом?
	- а) Дан. 7:2 – "велике море" і "вітри" Море — образ неспокійних народів; вітри — символ війн і потрясінь.
		- Сучасний світ також охоплений війнами, кризами та безладом.
	- б) Дан. 7:3 – чотири звірі з моря Звірі — імперії, що виникають з хаосу.
		- Як і тоді, сьогодні нові сили та уряди з’являються в умовах конфлікту, але не приносять миру.
	- в) Дан. 7:7 – четвертий звір: особливо жорстокий Символ безжальності, агресії й системного зла.
		- Відображення зростання глобального насильства, ідеологій без моралі, тоталітаризму.
	- г) Сучасний хаос — продовження древнього процесу Революції, тиранія, тероризм — усе це повторення біблійного образу "розбурханого моря".
	- д) Божий народ має бути світлом у цьому мороці
		- Фил. 2:15: “...як світильники в світі…” — церква покликана нести надію та спокій серед хаосу.
8. Як ми можемо застосувати уроки з книги Даниїла у своєму житті? (жити з довірою до Божого керівництва, не прив’язуватися до земних структур і влади, навчитися розпізнавати, коли світові ідеї суперечать Божому слову, молитися про Божу волю і справедливість у суспільстві…)
9. Іс. 26:3: "Незмінного в намірах Ти зберігаєш у повному спокої, бо він надію покладає на Тебе."

_Середа + Четвер_ **Народи у книзі Об’явлення**

1. Як в біблійних пророцтвах вживаються символи землі та моря?

| Земля | Море |
| --- | --- |
| а) символізує впорядкований світ або, навіть, країну Ізраїль; | а) язичницькі народи, котрі загрожують Ізраїлю, подібно, як море розмиває землю; |
| б) це місце стабільності, засноване на правлінні Бога. | б) уособлює мінливе сум’яття народів, заснованих на людської гордості. |

2. Якщо перший звір виходять із води (Об'явл. 13:1), то чому звір другий (Об'явл. 13:11-12) виходить із землі?
	- а) цей звір з'явився мирно на території Америки;
	- б) почав як агнець, а після проявився характер звіра;
	- в) Америка, будучи маяком свободи, стане головним релігійним переслідувачем.
3. Об’явл. 10:1–11. Як описано зародження адвентистського руху й його завдання?
	- а) (в.3, 11) гучний заклик — передвісник вістки трьох ангелів; завдання — свідчити всім народам;
	- б) (в.2) «Розгорнута книжка» — книга Даниїла, вперше зрозуміла в час кінця;
	- в) (в.2) ноги ангела на морі й землі — вістка має глобальне охоплення;
	- г) проповідь до всіх народів (Мат. 24:14) — виконання місії Церкви останку.
4. Чому Господь дозволив пережити "велике розчарування"?
	- а) щоб народ продовжив пророче служіння: «Тобі треба ще пророкувати…» (Об’явл. 10:11);
	- б) щоб відновити втрачені істини;
	- в) щоб очистити віру від хибних очікувань "золотого віку" й спрямувати погляд на справжню небесну святиню.
5. Яка ціль у Бога щодо Його народу тоді й зараз?
	- а) бути носієм істини для світу;
	- б) свідчити про Божий суд, милість і надію;
	- в) приготувати людей до повернення Христа.
6. Якщо, згідно пророцтв Даниїла, на зміну усім земним царствам прийде Боже вічне царство, чому людські правителі намагаються об’єднатися разом, щоб замінити Боже Царство? (Дан.2, 7; Об’явл.16.16)
	- а) земні царі орієнтовані на сьогодення, вічність й майбутнє Боже Царство не було і не є частиною їхньої реальності;
	- б) пророчий опис піднесення і падінь народів, який закінчується настанням Божого Царства, яке «стоятиме вічно», підтверджує єдине можливе вирішення проблеми усіх земних народів;
	- в) Біблія повідомляє, що усі земні царства будуть знищені вщент, без жодного сліду від них та їхньої потворної спадщини.
7. Що допомагає вам знайти правильний баланс між слідуванням за Господом та дотриманням законів суспільства, в якому ви живете?
8. Об. 21:26-27: "І принесуть до нього славу та честь народів. І не ввійде до нього ніщо нечисте, а ні той, хто чинить гидоту й неправду, але тільки ті, хто записаний в книзі життя Агнця."

**ВИСНОВКИ**

**Управління:** Навуходоносор знехтував Божим Словом і діяв по-своєму. Його приклад навчає покори та вірності в управлінні — Божу справу можна виконувати правильно.

**Політика:** Як халдеї змовились проти Даниїла, так і сьогодні є спокуса діяти через інтриги. Вірність Богові допомагає протистояти амбіціям і несправедливості.

**Перспективи:** Земні царі думали лише про теперішнє. Ми ж покликані будувати життя з поглядом на вічність.