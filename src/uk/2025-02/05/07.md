---
title:  Для Подальшого Дослідження
date:   02/05/2025
---

Прочитайте в книзі Е. Уайт «Патріархи і пророки» розділ «Вавилонська вежа» (С. 117–124).

«“І бачив я нове небо й нову землю, перше-бо небо та перша земля проминули” (Об’явл. 21:1). Вогонь, що нищить нечестивих, очищує землю. Зникають усі сліди прокляття. Ніяке вічно палаюче пекло не буде нагадувати спасенним про страшні наслідки гріха.

Залишиться тільки одне: наш Спаситель завжди носитиме на Собі сліди розп’яття. Його поранені чоло, бік, руки та ноги нагадуватимуть про жорстокі наслідки гріха. Споглядаючи Христа в Його славі, пророк каже: “Проміння при боці у Нього, і там укриття Його потуги” (Авак. 3:4). Його проколотий бік, звідки текла темно-червона кров, що примирила людину з Богом, — ось слава Спасителя, “укриття Його потуги”. Сильний, щоб спасати через викупну жертву, Він був здатний чинити суд над тими, хто зневажав милосердя Боже. Ці знаки приниження — Його найвищі почесті; упродовж вічності голгофські рани будуть прославляти Його і звіщати Його силу» (Е. Уайт. Велика боротьба. С. 674).

**Запитання для обговорення:**

`Слово Боже свідчить: усі земні досягнення, незалежно від того, наскільки вони грандіозні, величні, приголомшливі чи славетні, будуть перетворені на порох, попіл та знищені навіки. Це включає будь-які великі й славетні земні справи, які ми вже звершили або звершуємо зараз. Чому завжди важливо пам’ятати про цю перспективу? Як це допоможе нам правильно розставити пріоритети?`

`Уважно дослідіть інформацію про звіра з моря в Об’явл. 13:1–10. Які риси цього звіра свідчать про те, що він є природним наслідком світоглядного мислення Вавилону? Ясно, що він охоплює всі народи від стародавнього Вавилону до влади малого рога. Які ви помітили характеристики кожної імперії, котрі продовжували існувати впродовж усього часу? У який спосіб світ усе ще відображає цінності Вавилону, або Риму?`

`Як нам, адвентистам, знайти правильний баланс між слідуванням за Господом та дотриманням законів суспільства, у якому ми живемо? Що відбувається, коли послух одному призводить до непокори іншому?`