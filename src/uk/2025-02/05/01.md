---
title:  "Народи: Частина 2"
date:   26/04/2025
---

### Біблійні тексти для дослідження

Бут. 2:9–17; Дан. 2:31–35; Ісаї 17:12, 13; Дан. 7:1–3; Римл. 3:10–19; Об’явл. 12:15, 16; 10:1–11.

> <p>Пам’ятний вірш</p>
> «Вгамуйтеся і пізнайте, що Я – Бог! Я буду звеличений між народами, буду прославлений на землі» (Псал. 46:11).

Упродовж століть деякі люди стверджували, що Бог бажав гріхопадіння; Він нібито задумав, щоб люди занурилися в гріх та смерть, і в такий спосіб привели Його, в Особі Ісуса, на хрест. Зрештою, як інакше Він міг би так приголомшливо й наочно продемонструвати глибину Своєї любові до людства, як не через смерть на хресті заради них? Тобто ідея полягає в тому, що Господь був зацікавлений у тому, аби людство згрішило.

Це жахлива фальшива думка. Божі наміри ніколи не включали гріхопадіння ні сатани, ні людства. Повстання сатани, а потім і людства, — це трагедія з величезними фатальними наслідками. Наша радість у Господі залишилася б повною, якби наші прабатьки не згрішили.

Цього тижня ми продовжимо розглядати проблеми, викликані гріхопадінням і прагненням людей встановити власне правління замість Божого. Ці істини ясно розкриті в книзі Даниїла. Тут показано, що Господь мав рацію, коли попереджав Свій народ про те, що станеться, якщо вони відвернуться від Нього й обиратимуть земних монархів. Саме цього вони й домоглися: земних монархів. А грішники, котрі панують над іншими грішниками, ― завжди невдале рішення.