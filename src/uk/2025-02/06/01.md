---
title:  Розуміння жертви
date:   03/05/2025
---

### Біблійні тексти для дослідження

Ісаї 1:2–15; Євр. 10:3–10; Вих. 12:1–11; 1 Кор. 5:7; Аг. 2:7–9; Ісаї 6:1–5; Об’явл. 4:7–11.

> <p>Пам’ятний вірш</p>
> «Вони співають нову пісню, проголошуючи: Ти достойний узяти книгу і відкрити її печаті, бо Ти був заколений і викупив нас Богові Своєю кров’ю від усякого покоління і мови, племені й народу» (Об’явл. 5:9).

Побачивши Ісуса, Котрий наближався до нього, Іван Хреститель проголосив: «Ось Агнець Божий, що на Себе бере гріх світу!» (Івана 1:29). Безперечно, він посилався на концепцію жертвопринесення тварин, адже всі вони вказували на замісну смерть Христа за все людство.

Досліджуючи Біблію, неможливо уникнути теми принесення тварин у жертву. Ця тема проходить червоною ниттю через усі сторінки Святого Письма й відіграє провідну роль у величній сцені з Об’явлення, коли апостола Івана супроводжують до Божого тронного залу (див. Об’явл. 4, 5). Факт, що в цій вирішальній сцені з’являється Ісус, подібний до заколеного Агнця (див. Об’явл. 5:6), є важливим ключем до розуміння всього пророчого видіння.

Цього тижня ми розглянемо теми про жертву, які збагатять наше розуміння Ісуса як заколеного Агнця — головного Героя сцени в тронному залі. Він гідний тоді, коли ніхто інший не є гідним. Його унікальна гідність яскраво свідчить про те, що Господь здійснював через систему жертвоприношень. Ця система розкриває Його як Бога нескінченної любові, Котрий приніс найвищу Жертву, здійснив подвиг, який вічно дивуватиме нас та інших розумних істот у Всесвіті.