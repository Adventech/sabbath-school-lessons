---
title:  Додаткові матеріали до уроку
date:   04/04/2025
---

### План-конспект 1 громади м.Києва

**Вступ до кварталу**: Цей квартал ми присвятимо біблійним пророцтвам. Але замість того, щоб одразу заглиблюватися в книгу Об’явлення, ми підемо іншим шляхом. Чому?

Об’явлення – це ніби конспект усієї Біблії. Воно сповнене образів, алюзій і символів, які мають коріння в у всій Біблії. Щоб розуміти ці пророцтва, недостатньо просто читати їх — потрібно навчитися бачити зв’язки, розкривати їхнє значення через усю Біблію.  

Але справа не лише в знаннях. Пророцтва мають значення саме для нашого часу. Вони допомагають нам зрозуміти, що робити сьогодні, як жити й куди рухатися. Нехай ці три місяці допоможуть нам не тільки краще розуміти Біблію, а й зміцнити нашу віру.

**Пам'ятний вірш**: «А хто хоче хвалитися, нехай хвалиться тим, що знає Мене, ― розуміє, що Я Господь, Котрий творить милосердя, правосуддя і правду на землі, бо саме в цьому Моє задоволення, ― говорить Господь» (Єрем. 9:23).

**Криголам**:

1. Уявіть, що вчені створили проєкт, який змінить життя вашого міста та ваше особисто. Як би ви хотіли дізнатися про нього: через думки перехожих, блогерів та експертів чи безпосередньо від автора, який керує його реалізацією?
2. Який найважливіший інструмент є у вашому розпорядженні, котрий допомагає вам зрозуміти Біблію?  (час).
3. Чи був у вашому житті момент, коли ви отримали важливе повідомлення, яке змінило ваше рішення або хід подій? Як ви відреагували?

_Неділя + Понеділок_ **Бог хоче, щоб Його зрозуміли**

1. Що таке пророцтво?
   - а) Пророцтво — це Боже послання людям, яке може відкривати майбутні події, пояснювати Божу волю або закликати до змін. У Біблії пророцтва не просто передбачають майбутнє, а допомагають зрозуміти Божий задум і Його дію в історії.
2. Чому Бог дає пророцтво? Яка мета пророцтва?
   - а) Відкрити Себе – показати, що Він керує історією (Іс. 46:9-10).
   - б) Зміцнити віру – щоб люди бачили виконання Його слів і довіряли Йому (Ів. 14:29). У багатьох людей виникає віра саме тому, що вони бачать виконання Біблійних пророцтв.
   - в) Попередити та підготувати – щоб Його народ був готовий до майбутніх подій (Ам. 3:7).
   - г) Закликати до покаяння – дати шанс змінитися перед тим, як настануть наслідки (Єр. 18:7-8).
3. Чому люди не розуміють пророцтв? Або як правильно читати Біблію, щоб зрозуміти її?
   - а) Біблія належить Богові, а не церкві, тому що її авторитет походить від Бога, а не від рішень церковних ієрархій чи традицій. Вона має тлумачитися самою собою, у світлі Святого Духа, а не через призму людських постанов.
   - б) нерозуміння Біблії виникає тоді, коли люди:
      - Читають її як звичайну книгу, не враховуючи, що це Боже Слово, натхнене Духом Святим.
      - Тлумачать її через власний світогляд, не досліджуючи глибше.
      - Шукають у ній підтвердження своїх ідей або можливі суперечності.
      - Не застосовують у житті те, що Бог відкриває, тому швидко забувають або спотворюють істину.
   - в) Бог бажає, щоб ми вчилися в Нього, а не покладалися лише на свій розум (Мт. 11:29; Єр. 9:23-24).
   - г) Бог бажає, щоб у пророцтвах ми відкривали для себе Христа – нашого Спасителя – і Божий задум спасіння.
4. З яким налаштуванням серця та розуму варто читати Біблію?
   - а) корисно слухати проповіді та дивитися різні духовні відео, але найважливіше читати Біблію саомстійно. Не "харчуватися" лише "напівфабрикатами", а "вживати" "свіжу їжу"...;
   - б) потрібно щиро молитися;
   - в) бути відкритим до впливу Святого Духа. Адже Дух, що діяв на авторів Біблії впливає і на її читача;
   - г) взяти один текст - роздумувати. Перебувати у вченні "день та ніч".
5. Якщо Бог хоче, щоб Його зрозуміли, то чому багато чого написано незрозумілою мовою?
   - а) між нами та біблійним текстом існує прірва: часу, культури, мови, тощо…
   - б) поступово відкривається біблійна істина, коли людина застосовує попереднє відкриття. Таким чином знання примножуються;
   - в) якщо щось не зрозуміло, необхідно запитувати брата та церкву. Адже, Дух Святий діє на багатьох.
6. Що сьогодні нам може заважати правильно розуміти пророцтва?
7. Дан. 2:20,22: "...Нехай буде благословенне Боже Ім’я від віку й до віку, бо лише в Нього — мудрість і сила! … Він відкриває глибоке й приховане, — Він знає, що є в темряві, бо в Ньому пробуває світло."

_Вівторок_ **«Даниїле, лиши ці слова в таємниці»**

1. Дан.12:4 і Обяв.22:10. Чим схожі і чим різняться ці тексти?
   - Дан.12:4  «Залиши ці слова в таємниці і запечатай Книгу.»
   - Обяв.22:10 «І сказав він до мене: Не запечатуй слів пророцтва цієї книги. Час бо близький!»
   - Спільне: ці обидві книги відкривають надзвичайно важливі настанови, дані Богом людям про події, що мають статися наприкінці історії Землі.
   - Різне: наказ щодо інформації : «Залиши ці слова в таємниці»,
   - і «Не запечатуй слів пророцтва цієї книги. Час бо близький».
   - Отже : книгу Даниїла читачі мали зрозуміти ясніше певного часу у віддаленому майбутньому, а Книга Об’явлення мала бути зрозумілою від самого початку, «бо час близько».
2. Хто і як відкриває Даниїлу сказане?
   - а) ангел Гавриїл пояснив Даниїлові відкрите йому пророцтво (див. Дан. 9:21–23) лише після того, як Даниїл визнав, що «не міг зрозуміти його» (8:27).\
**Біблія повідомляє**: люди без Бога природно перебувають у «темряві» (Івана 1:5). Так відбувається тоді, коли ми читаємо біблійні пророцтва з позиції власних міркувань або у світлі сучасних нам подій.
   - б) упродовж століть багато християнських мислителів намагалися пояснити книгу Даниїла, і деякі досягли в цьому значного успіху;
   - в) однак розуміння пророцтв Даниїла раптово покращилося після завершення в 1798 році пророцтва про 1260 років. Тоді численні тлумачі по всьому світу почали доходити висновку, що близько 1843 року має статися щось надзвичайне;
   - г) найпомітнішим із цих тлумачів був Уїльям Міллер (з його проповідей почався Великий адвентистський рух XIX століття; тоді ж відбулася низка подій, наслідком яких стали поява Церкви «останку» та чітке розуміння вісток трьох ангелів;
   - д) тобто, виникнення глобального руху адвентизму ― це виконання пророцтва Даниїла про те, що «знання примножуватимуться» в «час кінця.
3. Чи може книга Об’явлення мати  «незбагненні» таємниці?
   - а) це  суперечить самій назві цієї книги: “Об’явлення Ісуса Христа, яке дав Йому Бог, щоб показати Своїм рабам те,що має незабаром статися…";
   - б) крім того "блаженний той, хто читає, і ті, хто слухає слова пророцтва та дотримується написаного в ньому, адже час близький”;
   - в) Іванові були відкриті надзвичайно важливі істини, особливо ті, що стосуються останньої Церкви, щоб ті, хто навернувся від омани до Істини, знали про боротьбу і небезпеки попереду. Ніхто не повинен залишатися в темряві та незнанні про майбутні події» (Е. Уайт. ВБ. с. 341, 342).\
**Принцип** - Бог відкриває розуміння пророцтва в останній час перед приходом Ісуса Христа.
4. Чи бували у вас періоди, коли Біблія здавалася вам далекою або менш важливою? Що допомогло вам повернутися до неї?
5. Іван 8:32 «І пізнаєте правду, і правда зробить вас вільними.»

_Середа + Четвер_ **Образно чи буквально?**

1. 2Тим. 3:15-17; Мф. 5:18; Лк. 24:27. Які головні принципи до підходу читання Біблії?
   - а) усе Писання богонатхненне і корисне для повчання, для докору, для виправлення, для наставляння в праведності;
   - б) корисне для вивчення з дитинства, щоб людина була приготована до всякої доброї справи;
   - в) Писання несе Вічні принципи, говорить про спасіння вірою у Христа Ісуса;
   - г) Писання незмінне, що доведено археологічними знахідками (сувої з Кумрана, 1947 р.)
2. Якщо книга має назву "Об'явлення", то чому в ній так багато символів, а не прямо все написано? Як визначити, де символічна (образна), а де буквальна мова?
   - а) Біблія часто пояснює сама себе; відкриває свою символіку, і велика частина «таємничості» пророчих символів просто зникає. «Одні частини Писань пояснюють інші... одне місце стає ключем до розуміння іншого» (Е. Вайт. Євангелізм. С. 581).
   - б) необхідно розглядати, як цей символ використовувався впродовж усієї Біблії, а не оперувати ним як метафорою, або користуватися тільки додатковими сучасними тлумаченнями. (Наприклад, згадка барана і цапа в Дан.8 + Лев.16, вказує на те, що пророцтво відноситься до Дня спокути).
   - в) віра і молитва відіграють ключову роль у дослідження. Молитва відкриває те, що Сам Бог вклав у пророчий текст. Віра відкриває нам можливість побачити виконання пророцтва там, де інші можуть його не помітити.
3. Приклад на практиці, де Біблія пояснює сама себе:
   - а) Дан.7:7; Дан.8:3. Що означають роги? Тлумачення – Дан.7:24.
   - б) Об'явл.1:16. Що це за меч такий? Тлумачення – Еф.6:17; Євр.4:12.
   - в) Об'явл.1:12,13,16; 2:1; Що це за зірки та світильники? – Об'явл.1:20.
   - г) Єр.6:2; Об'явл.21:2; Еф.5:31,32. Дочка, наречена, жінка символізує церкву.
4. Як отримані знання пророцтв, що відкрилися, зміцнюють нашу віру?
5. Як.1:5,6 «Якщо ж у когось із вас бракує мудрості, нехай просить у Бога, що дає всім просто і без докорів, – і дасться йому. Але нехай просить із вірою, анітрохи не сумніваючись...»

**ВИСНОВОК**: Вивчаючи пророче Слово Боже в цьому кварталі, ми повинні дозволити богонатхненному Писанню повністю керувати нашим розумом і серцем, щоб ми могли отримати «настанову в праведності» (2Тим. 3:16), яка відкриє свого часу нам Вічність.

Пророцтво Даниїла 2:44 – це обітниця кожному істинно віруючому, в якій сказано: «Не бійтеся майбутнього – наш Бог уже там!»
