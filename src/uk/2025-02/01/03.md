---
title:  Бог Хоче, Щоб Його Зрозуміли
date:   31/03/2025
---

Ніщо так не бентежить нас, як нагальна необхідність говорити мовою, яку ледве знаєш, наприклад, перебуваючи в лікарні чи аптеці за кордоном. Ми знаємо, що потрібно сказати, однак нам бракує словникового запасу для передачі своєї думки.

У взаєминах із Богом виникає інша проблема. «Але як небо високо над землею, так Мої дороги далекі від ваших доріг, а Мої думки вищі від ваших думок» (Ісаї 55:9). Проблема не в тому, що Господь не володіє достатнім словниковим запасом для спілкування з нами; проблема полягає в тому, що ми не володіємо такими інтелектуальними здібностями і словниковим запасом, щоб зрозуміти Його.

**Що повідомляють наведені тексти про здатність Бога розуміти порівняно з нашими розумовими можливостями?**

`Псал. 139:1–6`

`Псал. 147:5`

`Римл. 11:33`

`1 Івана 3:20`

Ми ніколи не зможемо навіть мікроскопічною мірою збагнути Божий розум, оскільки Він нескінченний і всезнаючий. Зрештою, ми навіть не можемо зрозуміти все про Його створіння. Як же нам тоді осягнути Його як Творця? Для нас це неможливо.

Хоч ми ніколи не зрозуміємо всього, однак можемо збагнути те, що необхідно для нашого спасіння (див. 2 Тим. 3:14, 15). Пояснюючи Євангеліє своїм слухачам, апостоли часто посилалися на пророцтва, які вже здійснилися. З цього можна зробити висновок: одна з ключових цілей пророцтва — про ілюструвати План спасіння. Фактично біблійне пророцтво має так чи інакше привести нас до Ісуса й обітниці спасіння, яке Він пропонує всьому людству.

Зрештою, Господь, у Якому було створено все (див. Кол. 1:16; Івана 1:1–3), сходить на Землю, а потім приносить Себе в жертву на хресті за гріхи кожної людини, навіть найнікчемнішої. Ось як сильно Бог любить усіх нас! Здійснивши все це задля нас, Господь бажає, аби всі знали, що Він пропонує нам в Ісусі. Саме це завдання і виконує пророцтво.

`Хоч існує чимало невідомого нам, чому так важливо тепер зосередитися на тому, що ми знаємо, і дотримуватися вже відомого, а не зациклюватися на незвіданому?`