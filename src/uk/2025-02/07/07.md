---
title:  Для Подальшого Дослідження
date:   16/05/2025
---

Прочитайте в книзі Е. Уайт «Велика боротьба» розділ «Боротьба закінчена» (С. 669–671, 676–678).

Сатана, який був херувимом-покровителем, прагнув зруйнувати довіру до Бога та Його влади. Господь дозволив бунтівним ангелам продовжити своє повстання, щоб Усесвіт побачив усю глибину пороку, який виникає через самозвеличення. Хоч сатані вдалося обманом спонукати людський рід приєднатися до нього в боротьбі проти Бога, однак Христос остаточно переміг його на хресті й у такий спосіб забезпечив людям місце, яке колись займали ці ангели. У Христі прощені грішники публічно виступають проти претензій Люцифера. Хоч Бог ніколи не постановляв, що зло має існувати (адже воно є трагедією з вічними наслідками), та коли з ним повністю буде покінчено, доброта й любов Господа розкриються так, як у жодний інший спосіб не розкрилися б.

Христос «дивиться на викуплених, на Свій відновлений у них образ, де на кожному серці лежить печатка Божества, і кожне обличчя має відбиток образу свого Царя. З почуттям задоволення Він бачить у них плід муки Своєї душі. Його слова чують праведні й нечестиві: “Ось придбані кров’ю Моєю! За них Я страждав, за них Я помер, щоб вони могли бути зі Мною у вічності”. І люди, що стоять біля престолу в білому одязі, співають пісню хвали: “Достойний Агнець, що заколений, прийняти силу, і багатство, і мудрість, і міць, і честь, і славу, і благословення” (Об’явл. 5:12)» (Е. Уайт. Велика боротьба. С. 678).

**Запитання для обговорення:**

`Уявіть, що ви стоїте перед Богом з усіма своїми хибами, кожною вадою характеру, кожним неправильним учинком, кожною неправильною думкою, кожним неправильним спонуканням, повністю відкритими перед Ним! Чого б ви за правом і справедливістю заслуговували? Яка ж тоді ваша єдина надія? Чому ми повинні мати «праведність Божу ― через віру в Ісуса Христа в усіх і на всіх, хто вірить» (Римл. 3:22). Тобто, навіщо нам необхідне Євангеліє?`

`Як ми дізналися, Іван Хреститель відігравав роль світильника, що горів і світив (див. Івана 5:35). Він був предтечею Христа, провісником Першого приходу Месії. Як Божий народ останніх днів виконує подібну пророчу роль?`