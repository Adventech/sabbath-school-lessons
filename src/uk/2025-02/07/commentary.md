---
title:  Додаткові матеріали до уроку
date:   16/05/2025
---

### План-конспект 1 громади м.Києва

**Пам'ятний вірш:** «І ось я почув голос мого Владики, Який говорив: Кого Мені послати, і хто піде за Нас? І я відповів: Ось я, пошли мене!» (Іс. 6:8).

**Криголам:**

1. Чи пам'ятаєте ви відчуття звільнення від гріха, шкідливої звички? Як ви почувалися?
2. Що означає бути представником когось або чогось? Які функції представника? Чи доводилось вам бути чиїмось представником? Що ви відчували?

_Неділя_ **«Ось я, пошли мене»**

1. Іс. 6:1-8. Кого побачив Ісая у видінні. Як і чому він став почуватись?
	- а) Ісая побачив Господа на престолі.
	- б) Ісая усвідомив свою гріховність, та нечистоустість, що змусило його почуватися нещасно.
2. Якщо він пророк, то чому вважає себе нечистим?
	- а) присутність Божа подібна до світильника, увімкненого в застарілому приміщенні, потребуючому ремонту (історія з посібника);
	- б) чим ближчі ми до Бога, тим гіршими нам здаються наші гріхи.
3. Що відбулося далі? Як саме Ісая був очищений?
	- а) Серафим підлетів до Ісаї, та очистив його;
	- б) він торкнувся до вуст Ісаї вугіллям з жертовника;
	- в) таким чином відійшло його беззаконня, та гріх його був окуплений;
	- г) його уста були очищені, він став готовим звіщати пророчу звістку.
4. Чому саме вугілля з жертовника очищує Ісаю? (З якого жертовника було взято вугілля?)
	- а) цей жертовник був в присутності Божій, всередині святині. Отже, вірогідно, що це був жертовник кадіння;
	- б) у книзі Об’явлення (8:3–5) також згадується вугілля з жертовника кадіння;
	- в) Вих.30:7-10 - щодня тільки первосвященник зранку та ввечері спалював там фіміам перед обличчям Божим;
	- г) це є символ заступництва Христа за грішників;
	- д) тобто очищення Ісаї - це дар благодаті, тільки по благодаті кожен із нас отримує прощення і очищення.
5. Чому заклик слідує після очищення Ісаї? Чому без пережитого досвіду прощення неможливо бути успішним свідком?
	- а) тільки той, хто пережив досвід покаяння, прощення і прийняття зможуть вказати на цей шлях іншим;
	- б) людина, яка скільки їй прощено, буде палкою у своєму свідченні.
5. Коли ви дізнались про своє очищення від гріха, чи сказали ви "Ось я, пошли мене"? Пригадайте цю історію.
6. Рим. 5:1: "Отож, ви́правдавшись вірою, майте мир із Богом через Господа нашого Ісуса Христа"

_Понеділок_ **Два Херувима**

1. Яка надія була дана Адамові та Єві в Едемі? Бут.3:15
	- а) Обітниця Месії в Його заступництві та спасінні.
2. Кого Бог “поставив” на схід від Едему? Бут. 3:24
	- а) двох херувимів, “щоб стерегти дорогу до дерева життя”.
3. Символом чого являються два херувими?
	- а) символ Божої присутності (Ісаї 37:16 1Хронік13:6)
	- б) херувими відображали славу Бога, біля Якого перебували;
	- в) з опису Едемського саду ми знаходимо натяки на святилище, Едемський сад виступає в якості першого святилища, де перебував Господь:
		- Бут.3:24 - Бог “поставив” херувимів, «Шахан» (“поставив”) = “скинія”, тобто «Бог розмістив Свій намет (Херувимів) на схід від Едемського саду», від цього ж слова походить “Шехіна”
		- “схід” - вхід до скинії був зі сходу, так само і в Едемі - це натяк на святилище;
		- нащадки Адама і Єви приходили сюди, щоб принести жертви.
	- д) незважаючи на відступ, Бог не залишив людину, Він продовжує шукати зустрічі з нею.
4. Якщо людина згрішила, а Закон говорить: «за гріх - смерть», то чому Бог не знищив людину, а тільки вигнав її з Едему?
	- а) В Божому плані не було мети знищити, а спасти;
	- б) грішна людина не може перебувати в присутностя Святого Бога, в Божій присутності грішник загине, тому виселення людей - це проявлення милості;
	- в) Бог прагнув не знищення, а повернення, щоб людина споглядаючи жертву Христа, усвідомила своє становище і прагнула повернутися до Бога.
5. Як ми можемо сьогодні прийти перед лице Бога?
	- а) через Ісуса Христа як Первосвященика й Посередника (Євр. 4:14–16);
	- б) через Духа Святого, Який перебуває в серцях віруючих (1 Кор. 3:16);
	- в) через вивчення Слова Божого і молитву (Якова 4:8);
	- г) через участь у зібранні Божого народу — Церкви (Євр. 10:24–25).
6. Об. 4:11: "Достойний Ти, Господи й Боже наш, прийняти славу, і честь, і силу, бо все Ти створив, і з волі Твоєї існує та створене все!"

_Вівторок + Середа_ **Бог серед Свого народу**

1. Яке значення мають херувими в біблійних описах Божої присутності?
	- а) вони розташовані біля Божого престолу як носії Його слави (Єзек. 10:8; Об’явл. 4:6);
	- б) їхні зображення вишиті на завісі перед Святим Святих (Вих. 26:1);
	- в) вони символізують Божу присутність над ковчегом завіту (Вих. 25:18–22);
	- г) через них зображується небесна влада Бога над усім створінням (Пс.18:11).
2. Як Єзекіїлю було відкрито славу Божу? Що спільного між видіннями Божого престолу в книгах Єзекіїля, Ісаї та Об’явлення?
	- а) всі вони містять образи живих істот біля Божого престолу (Єзек. 1:5–10; Іс. 6:2–3; Об’явл. 4:6–8);
	- б) живі істоти мають обличчя лева, вола, людини та орла (Єзек. 1:10; Об’явл. 4:7);
	- в) в усіх випадках Божа святість змушує пророків відчути власну недосконалість (Іс. 6:5; Об’явл. 1:17; Єзек. 1:28);
	- г) ці видіння відбуваються в періоди духовної чи історичної кризи.
3. Як були організовані ізраїльські племена в пустелі?
	- а) Центром розташування був Намет, що символізував Божу присутність (Вих. 25:8);
	- б) по три племені з кожного боку Намету розташовувалися племена (Чис. 2:1–34);
	- в) у кожному напрямку світу стояло одне провідне плем’я (Чис. 2:3, 2:10, 2:18, 2:25);
	- г) Божа слава наповнювала Святе Святих і супроводжувала Ізраїль (Вих. 40:34–38).
4. Що говорить нам той факт, що Центром розташування був Намет?
	- а) Бог бажав перебувати серед Свого народу;
	- б) Вічна Божа присутність серед людей — головна мета всього Божого плану (Об’явл. 21:3).
5. Які чотири провідні племена очолювали розташування Ізраїлю навколо Скинії і які символи, згідно з рабинською традицією, зображувалися на прапорах провідних племен? Що це вам нагадує?
		- Схід — Юда (Чис. 2:3)- лев, як знак сили та царства (Бут. 49:9);
		- Південь — Рувим (Чис. 2:10)- обличчя людини, як первісток Ізраїля (Бут. 49:3);
		- Захід — Єфрем (Чис. 2:18)- бик, як знак плодючості й сили (Втор. 33:17);
		- Північ — Дан (Чис. 2:25)- орел, як символ суду та проникливості (Втор. 33:22).
	- а) ці знамена нагадують опис херувимів з видінь Єзекіїля та Івана;
	- б) як херувими відображають славу Божу для Всесвіту, так і вибраний Божий народ мав відображати Божу славу для світу;
	- в) як херувими знаходячись біля Бога, можуть відображати Божу славу, так Господь наблизив до Себе Свій народ, поселившись серед нього, щоб люди через споглядання Його слави, могли відобразити її оточуючим народам
6. Як ми, як Божий народ останнього часу, можемо відображати Божу славу?
	- а) через свідчення про Його діла в нашому житті;
	- б) наслідуючи приклад Христа та відкриваючи Його характер власним життям;
	- в) через проповідь Трьохангельської звістки.
7. Об’яв. 21:3 «Оце оселя Бога з людьми, і Він житиме з ними; вони будуть Його народом, і Сам Бог буде з ними».

_Четвер_ **Падіння Люцифера**

1. Хто такий Люцифер?
	- а) Люцифе́р (лат. Lucifer — світлоносний, сяючий, від лат. lux — світло і лат. fero — несу);
	- б) створений Богом ангел – помазаний херувим (Єз.28:14), який передавав світло (інформацію/повеління) від Творця своїм підданим – рядовим ангелам.
2. Прочитайте Єз. 28:11–17. Що призвело до того, що Люцифер повстав проти Всевишнього?
	- а) беззаконня (Єз.28:15);
	- б) так само, як жінка з притчі Єз.16, Люцифер подумав, що красая, сяяння і слава, які він відображав, належать йому самому - через це його серце загордилося.
4. Прочитайте Єз. 28:16,18 Про яку торгівлю йде мова в даних текстах?
	- а) в мові оригіналу слово торгівля звучить - «ракал», яке, також, перекладається як - переносити товари/інформацію;
	- б) тобто, в даних текстах відкривається, що Люцифер торгував/переносив неправдиву інформацію/брехню/наклепи.
5. Яким чином ми – послідовники Христа можемо виправдати Творця перед всесвітом від наклепів лукавого?
6. Як різниця між падінням Люцифера та високим становищем людства в Христі впливає на ваше розуміння того, що відбувається в 14-му розділі книги Об’явлення?
	- а) Люцифера було усунуто зі святої гори, тоді як викуплені стоять на Сіонській горі з Агнцем Божим.
	- б) Люцифер перебував у Едемі, як і людський рід, проте, людство знову повертається до раю через Христа (див. Об’явл. 22:1–3).
	- в) “Небеса святкуватимуть перемогу, бо місце бунтівників, сатани та його ангелів, займуть викуплені Господа” (Еллен Уайт, The Advent Review and Sabbath Herald. 29 травня 1900 р.).
	- г) спасенні на Небі, лише завдяки Євангелію, яке сповіщає про викуплення в Христі. Власне тема Євангелія, викуплення, яскраво зображена в тронній залі в розділах 4, 5 Об’явленнях.
7. Об’явл. 14:1: “І я глянув, — і ось Агнець стоїть на Сіонській горі, а з Ним — сто сорок чотири тисячі, які мають Його Ім’я та Ім’я Його Отця, написані на їхніх чолах” (вірш, з якого ми почнемо наступний урок вважаю свого роду містком між двома темами, тому пропоную його на завершення).

**Висновок:**

Бог представлений як Цар царів, Який сидить на Своєму престолі на небесах.

Оскільки Бог править Всесвітом, Він править і землею. Він царював на землі, в саду Едемському, а потім в Ізраїлі. Бог також правитиме в Новому Єрусалимі. Однак Він також хоче стати Господом нашого життя і кожен з нас повинен дати собі відповідь на запитання: чи дозволю я Бог осісти на престолі свого серця?