---
title:  Додаткові матеріали до уроку
date:   13/06/2025
---

### План-конспект 1 громади м.Києва

**Пам'ятний вірш:** «Коли цар зауважив царицю Естер, яка стояла у дворі, то відчув до неї прихильність, ― тому цар простягнув у бік Естер золоте берло, яке тримав у руці. Тож Естер підійшла і доторкнулася до вершка берла» (Естер 5:2).

**Криголам:**

1. На кого ви схожі у своїй сім'ї? Чим саме?
2. Які риси характеру ви успадкували? Як вони допомагають вам у житті?
3. Яким методом ви вирішуєте життєві проблеми? Як такий метод впливає на результат?

_Неділя_ **Голод у «Домі Хліба»**

1. Як пояснюють критики християнства жорстоку реальність нашого світу?
	- а) Бога не існує;
	- б) Він не спроможній виправити те, що відбувається в нашому світі;
	- в) Йому байдуже те, що відбувається в нашому світі.
2. Чи згодні ви з цим? Наведіть контраргументи, якщо ні.
	- а) жорстока реальність та зло на нашій землі свідчить про існування сатани, та боротьбу між Богом та сатаною. Адже, добро також існує і люди не можуть ігнорувати його та зважати лише на зло;
	- б) те зло, що відбувається в світі, це наслідок вибору та дій людини;
	- в) Бог зробив усе, щоб кожна людина могла обрати життя, а не смерть; та врятуватися;
	- г) Він вирішує проблему гріха дивовижним чином. В основі цього вирішення - жертовна любов та милосердя;
	- д) частково про це свідчить історія про Рут.
3. Рут 1:1-5. Які події описані в цих текстах?
	- а) у Краї стався голод;
	- б) чоловік Елімелех з родиною пішли з Віфлеєму до Моавітян (іронічно, що Віфлеєм означає "дім хліба");
	- в) він помер, залишивши дружину Ноомі та двох синів;
	- г) сини одружилися, але згодом, теж померли;
	- д) ці обставини позбавили Ноомі та її невісток спадщини.
4. Які паралелі поєднують цю історію з ситуацією, в якій перебуває людство?
	- а) людина мала повний достаток в Едемському саду (Бут. 2:16), але мала лишити його, та їсти хліб у поті лиця (Буття 3:19);
	- б) подібно до Ноомі, людина втратила наділ, що дав їй Бог і причина цьому - гріх (у випадку з Ноомі - смерть, яка є наслідком гріха);
	- в) як і у випадку з Ноомі - через Боаза, Бог поверне людині спадщину - через Христа.
5. Якщо земля і досі родюча, та кормить людину, чому в світі стільки голоду?
	- а) успадкувавши безгрішний світ людина не зберегла вірність Богу, і тепер намагається вижити в грішному;
	- б) на початку людина володіла світом, а після гріха - "світ" панує над нею;
	- в) людський егоїзм та жорстокість наповнює світ війнами, голодом, експлуатацією та несправедливістю.
6. Іс. 43:1: "Але тепер так говорить ГОСПОДЬ, Який створив тебе, Якове, — Який тебе сформував, Ізраїлю: Не бійся, бо Я тебе викупив, назвавши тебе на ім’я, — ти Мій!"

_Понеділок + Вівторок_ **Рут і Боаз**

1. Чому Ноемі захотіла, щоб її називали Мара, і що це показує про її духовний стан? Рут 1:20
	- а) вона вважала, що Бог завдав їй страждань;
	- б) ім’я «Мара» («гірка») виражає глибокий біль і втрату;
	- в) вона не бачила майбутнього та не розуміла, що Бог ще діє в її житті;
	- г) це показує, як гіркі обставини можуть затемнити наше бачення Божої любові.
2. Чому звістка про Боаза як родича стала «найкращою новиною» для Ноемі? Рут 2:20; Левіт 25:25
	- а) Боаз мав законне право викупити землю та забезпечити Рут;
	- б) це означало можливість відновити втрачену спадщину;
	- в) це підтверджувало, що Бог не залишив їх у біді;
	- г) з’явилась надія на майбутнє покоління і нове життя.
3. Якщо Рут була бідною чужоземкою, то чому її поведінка й стосунки з Боазом стали прикладом Божої благодаті? Рут 2:2–12; Рут 3:9–11
	- а) вона була працьовита, покірна й вірна — ці риси вразили Боаза;
	- б) вона довірилась Божим шляхам, і це принесло їй благословення;
	- в) через просту вірність вона стала частиною Божого плану спасіння.
4. Якщо Бог — справедливий, а сатана висуває законні претензії на грішників, то чому Христос має право нас викупити?\
Йов 1:6–11; Матв. 4:8–9; Юди 9; Луки 22:31; Євреїв 2:14–17
	- а) Сатана діє на підставі Божого закону — грішник заслуговує на смерть;
	- б) але Христос став Людиною, тобто нашим Родичем, щоб мати право нас викупити;
	- в) Він переміг смерть і сатану Своєю жертвою (Євр. 2:14–17);
	- г) Він не просто справедливий Суддя, а милостивий Викупитель.
5. Як образ Боаза допомагає краще зрозуміти, ким є Христос у Божому плані спасіння? Матв. 12:8; Івана 3:14–17; Луки 22:22
	- а) Боаз мав і любов, і право — як Христос;
	- б) він заплатив ціну та взяв на себе відповідальність за Рут;
	- в) Христос, як «Син Людський», став близьким до нас, щоб нас викупити;
	- г) образ Боаза показує серце Бога — не суворе, а сповнене милості.
6. Якщо Боаз - це прообраз Христа, а Рут - це прообраз церкви, то чому Боаз питав ще одного родича, який хотів спадок, а не Рут?
	- а) сатана показує свої претензії на людство. В історії з Йовом ми бачимо, що всю землю він вважає своєю;
	- б) але ця ж історія показує, що Йов не цікавий сатані, він бажає його знищити. Все що потрібно сатані - це влада та перемога над Богом;
	- в) проблема в тому, що людство сьогодні схильно думати, що сатана може запропонувати життя, але все, що він пропонує, несе лише зло;
	- г) чи хочемо ми бути з Христом, чи бажаємо обрати "іншого родича"?
7. Як істина про Христа як Викупителя має змінити мій погляд на себе й своє життя? Римлян 8:28–32; 1 Петра 5:7; Рут 2:12
	- а) моя цінність визначається не моїм минулим, а Божою любов’ю;
	- б) навіть через втрати й труднощі Бог проводить до відновлення;
	- в) я можу довірити Йому свої страхи, як Рут довірилась Боазу;
	- г) Христос — мій Родич і Заступник.
8. Євреїв 2:14–17 «А що діти стали спільниками тіла та крови, то й Він подібно став учасником їх, щоб смертю знищити того, хто має владу смерти, тобто диявола, і визволити тих…»


_Середа + Четвер_ **Саме на такий час, як цей**

1. Ест. 3:1,2,10. Які події описують дані тексти?
	- а) Цар Ахашверош підносить Амана, сина Амедати, агянянина, і дає йому високу посаду, зробивши його другим після царя. Цар навіть передає йому свій перстень, знак царської влади;
	- б) усі царські слуги повинні вклонятися Аману, проте Мордохей, єврей, цього не робить, бо вірний тільки Богові. Це стає причиною конфлікту.
2. Де в книзі Об'явлення описаний схожий сценарій?
	- а) у 13-му розділі книги Об'явлення описано, як звір (антихрист) отримує владу від дракона (сатани), і всім наказано вклонятися звірові;
	- б) як Мордохей відмовився вклонятися Аману, так і Божий народ відмовиться вклонятися звірові. Це також спричинить переслідування.
3. Ест. 3:8–14 и Об’яв. 13:15–17. Що спільного в даних текстах?
	- а) в образі Амана представлений антихрист, який хоче, щоб кожна людина поклонилась йому;
	- б) як Аман, так и антихрист прагнуть знищити Божий народ;
4. Якщо Естер була у безпеці, чому Мордехай спонукає її до дій словами: "Хто знає, чи не на час такий досягла ти царства?" Адже її дії можуть коштувати їй життя.
	- а) Мордехай нагадує Естер, що її високе становище — це Божий план, і якщо вона промовчить, допомога прийде звідкись іншого, але вона сама не уникне загрози;
	- б) Її відповідальність — діяти, навіть якщо це небезпечно.
5. Ест. 4:15-17. Як діє Естер в цій ситуації? Що це говорить про її характер?
	- а) Естер виявляє смирення, мужність і жертовність. Вона організовує піст, молиться і вирішує йти до царя, хоча це може коштувати їй життя;
	- б) її рішучість показує віру, відповідальність і готовність пожертвувати собою заради Божого народу.
6. Яку паралель даної події нам відкриває книга Об’явлення?
	- а) Об'явлення 14:12: "Ось терпіння святих, що додержують заповідей Божих та віри в Ісуса";
	- б) Божий народ у кінці часу також стоятиме перед вибором: підкоритися системі світу чи залишитися вірним Богові, навіть під загрозою смерті. Як Мордохей залишився вірним, так і останній Божий народ буде вірним;
	- в) Терпіння, вірність і довіра Богові в умовах смертельного переслідування — це спільна риса обох історій.
7. Як відчуття того, що ви є Божою дитиною, допомагає вам відстоювати свою вірність Богу?
8. Марка 13:13 «І за Ім'я Моє будуть усі вас ненавидіти. А хто витерпить аж до кінця, той буде спасений!»

**Висновки:** З історій Рут і Естер ми бачимо, що віра — це не лише релігійна належність, а поклик до життя за високими етичними стандартами. Рут не пишалася своєю побожністю, а з покорою покладалася на милість інших. Вона була доброзичливою, уважною до людей, не засуджувала, не претендувала на спасіння через свої заслуги, а розраховувала лише на милість. Подібно й ми покликані бути добрими й дружелюбними в сім’ї та серед оточуючих. Історія Естер нагадує про наше покликання в повсякденному житті. У будь-якому середовищі ми можемо бути Божим інструментом, навіть якщо не відразу заявляємо про свою віру. Наш характер, мудрість і готовність діяти з Божою допомогою можуть стати ключовими для спасіння інших. Хто знає, чи не для такого часу Бог поставив нас саме там, де ми є (див. Естер 4:14).