---
title:  Рут і Естер
date:   07/06/2025
---

### Біблійні тексти для дослідження

Рут 1:1–5; 2:5–20; Йова 1:6–11; Матв. 4:8, 9; Естер 3:1–14; Об’явл. 12:14–17.

> <p>Пам’ятний вірш</p>
> «Коли цар зауважив царицю Естер, яка стояла у дворі, то відчув до неї прихильність, ― тому цар простягнув у бік Естер золоте берло, яке тримав у руці. Тож Естер підійшла і доторкнулася до вершка берла» (Естер 5:2).

Цього тижня ми продовжуємо досліджувати історії, які слугують прообразами подій останніх днів. Використовуючи реальні події та людей, Господь допомагає нам подивитися з Його погляду, а також зрозуміти, як слід тлумачити пророцтва, котрі з’являться пізніше і будуть дані для зміцнення нашої віри.

Ми зосередимо нашу увагу на двох важливих біблійних персонажах — жінках, чиї історії торкнулися сердець безлічі людей. Це Рут і Естер. Перша була позбавленою власності вдовою, у котрої відродилася надія після зустрічі з добросердним Боазом, її родичем-викупителем. Їхній шлюб став улюбленою історією кохання серед християн, оскільки відображає любов Христа до нас. Друга — молода дівчина, яка жила в чужій країні, дізналася про змову знищити її народ та опинилася в центрі цієї драми, яка закінчується порятунком народу.

Безумовно, у пророцтвах жінка ― потужний символ Божої Церкви, який відкриває ставлення Господа до Свого народу. Розгляньмо біблійні розповіді про цих двох жінок, життєві обставини котрих були увічнені в Слові Божому, та спробуймо винести всі можливі уроки з їхнього досвіду.