---
title:  Для Подальшого Дослідження
date:   13/06/2025
---

Прочитайте в книзі Е. Уайт «Патріархи і пророки» розділ «Перший цар Ізраїлю» (С. 605, 606).

«Сатана викличе лють проти меншості, яка відмовлятиметься прийняти популярні звичаї і традиції. Навіть шановані високоповажні мужі об’єднаються із беззаконними, підступними людьми в змові проти Божих дітей. Їх зневажатимуть багаті, геніальні, освічені люди. Можновладні гонителі, духовенство та прості прочани різних церков змовляться проти них. Талант письменників, красномовність ораторів, нагороди, погрози, насмішки — усе буде використано, аби похитнути віру Божого останку. Фальшивими свідченнями і гнівними закликами вороги збуджуватимуть ненависть народу. Неспроможні заперечити захисникам біблійної суботи словами: “Так говорить Писання”, — вони вдаватимуться до насильства. Аби здобути популярність і прихильність, законодавці поступляться вимогам й видадуть закон про недільний день. Однак богобоязливі люди не підкоряться постанові, яка суперечитиме заповіді Десятислів’я. Саме на цьому полі бою і розіграється остання велика битва між істиною й оманою. Однак нам відомий її результат. Того часу, як і за днів Естер та Мордехая, Господь захистить Свою істину та Свій народ» (Е. Уайт. Пророки і царі. С. 605, 606).

**Питання для обговорення:**

`Як ви вважаєте, чому Бог допускає, щоб Його народ проходив через скрутні часи? Який сенс у цьому?`

`Як віруючий може підготуватися до будь-яких потенційних труднощів, котрі можуть виникнути через відданість Христу? Де ви знаходите надію у важких обставинах?`

`Чому ми схильні зосереджуватися на складних аспектах пророцтв, дозволяючи їм затьмарювати ширшу картину, яка містить надію?`

`Ваш друг прийшов до вас після прочитання книги Об’явлення та зізнався, що вважає її страхітливою. Який підхід ви б використали, щоб допомогти йому краще зрозуміти цю книгу та знайти душевний спокій?`

`Хтось каже: «Я не впевнений, що Бог любить мене і я Йому потрібний. Якби ви знали моє життя, то зрозуміли б, чому я так кажу». Як би ви відповіли йому? Як історії про Рут і Естер можуть допомогти вам дати правильну відповідь?`