---
title:  Додаткові матеріали до уроку
date:   11/04/2025
---

### План-конспект 1 громади м.Києва

**Пам'ятний вірш**: «Наступного дня він бачить Ісуса, Який іде до нього, і каже: Ось Агнець Божий, що на Себе бере гріх світу!» (Ів. 1:29).

**Криголам**: Чому для перевірки істинності інформації необхідно посилатися на першоджерело? Що таке першоджерело?

Джерело інформації, яке є оригінальним документом, що містить дані дослідження, або складений рукою безпосереднього учасника звіт або опис подій (щоденники, автобіографії, листи, юридичні документи, різного роду довідки, всякі протоколи, ділові папери, рахунки, газети і т. д.). (Енциклопедія соціології, 2009р.)

_Неділя_ **Принцип «Першої Згадки»**

1. Як можна охарактеризувати ставлення сучасного суспільства до істини?
   - а) часто зустрічається принцип "у кожної людини своя правда";
   - б) люди схильні до пошуку вигоди та кращого життя, а не істини;
   - в) нерідко, суспільство формує свої переконання на думці вчених, яка змінюється від дослідження до дослідження.
2. Як такий підхід до Істини впливає на розуміння та тлумачення Пророцтв?
   - а) з’являється багато тлумачень пророцтв, бо в кожного своя “правда”
   - б) біблійна істина спотворюється
3. Чи такий само мінливий Бог?
   - Іс. 40:7-8 “...Слово ж нашого Бога повіки стоятиме! “
   - Мал. 3:6: “Бо Я, Господь, не змінююся, тому ви, сини Яковові, не будете знищені”.
   - Євр. 13:8:  “Ісус Христос учора, і сьогодні, і навіки Той Самий!”
   - Ів. 17:17: “Освяти Ти їх правдою! Твоє слово то правда.”
   - а) навпаки, Бог демонструє сталість Своїх принципів та незмінність Свого Слова.
4. Як надійність та непохитність Божої істини, допомогає нам краще розуміти складні місця в пророчих книгах?
   - а) існує певний взаємозв'язок між першою згадкою про якесь поняття чи символ, та його подальшим використанням в Біблії;
   - б) деякі дослідники називають такий взаємозв'язок "закон, або, точніше принцип першої згадки";
   - в) повторення якоїсь теми чи принципу,  не змінюють значення цієї істини. Навпаки, повторення проливає більше світла на це значення (2 Пет. 1:19, Прип. 4:18)
   - г) ця закономірність називається "прогресуюче відкриття істини".
5. В світлі цих принципів, доцільно поглибити своє розуміння книги Буття, в якій ми знаходимо багато ключових понять, що згадуються та пояснюються вперше, і на які можна буде опиратися під час дослідження інших книг Біблії. В цьому відношенні, книга Буття подібна до узагальнюючого курсу. Викладене в ній, докладніше зображається в подальших книгах.

_Понеділок + Вівторок_ **Агнець - прояв Божої любові**

1. Де ми зустрічаємо першу згадку про любов? Бут. 22:2.
   - а) у цьому тексті єврейське слово "ахав" ("любов") уперше використовується в Біблії. Воно звучить у словах Бога, коли Він говорить про батьківську любов Авраама;
   - б) одним із ключів розуміння біблійних пророцтв є розуміння природи любові, а одна із ключових тем великої боротьби – існування суттєвого нерозуміння щодо характеру Бога.
2. Порівняйте Бут.22:2 з Ін.3:16. У чому ви знаходите паралелі цих двох віршів? Як історія жертвопринесення Авраама допомагає краще зрозуміти жертву Ісуса Христа?
   - а) Бут.22:2 є першою згадкою про любов у СЗ, а Ів.3:16 - першою згадкою про любов в Євангелії від Івана;
   - б) Авраам приніс у жертву свого «сина єдиного», якого любив. Бог приніс у жертву Свого єдиного Сина, Якого «Отець любить» (Ів. 5:20).
3. Де вперше ми зустрічаємо згадку про агнця? (Бут. 22:7-8)
   - а) Бут. 3:21 і Бут. 4:4 – "шкіряний одяг" і жертва Авеля Богу – це перші непрямі згадки.
   - б) Бут. 22:7 - Ісаак запитує в батька: «Де ж агнець?» – це пряма згадка.
4. Яке місце в книзі Об'явлення займає цей образ? Як ви думаєте, чому?
   - а) згадується понад 20 разів
   - б) це основа спасіння, особливо у світлі останніх подій, коли говориться за запечатування,
   - в) адже без спасіння не може бути запечатування.
5. Як історія жертвопринесення на горі Моріа (Бут. 22) допомагає нам зрозуміти, чому Ісус Христос часто представлений Агнцем?
   - а) Бут. 22:7,8 - це єдиний уривок Біблії, в якому слово "агнець" вживається з певним артиклем (певне ягня) - Ісаак та Авраам говорять про унікальне ягня, що перевершує всіх інших.
   - б) граматична структура Бут. 22:8 може бути перекладена не просто як "Бог вгледить Собі агнця" (вирішення проблеми в Бога), а й як "Бог вгледить Себе як агнця" (Бог Сам є рішенням).
   - в) як Авраамові, замість Ісаака, був запропонований овен як замісна жертва (Бут. 22:13), так і всім грішникам запропоновано Агнця Божого, що взяв на Себе наші гріхи (Ів. 1:36).
6. Чому це випробування було запропоновано Аврааму? В чому виявилась Божа любов у цій історії?
   - а) Любов Авраама до свого сина була піддана випробуванню, щоб показати, наскільки сильно він любить Бога та наскільки довіряє Йому;
   - б) через цей досвід Аврааму було відкрито глибину Божої любові і та Його велику жертву заради людства (Ів.8:56)
   - в) “Не тільки заради особистого блага Авраама й заради всіх прийдешніх поколінь від нього знадобилася настільки велика жертва - вона була також уроком для безгрішних небожителів та інших світів. Поле битви між Христом і сатаною, поле, де завершується план викуплення, є підручником для всього Всесвіту. Оскільки Авраам засумнівався у Божих обітницях, сатана звинувачував його перед ангелами і Богом у тому, що він не виконав умов завіту і тому не вартий Його благословень. Бог хотів довести всьому небу вірність Свого раба, а також продемонструвати, що Він не може прийняти щось менше, ніж досконалий послух, і ще повніше відкрити перед ними план спасіння. Небесні істоти були свідками випробування віри Авраама та покори Ісака. (Е.Уайт, ПП, с. 155)
7. Чому усвідомлення того, що Ісус є нашою замісною жертвою, таке важливе для нашого спасіння?
   - а) усвідомлення цієї істини приводить мене до визнання своєї вини (гріховності) -> провина приводить до усвідомлення нездатності розв'язати проблему гріха самотужки -> виникає потреба у Відкупителеві/Заступникові -> від усвідомлення ціни спасіння зміцнюються стосунки зі Спасителем -> щоденне ходіння з Ісусом.
8. Поділіться як Голгофська жертва Ісуса Христа змінила ваше життя? Яку надію це дає вам сьогодні?
9. Об'явл.5:12. «гідний Агнець заколений прийняти силу й багатство, і премудрість, і міцність, і честь, і славу, і благословення.»

_Середа_ **Ставлення до смерті**

1. Бут. 2:15–17. Що Бог каже про смерть у цьому уривку?
   - а) Бог попереджає Адама про наслідки непослуху — смерть як покарання за гріх.
   - б) Смерть є результатом розриву між людиною та Богом - джерелом життя.
   - в) Вона не була частиною первісного Божого задуму для людства.
2. Бут. 4:8–15. Як ця подія показує наслідки гріха в людських стосунках?
   - а) Гріх веде до руйнування взаємин, ненависті та насильства.
   - б) Каїн, керований заздрістю та гнівом, убиває Авеля — перша несправедлива смерть.
   - в) Бог не залишає Каїна безкарним, але дає йому знак для захисту, що показує Його милість навіть до грішника.
3. 1 Кор. 15:14–19; Об’явл. 1:18. Що означає, що Христос має владу над смертю?
   - а) Гріх веде до руйнування взаємин, ненависті та насильства
   - б) Ісус переміг смерть через воскресіння, довівши, що вона не є кінцевим станом для тих, хто в Ньому
   - в) Влада над смертю означає, що Ісус контролює її наслідки – Він має "ключі від смерті й могили", тобто здатний дати вічне життя тим, хто Йому довіряє – вона стала тимчасовим станом, а не кінцевим вироком.
   - г) Через воскресіння Христа у нас є надія на власне воскресіння, і це змінює наше ставлення до втрати та страху перед смертю, оскільки праведники воскреснуть для життя в Божому Царстві (1 Кор. 15:22; Об’явл. 20:6).
4. Яка смерть більш несправедлива: смерть Авеля чи Ісуса Христа, і чому?
   - а) Смерть Авеля була несправедливою, бо він, праведник,  постраждав від братової заздрості.
   - б) Смерть Ісуса була ще більш несправедливою, бо Він безгрішний, але прийняв покарання за гріхи інших.
   - в) Жертва Христа мала глобальні наслідки—вона дала можливість спасіння всьому людству.
5. Якщо смерть Христова була добровільною, то чому вона найбільш несправедлива?
   - а) Він не заслуговував на смерть, але прийняв її заради інших.
   - б) Люди, яких Він прийшов спасти, відкинули Його і розіп’яли.
   - в) Його смерть принесла життя, і хоча вона була несправедливою та з людської точки зору нелогічною, вона стала нашим спасінням.
6. Як знання про перемогу Ісуса над смертю допомагає долати страх смерті?
   - 5а. Чому без розв’язання проблеми смерті наше життя було би безперспективним, безглуздим і даремним?
7. Об’явл. 21:4 «І Бог кожну сльозу з очей їхніх зітре, і не буде вже смерти. Ані смутку, ані крику, ані болю вже не буде, бо перше минулося!»

_Четвер_ **Змій**

1. Бут.3.1-5. Що ми знаємо про змія з Едему?
   - а) був дуже гарною істотою (врода змія)
   - б) був “найхитрішим з усіх звірів”
   - в) був проклятий та втратив свою вроду (Бут.1:14)
2. Кого уособлює змій і чому? (Об’явл.12.9):
   - а) великий дракон, давній змій – диявол і сатана (Об’явл.12.9);
   - б) Люцифер також був гарним та мудрим, “печать досконалості” (Єзек.28:12), доки не знайшлося в ньому несправедливості (обмовляння);
   - б) “НАХАШ” – “змій” в інших місцях перекладено як “гадатель” – натяк на медіума; тобто диявол використав змія в якості посередника, медіума.
3. Як сатана-змій вводить увесь світ в оману і для чого? (Бут.3.1-5; Об’явл.12.7-10; 13.4-6):
   - а) спочатку в Едемському саду змій ввів в оману першу пару людей, звинувативши Бога в тому, що Він неправдиво розповів їм про наслідки вживання плодів з дерева пізнання добра і зла (Бут.3.4-5);
   - б) сатана «обманює весь світ», «відкрив свої уста, щоби зневажати Бога» (Об’явл.12.9; 13.6);
   - в)   сатана є організатором фальшивих систем поклоніння, спрямованих на наслідування його прикладу  і повстання проти Бога, що привело до війни на Небі (Об’явл.13.2-4);
   - г) сатана може носити тисячі масок, але ніколи не відхилятися від плану гри, використаного в Едемі.
4. Якщо прагнення сатани не змінюються, то чому  Слово Бога дає нам тверду надію на перемогу в великій боротьбі? (Об’явл.12.7-11; Бут.3.15):
   - а) Характер і Слово Бога також не змінюються, як і сутність великої боротьби;
   - б) нам дані чіткі орієнтири в пророчих Писаннях, які допомагають розпізнавати, де можуть бути духовні пастки;
   - в) Бог пообіцяв нам мудрість і проникливість, до того ж озброївшись достовірністю Писань, ми здобудемо духовне бачення, аби не вірити обманам диявола;
   - г) Бог дав обітницю про перемогу Христа над змієм, а також про перемогу життя над смертю;
   - д) Бог завжди буде Тим, Ким Він є.
5. Як через Писання ви отримуєте глибше розуміння сучасного світу?
6. 2Кор.13.5: «Випробовуйте себе самих, чи перебуваєте ви у вірі, пізнавайте себе. Хіба ви не знаєте себе, що Ісус Христос у вас? Чи, може, ви недосвідчені?»

**Висновки**: У цьому уроці ми відкрили для себе першоджерела розуміння пророчих символів. Ми дослідили кілька важливих понять, які є серцем книги Об’явлення, знайшовши їх витоки в книзі Буття. Ми познайомилися з принципом першої згадки та явищем прогресуючого відкриття істини. Так, ми піднімали тему Божої любові, проблематику існування смерті, дослідили образи ягняти та змія. Кожен із цих образів містить важливі уроки щодо природи Бога, людини та особливостей боротьби, яка точиться у Всесвіті, а, отже, і в нашому житті. 

