---
title:  Додаткові матеріали до уроку
date:   23/05/2025
---

### План-конспект 1 громади м.Києва

**Пам’ятний вірш:** «І я глянув, — і ось Агнець стоїть на Сіонській горі, а з Ним — сто сорок чотири тисячі, які мають Його Ім’я та Ім’я Його Отця, написані на їхніх чолах» (Об’явл. 14:1).

**Криголам:**

1. Чи маєте ви особливе місце, яке для вас є цінним? Чому воно важливе для вас? (спогади, особливі події)
2. А чи маєте ви особливе місце для спілкування з Богом? Розкажіть про нього.

_Воскресенье_ **Наш Первосвященник**

1. З якою метою Господь повелів Мойсеєві побудувати скинію за небесним зразком?
	- а) Увесь план спасіння — від першого звернення Бога до пари яка згрішила й до перебування викуплених на святій горі у вічності — тісно пов'язаний з Ісусом Христом.
	- б) Оскільки ізраїльський народ, за Божим покликанням, мав відкривати навколишнім народам живого Бога, вони повинні були самі чітко розуміти та представляти місію Христа для спасіння людства.
	- в) Тому земна скинія мала стати наочним посібником для цього розуміння.
	- г) Скинія мала стати місцем присутності Бога серед них і місцем їхньої радісної зустрічі з Ним.
2. На Кого вказувало земне святилище та всі його предмети?
	- а) Усі деталі земного святилища вказували на Ісуса Христа та Його служіння в небесному святилищі.
	- б) Без розуміння земного святилища ми не змогли б зрозуміти пророцькі видіння Івана про події, що відбуваються на небі.
3. Як книга Псалмів допомагає нам зрозуміти ставлення Божого народу до земної скинії (храму)? (Пс. 121)
	- а) Іти до дому Божого для царя Давида було великою радістю (вірш 1).
	- б) Він розумів, що святилище — це місце прославлення Бога (вірш 4).
	- в) Спілкування в храмі приносить мир, відчуття Божої справедливості та добробут у житті (вірші 5–7).
4. Навіщо сьогодні вивчати устрій та служіння в земному святилищі, якщо воно вже не діє та втратило своє практичне значення?
	- а) Коли ми вивчаємо його устрій і служіння, ми уявляємо, як Христос зараз звершує Своє Первосвященницьке служіння в небесному святилищі, і що це служіння означає для нас.
	- б) Ми розуміємо велич Його подвигу та значення Його жертви в нашому житті. Ми входимо в Його присутність з радістю та благоговінням і, подібно до Давида, в спілкуванні з Ним знаходимо мир і надію.
	- в) Ми єднаємося з усіма, хто приймає Його викупну жертву, у прославленні та хвалі нашого Первосвященника.
5. Які внутрішні зміни відбуваються у вас, коли ви розумієте, що Христос у Небесному святилищі служить саме вам і за вас?
6. З яким почуттям і з якою метою ми приходимо на місце поклоніння Богові?
7. Євр. 4:14: "Тому, маючи великого Первосвященика, Який пройшов небеса, — Ісуса, Божого Сина, — тримаймося визнання."

_Понеділок + Вівторок_ **На горі Сіон**

1. Де знаходяться Агнець і спасені в Об'явл.14:1?\
Яке місце в житті ізраїльського народу займала гора Сіон? З чим асоціювалась?
	- а) на горі Сіон у Єрусалимі
	- б) вона вважалася місцем, де Божа присутність була виявлена з особливою силою
	- в) гора Сіон співставляється з храмовою горою на горі Моріа,де було місце святилища, тобто. гора Сіон = святилище, храм
2. Пс. 15:1 та 24:3. Яке питання турбує псалмоспівця і які відповіді він знаходить?
	- а) Запитання: Хто може проживати на Твоїй святій горі?
	- б) Відповідь:\
Пс.15:2-5:
		- хто в невинності ходить і праведність чинить
		- хто правду говорить у серці своїм
		- хто не обмовляє і злого не чинить
		- хто свого ближнього не зневажає
		- хто богобійних шанує
		- хто присягає і дотримує слова
		- хто не дає свого срібла на лихву і не бере на невинного підкупу\
Пс.24:4-6:
		- у кого чисті руки і щире серце
		- хто не нахиляв на марноту своєї душі і не присяга в на обману
		- той, хто шукає Бога і прагне обличчя Його
3. Хто може похвалитися, що відповідає цій характеристиці? Якщо ніхто не може повністю відповідати цьому опису, то як 144 000 опинилися на горі Сіон?
	- а) викуплені перебувають там не завдяки своїм заслугам, а завдяки заслугам Агнця (Євр.10:19);
	- б) Об’явл.14:1 - ім'я Отця написано на їхніх чолах, ім'я = характер
	- в) це означає, що вони перебувають у такому тісному спілкуванні з Богом, що образ Божий закарбувався в їхніх серцях та думках (Ів.15:5).
4. Пс.119:55. Якщо ім'я Бога – це Його характер, то чому Давид пов'язує Боже ім'я із Законом?
	- а) коли Мойсей побажав побачити славу Божу, то Бог відкрився йому тими самими словами, які знайшли своє відображення у десятислівному законі;
	- б) слава = характер; Закон Божий = характер Бога;
	- в) Давид чудово розумів цей взаємозв'язок, саме тому знаходив задоволення в законі та роздумах про нього.
5. Якщо викуплені опинилися на горі Сіон виключно завдяки жертві Агнця, то в чому тоді роль Закону Божого?
	- а) роль закону не в тому, щоб врятувати нас, а в тому, щоб привести нас до усвідомлення нашої потреби у Спасителі;
	- б) коли ми приходимо до Бога, зізнаючись у нездатності виконати вимоги закону, Він починає творити нас заново, змінюючи наше мислення і світогляд. Він вплітає Свій закон (Свій характер) у наше єство (Євр.10:16-17) і тоді ім'я Бога вписується в наш розум і серце (ім'я = характер = закон);
	- в) природним відгуком спасенних на прощення і любов Божу стає життя за Його законом (1Ів.5:3)
6. Поділіться своїм досвідом, як роздуми про Закон відкрили вам характер Бога?
7. Пс.37:30,31: "Уста праведного кажуть мудрість, язик же його промовляє про право, Закон Бога його — в його серці, кроки його не спіткну́ться."

_Середа-четвер_ **Навчи відступників Твого шляху**

1. На яких умовах можливо увійти в дім Божий? (Пс.5:8, 9, 12; Об’явл.22:14):
	- а) за великим милосердям Божим (в. 8);
	- б) в пошані перед Богом (в. 8);
	- в) якщо Господь провадить у Своїй справедливості (в. 9);
	- г) мати надію на Господа (в. 12);
	- д) мати випраним свій одяг (Об’явл.22:14).
2. Про що просить Давид у Псалмі 51:7-15 та що обіцяє?
	- а) Давид просить Бога очистити його серце та зробити його дух непохитним (в. 10).
	- б) Він прагне повернення радості спасіння та готовності слухатися Бога (в.12)
	- в) Обіцяє навчати грішників Божого шляху, щоб вони навернулися до Бога (в.13).
	- г) Давид прагне звільнення від вини й обіцяє прославляти Бога (в. 14).
	- д) Заявляє, що його уста будуть звіщати Божу хвалу (в. 15).\
Основний зміст – очищення, відновлення та готовність служити Богові після отримання прощення.
3. Якщо Давид сам грішний, то як він може “навчати відступників Божого шляху” (Пс. 51:13)?
	- а) Давид пережив досвід покаяння та прощення і хотів усім розповісти про Божу милість по відношенню до нього;
	- б) “Якщо ми переконалися, який добрий Господь, то в нас буде, що сказати іншим“ (Е. Уайт, Дорога до Христа, с.78)
	- в) у Своїй мудрості Господь доручив викупленим виконувати роль Його основного голосу до грішного світу.
4. Якщо вістка Останку закликає світ: «Побійтеся Бога й віддайте Йому славу», чи не є це проявом примусу? (Об’явл.14:5, 7; Пс.5:8)
	- а) Давид в Пс.5:8 обіцяє Богові поклонитися Йому у «святому Храмі в пошані перед Тобою» - це прояв щирої любові до Бога;
	- б) ті, хто вклонився Богу без лукавства, стоять на Сіонській горі разом з Агнцем (Об’явл.14:5);
	- в) вістка 1-го ангела запрошує без примусу поклонитися Богу й покаятися, щоб отримати прощення й мати надію на спасіння (Об’явл.14:7);
	- г) лише розкаяні грішники будуть врятовані від смерті і зможуть стояти в присутності Бога по дару благодаті.
5. Що за прикладом Давида повинна робити віруюча людина після отримання прощення її гріхів? (Пс.51.9-15):
	- а) розповісти іншим про любов, милість і спасіння Господа і приводити до Нього інших людей;
	- б) «Навчати злочинців Твоїх доріг» щоб грішники наверталися до Господа (в.15);
	- в) гучним голосом проголошувати основу Євангелія – спасіння в Ісусі;
	- г) виконувати роль основного голосу Господа до грішного світу.
6. Пс.51:12: «Серце чисте створи в мені, Боже, і духа правоти віднови у мені».

**Висновок:**

Перебування в Божій присутності не просто змінює людину — воно веде її до дії. Викуплені не лише дотримуються Заповідей, а й активно проголошують Євангеліє світові.

Христос як Первосвященник є нашим заступником перед Богом, і саме через Нього ми отримуємо спасіння. Він стоїть разом із викупленими на горі Сіон, що символізує перемогу Божого народу та їхню вірність.

Триангельська вістка закликає поклонятися Творцеві, залишатися вірними Його заповідям і прийняти праведність Христа. Це головне послання, яке Божий народ має донести світові.