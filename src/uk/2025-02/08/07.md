---
title:  Для Подальшого Дослідження
date:   23/05/2025
---

«Псалми Давида є відображенням усієї різноманітності пережитих ним досвідів — від мук винуватого сумління та самоосудження до вершин віри й найтіснішого спілкування з Богом. Історія його життя свідчить про те, що гріх приносить лише ганьбу та горе, а любов і милість Господа досягають навіть найбільших глибин; віра дає покаянним душам право стати Божими синами. З усіх запевнень, які містяться в Його Слові, історія Давида — одне з найсильніших свідчень вірності і справедливості Бога та милості Його завіту.

“Присягнув Я Давидові‚ Моєму рабові... щоб із ним була сильна рука Моя‚ а рамено Моє зміцнило його!.. Із ним Моя вірність та милість Моя‚ а Йменням Моїм його ріг піднесеться‚ — і Я покладу його руку на море, і на ріки — правицю його. Він Мене буде звати: «Отець Ти мій‚ Бог мій‚ і скеля спасіння мого!» Я вчиню його теж перворідним‚ найвищим над земних царів. Свою милість для нього навіки сховаю, і Мій заповіт йому вірний” (Псал. 89:4–29)» (Е. Уайт. Патріархи і пророки. С. 754, 755).

**Запитання для обговорення:**

`Людський рід зазнав жалюгідної невдачі, порушивши Божі завіти. Господь значною мірою використав Давида, мужа по серцю Божому (незважаючи на його прикрі помилки), щоб звіщати про умови нашого спасіння. У чому Давид є прообразом Ісуса, Котрий досконало дотримувався Божого завіту замість нас? Чому Голгофський подвиг Ісуса заради спасіння людей — наша єдина надія?`

`Які уривки із Псалмів ви вважаєте особливо корисними та значущими, оскільки вони відображають пережитий вами досвід?`

`Чому в Псалмах так часто згадується храм? Чого можна навчитися з любові Давида до святилища? Як це може допомогти нам оцінити те, що ми маємо в Ісусі, як нашому небесному Первосвященнику, Котрий перебуває по правиці Бога й заступається за нас (див. Римл. 8:34)? Чому, навіть будучи викупленим народом, ми все ж потребуємо заступництва Христа на Небі за нас?`

`Ще раз прочитайте наведену вище цитату з книги Еллен Уайт «Велика боротьба». У цьому контексті подумайте: чи мали ви особистий досвід з Господом, коли Він підняв вашу «покаянну душу» після «ганьби та горя» гріха?`