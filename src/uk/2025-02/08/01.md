---
title:  "У Псалмах: Частина 1"
date:   17/05/2025
---

### Біблійні тексти для дослідження

Євр. 9:11–15; Псал. 122; 15; 24; Вих. 33:18–23; Псал. 5; 51:7–15.

> <p>Пам’ятний вірш</p>
> «І я глянув, — і ось Агнець стоїть на Сіонській горі, а з Ним — сто сорок чотири тисячі, які мають Його Ім’я та Ім’я Його Отця, написані на їхніх чолах» (Об’явл. 14:1).

Як адвентисти сьомого дня ми, досліджуючи символи в книзі Об’явлення, паралельно шукаємо символи в історіях Старого Завіту, щоб з їхньою допомогою зрозуміти апокаліптичні символи.

Книга Псалмів ― одне з найбагатших джерел інформації. Це збірка священної поезії, де розкрито чимало людських досвідів та прикладів взаємин з Богом: від розчарування через гріх і страждання до нестримної радості від Його присутності й повторюваних обітниць прощення і спасіння.

Уважне читання Псалмів дає змогу побачити подробиці, які оживляють книгу Об’явлення. Особливо це стосується 14-го розділу Об’явлення, де описано завершальну працю Божої Церкви останку на Землі. Божому народові останніх днів дано те саме доручення, що й стародавньому Ізраїлеві: ми маємо бути світлом для народів, передаючи всім людям останній милосердний заклик поклонятися й покоритися своєму Творцеві.

Деякі подробиці з Божого пісенника допоможуть нам поновому зрозуміти й оцінити нашу роль в останні часи історії Землі.