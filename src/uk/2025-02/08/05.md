---
title:  Псалом 5
date:   21/05/2025
---

`Прочитайте п’ятий псалом. У цьому творі Давид проти ставляє загиблих і викуплених. Порівняйте цей псалом з уривком Об’явл. 14:1–12. Які подібності ви помічаєте? Як це впливає на ваше розуміння того, що означає бути частиною Божого руху Останку наприкінці історії Землі?`

Зауважмо, Давид стверджує: «Ти не є Богом, Який може погодитися з беззаконням» (Псал. 5:5). Значення старозавітної скинії полягало в тому, що Бог міг перебувати серед Свого народу, і те саме стосується Царства Христа (див. Об’явл. 21:3). Ті, хто бажає наблизитися до Божого престолу, мають бути викуплені.

Слід також зазначити, що в тексті Псал. 5:8 Давид згадує поклоніння – одне із центральних питань Великої боротьби. У 13-му розділі Об’явлення слово «поклоніння» згадується шість разів, а вістки трьох ангелів закликають світ «поклонитися Тому, Хто створив» усе. Давид каже: «поклонюся… в пошані» Господу, тоді як вістка Останку закликає світ: «Побійтеся Бога й віддайте Йому славу, бо прийшла година Його суду» (Об’явл. 14:7).

Також зверніть увагу, як у цьому ж 14-му розділі сказано, що в устах викуплених «не знайдено лукавства» (вірш 5). Вони говорять правду, а їхні слова й учинки відображають праведний характер Бога. Про нечестивих Давид пише: «В їх ніх устах немає щирості» (Псал. 5:10).

У цій ключовій частині Об’явлення Іван зображує приголомшливу сцену: розкаяні грішники врятовані від смерті й удостоєні стояти в присутності Бога. Вони не заслужили цього права. Воно дароване їм завдяки тому, що Божий Агнець, праведний Син Людський, стоїть з ними. Вони прощені, викуплені. Їм більше не потрібно нести власну вину (порівняйте з Псал. 5:11), оскільки Агнець Божий поніс її за них (порівняйте з Ісаї 53:12; 2 Кор. 5:21).

Коли Боже Ім’я записане у вашому серці, тоді важко мовчати. Божий народ передає останнє запрошення милосердя «гучним голосом» (Об’явл. 14:7). «А всі ті, котрі надіються на Тебе, будуть радіти. Вони співатимуть повіки, і Ти захищатимеш їх. Будуть Тобою хвалитися всі, котрі люблять Твоє Ім’я!» (Псал. 5:12).

`Уявіть, що ви стоїте перед святим, досконалим Богом на суді, а кожен ваш учинок повністю відкритий перед Ним. Що ця перспектива відкриває вам про вашу потребу в праведності Христа?`