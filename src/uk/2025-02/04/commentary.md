---
title:  Додаткові матеріали до уроку
date:   25/04/2025
---

### План-конспект 1 громади м.Києва

**Пам'ятний вірш**: «І Йому було дано владу, славу і царство, аби всі народи, племена та язики Йому служили. Його влада стане вічною владою, яка не минає, — Його владарювання не буде призупинене» (Дан. 7:14).

**Криголам**:

1. Як думаєте, чому багато людей прагнуть до влади, хоча це велика відповідальність і не завжди легко?
2. Якщо подивитись на сучасний світ — яке правило, на вашу думку, керує життям багатьох людей? (Підказка: "виживає сильніший"?)
3. У чому різниця між словами «населення» та «народ»? Чи це одне й те саме?
4. Скільки країн сьогодні у світі? (Підказка: ООН визнає 195 держав). А чи знаєте ви хоч одну державу, якій вдалося жити без воєн та криз? Сьогодні ми поговоримо про народ, якому Бог пообіцяв життя без воєн, криз і страждань…

_Неділя + Понеділок_ **НІМРОД І АВРААМ**

1. З якого часу виникли народи світу, Бут.10:1-12
	- а) від того часу , коли потомки Ноя почали наповнювати землю. А точкою відліку є збудування Вавилонської вежі, внаслідок чого розпочинає свою історію Вавилон в перекладі, що означає “змішання”, де виникають мови та народності. Бут.10:4,5, 11:7-9
2. Бут. 10:8-12. Як ці вірші характеризують Німрода, нащадка Хама.
	- а) такі біблійні вирази, як «дав початок велетням на землі», «силач-ратоборець перед Господом», — це не компліменти. Німрод був великим у власних очах, і він стояв «перед Господом» у тому розумінні, що кинув виклик Богові;
	- б) навіть і'мя Німрод, що означає "бунтівник", або дослівно – "повстаньмо", вказує на те, що правління Німрода це бунт людей проти Бога;
	- в) початком царства Німрода були Вавилон, та інші міста землі Шинеар, де була збудована вавилонська вежа. З того краю виникло і сумнозвісне місто Ніневія.
3. Бут. 12:1-3 З якою метою Бог закликав Авраама покинути свій край?
	- а) У книзі Буття 10:5 розповідається про виникнення різних народів, племен і мов — це підготовка до формування нового, особливого народу.
	- б) Слово "гоїм" перекладається як "народи", часто — як "язичницькі народи". Бог покликав Авраама, щоб вивести його з-поміж цих народів і створити окремий народ, який буде відрізнятися вірністю Богу.
	- в) Народ, який походить від Авраама, мав жити під владою самого Бога, а не людського царя. Через цей народ Бог планував благословити всі племена і народи землі (Буття 12:3).
4. Якщо Божий задум для людини – жити ближче до природи, а не в містах, то як нам правильно розуміти наше сьогоднішнє життя у місті? Це суперечить Його волі, чи є обставини, за яких це допустимо?
	- а) "Як облога Єрусалиму римськими військами була сигналом до втечі для юдейських християн, так і взяття влади частиною нашої нації, указом про дотримання папської суботи, буде для нас попередженням." (Сільське життя)
	- б) Еллен Уайт також застерігала від поспішних рішень щодо переїзду. Вона наголошувала на необхідності ретельного планування і підготовки, щоб уникнути фінансових втрат і розчарувань. Вона писала: «Нехай кожен ретельно обміркує все і не буде, як чоловік у притчі, який почав будувати і не зміг закінчити»
	- в) за статистикою ООН станом на 2023 рік 57,5 % населення планети проживає в містах і цей показник має тенденцію до зростання, тому Божий народ має продовжувати свою місію у містах
5. Втор. 4:5-9. Про що важливе Бог нагадав ізраїльському народові через Мойсея, говорячи про їхнє покликання серед інших народів?
	- а) через Мойсея Бог підкреслив винятковість Свого народу, жоден інший народ не має справжнього Бога;
	- б) по суті, Бог був для народу замість царя;
	- б) також Він наголошує на винятково справедливому законі, який дав їм
6. Як сталося, що народ, якому Бог дав Свій закон і назвав благословенним, зрештою потрапив у полон?
	- а) ізраїльтяни, за рідким винятком, не дотримувались і не виконували Божих постанов, тому так і не стали "...мудрим та розумним народом, цим великим людом...", хіба що ненадовго, за правління Давида та Соломона
	- б) якими б чудовими не були запропоновані людям істини,  небажання жити згідно з ними та підкорятися їм, принесе прокляття замість благословення і смерть замість життя
7. Чому гріх бунту проти Бога підступніший, ніж ми можемо усвідомити? Чи є протидія проти цього гріха і як ми можемо захиститися від нього?
8. Пр. 3:5: "Усім своїм серцем довірся ГОСПОДЕВІ, — і не покладайся на власний розум."

_Вівторок + Середа_ **ПРАВИТЕЛІ ЯЗИЧНИКІВ**

1. Яким чином тексти 1 Сам. 8:4–18 і Втор. 17:14–20 описують бажання ізраїльського народу мати царя та його наслідки?
	- а) Ізраїльтяни прагнули царя, щоб уподібнитися іншим народам.
	- б) Самуїл попередив про матеріальні та соціальні наслідки царської влади.
	- в) Втор. 17:14–20 встановлює конкретні правила для майбутнього царя, щоб запобігти зловживанням владою.
	- г) У текстах підкреслено роль Бога як остаточного керівника, навіть у контексті людської влади.
	- Наслідки:
	- а) Жодна людина, якою б доброю чи богобійною вона не була, не може зайняти місце Бога як єдиного правителя народу.
	- б) Коли Ізраїль визнавав Бога своїм Царем, Він дарував їм захист, керівництво і охорону від впливу зла.
	- в) Коли народ обирає людського царя замість Бога, це свідчить про довіру до людської сили, що відкриває двері до впливу сатани і духовного занепаду.
2. Якщо старійшини прагнули мати царя для захисту і стабільності, то чому вони проігнорували попередження Самуїла про наслідки такого вибору?
	- а) Бажання царя могло свідчити про втрату довіри до Божого провидіння.
	- б) Спокуса «бути як інші народи» символізує духовну кризу і прагнення соціального схвалення.
	- в) Ідея царя нагадує сучасні спокуси шукати людських авторитетів, замість глибшого зв’язку з Богом.
	- г) Обраний шлях проявляє глибокий конфлікт між прагненням до комфорту та справжнім духовним послухом.
3. Матв. 20:25–28. Від якої помилки Ісус застерігав Своїх учнів як представників християнської Церкви?
	- а) застерігає Своїх учнів від помилки, яку можна описати як жагу влади та прагнення панування над іншими;
	- б) протиставляє цю світську модель лідерства принципам служіння, які мають бути основою для представників християнської Церкви.
	- в) Це важливе нагадування для учнів про те, що справжнє лідерство в Церкві не має ґрунтуватися на владі чи авторитеті, а на жертовності та любові до ближніх.
4. Якщо Ісус застерігав від помилки Своїх учнів, тоді чому християнська Церква припустилася цієї ж помилки і продовжує це робити й зараз?
	- а) Схильність до гордості, амбіцій і взаємодія Церкви з політичними структурами впродовж історії призвели до появи ієрархій, бюрократії та концентрації влади.
	- б) Попри виклики, справжнє християнське лідерство базується на прикладі Ісуса (Матв. 20:25–28) — лідер не панує, а служить іншим.
5. Якщо в Старому Заповіті Бог був проти встановлення людського царя в Ізраїлі, то чому апостол Павло у Римлян 13:1 пише, що "нема влади, як не від Бога"? Як це узгоджується?
	- а) Бог поважає свободу вибору людей і допускає утворення людських влад, навіть якщо це не є Його первинною волею.
	- б) Бог допускає існування влади, щоб підтримувати суспільний лад, захищати добро і карати зло.
	- в) Це не означає, що всяка влада в її діях є праведною або Божою за суттю. Павло говорить про функцію влади як установи, а не про схвалення кожного конкретного правителя.
	- г) Легітимною є та влада, яка не суперечить Божим законам. Коли держава вимагає того, що протирічить Божій волі, вірні мають "слухатися більше Бога, ніж людей" (Дії 5:29).
6. Як сьогодні може статися підміна Бога в житті християнина? Як убезпечити себе від цього? (Дозволити Богові сісти на троні свого серця)
7. Мр. 10:45: "Адже й Син Людський не прийшов, щоб служили Йому, але щоби послужити і душу Свою віддати як викуп за багатьох!"

_Четвер_ **СВІТЛО ДЛЯ ЯЗИЧНИКІВ**
1. Об. 18:1–4. Кого Бог називає Своїм народом? Як цей заклик перегукується з покликанням Авраама (Бут. 12:1–3)?
	- а) Божа звістка звернена до «кожного народу, племені, язика і люду» (Об’явл. 14:6) — вона має всесвітній характер;
	- б) Але Божим народом є ті, хто дотримується Його заповідей і виявляє Його характер (Об’явл. 14:12);
	- в) Як Авраам був покликаний вийти з-поміж язичницьких народів, щоб стати благословенням для інших (Бут. 12:1–3), так і сьогодні Бог закликає Свій народ — відокремитися від духовного Вавилону та свідчити про істинне Царство;
	- г) «У Бога багато тисяч душ, які не схилили коліна перед Ваалом. І в занепалих церквах є богобоязливі люди. Якби це було не так, ми не отримали б звістку для поширення: «Упав, упав Вавилон, велика блудниця... вийди з неї, народ Мій». Євангеліє необхідно проголосити в наших містах. Освіченим і впливовим людям треба дати можливість почути цю звістку». (Євангелизм, с.558)
2. Якщо Бог неодноразово виводив Свій народ із духовного Вавилону, то чому непослух Його дітей знову тягне туди?
	- а) Через гріховну природу людину приваблює комфорт і спокуси світу: «Пожадливість тіла, пожадливість очей і пиха життєва — не від Отця, а від світу…» (1 Івана 2:15–17). Гріх спотворює духовне бачення, і «всі згрішили й позбавлені слави Божої» (Рим. 3:23).
	- б) Непослух заповідям Божим позбавляє людину справжнього миру: «О, якби ти слухався заповідей Моїх, — твій мир був би, як ріка… Виходьте з Вавилону…» (Ісаї 48:18–20). Бог кличе до свободи й радості в Ньому.
	- в) Вавилон ззовні здається привабливим, але несе духовну отруту: «Біжіть із-посеред Вавилону… бо це час відплати Господа…» (Єремії 51:6–7). Це попередження — заклик до особистого спасіння.
3. Які потрібно збудувати відносини з Христом, щоб зваблення Вавилону на нас не діяли та не були страшними?
	- а) У ваших словах: обманюючи, ви приховуєте або спотворюєте факти. Ви замінили правду (те, що бачить Бог) своєю версією. Вихваляючись, ви фактично перебільшуєте свою цінність за рахунок свого ближнього або навіть за рахунок Самого Бога, як це зробив Навуходоносор, вихваляючи себе (див. Дан. 4:27).
	- б) У вашій роботі: надміру працюючи, ви ігноруєте закони здоров’я або свою сім’ю, яка потребує вашої присутності й уваги. Лінуючись, ви виконуєте роботу недбало. Припускаючись шахрайства або плагіату, ви крадете чужу роботу або відкриття, видаючи їх за свої.
	- в) У вашій релігії: поклоняючись комусь або чомусь іншому (грошам, роботі, автомобілю, будинку, самому собі), окрім Бога, ви припускаєтеся ідолопоклонства.
4. Екл. 12:13: "Тож вислухай підсумок усього сказаного: Бійся Бога, і дотримуйся Його Заповідей, бо саме у цьому сутність справжньої людини."

**ВИСНОВКИ**: На початку Бог створив світ із задумом щастя й любові для людей, але вони відвернулися від Нього, обравши незалежність і гріх. Від Едему до Вавилонської вежі, від ізраїльських царів до сучасних спроб побудувати свої "царства" — людство постійно шукає світло без Бога. Але Господь не залишає людство в темряві: через Авраама, Ізраїль та Церкву Він закликає людей до Свого Царства — єдиного справжнього світла для народів.