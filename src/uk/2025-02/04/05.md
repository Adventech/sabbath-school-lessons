---
title:  Правителі Язичників
date:   23/04/2025
---

Відносини Бога з Ізраїлем поглиблюють наше розуміння Його відносин з новозавітною Церквою. Справді, багато в чому народ Ізраїля слугував прообразом помилок Церкви. Далекі від того, аби претендувати на будь-яку перевагу над стародавнім Ізраїлем, християни були й залишаються дуже сприйнятливими до тих самих спокус.

`Прочитайте Матв. 20:25–28. Від якої помилки Ісус застерігав Своїх учнів як представників християнської Церкви?`

Ізраїль просив людину-царя і це призвело до морального падіння нації. Царі ставали дедалі більш нечестивими, доки Господь не дозволив вавилонянам узяти Його народ у полон, щоб зупинити їхню деградацію.

Щось подібне сталося в історії християнської Церкви. Хоч вона не планувала запозичити язичницький устрій, але коли Костянтин прийшов до влади і визнав себе християнином, віруючі відчули полегшення. Переслідуванням настав кінець! Сам по собі цей факт був благословенням, однак потім керівники Церкви вирішили, що владу імператора можна використати для власної вигоди.

У четвертому столітті між християнами спалахнуло кілька великих суперечок, і коли Церква не спромоглася їх вирішити, вона звернулася до імператора із проханням втрутитися. Відтоді єпископ Риму здобув визначне становище, хоч раніше був старшим єпископом серед рівних йому. Церква попросила державу втрутитися в релігійні справи, і щойно держава взялася за це, справи пішли ще гірше.

Як і в стародавньому Ізраїлі, найтемніші розділи християнської історії ― це прямий результат компромісу Церкви зі світом. Коли Ізраїль звернувся до ідолопоклонства, а його царів розбестила їхня жадоба влади, ізраїльтяни упали так низько, що навіть приносили своїх дітей у жертву ідолам. Так само внаслідок поступового запозичення Церквою засобів і методів язичницької імперії, багато відданих віруючих були замучені, бо їх вважали загрозою для церковно-державного інституту.

`Як ці самі спокуси можуть поставити під загрозу чистоту нашої віри в нашому суспільстві й культурі?`