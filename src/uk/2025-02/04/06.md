---
title:  Світло Для Язичників
date:   24/04/2025
---

Початковий Божий намір щодо утворення ізраїльського народу полягав не в тому, щоб засудити решту світу, а в тому, щоб спасти його. Зазвичай більшість із нас відчуває докори сумління, коли бачимо праведну поведінку якоїсь людини. Тому факт існування Ізраїлю також мав виявляти гріхи й егоїзм сусідніх народів. Віруючі, які живуть у гармонії з Богом, відображають Його праведний характер, що природно веде до мовчазного засудження інших. В ідеалі життя людей, котрі «бережуть Божі заповіді» (Об’явл. 14:12), має демонструвати Його характер.

Утім, якби ізраїльтяни діяли так, як їм належало, і робили те, що їм було сказано, народи прийшли б до них із миром. Язичники прагнули б дізнатися більше про них та їхнього Бога. Натомість, як свідчить історія (зокрема факт вавилонського полону), ці народи прийшли воювати проти них.

Безперечно, найкраще Божий характер виявив Ісус. Він ― єдина Боголюдина, Котра досконало його продемонструвала. Проте Його ідеальний приклад, який спонукував серця до розкаяння, мав на меті щось більше (див. Івана 3:16–21).

Кінцева мета утворення ізраїльського народу не відрізнялася від Божої мети заснування Церкви: Господь прагне використовувати Свій народ, аби приваблювати грішників до Христа. Проголошувана Божою Церквою Триангельська вістка спрямована не до обраних, а до всякого народу, покоління, племені й народності (див. Oб’явл. 14:6). Текст Об’явл. 18:1 передвіщає: перш ніж Христос повернеться, уся Земля освітиться від Слави Божої.

**Прочитайте наведені нижче біблійні тексти. Чого вони навчають нас щодо призначеної Богом ролі для Його народу в цьому світі? Як ми можемо застосувати ці принципи до себе?**

`Числ. 14:17–21`

`Ісаї 42:6; 49:6; 60:3`

`Об’явл. 18:1–4`

`Прочитайте ще раз Об’явл. 18:1–4. Господь закликає: «Вийди з неї [з церкви-розпусниці, з Вавилону], народе Мій». Як цей народ вийде з Вавилону? Як Бог може використати нас, Церкву, котра не у Вавилоні, аби покликати тих Божих людей, котрі ще перебувають у Вавилоні?`