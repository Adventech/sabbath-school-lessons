---
title:  Для Подальшого Дослідження
date:   25/04/2025
---

Прочитайте тексти Ісаї 44:24–45:13.

«”Таємниця беззаконня” здійснювала спочатку свою спокусливу і богозневажну роботу тихо й непомітно, але згодом, набуваючи все більшої сили, вона вже відкрито опановувала розум людей. Майже непомітно язичницькі звичаї увійшли до християнської Церкви. Дух компромісу і поступок був затриманий на деякий час бурею переслідувань з боку язичників, що спіткали ранню християнську Церкву. Проте коли переслідування припинилися і християнство знайшло доступ до царських дворів і палат, тоді на зміну чистоті Христової релігії та простоті апостолів прийшли пишність і зарозумілість язичницьких жерців і царів; замість Божих вимог були встановлені людські постанови й перекази. Формальне навернення римського імператора Костянтина Великого на початку IV століття викликало велику радість, і світський дух під маскою праведності почав проникати до Церкви. Церква почала швидко деградувати. Язичництво, котре здавалося переможеним, насправді перемогло. Його дух заволодів Церквою, і його вчення, звичаї й забобони стали складовою частиною віри і богослужіння так званих послідовників Христа» (Е. Уайт. Велика боротьба. С. 49, 50).

Перегляньте запитання в кінці уроку за середу і подумайте: чи не загрожує всім нам (особливо що довше ми в Церкві) відкинути «чистоту Христової релігії та простоту апостолів» заради пишноти, влади, похвал і спокус цього світу? Якщо ми вважаємо, що не загрожує, то, можливо, обманюємо себе?

**Запитання для обговорення:**

`Особливо гірким був час, коли Бог вислав Свій народ у вигнання до Вавилону. Господь покликав Авраама із Халдеї, щоб утворити народ завіту як світло для планети, а тепер їх відвели туди ж у кайданах. Під час їхнього полону Він показав Ізраїлеві, що могло б відбутися, якби вони були вірними. Навуходоносор, голова супротивної Богові системи, прийняв істинного Бога (див. Дан. 4). Наприкінці їхнього полону Господь посадив на престол усесвітньої імперії перського царя, аби він слугував прообразом Христа, Котрий звільняє Свій народ з Вавилону та повертає до Обітованої землі. Кір не був ізраїльтянином, але Бог обрав його, аби продемонструвати світові План спасіння, коли цей монарх поверне Божий народ завіту до Єрусалима. Які уроки можна почерпнути з усього сказаного вище? Чи використовує Господь і нині людей не з Божого народу для досягнення Своїх цілей?`

`Можливо, ми не перебуваємо у Вавилоні, але чи не перебуває Вавилон у нас? Як розпізнати цю проблему? Як нам змінитися?`