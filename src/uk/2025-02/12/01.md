---
title:  Передвісники
date:   14/06/2025
---

### Біблійні тексти для дослідження

Дан. 2:31–45; 3:1–12, 17, 18; Об’явл. 13:11–17; Римл. 1:18–25; Дії 12:1–17; Матв. 12:9–14.

> <p>Пам’ятний вірш</p>
> «Адже Бог не дав нам духа страху, але духа сили, любові й розсудливості» (2 Тим. 1:7).

Цього тижня ми розглянемо ще дві біблійні історії, які надзвичайно точно передвіщають події останніх днів.

Спочатку дослідимо розповідь про Шадраха, Мешаха та Авед-Неґо, яка містить очевидні алюзії на події, описані в 13-му розділі Об’явлення. Потім звернемося до Нового Завіту й дізнаємося, що досвід ранніх християн також може допомогти нам зрозуміти, чого очікувати в період від сьогодення і до повернення Христа.

Обидва приклади наголошують на дивовижній мужності та відкривають, як досягти душевного спокою під час найважчих обставин.

Знову й знову Ісус повторював: «Не бійся!», «Чому ви стурбовані?» (Луки 24:38). Важливо пам’ятати, що в центрі пророцтва ― Христос. Ми маємо бути спроможні розгледіти ту саму пораду в усіх сценах, які зображують останні дні Землі. «Хай не тривожиться ваше серце, — навчав Господь Своїх учнів, — вірте в Бога і в Мене вірте» (Івана 14:1).

Так, події останніх днів принесуть труднощі й випробування тим, хто прагне залишатися вірним Богові. Однак ми повинні дивитися на ці події з надією, а не зі страхом.