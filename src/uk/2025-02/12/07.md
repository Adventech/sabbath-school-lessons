---
title:  Для Подальшого Дослідження
date:   20/06/2025
---

Прочитайте в книзі Е. Уайт «Велика боротьба» розділ «Звільнення Божого народу». (С. 635–652).

«У всі віки Бог діяв через святих ангелів для захисту й звільнення Свого народу. Небесні істоти завжди брали активну участь у справах людей. Вони з’являлися людям у сяючих, мов блискавка, шатах, і в простій одежі мандрівників. Ангели приходили до дітей Божих і в людській подобі. Вони відпочивали опівдні під деревами, мов утомлені мандрівники, користувалися гостинністю людських домівок, охороняли нічних подорожніх. Вони власноручно запалювали вогонь жертовника. Ангели відчиняли двері в’язниць та виводили на свободу Божих слуг. Споряджені небесною зброєю, вони прийшли, щоб відкотити каменя від гробниці Спасителя.

У вигляді людей ангели часто присутні на зібраннях праведних та відвідують зборища нечестивих, як, наприклад, відвідали Содом, щоб скласти звіт про вчинки його мешканців і визначити, чи переступили вони межу Божого довготерпіння. Господь любить милувати, і заради невеликої кількості тих, хто справді служить Йому, Він відводить нещастя й продовжує час миру для багатьох. Як мало грішників усвідомлює, що своїм життям вони зобов’язані жменьці вірних Його дітей, котрих вони з таким задоволенням висміюють і пригноблюють» (Е. Уайт. Велика боротьба. С. 631, 632).

**Питання для обговорення:**

`Прочитайте текст 2 Тим. 1:7. Обговоріть ті аспекти пророцтва, які хвилюють вас найбільше. Як позбутися духу страху та побачити Божу вістку надії навіть у пророцтвах, які повідомляють про переслідування за нашу віру?`

`Хоч наразі, можливо, й важко уявити, як субота й неділя можуть вийти на перший план в останніх подіях, погляньте, як швидко змінюється світ. Чого цей факт має навчити нас про те, що наша віра не повинна ґрунтуватися на поточних подіях, які можуть змінитися в одну мить, а лише на Слові Божому?`

`Поміркуйте над пророцтвами другого й сьомого розділів книги Даниїла. Усі імперії з’являлися та зникали саме так, як повідомило Слово Бога. Озираючись сьогодні на історію, ми розуміємо, що все сталося так, як і було провіщено. Тепер ми знаємо: попереду нас чекає лише одне царство. Що це за царство? Чому ми можемо бути впевнені, що воно справді настане, як і було передвіщено?`