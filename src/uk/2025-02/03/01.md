---
title:  Образи зі шлюбу
date:   12/04/2025
---

### Біблійні тексти для дослідження

Бут. 2:23–25; 24:1–4; Ефес. 5:29–32; Єзек. 16:4–14; Об’явл. 18:1–4; 19:1–9.

> <p>Пам’ятний вірш</p>
> «І каже він мені: Напиши: блаженні покликані на весільну вечерю Агнця. І сказав мені: Це правдиві Божі слова» (Об’явл. 19:9).

Біблія рясніє історіями кохання, які яскраво розкривають аспекти спасіння та любов Бога до Свого народу. Шлюб, як найінтимніші стосунки, слугує школою. І якщо він такий, яким його задумав Бог, то в цій школі ми зможемо відкрити для себе глибокі уроки про Його любов до нас, про наші взаємини з Ним та про Його діяння й зусилля заради нашого викуплення.

Сучасні уявлення про любов і шлюб спотворили нашу здатність оцінити те, чого Бог намагається навчити нас через подружній завіт. Хоч людська гріховність значною мірою зіпсувала шлюб (як майже все інше), він продовжує залишатися потужним засобом розкриття істини, зокрема й пророчої істини.

Шлюб існує не просто для того, щоб зробити нас щасливими. Він має бути школою, у якій ми навчаємося важливих уроків про себе і наші стосунки з Богом.

Цього тижня ми дослідимо, що Слово Боже відкриває про шлюб – і хороше, і погане. Відтак, ми зможемо взяти для себе уроки із цих прикладів, щоб краще зрозуміти, як Бог ставиться до Свого народу, навіть коли народ розчаровує Його. Крім того, ми дізнаємося деякі істини про Його любов, які допоможуть нам краще зрозуміти події останніх днів.