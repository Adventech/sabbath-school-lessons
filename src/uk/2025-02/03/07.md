---
title:  Для Подальшого Дослідження
date:   18/04/2025
---

Прочитайте Івана 2:1–11; Матв. 22:1–14; 2 Кор. 11:1–5; Матв. 25:1–13.

Усвідомивши, який обсяг біблійної інформації доступний для нас, що сприяє поглибленню нашого розуміння пророцтв, може виникнути спокуса впасти в крайнощі. Протягом століть деякі християни так зосереджувалися на символіці й образах у біблійних історіях, що фактично почали трактувати історичну розповідь як міф. Хоч у текстах Святого Письма можна знайти різні аспекти значення окремих термінів, нам завжди слід пам’ятати: Бог часто використовує реальні події із життя реальних людей у такий спосіб, щоб відкрити нам дещо про Його майбутні взаємодії з Церквою.

Наприклад, весільний бенкет у Кані може прояснити метафору шлюбу, яка використовується в пророцтві, хоч весілля було буквальною подією. «Своїм словом Христос забезпечив весільний бенкет достатньою кількістю вина. Так само щедро Він дарує Свою благодать, щоб стерти беззаконня людей, оновити й підтримати їхні душі» (Е. Уайт. Бажання віків. С. 149).

«”Бо не чинить нічого Господь Бог, не виявивши таємниці Своєї Своїм рабам пророкам” (Амоса 3:7). “Закрите те, що є Господа, Бога нашого, а відкрите – наше та наших синів аж навіки” (Втор. 29:28). Бог дав нам ці одкровення, і Його благословення супроводжуватимуть тих, хто з благоговінням й молитвою досліджує пророчі Писання» (там само. С. 234).

**Запитання для обговорення:**

`Прочитайте уривок Івана 2:1–11. У Євангелії від Івана є багато подробиць, які передвіщають майбутню діяльність Христа. Коментатори помітили, як Іван цілеспрямовано направляє своїх читачів до Голгофського хреста. Як ви вважаєте, де в цій історії показано різні аспекти характеру Христа та Його майбутнього Царства? Чого вона навчає нас про План спасіння та про остаточний шлюб, який був обіцяний Божому Синові?`

`Дослідники Біблії добре знають та вельми шанують притчу про десятьох дів. Яку важливу інформацію викладає ця історія про події останніх днів? Чи суттєво те, що наречений затримується? Які уроки містить ця притча щодо наших особистих стосунків із Христом та Його ставлення до Церкви загалом?`

`Подумайте про фальшиві звичаї, які увійшли в християнство й суперечать біблійній вірі. Крім очевидного звичая, як от неділя замість біблійної суботи, які ще панують хибні вірування? Як вони з’явилися? Що можна зробити, аби не тільки захистити себе від них, а й допомогти іншим побачити їхню справжню суть? У який спосіб Триангельська вістка виконує таку саму роль, тобто допомагає людям виявити хибні переконання, які увійшли в їхню віру?`