---
title:  Розпусницю Засуджено
date:   17/04/2025
---

`Прочитайте Об’явл. 19:1–9. У цих текстах одночасно зоб ражені дві події: засудження розпусниці та шлюб Христа з Його нареченою. Як таке можливо, що обидві такі кон трастні події демонструють Божий праведний велелюбний характер?`

Невірність у сім’ї має гірку ціну, адже наслідки впливають на життя дітей та багатьох інших людей. Навіть найтерпеливіші серед скривджених можуть урешті-решт дійти висновку, що настала точка неповернення, після якої шлюб уже неможливо врятувати. Коли наш світ досягне тієї точки, коли серця зачерствіють настільки, що вже будуть нездатні каятися, тоді даремно буде очікувати покращення ситуації, дозволяючи тривати нестримним стражданням усього живого через гріховність людства. І хоч серце крається від болю за загиблими, однак постраждалі від поширення гріха в цьому світі зможуть радіти, що все це нарешті скінчилося. Радіти, що світ відновлюється до такого стану, яким Бог задумав його спочатку. Тоді, перебуваючи у вічності, ми не відвернемося від Бога, бо на власному сумному досвіді пересвідчилися, що Він мав рацію, коли попереджав про спустошення, яке стане наслідком відокремлення від Нього.

`Прочитайте Об’явл. 21:1–4. Де в цьому уривку ми бачимо образ шлюбу і що він означає? Чому він обнадійливий і багатообіцяльний? Що в цих віршах гарантує здійснення наших надій?`

«Шлюб, союз на все життя, — це символ єдності між Христом і Його Церквою. Дух, який Христос виявляє щодо Церкви, — це дух, який чоловік і дружина повинні виявляти одне до одного» (Еллен Уайт. Свідчення для Церкви. Т. 7. С. 46).

Христос зазнав неймовірного болю, коли людський рід відкинув Його, виявляючи до ідолів ту прихильність, яка належить Йому. І все ж навіть після цього Спаситель віддав Себе за нас, заплативши власним життям за наші невірність і духовні перелюби, щоб ми отримали обітницю вічного життя, якщо покаємося й відвернемося від гріха.

`Прочитайте 1 Петра 1:18, 19. Що в цих віршах дає нам запевнення в розв’язці, описаній в Об’явл. 21:1–4?`