---
title:  Додаткові матеріали до уроку
date:   18/04/2025
---

### План-конспект 1 громади м.Києва

**Пам'ятний вірш**: «І каже він мені: Напиши: блаженні покликані на весільну вечерю Агнця. І сказав мені: Це правдиві Божі слова» (Об’явл. 19:9).

**Криголам**:

1. Чи пригадуєте ви момент, коли вперше побачили подружню пару, стосунки якої вас по-справжньому вразили? Що саме вас зачепило в їхній взаємодії?
2. Чи можна взяти образ сучасного шлюбу, щоб проілюструвати відносини між Церквою та Богом?
3. Який найдовший шлюб був у історії?
   - Какрам та Катарі Чанд (індійці з Великобританії) – 90 років. (Книга рекордів Гіннеса)
   - Вони вважають, що сміх та піклування друзів про друга є ключем до успішного шлюбу. Карам так і сказав на цю тему: "Мій фокус полягає в тому, що я постійно веселю Катарі. Я люблю розповідати їй анекдоти і викликати на її обличчі посмішку. Бути смішним - мій спосіб бути романтичним".
   - Біблія: Адама та Єва ~ 930 років (Бут. 5:5)

_Неділя+Понеділок_ **Одне тіло**

Шлюб Адама і Єви та шлюб Бога з Його народом

1. Яким був початковий задум Бога щодо сім'ї? Бут. 2:23-25; Мт. 19:3-6
   - а) Бог створив чоловіка і жінку, як "одну плоть", щоб вони в єдиному і нерозривному союзі зростали в любові
   - б) це союз на все життя, встановлений Богом, який людина не повинна руйнувати.
2. Як метафора шлюбу ілюструє взаємини Бога зі своєю Церквою?
   - а) Шлюб Бога з церквою порівнюється зі шлюбом між чоловіком і жінкою (Буття 2:23-25, Ефес. 5:29-32);
   - б) як люблячий чоловік дбає про свою дружину, так і Христос дбає про Свою Церкву (Еф. 5:28-29);
   - в) Церква і Христос разом становлять одне тіло (в. 31-32);
   - г) слова, сказані першому подружжю в Едемі, прямо відповідають тому, що Христос каже про Свій союз із Церквою (в. 31-32 - одна плоть);
   - д) як шлюб, створений Творцем, було укладено назавжди (нехай не розлучить чоловік), так і союз Христа із Церквою засновано на вічній любові.
3. Як пророк Єзекіїль ілюструє незмінну любов Бога до Своєї Церкви? (Єзек.16:4-22, 60, 62)
   - а) Господь порівнює Свій народ ( Свою  Церкву) із залишеною маленькою дівчинкою, яку кинули помирати в полі. Господь забирає її до Себе, омиває її, приводить до ладу, одягає в ошатні вбрання й прикраси, робить її прекрасною й укладає з нею шлюбний союз.
   - б) так Господь знайшов народ ізраїльський, визволив його з рабства, піклувався про нього. Завдяки Його заслугам і турботі краса Ізраїлю стала помітна всім, і ця краса повністю була даром Бога.
   - в) але незабаром, привласнивши цю красу своїм заслугам, забувши, що це все вони отримали від Бога, народ ізраїльський відвернувся від Бога і став блудити з ідолами язичників, забувши все те, що зробив для них Господь.
   - г) але любов Господа вічна і незмінна, і Він багато разів відновлював з ними Свій вічний Заповіт любові, проводячи їх через випробування, щоб вони згадували, що вони повністю залежні від Бога. Він кликав їх і чекав їхнього повернення.
4. Якщо Господь завжди робить усе зі Свого боку, щоб ми залишалися в союзі з Ним, то чому наш союз із Господом не завжди буває ідеальним?
   - Як з ідеальним Богом можуть бути неідеальні стосунки?
   - а) тому що наш союз із Христом - це союз ідеального Спасителя з далеко недосконалими і неідеальними людьми;
   - б) Христос зробив усе, щоб ми були досконалими, Він знайшов нас, привернув до Себе, змив із нас усю гріховну ганьбу, одягнув нас у чудові шати Своєї праведності, прикрасив нас перлинами правди і уклав із нами союз (Іс. 61:10);
   - в) а ми часто забуваємо про всі Його заслуги і починаємо все це приписувати собі, намагаємося досягати щось своїми зусиллями, починаємо самі оцінювати свої вчинки, починаємо загравати зі світом. Тим самим, ми порушуємо свій заповіт із Богом і обираємо для себе своїх улюблених ідолів, улюблені гріхи, і тим самим зраджуємо Спасителя, який любить нас, і віддаляємося від Нього, але і тоді Він продовжує нас любити, чекає нашого каяття, і після цього знову приймає нас ( Єрем 3: 13-14).
5. Якщо Господь прагне відносин, то чому людину влаштовує форма, а не відносини?
   - а) Форма простіша і контрольована. Вона не вимагає глибокої самопожертви чи внутрішньої зміни.
   - б) Відносини потребують близькості. А це означає — довіряти, слухати, відповідати. Це ризиковано і незручно для людської природи.
   - в) Форма дає ілюзію праведності. Людина може виконувати обряди, не змінюючи серце, але почуватися "в порядку".
   - г) Відносини відкривають правду. А ми не завжди готові дивитися на себе в Божому світлі.
   - д) Люди звикають до форми як до частини культури чи спадку — це стає зручним і звичним.
   - е) Близькі стосунки з Богом передбачають Його лідерство, а ми часто боїмося втратити контроль.
6. Чому небезпечно забувати все, що зробив для нас Господь? Втор.8:2-6;11.
7. Єр. 14:7,9: "Хоч наші провини свідчать проти нас, зроби, ГОСПОДИ, з нами заради Твого Імені, адже намножились наші гріхи, які ми учинили перед Тобою. … Адже Ти, ГОСПОДИ, є серед нас, і Твоїм Ім’ям ми названі, — тож не залишай нас!"

_Вівторок + Середа_ **Коли в тілі немає єдності**

1. Бут 24 1-4 Що ми дізнаємося з цього уривку?
   - а) Авраам задумався про одруження Ісаака;
   - б) не хотів, щоб Ісаак одружився з хананеянками;
   - в) посилає свого слугу на батьківщину , щоб звідти взяти дружину синові.
2. Чому для Авраама було так важливо, щоб його син не одружився з "доньками хананеянками"?
   - а) вибір був духовним, а не етнічним, Ісаак - духовний спадкоємець;
   - б) розумів, що Ісаак міг потрапити під вплив Хананейських традицій.
3. Які духовні уроки можна винести з історії Ісаака та Ревеки?
   - а) важливість духовної єдності в шлюбі (2Кор. 6:14);
   - б) необхідність уникати змішання з гріховними впливами (Бут. 24:3);
   - в) Божий вибір і провидіння в особистих рішеннях (Бут. 24:12–14);
   - г) показано символічне зображення Христа і Його Церкви (Еф. 5:25–27).
4. Чому важливо, щоб пара була одного світобачення?
   - а) єдність віри дає злагоду в цінностях, цілях і вихованні дітей;
   - б) зменшує конфлікти й допомагає духовно зростати разом;
   - в) духовна гармонія — основа міцного і благословенного шлюбу.
5. Чому тоді Бог доручив Осії одружитися з жінкою-розпусницею?
   - а) щоб показати ставлення Бога до гріховного Ізраїлю (Ос. 1:2);
   - б) щоб продемонструвати вірність Бога,навіть, зрадливому народові (Ос.3:1);
   - в) щоб наочно пояснити біль від духовної зради (Єзек.16:32);
   - г) щоб через особистий приклад навчити народ (Ос. 12:11);
   - д) Осія є прямою алюзією на Ісуса, який намагається спасти.
6. У чому полягає найбільше послання історії Осії до сучасної церкви?
   - а) Бог не здається у боротьбі за Своїх людей (Ос. 11:8);
   - б) навіть духовна зрада не знищує Божу любов (Рим. 5:8);
   - в) Люди часто відходять від Бога, але можуть повернутись (Ос. 14:1)
   - г) Покаяння завжди приймається Богом (1 Ів. 1:9)
7. Якщо Бог знав, що Його народ буде Йому зраджувати, то чому Він усе ж вибрав Ізраїль?
   - а) тому, що Його любов безумовна (Повт.Зак. 7:7–8);
   - б) щоб через Ізраїль показати всьому світу Свою вірність (Іс. 49:3);
   - в) щоб продемонструвати приклад стосунків "Бог — народ" (Єрем. 3:14);
   - г) щоб дати людям шанс змінитися через близькість із Ним (Єзек. 18:23)
8. Як духовна зрада Ізраїлю проявляється в Церкві сьогодні  і як реагує Бог?
   - а) формальність у вірі замість живих стосунків із Богом (Ісаї 29:13);
   - б) відступництво від Божого закону (Єрем.11:10);
   - в) пристосовання до світських стандартів (Рим. 12:2);
   - г) змішування з язичницькими звичаями (Псал. 105:35–36);
   - д) пошуки підтримки в державній владі (Ісаї 30:2);
   - е) співпраця з політичними силами в шкоду духовності (Об’явл. 17:2).
9. Єр. 31:3: "Здалеку з’явився мені ГОСПОДЬ і сказав: Я полюбив тебе вічною любов’ю, тому Я і виявляю тобі милосердя."

_Четвер_ **Наслідки**

1. Про що оповідають дані тексти? (Об’яв. 19:1–9)
   - а) суд над «блудницею» – Церква, що відступила (Об’яв.19:2);
   - б) шлюб Агнця зі Своєю нареченою - Церква Божа (Об’яв.19:7,8).
2. За які гріхи покарана роспусниця?
   - а) землю зіпсувала своєю розпустою.
3. Як представлена  "жінка Агнця"?
   - а) праведність святих.
4. Якщо у Господа є тільки один Божий народ, то чому він в Писанні представлений двома жінками?
   - а) в книзі Об'явлення є образи. Їх не потрібно розуміти буквально.
   - б) Наречена – це метафора, яка вказує на людство, а воно поділиться надвоє: одно піде в блуд за сатаною і загине, а інше – повернеться до Бога і буде щасливим з Ним.
5. Як частина Церкви стала блудницею, а частина залишилася вірною? Які цьому критерії?
   - а) це питання вибору. Як у ВЗ, так і в НЗ народ Божий обирає з ким він хоче бути – зі Своїм Нареченим (Богом) чи з іншими (ідоли)
   - б) навіть коли Божа дружина ставала блудницею (як в історії з Осією або в притчі Єзекіїля), то завжди був залишок, який продовжував бути вірним і любив Господа – він і складав ту чисту наречену, з якою поєднувався Бог. (Іс. 10:20,21; Іс. 62:4,5)
6. Чому суд над блудницею та весілля з жінкою проявляє справедливість та праведність Творця?
   - а) в цьому акті Господь відплачує одним за невірство;
   - Б) а інших благословляє та возвеличує.
7. Поділіться  досвідом того, як ви готуєтесь  до шлюбного бенкету?
8. Об’яв. 21:3 «І почув я гучний голос із престолу, який кликав: Оце оселя Бога з людьми, і Він житиме з ними! Вони будуть народом Його, і Сам Бог буде з ними.»

**ВИСНОВКИ**: Шлюб відкриває невідомі сторони відносин між людиною і Богом. Допомагає зрозуміти глибоку таємницю, що людина – надзвичайно дорога для Бога і Він поверне її.