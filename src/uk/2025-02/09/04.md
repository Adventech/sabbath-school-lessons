---
title:  Під Його Ногами
date:   27/05/2025
---

`Прочитайте тексти Псал. 47:1–4. Що цей уривок повідомляє про наше місце в Царстві Христа?`

У довгостроковій перспективі майбутнє буде чудовим, а до того часу людство поступилося пануванням над планетою Люциферу. Тому, коли сатана прийшов на небесну раду, як описано в книзі Йова, він уже хвалився, що Земля належить йому. «Господь запитав сатану: Звідки ти прийшов? Відповідаючи, сатана сказав Господу: Я подорожував по землі й обійшов її» (Йова 1:7).

Сатана заявив про своє право власності. У давнину згадка про ноги, що обходять територію, використовувалася для позначення права власності. «Тож устань, пройдися по землі в довжину і в ширину, бо Я даю її тобі» (Бут. 13:17).

`Порівняйте тексти 1 Сол. 4:13–17 і Зах. 14:4. Зверніть увагу на ноги Христа. Яку різницю ви помічаєте між цими уривками? Чого вони навчають нас про ці два різні, хоча й пов’язані між собою, аспекти остаточного владарювання Христа над світом?`

Змальовуючи дії Христа наприкінці тисячоліття, Еллен Уайт писала: «Христос сходить на гору Оливну, звідки Він вознісся після Свого воскресіння і де ангели нагадали обітницю про Його повернення. Пророк говорить: “І прийде Господь, Бог мій, і з Ним усі святі”. “І того дня стануть ноги Його на Оливній горі, що перед Єрусалимом зі сходу, а Оливна гора на свої половини роздвоїться… на дуже велику долину”. “І стане Господь за Царя над землею всією, — Господь буде один того дня, і одне Ймення Його” (Зах. 14:4, 5, 9). Коли Новий Єрусалим у сліпучому сяйві сходить з Небес, він опускається на місце, очищене й приготовлене для нього; Христос разом зі Своїм народом і ангелами входить до святого міста» (Е. Уайт. Велика боротьба. С. 662, 663).

`Подумайте про надію, яку ми отримали в Ісусі. Уявіть, яким важким було б життя, якби все назавжди закінчилося смертю. Усе це було б даремним, чи не так?`