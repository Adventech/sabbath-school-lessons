---
title:  Для Подальшого Дослідження
date:   30/05/2025
---

Прочитайте такі біблійні уривки: Псал. 133; Дії 1:4–9; Об’явл. 5:4–7.

«У часи патріархів сила Святого Духа часто виявлялася в помітний спосіб, але ніколи вона не була виявлена в усій своїй повноті. Тепер же слухняні слову Спасителя учні звершували молитви про цей дар, а Христос на Небі додавав до неї Своє заступництво перед Отцем. Він просив обіцяного дару Духа, щоб злити Його на Свій народ» (Е. Уайт. Дії апостолів. С. 37).

Учням було доручено свідчити про Христа «аж до краю землі» (Дії 1:8), тобто звіщати про Його повернення (див. Матв. 24:14). Нам необхідно продовжувати розпочату ними справу.

Звелівши нам проповідувати Євангеліє світові, Спаситель не доручив нам самим з’ясовувати, як це має відбуватися. Керівництво справою здійснюється з Небесного святилища. Наша праця тісно пов’язана із Христом, саме Він скеровує нас і дає нам силу. Це насамперед Його справа, а не наша. Нас лише просять підкоритися Його керівництву. Зверніть увагу, як це спрацювало у випадку з Ізраїлем. Бог попросив їх виконувати Його вказівки, а потім зробив для них те, що здавалося неможливим.

Так і нині: Дух уже діє в серцях наших ближніх. Наше завдання полягає лише в тому, аби бути поруч, коли настане мить прийняття рішення, щоб ми могли запросити їх приєднатися до Божого народу й перебувати з Агнцем на Сіоні.

**Питання для обговорення:**

`Хоч Триангельська вістка лунає по всьому світу, ще чимало територій і людей не охоплені нею. Обговоріть у класі, як кожен з нас може краще виконати доручення Христа. Як ми можемо навчитися не впадати у відчай через те, що досі багато людей ще не чули істин для останніх днів?`

`У 5-му розділі Об’явлення розповідається про те, що запечатану книгу дають Агнцеві, бо Він достойний розгорнути її. У розділі 6 описано зняття печатей книги, і ми бачимо чітко передвіщену історію новозавітної Церкви аж до кінця часів. Які уроки можна взяти із цього опису про те, як Бог має намір завершити справу спасіння людей?`

`Які нинішні події у світі легко можуть призвести до того, про що повідомляють розділи 13, 14 книги Об’явлення? Які перешкоди ще залишаються?`