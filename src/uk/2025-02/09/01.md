---
title:  "У Псалмах: Частина 2"
date:   24/05/2025
---

### Біблійні тексти для дослідження

Псал. 46; 47:1–4, 75; Єрем. 4:23–26; 1 Сол. 4:13–17; Об’явл. 14:6–12.

> <p>Пам’ятний вірш</p>
> «Нехай прославляють Тебе народи, Боже; нехай величають Тебе всі племена! Нехай радіють і веселяться народи, тому що Ти судиш людей справедливо і владарюєш на землі племенами!» (Псал. 67:4, 5).

Роздумуючи про останні події, ми зазвичай зосереджуємося на звірах і силах, описаних у книзі Об’явленні. Звісно, вони відіграють велику й важливу роль. Інакше Бог не помістив би їх у Біблію, щоб ми могли зрозуміти їхнє значення (див. Об’явл. 1:3).

Однак пророцтво також торкається ключових питань, пов’язаних із гріхом і стражданнями, судом, боротьбою між добром і злом, природою справедливості й несправедливості, переслідуванням тощо.

Ці питання дуже докладно розглядаються і в Псалмах. Вони відкривають майже всі можливі людські емоції: від похмурої зневіри до нестримної радості. Ми бачимо, як Ізраїль готується до битви проти сил темряви. Ми читаємо про людей, котрих турбує питання, чому Бог не вирішує проблему зла безпосередньо й одразу. Безперечно, безліч людей замислювалося над цим питанням. Псалми спрямовують їхні погляди до святилища за відповідями, а також неодноразово звертаються до статусу Бога як Творця. Хіба не ті самі проблеми й питання тривожать сьогодні і нас? Авжеж! Ось чому ми продовжимо досліджувати Псалми, аби більше дізнатися про ці важливі істини.