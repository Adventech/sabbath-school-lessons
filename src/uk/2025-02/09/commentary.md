---
title:  Додаткові матеріали до уроку
date:   30/05/2025
---

### План-конспект 1 громади м.Києва

**Пам'ятний вірш:** «Нехай прославляють Тебе народи, Боже; нехай величають Тебе всі племена! Нехай радіють і веселяться народи, тому що Ти судиш людей справедливо і владарюєш на землі племенами!» (Псал. 67:4, 5).

**Криголам:** Якому транспорту ви віддасте перевагу в подорожі: автомобілю чи поїзду? Чому?(комфорт чи можливість нових знайомств?)

_Неділя + Понеділок_ **Надія серед сум'яття**

1. Які потрясіння та небезпеки описує автор Пс. 46?
	- а) стихійні лиха – землетруси, зсув гір та кипіння води (в. 3-4 - паралель з Об. 16:18),
	- б) війни – шум народів та хитання царств, війни (в. 8-12 - паралель з Об. 20:7-9);
2. Єрем. 4-23-26 Що цей уривок повідомляє про долю нашого світу?
	- а) в. 23 – Земля спустошена, на небі немає світла.
	- б) в. 24 – Гори трясуться, горби хитаються.
	- в) в. 25 – немає людей, тварин, птахів
	- г) пустеля, та руїни в містах.
3. Як на все це реагує Божий народ? Яку вістку надії передає нам автор Пс. 46?
	- а) в. 1: «Бог наш захист і сила, допомога в бідах…»
	- б) в. 8: « З нами Господь сил, Бог Якова, наш Заступник…»
	- в) в. 10: « Він покладе край війнам до кінців землі….»
	- г) Божий народ не лякається (в. 3), він довіряє та надіється на Господа.
4. Якщо Господь попереджає про важкі випробування останнього часу, то чому Він допомагає у стражданнях, а не скасовує їх?
	- а) Дає можливість народу Божому відчути Свою присутність, що Він усе контролює;
	- б) дає можливість Церкві спасати приречених до смерті «як головню з вогню» – близькість випробувань та небезпека спонукає людей каятись та визначатись, на чиєму вони боці, у великій боротьбі;
	- б) страждання та випробування зміцнюють нашу віру та вдосконалюють характер
	- в) проходячи через них, зберігаючи вірність Богу, ми прославляємо Його Ім'я
5. Чому Божий народ не боїться того, що відбувається зараз і відбуватиметься в останні дні?
	- а) досвіди минулого зміцнюють впевненість Божого народу в тому, що Йому можна довіряти, що Він не підведе та врятує, як рятував вже не раз - викуплені впевнені не в собі, а в Бозі;
	- б) все це не існуватиме вічно – Бог пообіцяв, що одного дня все це закінчиться і Він буде «прославлений на землі» (11 вірш) і ті, хто з Ним довіряють Його слову;
	- в) якщо дивитися навкруги, то буде страшно, але Божий народ не зводить очей від свого Бога – Охорони, Сили та Допомоги.
6. Що дає нам силу не боятися подій останнього часу?
	- а) Бог гарантує, що ті, хто надіється на Нього будуть переможцями у тих обставинах.
	- б) Бог скоро прийде, пам’ятаймо про це, та сповіщаймо про це іншим.
7. Авакума 3:17-19 - “Коли б фіґове дерево не зацвіло, і не було б урожаю в виноградниках, обманило зайняття оливкою, а поле їжі не вродило б, позникала отара з кошари і не стало б в оборах худоби, то я Господом тішитись буду й тоді, радітиму Богом спасіння свого! Бог Господь моя сила, і чинить Він ноги мої, як у лані, і водить мене по висотах!”

_Вівторок_ **Під Його ногами**

1. Чому сатана вважав, що має право на володіння Землею? Йова 1:7; Бут. 13:17
	- а) через гріх Адама і Єви він отримав тимчасову владу над світом;
	- б) у древньому світі “ходити по землі” означало претензію на власність;
	- в) він з’явився на Небесну раду як “представник” Землі.
2. Якщо сатана заявив про свою "власність" на Землю, то чому Бог усе ще вважається Владикою світу? (Йова 1:7; Буття 13:17; Пс. 24:1)
	- а) «Господня земля і все, що наповнює її» (Пс. 24:1) – Бог є законним Власником світу;
	- б) сатана узурпував владу через гріх, але не має остаточного права;
	- в) Христос відновлює Боже володарювання через спокуту й воскресіння;
	- г) вірність Бога у Своєму плані спасіння гарантує повернення справжнього Царства, бо Христос уже переміг на хресті, і остаточне царство ще прийде.
3. Якщо Ісус "зустрічає" святих у повітрі (1 Сол. 4:16–17), то чому Захарія описує, що Його ноги стануть на Оливній горі (Зах. 14:4, 5, 9)? Чому це важливо для розуміння Його царювання?
	- а) у 1 Сол. 4 описано перше воскресіння, коли праведні зустрічаються з Ісусом «на хмарах»;
	- б) у Зах. 14:4 Христос фізично сходить на Оливну гору після тисячолітнього періоду;
	- в) це дві різні фази Його повернення: перша — для святих, друга — для суду;
	- г) це показує повноту Божого плану: від спасіння — до остаточного очищення і вічного царства.
4. Як ця надія на повернення Христа та Його вічне Царство впливає на моє життя сьогодні (на мої щоденні рішення і вибір)?
	- а) допомагає думати про вічне, а не лише про земне;
	- б) заохочує зберігати вірність, навіть коли важко;
	- в) формує бажання служити іншим і жити в любові;
	- г) спонукає уникати марних речей і шукати Божої волі.
5. Пс.22:29 «Бо царство — Господнє, і Він панує над народами»; Матф.6:9-10 «Нехай святиться ім’я Твоє. Нехай прийде Царство Твоє».

_Середа + Четвер_ **Щоб пізнали Твоє спасіння**

1. Псалом 75. Якого Бога ми бачимо в цьому псалмі?
	- а) Бог - Суддя, Який встановить справедливість у світі і врешті відновить порядок (Пс. 75:8, 11);
2. Які образи Божого суду тут відкриває псалмоспівець Асаф?
	- а) образ коливання землі, яка розсипається і втрачає всі свої опори (Пс. 75:4);
	- б) образ - чаша з міцним вином, яку Бог виливає на нечестивих. Нечестиві повністю випивають це вино (Пс. 75:9). Так само в книзі Об'явлення часто згадується чаша Божого гніву (Об'яв. 14:10; 16:19; 18:6);
	- в) образ - рогів (Пс. 75:11). Роги образно представляють владу і гідність (Числ. 23:22; Дан. 7:8).
3. У чому цей псалом подібний до трьохангельської звістки? (Об. 14:7-10)
	- а) Божий суд, який відновлює справедливість у суспільстві, спотвореному гріхом;
	- б) Бог «ламає» нечестивця, який «піднімає» свій ріг (Пс. 75:6, 11) і підносить праведника, чий ріг був повалений (Пс. 75:11). Таким чином, Божественний Суддя відновлює порядок, порушений гріхом;
	- в) надія, яку обіцяє Бог: що ті, хто поклоняється звірові, який представляє фальшиву церкву, «будуть... питимуть вино гніву Божого» (Об'явл. 14:10). А ті, хто поклоняється Господу творіння, описуються як «святі... що дотримуються заповідей Божих і віри в Ісуса», вони “заспокояться від трудів своїх” (Об'явл. 14:12, 13);
	- г) ці образи немов описують наш сьогоднішній світ, сповнений хаосу і невизначеності, світ, що втратив свою стійкість і моральні цінності. Однак Бог як Суддя нагадує Своєму народу, що Він відновить цю несправедливість, повернувши «стовпи» на свої місця (Пс. 74:4).
4. Яку реакцію людей на Божі суди показує Пс. 67?
	- а) всі народи прославляють Бога за Його праведні суди.
5. Якщо Бог судить народи, то чому Його прославляють “всі народи” – не тільки праведні, але і нечестиві? (див. Об.15:4)
	- а) бо Господь праведний у СВоїх судах та справедливий
	- б) Бог ніколи не звершує суд не попередивши про це завчасно людей (згадаємо 120-річну проповідь Ноя, проповідь Йони за 40 днів до зруйнування Ніневії, вістки пророків Ісаї, Єремії та Єзекіїля про зруйнування Єрусалиму і т.д.)
	- в) церез подвбні попередження Бог прагне не знищити, а навернути людей;
	- г) під час другого приходу та останнього суду всі народи визнають справедливість Божих судів
6. Пс. 67:8. Про якого Бога говорить цей псалом?
	- а) Бог, сповнений милостивих благословень, Який перебуває серед Свого народу;
	- б) Бог – Наше Благословення. Це псалом-молитва (дієслово “юссіве”, в непрямій формі спонукання – наказ, прохання), у якому виражається бажання того, хто молиться: «щоб пізнали на землі шлях Твій» (Пс. 67:3; порівн. із Пс. 67:4, 6, 7, 8) У цій молитві про благословення ми знаходимо відгомін благословення Ааронового: «Благослови нас, висвітли нас обличчям Твоїм» (Пс. 67:2 = Числ. 6:23-26).
7. Якщо в псалмі 67 немає згадки пророчих символів, то чому ми його розглядаємо в контексті вивчення пророцтв?
	- а) це псалом без імені, псалом виконання священицького благословення, тобто це промова священика, який веде богослужіння;
	- б) незвичайність цієї молитви полягає в її вселенському охопленні. Псалом починається із заклику до благословення: «нас» (Пс. 67:2), потім, після побажання, щоби Божий шлях «пізнали... на землі, у всіх народах» (Пс. 67:3), молитва поширюється на всі навернені народи;
	- в) це псалом есхатологічного спрямування: коли всі народи (не тільки Ізраїль) отримають Боже благословення. Ця молитва буде виконана тільки в «Новому Єрусалимі», де не буде «потреби ні в сонці, ні в місяці для освітлення свого» (Одкр. 21:23).
8. Об. 15:4: "Хто не буде боятися, Господи, і не прославить Імені Твого? Адже Ти єдиний Святий, і всі народи прийдуть та поклоняться перед Тобою, бо об’явилися Твої суди!"

**Висновок:** Ким є наш Бог згідно з сьогоднішніми псалмами?\
Бог — Помічник, притулок і сила (Пс. 46:2); Цар (Пс. 47:9); Суддя (Пс. 75:8); Бог, Який благословляє (Пс. 67:7).\
Сучасні проблеми нагадують нам про необхідність шукати притулок у Бозі. У часи лиха ми можемо стикатися з різними загрозами, що підривають нашу віру: хвороба, страх, нестача грошей чи безпеки, самотність... Усі ці стани відкривають нам можливість звернутися до Божого захисту.\
Тільки Бог може дати сили витримати ці труднощі, захистити нас і щедро благословити як Цар.\
Бог очікує від нас, що ми поширюватимемо Його світло на все людство. Таке завдання було поставлене перед Ізраїлем — храм мав стати домом молитви для всіх народів:\
Іс. 56:7: "Я приведу на Мою святу гору і порадую їх у Моєму Домі молитви. Їхні всепалення та їхні жертви будуть приємними на Моєму жертовнику, — адже Мій Дім буде названий Домом молитви для всіх народів."\
Церква Залишку не задовольняється лише тим, що стоїть на горі Сіоні з Христом, насолоджуючись Його присутністю. Справжні Божі діти вже сьогодні активно поширюють звістку Христа по всій землі, закликаючи світ приєднатися до них і піднятися на святу гору Господню.