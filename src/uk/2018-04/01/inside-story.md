---
title:  Місіонерська історія
date:   05/10/2018
---

#### П’ятиденне навчання
_Ендрю Макчесні, Адвентистська місія_

У студентів-адвентистів, що бажають стати медичними працівниками, надалі не виникатиме труднощів через відмову навчатися по суботах, адже в Республіці Бангладеш відкрився перший адвентистський медичний коледж, де вони зможуть навчатися.

Триповерхова будівля, у якій розміщено коледж, побудована завдяки приношенням тринадцятої суботи. Споруда розташована на території кампуса Бангладеської адвентистської семінарії та коледжу в Калиакайрі, що неподалік столиці країни Дакки.

«Звідси сотні місіонерів вирушать територією всієї країни, що стане справжнім благословенням з Небес. Нехай Бог благословить цей навчальний заклад! – сказав голова Всесвітньої церкви Тед Вільсон на церемонії відкриття коледжу наприкінці 2016 року.

Навчальний заклад, розрахований на 100 студентів, відкрили 2017 року. На побудову нового коледжу вартістю 400 тисяч доларів – з десятьма класами, чотирма лабораторіями, конференц залом та іншими приміщеннями – було виділено 150 тисяч доларів, принесених у тринадцяту суботу третього кварталу 2015 року, а решта коштів – від спонсорів з Південної Кореї.

Со Самуель, президент Південного Азійсько-Тихоокеанського дивізіону, вважає відкриття коледжу значним досягненням, яке було б неможливим без пожертвувань тринадцятої суботи.

«Це ціла віха в історії, — переконаний Со. — Перший адвентистський медичний інститут у Республіці Бангладеш!»

Навчальний заклад також пропонує бангладеським студентам адвентистам можливість здобувати медичну освіту в рідній країні.

«Для адвентистської молоді Республіки Бангладеш відкриття такого коледжу важливе, адже це єдине місце, де вони можуть вивчати медицину, дотримуючись суботи», — розповідає Кевін Костелло, замісник виконавчого секретаря дивізіону.

Дякуємо вам за приношення, котрі допомогли здійснити цей проект і відкрити адвентистський медичний коледж у Республіці Бангладеш.