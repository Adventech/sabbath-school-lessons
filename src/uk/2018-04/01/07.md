---
title:  Для подальшого дослідження
date:   05/10/2018
---

Е. Уайт «Патріархи і пророки», розділи «Творіння», с. 44-51, «Покликання Авраама», с. 125-131.

Початкова Божа мета створення людства також відображена в запровадженні інституту сім’ї (див. Бут. 2:21-24) і суботи (Бут. 2:1-3). Субота була призначена для всього людства, на що ясно вказує Ісус Христос у Марка 2:27, 28. Універсальний характер суботи простежується вже в книзі Буття – Бог відділив сьомий день не тільки за 2 000 років до покликання Ізраїлю як Свого народу завіту, але й до гріхопадіння. Субота мала б величезну об’єднувальну силу, якби всі люди її дотримувалися! За Божим наміром, день спокою мав нагадувати нащадкам Адама та Єви про їхній нерозривний зв’язок з Господом і один з одним. «Субота й сім’я були засновані в Едемі, і, за Божим задумом, вони нерозривно пов’язані. У суботу, більше, ніж будь-коли, можна жити життям Едему. Господь очікує, що члени наших сімей навчаться спілкуватися в роботі й навчанні, у богослужінні й відпочинку, що батько буде священиком у домі й разом з матір’ю стануть вчителями та друзями своїх дітей» (Е. Уайт. Виховання дітей, с. 535).

**Питання для обговорення**

`Яким чином книга Буття, розповідаючи про створення жінки з ребра Адама, розкриває надзвичайно тісний зв’язок між чоловіком і дружиною? Чому Бог, описуючи близькі взаємини, які Він прагне мати зі Своїм народом, порівнює ці взаємини з подружнім союзом?`

`Хоч історія Вавилонської вежі розповідає про те, що етнічна та мовна різноманітність не була частиною початкового Божого плану щодо людства, як ми можемо подолати це розділення, характерне для сучасного покоління? Як досягти єдності й гармонії в Церкві, що складається з представників різних народів і мовних груп?`

`Що спільного між покликанням стародавнього Ізраїлю як особливого Божого народу й нашим покликанням як адвентистів сьомого дня? Які уроки можна почерпнути із цих паралелей, що допоможуть нам бути вірними Божественному покликанню в Христі?`

**Висновок**

За Божим задумом, людська сім’я мала жити в гармонії та єдності. Непослух наших прабатьків порушив Божий план. Проте Господь закликав Авраама заснувати народ, щоб через нього виконати обітницю про відновлення, яка здійснилася тільки в Христі.