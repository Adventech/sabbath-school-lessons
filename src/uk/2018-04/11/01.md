---
title:  Єдність у поклонінні
date:   08/12/2018
---

### Біблійні тексти для дослідження
Об’явл. 4:8, 11; Матв. 4:8, 9; Дан. 3:8-18; Об’явл. 14:6, 7, 9; Дії 4:23-31.

> <p>Пам’ятний вірш</p>
> «І я побачив іншого ангела, який летів серед неба. Він мав вічне Євангеліє, щоб звіщати її жителям землі, – усякому народові, поколінню, племені і народності, – проголошуючи гучним голосом: Побійтеся Бога й віддайте Йому славу, бо прийшла година Його суду! Поклоніться Тому, Хто створив небо, і землю, і море і джерела вод!» (Об’явл. 14:6, 7).

Після дня П’ятидесятниці ранні християни проводили більшу частину свого часу в поклонінні. «Перебували вони постійно в навчанні апостолів і в братерській спільності, в ламанні хліба та в молитвах» (Дії 2:42). Радість від пізнання Ісуса як Месії і виконання старозавітних пророцтв наповнила їхні серця вдячністю Богові. Який привілей знати цю чудову істину! Ранні християни відчували потребу проводити разом час у спілкуванні, навчанні та молитві, щоб дякувати Богові за Його об’явлення в житті, смерті й воскресінні Ісуса і за те, що Він звершив у їхньому житті.

Церква Ісуса Христа за визначенням є спільнотою тих, хто поклоняється Господу, покликаних Ним будувати «духовний дім, щоб бути святим священством, приносити духовні жертви, приємні Богові, через Ісуса Христа» (1 Петра 2:5). Вдячність Господу, виражена в спільному поклонінні, перетворює серце й розум людей за Божою подобою та готує їх до служіння.

Урок цього тижня порушує питання важливості поклоніння і його ролі в єднанні віруючих в Ісуса.