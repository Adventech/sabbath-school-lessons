---
title:  Вивчення біблії та спілкування
date:   12/12/2018
---

`Прочитайте Дії 2:42. Якими були елементи раннього християнського богослужіння?`

«Перебували вони постійно в навчанні апостолів і в братерській спільності» (Дії 2:42). Центральною частиною поклоніння ранньої Церкви було вивчення Божого Слова, переданого апостолами. Перші християни старанно вивчали Писання, щоб дізнатися про Ісуса-Месію. Вони перебували в постійному спілкуванні, ділячись даними Богом благословеннями й заохочуючи одне одного в духовному ходінні з Господом. У Слові Божому християни черпали священні істини, які стали основою їхньої проповіді світу.

*Що повідомляють наведені уривки про важливість спільного вивчення Божого Слова?*

`2 Цар. 22:8-13`

`Дії 17:10, 11`

`2 Тим. 3:14-17`

«Де б не проповідувалися євангельські істини, люди, котрі щиро бажають чинити правду, спонукувані старанно досліджувати Писання. Якби в кінці історії нашої Землі ті, котрим звіщаються випробувальні істини, наслідували приклад верійців і щоденно досліджували Писання, порівнюючи Боже Слово із проповідуваною їм вісткою, то там, де сьогодні є порівняно невеличка кількість людей, вірних Заповідям Божого Закону, їх було б значно більше» (Е. Уайт. Дії апостолів, с. 232).

Ми – єдиний народ завдяки істині, яку знаходимо в Божому Слові й проголошуємо світу. Так було в ранній Церкві, те ж саме відбувається в Церкві й сьогодні. Вивчення Слова Божого утворює стрижень як нашого поклоніння Богові, так і нашої єдності як народу, покликаного проголошувати Трьохангельську вістку світу. Коли ми збираємося разом як сім’я для братського спілкування й поклоніння, Писання передає нам слова від Бога і керує нашим життям, готуючи до місії та Другого приходу Ісуса.

`Наскільки твердо ви вкорінені в тому, у що вірите на підставі Біблії? Іншими словами, чи достатньо ви сильні у своїй вірі, щоб, подібно до трьох єврейських юнаків, мужньо стояти перед обличчям смерті?`