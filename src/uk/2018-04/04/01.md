---
title:  Ключ до єдності
date:   20/10/2018
---

### Біблійні тексти для дослідження
Ефес. 1:3-14; Гал. 4:7; Ефес. 2:11-22; 4:1-6, 11; Матв. 20:25-28; Ефес. 5:15-6:9.

> <p>Пам’ятний вірш</p>
> «Відкривши нам таємницю Своєї волі, за Своїм уподобанням, яке раніше наперед ухвалив у Ньому для впорядкування повноти часів, щоб об’єднати в Христі все те, що на небі та що на землі» (Ефес. 1:9, 10).

Е  фес був великим політичним і торговельним центром Малої Азії. Ефеська церква складалася з євреїв і язичників з різних верств суспільства. Така громада могла бути настільки ж схильною до конфліктів, як і навколишній світ, якби не Христос і не єдність, яку віруючі мали в Ньому як члени Його тіла. Саме тому центральною темою Послання до ефесян є турбота Павла про єдність послідовників Христа.

Концепція єдності, як говорить Павло, включає в себе два аспекти: єдність у Церкві, де євреї та язичники об’єднані в одному Тілі – Христі; і єдність у Всесвіті, у якому все небесне й земне об’єднується в Христі.

Джерелом такої єдності є Христос. У цьому посланні Павло неодноразово використовує вислови «у Христі», «з Христом», аби показати, що Бог здійснив для нас і для Всесвіту через життя, смерть і воскресіння Ісуса Христа. Кінцева мета Бога в Плані спасіння – возз’єднати все за допомогою Христа. Ця єдність повністю буде виявлена тільки наприкінці часів.