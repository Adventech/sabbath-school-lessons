---
title:  Для подальшого дослідження
date:   26/10/2018
---

Е. Уайт «Свідчення для Церкви», т. 9, розділ «Дух єдності», с. 179-188.

«Христос не поділяв людей за їхньою національною приналежності, за їхнім становищем у суспільстві чи віровченням. Книжники і фарисеї хотіли з посланих Небом дарів отримати зиск тільки для своєї нації і позбавити цієї переваги іншу частину Божої сім’ї. Однак Христос прийшов зруйнувати будь-яку стіну розділення. Він прагне показати, що Його дар милості й любові так само безмежний, як повітря, світло або дощові потоки, що освіжають землю.

Своїм життям Христос заснував таку релігію, у якій немає місця касті, у якій юдеї і язичники, вільні і раби пов’язані узами братерства і рівні перед Богом. У Своїх діях Христос не керувався політичними міркуваннями. Він не робив різниці між ближніми і далекими, друзями і ворогами. Його серце було звернуте до душ, спраглих води життя» (Е. Уайт. Свідчення для Церкви, т. 9, с. 190, 191).

**Питання для обговорення**

`Поміркуйте над таким твердженням: «У четвертому розділі Послання до ефесян Божий план викладено настільки ясно й просто, що всі Його діти можуть твердо покластися на істину. Тут ясно показані засоби, які Він передбачив для збереження єдності Своєї Церкви, необхідної для того, щоб її члени демонстрували світу здоровий релігійний досвід» (Е. Уайт. Біблійний коментар АСД, т. 6, с. 1117). Що в Ефес. 4 вказує на єдність Церкви? Що ми можемо зробити для зміцнення цієї єдності?`

`Питання єдності тісно пов’язане з необхідністю покори й підкорення. Хіба можлива була єдність у Церкві без цих якостей? Якщо ми горді, переконані в правильності наших поглядів і не хочемо слухати інших, у нас немає шансів на єдність. Як ми можемо навчитися покорі й підкоренню?`

`Як можна досягти внутрішньоцерковної єдності, якщо ми не завжди з усім згодні?`

**Висновок**

У Посланні до ефесян Павло пише про те, що означає для християн перебувати «у Христі», і дає багато порад щодо цього. Спасіння в Ісусі кардинально змінює наше повсякденне життя. Усі наші людські взаємини, зокрема між братами і сестрами в Церкві, перетворюються силою Христа, виявленою в нашому житті. І ця переміна відіграє вирішальну роль у зміцненні єдності.