---
title:  Церковні лідери і єдність
date:   24/10/2018
---

«А кожному з нас дана благодать згідно з даром Христа» (Ефес. 4:7). Спасіння – це дар, даний усім людям, які приймуть його, водночас деякі духовні дари даються певним людям для конкретної мети.

`Прочитайте Ефес. 4:11. Які дари, пов’язані з керівництвом, Бог дає Церкві?`

`Згідно з Ефес. 4:12, яку мету переслідує Бог, наділяючи деяких членів Церкви особливими лідерськими дарами? Як ці дари взаємопов’язані?`

У певному розумінні всі християни є служителями й слугами Бога та Євангелія. Усім віруючим у Христа адресоване Його доручення в Матв. 28:19, 20 – іти, робити учнями всі народи, хрестити й навчати. Служіння не є привілеєм обраних, таких як пастори й євангелісти або ж місіонери в далеких країнах. Це перевага й обов’язок усіх, хто носить ім’я Христа. Ніхто не може знехтувати місією поширення Євангелія, і жоден з керівників Церкви не може заявити, що його служіння особливе. Духовні дари керівництва дані для збудування Церкви. Церковні лідери необхідні для підтримки, заохочення та зміцнення єдності.

Список дарів лідерів свідчить про те, що їхнє призначення - допомогти Божому народу повернути тих, хто заблукав. Деякі покликані люди в Церкві відповідальні за допомогу іншим у їхньому служінні Христу й за навчання тіла Христового, «аж поки всі досягнемо єдності віри й пізнання Божого Сина, досконалого змужніння, міри зрілості повноти Христа» (Ефес. 4:13). У своєму служінні ми повинні керуватися методами Христа. Ісус прийшов, щоб послужити іншим, а не щоб служили Йому (див. Матв. 20:25-28). Ми повинні йти й робити так само.

Люди схильні до незалежності і не люблять бути підзвітними кому-небудь; зокрема така тенденція переважає в західному суспільстві. Однак Павло нагадує нам, що жоден християнин не є незалежним у цьому світі і що разом із духовними лідерами ми утворюємо спільноту віри, аби допомагати один одному в нашій спільній мандрівці. Усі разом ми є тілом Христовим.

`Якими духовними дарами ви наділені і як ви використовуєте їх для досягнення єдності вашої громади?`