---
title:  Єдність у вірі
date:   17/11/2018
---

### Біблійні тексти для дослідження
Дії 4:8-12; 1:11; Матв. 25:1-13; Євр. 9:11, 12; Вих. 20:8-11; 1 Кор. 15:51-54.

> <p>Пам’ятний вірш</p>
> «І в нікому іншому немає спасіння, бо під небом нема іншого імені, даного людям, яким належить нам спастися!» (Дії 4:12).

У 1888 році адвентисти сьомого дня пережили період жвавих дискусій щодо тлумачення деяких основних біблійних текстів. У той час як пастори й церковні лідери обговорювали значення десяти рогів з пророцтва Дан. 7 і закону в Гал. 3:24, мало хто усвідомлював, що їхнє вороже ставлення один до одного руйнує братнє спілкування й дружбу, затьмарюючи єдність і місію Церкви.

Еллен Уайт глибоко переживала з приводу ситуації, яка склалася. Вона закликала всіх учасників дискусій проаналізувати свої взаємини з Христом і замислитися над тим, як наша поведінка має свідчити про любов до Ісуса, особливо якщо ми не згодні з чимось. Еллен Уайт наголошувала: не варто очікувати, що всі в Церкві будуть згодні з кожним пунктом тлумачення всіх біблійних текстів. Однак вона також підкреслила, що ми повинні прагнути до єдиного розуміння основних адвентистських доктрин (див. Е. Уайт. Поради авторам і редакторам, с. 28-32). На цьому тижні ми розглянемо деякі ключові біблійні положення, що формують віровчення і єдність віри адвентистів сьомого дня.