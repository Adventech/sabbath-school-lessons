---
title:  Спасіння в Ісусі
date:   18/11/2018
---

Хоч адвентисти сьомого дня мають багато спільного з іншими християнськими деномінаціями, наші доктрини відображають унікальну систему біблійної істини, яку в християнському світі проголошуємо тільки ми. За цими істинами й визначається Божий останок останнього часу.

`Прочитайте Дії 4:8-12; 10:43. Як Петро розуміє роль Ісуса Христа в Плані спасіння?`

Апостол Павло писав коринтянам: Блага вістка полягає в тому, що «Бог у Христі примирив світ із Собою» (2 Кор. 5:19). Смерть Христа – це наше примирення з Отцем, подолання прірви, утвореної гріхом і смертю. Протягом століть християни розмірковували про значення смерті Ісуса, Його воскресіння й здійснене примирення. Відповідно викуплення має на увазі відновлення гармонії у взаєминах, і якщо відбувається відчуження, гармонії можна досягти завдяки примиренню. Таким чином, єдність Церкви – це Божий дар примирення.

*Що повідомляється в наступних уривках про значення смерті й воскресіння Ісуса?*

`Римл. 3:24, 25`

`1 Івана 2:2`

`1 Івана 4:9, 10`

`1 Петра 2:21-24`

Хоч ми поділяємо з християнами інших конфесій віру в смерть і воскресіння Христа, проте проголошуємо її в контексті «вічного Євангелія» (Об’явл. 14:6), що є складовою Трьохангельської вістки з Об’явл. 14:6-12. Як адвентисти сьомого дня, ми акцентуємо увагу на цій вістці, на відміну від інших християнських конфесій.

`Як навчитися постійно пам’ятати про смерть і воскресіння Христа і ту надію, яку вони дарують?`