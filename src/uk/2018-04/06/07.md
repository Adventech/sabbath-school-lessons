---
title:  Для подальшого дослідження
date:   09/11/2018
---

Е. Уайт «Христос – надія світу», розділ «Божественний пастир», с. 476-484; «Поради для Церкви», розділ «Церква на Землі», с. 240-243.

«У контексті Єрусалимського храму, а також грекоримських споруд, автори Нового Завіту використовують метафору храму, щоб показати віруючим святість Церкви, роль Бога в становленні і зростанні Церкви, характер діяльності Христа і Святого Духа, а також солідарність віруючих усередині Церкви. Запозичений з архітектури образ вказує на статичність. Однак ця метафора відображає також динамічний процес, тобто процес будівництва. Нам потрібно представляти не статичний образ, незакінчену будову, а історію процесу будівництва. Церкві даний дивовижний привілей покірно демонструвати у своєму житті «храм Живого Бога» (2 Кор. 6:16)» (John McVay, “Biblical Metaphors for the Church: Building Blocks for Ecclesiology”, in _Message, Mission, and Unity of the Church_, ed. Ángel Manuel Rodríguez, p. 52).

**Питання для обговорення**

`Поміркуйте над біблійними символами Церкви. Який образ вас найбільше приваблює і чому? Які метафори для опису Церкви можна знайти в наступних уривках: 1 Тим. 3:15; 2 Тим. 2:3-5? Що вони повідомляють про Церкву?`

`«Бог бажає, щоб Його народ був об’єднаний міцними зв’язками християнського братерства. Для процвітання Церкви необхідна довіра між братами, а під час релігійних криз потрібна єдність дій. Один необережний крок чи необдуманий учинок може призвести Церкву до таких труднощів і випробувань, які їй не подолати протягом багатьох років» (Е. Уайт. Свідчення для Церкви, т. 3, с. 446). Згідно з наведеними словами, наскільки важливо берегти церковну єдність? Яку роль відіграє кожен з нас у виконанні цього священного завдання?`

`В уроці за неділю було наголошено: як «Божий народ» у питанні спасіння ми повинні покладатися винятково на Його благодать, а не на свої заслуги. Насправді, хіба не наша залежність від Бога робить нас «Божим народом»? Чи згодні ви з цим?`

**Висновок**

У Новому Завіті використані різні метафори й порівняння, аби проілюструвати як характер, так і місію Церкви; показати, що Бог уважно спостерігає за Своїм народом та оберігає його. Ці образи свідчать: як представники Божого народу, ми нерозривно пов’язані між собою та потрібні одне одному задля виконання праці, до якої покликані.