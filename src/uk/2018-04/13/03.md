---
title:  Обітниця відновлення
date:   24/12/2018
---

`Прочитайте Ісаї 11:1-10. Яку обітницю дано Ізраїлю і що вона повідомляє про вічне місце проживання викуплених?`

Біблія розпочинається з розповіді про створення Землі (див. Бут. 1, 2). Це опис прекрасного гармонійного світу, довіреного нашим прабатькам – Адамові та Єві. Ідеальний світ і оселя для створеного Богом людського роду! У двох останніх розділах Біблії розповідається про те, що Бог відтворить досконалий, гармонійний світ для викупленого людства (див. Об’явл. 21, 22), знищивши руйнівні наслідки гріха.

У багатьох текстах Божого Слова говориться, що вічна оселя викуплених буде реальним місцем, а не уявною фантазією або мрією. Викуплені зможуть побачити, почути, відчути, пережити новий досвід, нове життя. Пророцтво з 11-го розділу книги Ісаї – прекрасний уривок, який передвіщає Прихід Месії і початок нової епохи. Він покладе край насильству і проголосить вічний мир. Царювання Бога на Новій Землі встановить гармонію.

`Прочитайте Об’явл. 21:1-5. Що зникне назавжди в процесі встановлення нової гармонії?`

Еллен Уайт писала про те, що чекає викуплених:

«Минаючі роки вічності приноситимуть багатші й славніші одкровення Бога і Христа. У міру збільшення знань зростатимуть любов, благословення і щастя. Чим більше люди пізнаватимуть Бога, тим більше будуть захоплюватися Його характером. Коли Ісус відкриє перед ними багатство Викуплення й дивовижні здобутки у Великій боротьбі із сатаною, серця спасенних заб’ються ще в більшому посвяченні, і вони ще з більшим завзяттям торкнуться золотих струн арф; тоді тисячі і десять тисяч голосів зіллються в єдиному могутньому похвальному співі» (Е. Уайт. Історія викуплення, с. 432, 433).

`Яким чином ми можемо зрозуміти характер Бога вже зараз? Як гармонійне життя в єдності з іншими свідчить про характер і природу Бога?`