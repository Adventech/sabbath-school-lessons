---
title:  Для подальшого дослідження
date:   28/12/2018
---

Е. Уайт «Поради для Церкви», «Так, незабаром прийду», с. 355-359.

«Воскресіння і вознесіння нашого Господа є переконливими свідченнями тріумфу святих Божих над смертю й могилою, а також запорукою того, що Небо відчинене для тих, хто очистив і вибілив одяг свого характеру кров’ю Агнця. Ісус вознісся до Отця як представник людського роду. І Бог дозволить усім, хто відображає Його образ, споглядати Його славу і скуштувати її.

Там приготовлені оселі для тих, хто прийшов із Землі. Там їх чекає одяг праведних, разом із коронами слави й пальмовими гілками перемоги. Усе, що бентежило нас на шляхах Божого провидіння в цьому світі, тоді стане зрозумілим. Що було недоступне нашому розумінню, тепер знайде своє пояснення. Перед нами відкриються таємниці Божої благодаті. Усе, що бентежило наш обмежений людський розум і в чому ми бачили порушення обіцянки, тепер відкриється нам досконалою і прекрасною гармонією. Ми зрозуміємо, що тільки безмежна любов вела нас через переживання, що здавалися найважчими. Усвідомивши ніжну турботу Того, завдяки Кому все сприяє нашому добру, ми радітимемо невимовною радістю в повноті Божої слави» (Е. Уайт. Свідчення для Церкви, т. 9, с. 286).

**Питання для обговорення**

`Хоч багато християн вірить у буквальний Другий прихід Ісуса, що робить унікальною надію адвентистів на Другий прихід Христа?`

`Як ми, істоти, котрі народжені в гріху, сповнені гріхом та живуть у грішному світі, можемо по-справжньому усвідомити, наскільки чудове нове життя чекає нас на Новому Небі й Новій Землі? Чому, незважаючи на нашу обмеженість, нам все ж таки потрібно спробувати уявити, яким усе це буде?`

`Яким би не було наше існування на Новій Землі, ми житимемо в єдності з усіма. Що ми можемо зробити тепер, щоб підготуватися до цього?`

**Висновок**

Біблія переконливо говорить про те, що наша Земля буде відновлена, а наслідки гріха назавжди зникнуть. Нарешті людство перетвориться на Божу подобу і всі люди житимуть у гармонії. Наша нинішня духовна єдність у Христі тоді стане живою вічною реальністю.