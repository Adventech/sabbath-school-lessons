---
title:  Остаточне відновлення єдності
date:   22/12/2018
---

### Біблійні тексти для дослідження
Івана 14:1-3; Ісаї 11:1-10; Об’явл. 21:1-5; 1 Сол. 4:13-18; Об’явл. 22:1-5; Ісаї 35:4-10.

> <p>Пам’ятний вірш</p>
> «Ми за Його обітницею чекаємо нових небес і нової землі, в яких проживає праведність» (2 Петра 3:13).

Однією з найбільших обітниць Біблії є обітниця Ісуса прийти знову. Наша надія ґрунтується на цій обітниці та її значенні для нас. Коли Христос повернеться на хмарах небесних, усе земне й гріховне, тимчасове і безглузде буде знищене. Після тисячолітнього царства на Небесах Земля буде відновлена і стане місцем проживання викуплених, які нарешті возз’єднаються зі своїм Господом та одне з одним.

Надія на Другий прихід Христа – головна тема Нового Завіту, і протягом століть християни прагнули виконання цієї обітниці. Як адвентисти сьомого дня, ми також очікуємо Його повернення. Уже сама назва нашої Церкви проголошує цю надію.

У заключному уроці ми розглянемо цю обітницю та її значення для християнської єдності. Нашій єдності в Христі часто загрожують людські слабкості. Однак нам більше не потрібно буде шукати ліків від роз’єднаності, адже її вже не буде. Коли Христос прийде вдруге, ми будемо єдині з Господом і нарешті об’єднаємося та сформуємо одну велику родину.