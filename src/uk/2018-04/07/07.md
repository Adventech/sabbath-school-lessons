---
title:  Для подальшого дослідження
date:   16/11/2018
---

Е. Уайт «Дії апостолів», розділи «Шукач істини», с. 131-142, і «Євреї та язичники», с. 188-200.

«Собор, який вирішував цю справу, складався з апостолів і вчителів, котрі відіграли важливу роль у заснуванні християнських церков серед євреїв та язичників, а також з обраних посланців від різних громад. Там були присутні пресвітери з Єрусалима, представники з Антіохії та найвпливовіших церков. На соборі панував дух розсудливості й гідності, притаманний Церкві, створеній за Божественною волею. Після зрілих роздумів усі побачили, що Сам Бог дав відповідь на спірне питання, даруючи язичникам Святого Духа, керівництву Котрого необхідно підкоритися.

Це питання не розв’язувалося шляхом голосування християн, присутніх на Соборі. Апостоли й пресвітери, впливові розважливі мужі підготували й оголосили постанову, котру потім ухвалили всі християнські церкви. Не всі, проте, були задоволені прийнятим рішенням; деякі честолюбні й самовпевнені брати не погодилися з ним. Ці люди відважилися діяти на власний розсуд. Вони багато нарікали й прискіпувалися, пропонували нові плани, намагаючись гальмувати роботу мужів, яким Бог доручив проповідувати євангельську вістку. З такими перешкодами Церква зустрілася вже на початку, і вони існуватимуть аж до кінця часу» (Е. Уайт. Дії апостолів, с. 196).

**Питання для обговорення**

`Які принципи вирішення суперечностей, виявлені в досліджених на цьому тижні уривках, можна застосувати в разі виникнення розбіжностей у вашій громаді? Хоч Церква зіткнулася саме з богословським питанням, яким чином уроки з цієї історії можуть допомогти Церкві, коли її єдності загрожують культурні, політичні чи етнічні питання?`

`Прочитайте ще раз вищенаведену цитату Еллен Уайт. Незважаючи на позитивний результат, не всі були задоволені. Який урок можемо почерпнути з цього?`

**Висновок**

Рання Церква зіткнулася з внутрішніми розбіжностями щодо низки питань, що могло справити на неї руйнівний вплив. Ми побачили, як Церква під керівництвом Святого Духа і, дослухаючись до порад Божого Слова, змогла розв’язати ці конфлікти й запобігти розколу.