---
title:  Коли виникають конфлікти
date:   10/11/2018
---

### Біблійні тексти для дослідження
Дії 6:1-6; 10:1-23; Матв. 5:17-20; Дії 11:3-24; 15:1-22; Амоса 9:11, 12.

> <p>Пам’ятний вірш</p>
> «Бо ви, що в Христа хрестилися, в Христа зодягнулися. Немає юдея, ні грека; нема ані раба, ані вільного; нема чоловічого роду, ні жіночого, бо в Ісусі Христі ви всі – одно» (Гал. 3:27, 28).

Одне з найскладніших завдань будь-якої християнської спільноти – підтримувати єдність, коли виникають розбіжності з питань, що стосуються Церкви та її місії. Ці розбіжності можуть призвести до руйнівних наслідків.

Сучасні християнські громади мало чим відрізняються від новозавітних церков, адже розбіжності, навіть щодо основних питань, у них також виникають. Ранні християни зіткнулися з конфліктами, причиною яких були міжособистісні упередження й суттєві відмінності в тлумаченні основних старозавітних історій і практик. Ці конфлікти могли зруйнувати Церкву, якби не служіння дбайливих апостолів і лідерів, котрі шукали керівництва Святого Духа і Писання для розв’язання цих складних ситуацій.

Кілька тижнів тому ми говорили про єдність у ранній Церкві. Упродовж цього тижня проаналізуємо, як рання Церква розв’язувала внутрішні конфлікти, що підривали її єдність і ставили під загрозу її існування. Що це за конфлікти і яким чином їх вирішували? Які уроки можна почерпнути з цього досвіду?