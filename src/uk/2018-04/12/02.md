---
title:  Христос – голова церкви
date:   16/12/2018
---

З попереднього уроку ми вже знаємо, що в Новому Завіті Церква представлена в образі тіла Христа. Ця метафора вказує на кілька аспектів Церкви і взаємин між Христом і Його народом. Як тіло Христа, Церква залежить від Нього. Він – Голова (див. Колос. 1:18; Ефес. 1:22) і Джерело життя Церкви, без Котрого її б не існувало.

Свою ідентичність Церква також черпає у Христа, оскільки Він є Джерелом, Основою й Автором її віри і вчення. Проте Церква перевершує віру і вчення, хоч ці чинники дуже важливі. Сутність Церкви визначають Христос і Його Слово. Таким чином, Христос формує Церкву й доручає їй місію.

`В Ефес. 5:23-27 Павло використовує взаємини між Христом і Його Церквою, аби проілюструвати стосунки, які повинні бути між чоловіком і дружиною. Які основні принципи взаємин між Христом та Його Церквою?`

Хоч ми можемо не погоджуватися з концепцією підпорядкування через те, що лідери протягом багатьох століть зловживали нею, проте Божа Церква та її члени підпорядковуються Голові – Христу, Котрий має над нею владу. Наше визнання Христа як Голови Церкви допомагає пам’ятати, що ми віддані Господу й нікому іншому. Церква повинна мати організацію, котра має завжди підкорятися авторитету Ісуса – істинного Керівника нашої Церкви.

`Як навчитися покладатися на Христа, а не на «смертну істоту»?`