---
title:  Для подальшого дослідження
date:   21/12/2018
---

Е. Уайт «Свідчення для проповідників», «Особиста відповідальність і християнська єдність», с. 485-505; Е. Уайт «Служителі Євангелія», «Єдність у різноманітті», с. 483-485, «Церковна дисципліна», с. 498-503.

«Принципи доброго лідерства застосовні в усіх громадських інститутах і в Церкві зокрема. Однак лідер у Церкві має бути не тільки лідером, а й слугою.

Існує уявна суперечність між ролями лідера і слуги. Як можна водночас керувати й служити? Хіба лідер не обіймає почесну посаду? Хіба він не керує й не очікує, що інші підкорятимуться йому? Як тоді він займає нижче становище слуги, отримуючи накази й виконуючи їх?

Щоб вирішити цей парадокс, проаналізуємо життя Ісуса. Він представляв собою вищий зразок лідера-слуги. Усе Його життя було служінням. І водночас Христос був видатним лідером, Якого будь-коли знав світ» (G. Arthur Keough, _Our Church Today: What It Isand Can Be_, p. 106).

**Питання для обговорення**

`Поміркуйте про ідею лідера-слуги. Чи є приклади таких лідерів у світському товаристві?`

`Прочитайте ще раз Матв. 20:25-28. Згідно з цими текстами, який зміст Бог вкладає в слово «великий» (Матв. 20:26)?`

`Що робити, якщо церковні лідери вагаються і їхня людська природа заважає їм виконати свій обов’язок - сприяти єдності Церкви?`

`Чому так важливо практикувати церковну дисципліну в дусі милості й любові до тих, хто помиляється? Чому при цьому необхідно завжди пам’ятати вірш Матв. 7:12?`

**Висновок**

Церковна організація має велике значення для виконання місії Церкви і збереження єдності віруючих. Христос - Голова Церкви, і церковні лідери повинні наслідувати Його приклад, ведучи Божий народ. Єдність зберігається завдяки повчанням у Слові Божому і життю згідно з ним.