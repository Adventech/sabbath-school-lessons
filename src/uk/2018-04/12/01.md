---
title:  Організація та єдність церкви
date:   15/12/2018
---

### Біблійні тексти для дослідження
Ефес. 5:23-27; Матв. 20:25-28; Тита 1:9; Матв. 16:19; Гал. 6:1, 2; Матв. 28:18-20.

> <p>Пам’ятний вірш</p>
> «Не так буде у вас: бо хто хоче між вами стати великим, той хай буде вашим слугою, і хто лише хоче між вами бути першим, хай буде вашим рабом» (Матв. 20:26, 27).

Як адвентисти сьомого дня, ми є християнами-протестантами й віримо, що спасіння дароване винятково через віру в Ісуса Христа і Його подвиг задля людства. Нам не потрібне посередництво ієрархів, щоб отримати все здійснене для нас Спасителем – нашим Замісником на хресті й Первосвящеником у Небесній святині.

Бог створив Церкву не як засіб спасіння, а як засіб виявлення та проголошення цього спасіння світові. Церква – тіло Христове. Вона створена Ісусом для поширення Євангелія у світі. Організація важлива, оскільки закріплює місію Церкви і сприяє її здійсненню. Без церковної організації поширення спасенної вістки Ісуса не було б таким ефективним. Діяльність церковних керівників також важлива, оскільки вони сприяють єдності й демонструють приклад Ісуса.

Цього тижня ми проаналізуємо, чому Церква має вирішальне значення для місії і як вона може сприяти єдності віруючих.