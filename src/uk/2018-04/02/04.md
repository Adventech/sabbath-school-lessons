---
title:  Розділення ізраїльського народу
date:   09/10/2018
---

Відступництво не сталося за одну ніч. Помилкові рішення, які приймав Божий народ протягом довгих століть, врешті-решт призвели до трагічних наслідків.

`Прочитайте історію царя Рехав’ама в 1 Цар. 12:1-16. Що викликало трагічне розділення серед Божого народу?`

«Якби Ровоам та його недосвідчені радники знали Божественну волю щодо Ізраїлю, вони прислухалися б до прохання народу, котрий очікував рішучих реформ у системі управління. Але коли під час зустрічі в Сихемі їм випала для цього слушна нагода, вони не скористалися нею, через що назавжди втратили авторитет у більшості народу. Їхній рішучий намір зберегти й посилити гноблення, запроваджене Соломоном, явно суперечило Божим планам щодо Ізраїлю, і це дало людям достатньо підстав, аби засумніватися в справедливості таких дій. Цією безглуздою і жорстокою спробою утвердити свою владу цар і вибрані ним радники засвідчили про переповнення їхніх сердець гордістю, яку породжує високе становище і влада» (Е. Уайт. Пророки і царі, с. 90).

*Що повідомляють наступні вірші про необхідність мудрості для прийняття правильних рішень? Де джерело справжньої мудрості?*

`Прип. 4:1-9`

`Прип. 9:10`

`Якова 1:5`

Історія Ровоама і його необачного рішення зробити важчою примусову працю для свого народу – сумна подія в житті Ізраїльського царства. Цар звернувся за порадою до двох груп радників, але скористався порадою менш досвідчених молодих людей – своїх ровесників. Це накликало нещастя на царство, яке його батько Соломон і дід Давид створювали протягом 80 років. Отримана порада – навести страх на народ заявою, що він перевершить у жорстокості батька, – була нерозумною порадою. Молоді люди вважали, що царю не личить на прохання народу зменшувати обсяг трудової повинності. Вони радили йому показати себе безжальним і жорстоким. Ровоам прислухався до молодих людей і проявив себе тираном, не гідним вірності свого народу. Це призвело до поділу, який не був частиною Божого задуму щодо Його народу.