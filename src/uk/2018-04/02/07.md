---
title:  Для подальшого дослідження
date:   12/10/2018
---

Е. Уайт «Пророки і царі», розділ «Поділ царства», с. 8798; «Дії апостолів», розділ «Вістка застереження і благання», с. 298-308.

«Господь бажає, щоб Його обрані слуги навчилися об’єднуватися. Декому, звичайно, може здатися, що контраст між їхніми талантами й здібностями співпрацівників надто великий, і він перешкоджатиме їм діяти єдиним фронтом. Проте коли ці брати усвідомлять, що потрібно проповідувати різним людям, і, можливо, хтось відкине істину, яку проповідує один працівник, і відкриє своє серце Божій істини тільки тоді, коли істину інакше представить йому інший працівник, – тоді брати, імовірно, спробують працювати спільно. Їхні таланти, якими б різними вони не були, можуть перебувати під контролем одного Духа. У кожному слові й дії проявлятиметься доброта й любов. У міру того як кожен працівник вірно працюватиме на дорученому йому місці, відповідь на молитву Христа про єдність Своїх послідовників стане реальністю, і тоді світ дізнається, що це Його учні» (Е. Уайт. Служителі Євангелія, с. 483).

**Питання для обговорення**

`Для людей цілком природно робити те, що здається правильним. Постмодернізм, який кидає виклик ідеї інтелектуального або морального авторитету, може призвести до моральної анархії, про яку попереджає Біблія. Як кожен з нас зокрема й Церква загалом зможемо протистояти цій загрозі?`

`Поміркуйте про історію царя Ровоама і поділ Ізраїлю (див. 1 Цар. 12). Які уроки ми можемо почерпнути з неї?`

`Яких заходів слід вжити керівникам та членам громади, щоб допомогти запобігти конфліктам і розколу в помісній церкві? Наскільки важливо вирішувати проблеми, що виникли, до того, як вони стануть масштабними? Як ми, члени Адвентистської церкви, можемо уникнути такої пастки, з огляду на досвід коринтян?`

`Дослідіть контекст уривка Прип. 6:16-19, де згадується про розбрат. Що може допомогти запобігти розладу у вашій громаді?`

**Висновок**

У Біблії ми знаходимо ситуації, які привели до роз’єднаності між людьми. Коли народ Божий жив у послуху Закону, поділ йому не загрожував. Інциденти епохи суддів, а також періоду правління Ровоама свідчать про початок роз’єднання. Навіть у новозавітні часи збереглася загроза роз’єднання. Правильне розуміння Божого Слова й зусилля, спрямовані на покору йому, – наш найкращий захист від роз’єднаності й розколу.