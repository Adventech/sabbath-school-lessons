---
title:  «Щоб усі були одне»
date:   13/10/2018
---

### Біблійні тексти для дослідження
Івана 17:1-26; 1 Івана 5:19; Івана 13:18-30; 5:20-23; Марка 9:38-41; Об’явл. 18:4; 1 Івана 2:3-6.

> <p>Пам’ятний вірш</p>
> «Та благаю не лише за них, а й за тих, хто повірить у Мене через їхнє слово, щоб усі були одне, – так, як Ти, Отче, в Мені, а Я в Тобі, – щоб і вони в Нас були; аби світ повірив, що Ти Мене послав» (Івана 17:20, 21).

Євангеліє від Івана показує, що насамперед так непокоїло Ісуса, коли визначилася неминучість Його смерті. У п’яти найважливіших розділах (Івана 13-17) записані останні слова Ісуса та Його молитва, яку іноді називають «первосвященницькою» (розділ 17).

«Це відповідне визначення, тому що наш Господь у цій молитві говорить про жертовне служіння, у якому Він одночасно і Священик, і Жертва. Водночас це молитва про тих, за кого буде принесена жертва – за учнів, присутніх у верхній світлиці, і тих, хто згодом повірить у Христа через їхнє свідчення» (F. Bruce, The Gospel of John, p. 328).

У молитві Ісус висловлює турботу про єдність Своїх учнів і тих, хто повірить у Нього пізніше: «Та благаю не лише за них, а й за тих, що повірять у Мене через їхнє слово, щоб усі були одне, – так, як Ти, Отче, в Мені, а Я в Тобі, – щоб і вони в Нас були; аби світ повірив, що Ти Мене послав» (Івана 17:20, 21).

Без усвідомлення значення цієї молитви неможливе повноцінне обговорення теми церковної єдності й нашої єдності з Христом. Про що молився Ісус, за кого і що означає Його молитва для нас сьогодні?