---
title:  Для подальшого дослідження
date:   19/10/2018
---

Е. Уайт «Велика боротьба», розділ «Непорушність Закону Божого», с. 443-446. Див. D. Fortin, J. Moon, _The Ellen G. White Encyclopedia_, «Ставлення до інших деномінацій», с. 763, 764; «Римо-католицька церква», с. 1110.

«Хоч Церква адвентистів сьомого дня – всесвітня Церква, що складається з безлічі помісних церков, адвентисти не стверджують, що є вселенською Церквою Христа. Вселенська Церква виходить за рамки будь-якої деномінації, складається з тих, хто вірить в Ісуса й прямує за Ним.

Богословське питання вселенської Церкви загострюється, якщо взяти до уваги відступництво в християнському середовищі, про яке йдеться в книзі Об’явлення. Чиста Церква з Об’явл. 12 протиставляється «блудниці» з Об’явл. 17, або великому місту Вавилону, яке також протиставляється нареченій Агнця, святому місту або Новому Єрусалиму в Об’явл. 21 і 22. У першому столітті всесвітня Церква відносно добре простежується, чого не можна сказати про Церкву часів Середньовіччя.

Божа Церква складається з людей, які щиро вірять у Господа і яких Він знає. З іншого боку, адвентисти ототожнюють себе з особливим видимим Божим останком останнього часу з Об’явл. 12:17 і Об’явл. 12-14. Цей Останок має як локальний, так і вселенський характер (див. Об’явл. 2:24 і 12:17)» (Ekkehardt Mueller, “The Universality of the Church in the New Testament”, in _Message, Mission, and Unity of the Church_, ed., Ángel Manuel Rodríguez, p. 37).

**Питання для обговорення**

`Чому виконання молитви Ісуса, записаної в Івана 17, таке важливе для нашої Церкви? Що відкриває ця молитва про бажання Христа щодо сучасної Церкви?`

`Чи співпрацює ваша помісна церква з іншими християнськими конфесіями? Чи легко взаємодіяти з ними? Як ми можемо за необхідності співпрацювати з християнами різних конфесій, не компрометуючи при цьому жодну з довірених нам істин?`

`«Якби Божий народ прийняв світло, що сяяло для нього зі сторінок Слова Божого, він досягнув би тієї єдності, про яку молився Христос та писав апостол: “Одне тіло й один дух, – як і були ви покликані в одній надії вашого покликання. Один Господь, одна віра, одне хрещення” (Ефес. 4:3-5)» (Е. Уайт. Велика боротьба, с. 379). Про що свідчить наведена цитата? Як можна досягти цього в Церкві?`

**Висновок**

Первосвященницька молитва Ісуса, записана в Івана 17, нагадує про те, що для Христа важлива церковна єдність. Його молитва має стати нашою молитвою, і нам необхідно шукати способи зміцнити віру в Боже Слово. Наші взаємини, зокрема й з іншими християнами, повинні бути сповнені любові один до одного, якими б не були відмінності в богословських питаннях.