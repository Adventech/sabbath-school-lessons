---
title:  Для подальшого дослідження
date:   30/11/2018
---

Е. Уайт «Євангелізм», «Єдність у різноманітності», с. 98-103.

Наступна цитата показує, як рання Церква, об’єднана в Христі, змогла зберегти єдність, незважаючи на всі відмінності, і стати могутнім свідченням для світу. «Святе Письмо ілюструє, як Святий Дух керував ранньою Церквою в процесі прийняття рішень. Це відбувалося, як мінімум, трьома взаємопов’язаними способами: через об’явлення (конкретну вказівку Духа Корнилію, Ананії, Пилипу й кидання жереба), через Писання (Церква приймала рішення на основі Писання) і через прийняття спільного рішення (у процесі обговорення й дослідження питання Церква під впливом Святого Духа досягала згоди). Вочевидь, стикаючись з культурними, доктринальними й богословськими суперечками серед віруючих, Святий Дух використовував консенсус<sup>*</sup> як спосіб вирішення конфліктів. У цьому процесі ми бачимо активну роль усієї спільноти віруючих, а не тільки її лідерів, а також першорядну важливість молитви. Керівництво Святого Духа відчувається в розумінні громадою Слова Божого, задоволенні потреб громади, а також у служінні лідерів. Різні церковні рішення були прийняті в процесі, яким керував Святий Дух і в якому Писання, молитва й досвід були елементами богословського осмислення» (Denis Fortin, “The Holy Spirit and the Church” in ed. Message, Mission, and Unityofthe Church, Ángel Manuel Rodríguez, pp. 321, 322).

**Питання для обговорення**

`У класі дайте відповідь на запитання: яким чином ми визначаємо, які вчення і практики суттєві для нас як адвентистів сьомого дня, а які – ні?`

`Яким має бути наше ставлення до християн інших конфесій, що також вірять у смерть і воскресіння Ісуса?`

**Висновок**

Найбільш переконливим доказом єдності є те, що брати і сестри за прикладом Христа люблять один одного. Усвідомлення нами прощення наших гріхів і дар спасіння – найкраща об’єднувальна сила нашої Церкви. У Христі ми покликані показати світові нашу єдність і віру!

<sup>*</sup>Консенсус – спільний погляд чи позиція, прийнята певною групою осіб або сторін під час обговорення, без процедури голосування.