---
title:  Для подальшого дослідження
date:   02/11/2018
---

Е. Уайт «Дії апостолів», розділ «П’ятидесятниця», с. 35-46.

«Така щедрість віруючих була наслідком злиття Святого Духа. Навернені в євангельську віру “мали одне серце й душу”. Їх об’єднувала одна спільна мета – успішне завершення дорученої їм місії; сріблолюбству не мало бути місця в їхньому житті. Їхня любов до братів і справи, якій вони присвятили себе, була сильнішою за любов до грошей та маєтків. Їхні вчинки свідчили, що вони цінують людські душі більше, ніж земні багатства.

Так буває завжди, коли Божий Дух оволодіває життям. Люди, серця котрих сповнені любов’ю до Христа, наслідуватимуть приклад Того, Хто заради нас збіднів, щоб ми збагатилися Його убозтвом. Гроші, час, вплив і всі інші дари, отримані з Божих рук, вони розцінюють лише як засіб для поширення вістки Євангелія. Так було в ранній Церкві; коли члени сучасної Церкви силою Духа позбудуться любові до світського й охоче жертвуватимуть, щоб їхні ближні могли почути Євангеліє, – проголошувані ними істини справлятимуть могутній вплив на слухачів» (Е. Уайт. Дії апостолів, с. 70, 71).

**Питання для обговорення**

`Проаналізуйте чинники єдності ранньої Церкви, розглянуті в уроці цього тижня. Якими сьогодні мають бути наші дії як віруючих людей? Чого нам не вистачає порівняно з тим, що мали віруючі в той час?`

`Яким чином приклад новозавітних церков, які зібрали щедрі пожертвування для бідних у Єрусалимі, надихає нас на аналогічне служіння сьогодні? Як у вашій громаді вирішують інші соціальні проблеми? Які методи слід використовувати місцевим громадам, щоб допомагати суспільству, матеріально підтримуючи бідних і задовольняючи інші потреби?`

`Які уроки можна почерпнути із сумної історії Ананії та Сапфіри? Наскільки важлива фраза, записана в Дії 5:5 і 5:11, про «великий страх», який охопив церкву через ці дві смерті?`

**Висновок**

Рання Церква швидко зростала, тому що учні Ісуса цілеспрямовано готувалися до злиття обіцяного Святого Духа. Братнє спілкування й спільна віра цих людей були засобом, що Святий Дух використовував для підготовки їхніх сердець до П’ятидесятниці. Після П’ятидесятниці Святий Дух продовжив перетворювати нову спільноту віруючих, що проявилося в їхній щедрості, співчутливому ставленні один до одного і в швидкому духовному й кількісному зростанні Церкви.