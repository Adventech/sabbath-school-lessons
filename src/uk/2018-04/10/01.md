---
title:  Єдність і порушені взаємини
date:   01/12/2018
---

### Біблійні тексти для дослідження
2 Тим. 4:11; Филм. 1:1-25; 2 Кор. 10:12-15; Римл. 5:8-11; Ефес. 4:26; Матв. 18:15-17.

> <p>Пам’ятний вірш</p>
> «Коли, ще будучи ворогами, ми примирилися з Богом смертю Його Сина, тим більше, примирившись, спасемося Його життям» (Римл. 5:10).

Як ми побачили, навіть після П’ятидесятниці взаємини між віруючими були іноді напруженими. У Новому Завіті ми знаходимо приклади того, як церковні лідери й окремі члени Церкви вирішували проблеми. Ці принципи надзвичайно цінні сьогодні для членів Церкви. Вони показують, які благословення ми отримуємо, використовуючи біблійні принципи для залагодження конфліктів і зберігаючи нашу єдність у Христі.

Цього тижня ми проаналізуємо, як відновлення взаємин між людьми сприяє нашій єдності в Христі. Служіння Святого Духа передбачає наближення людей до Бога й одне до одного, сприяє подоланню бар’єрів у взаєминах. По суті, сила Євангелія виявляється не в тому, що говорять члени Церкви, а в тому, як вони живуть.

«З того дізнаються всі, що ви Мої учні, коли любов матимете між собою» (Івана 13:35). Без цієї любові всі наші розмови про єдність Церкви будуть безрезультатними.