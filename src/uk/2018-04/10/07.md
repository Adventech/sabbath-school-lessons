---
title:  Для подальшого дослідження
date:   07/12/2018
---

Е. Уайт «Наочні уроки Христа», «Міра вибачення», с. 243-251.

«Коли в душах працівників перебуватиме Христос, коли будь-який егоїзм помре й не буде суперництва та прагнення до переваги, коли вони будуть єдині й освятять себе, так що їхня любов один до одного стане видимою, тоді потоки благодаті Святого Духа зійдуть на них, і це так само достеменно, як виконання будь-якої Божої обітниці» (Е. Уайт. Вибрані вісті, т. 1, с. 175).

«Якщо ми прагнемо перебувати разом з Ісусом Христом у великий день Господній – як нашим пристановищем і високою вежею, – нам необхідно позбутися будь-якої заздрості, уникати будь-якої суперечки про перевагу. Необхідно позбутися коріння цих не святих явищ, щоб вони не виникли знову в нашому житті. Нам необхідно повністю стати на бік Господа» (Е. Уайт. Події останніх днів, с. 190).

**Питання для обговорення**

`1. Прочитайте Колос. 3:12-17. Обговоріть християнські якості, котрі апостол Павло радить розвивати членам громади в Колосах. Чому ці якості є основою для вирішення конфліктів? Як вони направляють нас до дотримання принципів, викладених Ісусом у Матв. 18:15-18?`

`2. Проаналізуйте ще раз поради, які містяться в Колос. 3:12-17. Чому вони необхідні для єдності в Церкві?`

`3. Що найбільше перешкоджає єдності адвентистів сьомого дня, необхідній для проголошення вістки всьому світові? Доктрини? Звичайно, ні! Це саме те, що Бог доручив нам звіщати світові. Можливо, проблема полягає виключно в нас – у наших міжособистісних взаєминах, у причіпках до дрібниць, сперечаннях, егоїзмі, прагненні до переваги і в безлічі інших негативних явищ. Чому необхідно молитися про силу Святого Духа, щоб Він здійснив у нас зміни, перш ніж ми побачимо єдність усієї Церкви?`

**Висновок**

Євангеліє Ісуса Христа говорить про зцілення і перетворення. І коли ці процеси відбуваються, вони впливають на наші взаємини з іншими. Біблія дає нам могутні принципи й приклади того, як ми можемо мати хороші та близькі взаємини з людьми, навіть живучи в гріховному світі.