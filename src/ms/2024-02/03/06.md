---
title:  Pertempuran untuk Minda
date:   18/04/2024
---

`Baca 2 Korintus 4:3–6. Apakah maksudnya, “Fikiran orang yang tidak beriman itu telah dibutakan oleh tuhan pujaan dunia” (2 Kor. 4:4, AVB)? Bagaimanakah mata mereka dibutakan? Bagaimana mata dibuka?`

Istilah Yunani untuk “minda” dalam petikan ini ialah noema. Ia secara literal bermaksud persepsi atau fakulti mental kita. SDA Bible Commentary membuat pernyataan yang mencerahkan tentang ayat ini. “Pertempuran antara Kristus dan Syaitan adalah pertempuran untuk fikiran manusia. (Rm. 7:23, 25; 12:2; 2 Kor. 3:14, 11:3; Flp. 2:5, 4:7, 8 ). Kerja utama syaitan adalah membutakan atau menggelapkan fikiran manusia. Dia melakukan ini dengan menjauhkan mereka daripada mempelajari Firman Tuhan, dengan mengganggukan kuasa-kuasa fikiran melalui lebihan tubuh dan jiwa, dengan sepenuhnya mengisi fikiran melalui perkara-perkara dalam kehidupan ini, dan dengan menarik kepada kesombongan dan kemegahan diri. ”—Jilid 6, ms. 854.

Kekurangan pengetahuan di pihak mereka yang hilang itu bukan kerana mereka tidak dapat tahu. Ini kerana mereka tidak akan tahu. Ramai yang mempunyai setiap peluang untuk mengetahui kebenaran, tetapi memilih untuk tidak percaya dan Syaitan membutakan mata mereka. Kerajaan Syaitan adalah kerajaan kegelapan. Sebagaiman The SDA Bible Commentary menambah, “Injil adalah satu-satunya cara yang dengannya rancangan jahat dan penipuan Syaitan dapat didedahkan dan melaluinya manusia dapat melihat jalan dari kegelapan kepada terang.”—Jil. 6, ms. 854. Inti dari mesej Perjanjian Baru ialah kehidupan, kematian dan kebangkitan Yesus. Yesus adalah inti pada Injil dan merupakan pusat pada Kitab Suci. Semua Kitab Suci bersaksi tentang Dia (Yohanes 5:39).

`Baca Yohanes 1:4, 5, 9 dan 14. Bagaimanakah ayat ini menggambarkan Yesus? Perhatikan secara khususnya pada Yohanes 1:14.`

Semasa beberapa abad awal sejarah gereja Kristian, orang-orang percaya Perjanjian Baru sepenuhnya komited kepada Kristus sebagai Dia yang menjadi terang dalam kegelapan mereka. Mereka ditebus oleh kasih kurnia-Nya, diubah oleh kuasa-Nya dan didorong oleh kasih-Nya. Malah, kematian tidak dapat memutuskan ikatan kesetiaan mereka kepada Kristus. Mereka mengenali tipu daya syaitan sehubungan dengan kemuliaan Injil. Kristus sentiasa mempunyai umat, lelaki dan wanita, yang dengan anugerah-Nya telah berdiri dengan berani untuk kebenaran-Nya. Pada abad-abad awal ini, cahaya kasih, rahmat dan kebenaran Kristus bersinar melalui kegelapan.