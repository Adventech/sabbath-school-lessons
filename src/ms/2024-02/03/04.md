---
title:  Dipelihara oleh Firman
date:   16/04/2024
---

`Bandingkan Yohanes 17:15–17 dan Kisah 20:32. Pemahaman apakah yang Yesus dan rasul Paulus berikan kepada kita mengenai perlindungan daripada tipu daya Syaitan?`

Alkitab adalah wahyu yang sempurna tentang rencana Tuhan. Ia menyampaikan rancangan syurga untuk keselamatan manusia. Oleh kerana “Seluruh Kitab Suci diilhamkan oleh Tuhan,” maka ia “berguna untuk mengajar, menegur, membetulkan dan mendidik ke arah kebenaran“(2 Tim. 3:16, AVB). Iaitu, “semua Kitab Suci” diilhamkan oleh Tuhan; bukan beberapa bahagian sahaja, atau beberapa bahagian yang lebih daripada yang lain. Seluruh Alkitab mesti diterima sebagai Firman Tuhan. Jika tidak, pintu akan terbuka luas untuk penipuan meresap masuk.

Alkitab dengan jelas menyatakan kasih Tuhan yang tidak terhingga sehubungan dengan kontroversi besar itu. Ia juga menyatakan perdayaan syaitan dan mendedahkan penipuannya. Iblis membenci Firman Tuhan dan dia telah melakukan segala yang mungkin pada sepanjang abad untuk memusnahkan pengaruhnya.

Lagipun, apakah yang akan kita ketahui tentang rancangan keselamatan tanpa Alkitab? Berapakah banyaknya, jika ada, yang akan kita fahami tentang kelahiran, kehidupan, ajaran, dan pelayanan Yesus? Tanpa Kitab Suci, adakah kita akan mula memahami kedalaman pengorbanan Kristus, kemuliaan kebangkitan-Nya, kuasa perantaraan-Nya dan keagungan kedatangan-Nya kembali?

Semua kebenaran penting ini dinyatakan, diajar dan ditekankan di dalam Firman Tuhan. Itu, dan itu sahaja, mesti menjadi standard terakhir dan muktamad untuk kita dapat memahami semua kebenaran suci ini.

Oleh itu, kita mesti melawan mana-mana dan semua percubaan untuk melemahkan kewibawaan atau inspirasinya, termasuklah mereka yang mengaku sebagai sangat mencintai Alkitab, namun meraguinya walaupun secara halus. Malangnya, terutamanya berhubung kemasukan cara pemikiran moden di mana ramai ahli teologi dan umat Kristian menumpukan banyak perhatian pada sudut manusiawi pada Kitab Suci sehingga Alkitab itu menjadi perkataan manusia dan bukannya Firman Tuhan. Mereka berpendapat bahawa Alkitab adalah tulisan para raja, gembala, nelayan, imam, penyair dan lain-lain yang berkongsi pemahaman dan konsep mereka tentang Tuhan, alam, dan realiti yang terbaik yang mereka memahaminya pada masa dan tempat mereka di mana mereka berada ketika itu.

Adakah itu benar, sekarang ini? Jika ini benar, mengapakah kita, yang hidup hari ini, pada abad ke-21 ini, benar-benar mengambil berat tentang apa yang difikirkan oleh mereka yang berpendapat seperti ini, apalagi menjadikan apa yang mereka fikirkan sebagai asas kepada harapan kita untuk kekal?

Kita tidak sepatutnya berbuat demikian.

`Baca Mazmur 119:105, 116, 130, 133, dan 160. Apakah pandangan yang Pemazmur berikan kepada kita mengenai kepentingan Firman Tuhan dalam rancangan keselamatan?`