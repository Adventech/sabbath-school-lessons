---
title:  Cahaya Bersinar dalam Kegelapan
date:   13/04/2024
---

### Bacaan Untuk Pelajaran Minggu Ini
Yohanes 8:44; Prov. 23:23; Kisah 20:27–32; 2 Tes. 2:7–12; Mzm. 119:105, 116, 130, 133, 160; Amsal 16:25; 2 Kor. 4:3–6.

> <p>Ayat Hafalan</p>
> “Yesus menjawab, ‘Cahaya itu akan menyertaimu sebentar sahaja lagi. Teruslah berjalan selagi ada cahaya itu sebelum kegelapan menyelubungimu. Seseorang yang berjalan dalam kegelapan tidak tahu ke mana arah tujuannya’ ” (Yohanes 12:35, AVB).

Di dalam buku Alkitab yang terakhir, iaitu Kitab Wahyu, syaitan digambarkan sebagai seekor naga dan seekor ular (Wahyu 12:9). Dia adalah seekor naga kerana dia mahu membinasakan umat Tuhan, dan seekor ular kerana dia menggunakan semua kelicikan perdayaannya untuk menipu manusia. Pada tahun-tahun selepas kematian Kristus, ribuan orang telah diseksa, dilemparkan kepada singa dan dibakar di tiang api oleh empayar Rom kerana menolak menyembah “dewa-dewa” mereka. Namun dalam menghadapi hukuman yang kejam ini, ramai yang tetap setia, injil terus tersebar dan gereja semakin bertumbuh.

Akibatnya, Syaitan te;ah mengubah strateginya. Sejumlah besar orang kafir telah dibaptis tetapi tanpa memiliki pengajaran yang menyeluruh dalam kebenaran Alkitab. Kesilapan telah membanjiri gereja apabila para pemimpin menggabungkan kebenaran Kitab Suci dengan adat dan tradisi yang popular. Abad keempat dan kelima adalah era kompromi apabila para pendeta gereja menggabungkan amalan kekafiran dengan ajaran Kristian.

Namun, walaupun dalam masa yang paling sukar di dalam hidup ini, Tuhan sentiasa bersama umat-Nya. Mereka menemui Yesus, “jalan, kebenaran dan hidup” dan, melalui kuasa Roh Kudus, mereka berdiri teguh, walaupun dalam menghadapi tekanan yang luar biasa untuk menyerahkan kepercayaan mereka. Mereka tetap setia kepada kehendak Tuhan yang diwahyukan di dalam Kitab Suci dan dengan berani mereka berdiri teguh demi kebenaran Firman-Nya tanpa mengira apapun tekanan yang dikenakan kepada mereka, sama ada secara terang-terangan atau secara halus.

_*Kaji pelajaran minggu ini yang berdasarkan pada buku Kemenangan Terakhir, bab 3, sebagai persediaan untuk Sabat, 20 April._