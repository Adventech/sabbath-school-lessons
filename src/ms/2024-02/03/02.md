---
title:  'Kompromi: Strategi Syaitan yang Halus'
date:   14/04/2024
---

`Bandingkan Yohanes 14:6 dengan Yohanes 8:44. Apakah perbezaan antara watak Yesus dan Syaitan yang dilihat dalam kedua-dua petikan ini?`

Apa yang Yesus katakan adalah benar kerana Dia adalah pengarang kebenaran. Kebenaran terbit dari hati Tuhan yang maha bijaksana, maha pengasih, maha mengetahui. Dia adalah asas pada realiti dan pada semua kebenaran.

Sebaliknya, Syaitan adalah pendusta dan bapa segala dusta. Dia bersedia untuk menggunakan pembohongan, penipuan, maklumat yang salah dan penyelewengan kebenaran untuk menyesatkan umat Tuhan. Dia telah menipu Hawa di Taman Eden dengan memutarbelitkan kebenaran, mencipta keraguan dan secara terang-terangan menafikan apa yang Tuhan telah firmankan. Pernyataan Syaitan, "kamu pasti tidak akan mati," dalam konteks memakan buah itu, adalah satu percanggahan yang jelas tentang apa yang Tuhan telah katakan. Pada sepanjang abad Syaitan telah menggunakan strategi yang sama. Dia melemahkan keyakinan terhadap Firman Tuhan, menentang kehendak Tuhan yang diwahyukan, memutarbelitkan Kitab Suci dan kadang-kadang salah memetik Alkitab jika tindakannya itu adalah untuk kepentingannya.

`Baca Amsal 23:23, Yohanes 17:17, dan Yohanes 8:32. Apakah persamaan yang anda lihat di dalam petikan ayat Alkitab ini mengenai kebenaran Firman Tuhan? Apakah mesej utama yang ada di situ?`

“Syaitan sangat mengetahui bahawa Kitab Suci akan membolehkan umat manusia untuk memahami tipu dayanya dan akan melawan kuasanya. Adalah dengan firman itulah maka Juruselamat dunia pun telah menentang serangannya. Pada setiap serangan, Kristus mempersembahkan perisai kebenaran yang kekal, dengan berkata, ‘Ada tertulis.’ Kepada setiap serangan oleh musuh, Dia menentang dengan menggunakan kebijaksanaan dan kuasa pada firman. Agar Syaitan dapat mempertahankan kekuasaannya atas manusia, dan menegakkan autoriti kepausan yang merampas kekuasaan, dia harus mengekalkan mereka di dalam keadaan kejahilan terhadap Kitab Suci. Alkitab akan meninggikan Tuhan dan meletakkan manusia yang terbatas pada kedudukan mereka yang sebenar; oleh itu, kebenarannya yang suci itu mestilah disembunyikan dan dihaang. Logik seperti ini diterima pakai oleh Gereja Rom. Pengedaran Alkitab telah dilarang dan di haling selama beratus-ratus tahun. Manusia telah dilarang untuk membacanya atau memilikinya di rumah mereka, dan para paderi dan pemimpin gereja yang tidak berprinsip telah mentafsirkan ajarannya untuk mempertahankan ajaran mereka yang palsu dan kepura-puraan. Oleh itu, paus hampir secara universal telah diakui sebagai wakil Tuhan di bumi yang dikurniakan dengan kuasa ke atas gereja dan negara.”—Ellen G. White, The Great Controversy, ms. 51.

`Bincangkan cara Syaitan cuba memutarbelitkan atau menyalahtafsirkan Firman Tuhan hari ini.`