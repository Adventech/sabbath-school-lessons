---
title:  Penaakulan Manusia Terpisah Daripada Kitab Suci
date:   17/04/2024
---

Roh Suci bekerja melalui fikiran kita. Dia mengundang kita untuk menerokai misteri alam semesta. Seperti yang dikatakan dengan tepat oleh seseorang, “Sebagai orang Kristian kita tidak memeriksa otak kita di pintu gereja.” Namun demikian, kecemerlangan pemikiran manusia sahaja tidak mampu untuk menemukan kebenaran ilahi pada Kitab Suci. Kebenaran bukan soal suatu pendapat manusia. Ia adalah soal berkaitan wahyu ilahi.

`Baca Amsal 16:25, Hakim-hakim 21:25, dan Yesaya 53:6. Apakah yang dinyatakannya tentang strategi tipu daya Syaitan?`

Salah satu penipuan syaitan yang paling berkesan adalah membawa kita untuk mempercayai bahawa penaakulan manusia, tanpa dibantu oleh Roh Suci dan tidak dimaklumkan oleh Firman Tuhan, sudah cukup untuk memahami rencana Tuhan. Mungkin ada cara yang kelihatan betul kepada kita, atau bahkan kepada seluruh budaya kita, tetapi mungkin ia adalah sama sekali salah di mata Tuhan.

Beberapa tahun yang lalu, saya dan isteri memutuskan untuk melakukan latihan berjalan kaki di hutan berhampiran hotel yang kami menginap pada malam itu. Lazimnya, saya cukup mahir dalam mengenal arah dan, selepas mendaki selama kira-kira sejam melalui beberapa laluan pejalan kaki, saya agak yakin bahawa saya boleh menemui jalan untuk kembali tanpa kesukaran tetapi tidak lama kemudian kami mendapati diri kami tersesat di dalam hutan. Matahari sudah mulai terbenam dan saya mulai merasa takut atas perkara yang paling teruk. Syukurlah, kami menemui beberapa beberapa pejalan kaki lain yang tahu jalan untuk kembali. Kami telah berada sekurang-kurangnya lima batu di luar laluan tetapi masih berhampiran dengan jalan utama. Memandangkan kereta mereka diletakkan berhampiran, maka mereka menawarkan kami tumpangan untuk kembali ke hotel kami. Menemui seseorang yang tahu jalannya dan seseorang yang mempunyai keupayaan untuk membawa kami kembali ke destinasi kami telah membuat segala perubahan bagi kami.

Tuhan tidak membiarkan kita bersendirian dalam perjalanan kita dari dunia ini ke syurga. Roh Suci menunjukkan kita kepada Kitab Suci yang akan membawa kita pulang. Kebenaran dan kesalahan, betul dan salah, baik dan jahat—ini boleh difahami dengan betul hanya sehuhungan dengan Firman Tuhan. Apa yang bertentangan dengan Tuhan dan Firman-Nya adalah kesilapan, dan kesilapan sentiasa berbahaya; yang selaras dengan Tuhan adalah kebenaran dan kebaikan. Betapa pentingnya kita menjadikan Firman Tuhan itu sebagai penentu pada kebenaran dan moral kita yang terakhir.

`Mengapakah fikiran manusia tanpa bantuan Roh Kudus tidak mampu menemukan kebenaran ilahi? Bincangkan hubungan di antara akal manusia dengan wahyu ilahi. Bagaimanakah penaakulan itu sebenarnya membantu kita memahami wahyu ilahi? Sebagai contoh, lihat Daniel 2, nubuatan yang merangkumi sejarah dunia dari zaman Babilon hingga masa depan. Bagaimanakah nubuatan seperti ini sangat menarik perhatian akal manusia?`

_Nota: penaakulan – membuat pertimbangan secara logik mengikut akal fikiran_