---
title:  Harapan di Masa Kesusahan
date:   23/06/2024
---

`Baca Wahyu 22:11, 12; Daniel 12:1, 2; dan Yeremia 30:5-7. Apakah peristiwa yang berlaku sejurus sebelum kedatangan kedua?`

Penutupan percubaan manusia diikuti oleh masa kesusahan “ ‘yang belum pernah terjadi sejak ada bangsa, bahkan sampai waktu itu.’ ” Wahyu 16 menerangkan tujuh tulah terakhir yang akan dicurahkan ke atas dunia yang jahat. Tetapi, seperti tulah yang menimpa Mesir, umat Tuhan akan dilindungi daripada mereka. Perhatikan janji dalam Daniel: “ ‘Tetapi pada waktu itu bangsamu sendiri, yakni semua orang yang namanya tercatat dalam kitab itu akan terselamat’ ” (Daniel 12:1, AVB). Ia mesti merujuk kepada “buku kehidupan” (lihat Filipi 4:3; Wahyu 13:8; Wahyu 20:12, 15; Wahyu 22:19). Jika kita tetap setia kepada Yesus, nama kita tidak akan dipadamkan daripada kitab kehidupan (Wahyu 3:5).

`Baca 1 Yohanes 3:1-3; Yohanes 8:29; dan Yohanes 14:30. Apakah satu-satunya persediaan yang mencukupi untuk masa kesusahan yang akan datang?`

Pada masa kesusahan, umat Tuhan mempunyai hubungan peribadi dengan Yesus yang begitu mendalam sehingga tiada apa yang dapat mengubahnya. Keinginan utama mereka adalah untuk menyenangkan Dia dalam segala hal supaya, melalui pekerjaan Roh Kudus, mereka akan menjadi murni seperti Dia murni. Tidak ada apa-apa dalam hati Kristus yang bertindak balas kepada tipu daya Syaitan. Kita boleh mencerminkan aspek watak-Nya ini juga.

`Baca Mazmur 27:5, Mazmur 91:1-11, dan Wahyu 3:10-12. Apakah janji-janji yang menenangkan yang Tuhan berikan kepada kita untuk masa kesusahan?`

Ada segelintir yang salah faham tentang konsep hidup melalui masa kesusahan tanpa pengantara. Yesus menghentikan pengantaraan-Nya di Bait Suci syurga apabila setiap orang telah membuat keputusan muktamad untuk atau menentang-Nya. Tetapi ini tidak bermakna kita bersendirian selama ini mempercayai kekuatan kita sendiri. Yesus telah memberi jaminan kepada kita Dia akan sentiasa bersama kita (Matius 28:20). Iman percaya apabila ia tidak dapat melihat dan percaya walaupun dunia di sekeliling kita runtuh. Semasa masa kesusahan, iman kita bertambah kuat dan kerinduan kita untuk kekekalan bertambah sehingga satu keinginan kita adalah untuk hidup bersama Yesus selama-lamanya.