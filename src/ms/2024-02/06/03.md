---
title:  Tempoh Masa Nubuatan
date:   06/05/2024
---

`Bandingkan Wahyu 11:3 dan Wahyu 12:5, 6, 14, 15 dengan Daniel 7:25. Apakah persamaan yang anda lihat dalam tempoh nubuatan ini?`

Kedua-dua saksi itu “akan bernubuat selama seribu dua ratus enam puluh hari dengan memakai kain kabung” (Wahyu 11:3, AVB). Ini adalah tempoh masa yang sama seperti empat puluh dua bulan di mana “orang bangsa asing” (mereka yang menentang kebenaran Tuhan) akan menginjak-injak kota suci (Why. 11:2). Musuh-musuh Tuhan menginjak-injak kebenaran Tuhan selama 1,260 hari (42 x 30 = 1,260, setiap hari melambangkan satu tahun dalam nubuatan apokaliptik), dan dua saksi Tuhan, Perjanjian Lama dan Baru, bernubuat menentang mereka pada masa yang sama ini.

Seperti yang telah kita lihat (lihat pelajaran ke-4), Daniel 7:25 mengatakan kuasa tanduk kecil yang akan timbul daripada pecahnya Empayar Rom akan menganiaya umat Tuhan “satu masa dan dua masa dan setengah masa” (ITB). “satu masa” ialah satu tahun (360 hari). Jadi, tiga setengah kali bersamaan dengan 1,260 hari.

Wahyu 12:6, 13 berbicara tentang 1,260 hari penganiayaan bagi umat Tuhan. Wahyu 12:14 berbicara tentang satu masa dan dua masa dan setengah masa. Wahyu 13:5 bercakap tentang empat puluh dua bulan lamanya. Kita dapati 42 bulan dan 1,260 hari itu disebut di dalam Wahyu 11:2, 3. Semua nubuatan ini menerangkan aspek yang berbeza dari tempoh masa sejarah yang sama.

Apabila autoriti Kitab Suci diabaikan, pihak berkuasa lain (iaitu, manusia) muncul sebagai gantinya. Ini sering membawa kepada penganiayaan terhadap mereka yang menjunjung Firman Tuhan, seperti yang telah berlaku pada masa penguasaan paus dari T.M 538. hingga T.M. 1798, ketika gereja abad pertengahan telah turun ke dalam kegelapan rohani yang mendalam. Keputusan manusia menggantikan perintah Tuhan. Tradisi manusia membayangi kesederhanaan Injil. Gereja Rom bersatu dengan kuasa sekular untuk meluaskan kuasanya ke atas seluruh Eropah.

Selama 1,260 tahun ini, Firman Tuhan—iaitu dua saksi-Nya—berpakaikan kain kabung. Kebenaran mereka tersembunyi di bawah timbunan tradisi dan ritual yang besar. Kedua-dua saksi ini masih bernubuat; Alkitab masih berbicara. Walaupun di tengah-tengah kegelapan rohani ini, Firman Tuhan telah dipelihara. Ada orang yang menyayanginya dan mengamalkan ajarannya. Tetapi jika dibandingkan dengan orang ramai di Eropah, mereka adalah sangat sedikit. Orang Waldenses, John Hus, Jerome, Martin Luther, Ulrich Zwingli, John Calvin, John dan Charles Wesley, dan sejumlah para Pembaharu yang lain tetap setia kepada Firman Tuhan sebagaimana mereka memahaminya pada waktu itu.

`Apakah beberapa ajaran hari ini, yang dipegang oleh ramai orang Kristian, yang berdasarkan tradisi dan bukan berdasar pada Firman Tuhan?`