---
title:  Dua Saksi Telah Dibunuh
date:   07/05/2024
---

`Baca Wahyu 11:7–9. Dengan mengingati bahawa bahasa ini adalah simbolik, apakah yang diramalkan oleh ayat ini sebagai akan berlaku kepada dua saksi Tuhan, iaitu Perjanjian Lama dan Baru?`

Menjelang T.M. 538, Empayar Rom kafir telah roboh. Justinian, maharaja Rom ketika, telah menyerahkan kuasa sivil, politik, dan agama kepada Pope Vigillis. Maka bermulalah satu tempoh panjang penguasaan gereja zaman pertengahan. Ia berterusan sehingga T.M. 1798. Seorang Jeneral Perancis bernama Berthier, atas arahan Napoleon, telah berarak masuk tanpa halangan ke kota Rom pada 10 Februari 1798. Pope Pius VI telah ditawan dan dibawa kembali ke Perancis, di mana dia meninggal dunia. Tarikh ini menandakan berakhirnya kuasa sekular gereja Rom yang diramalkan dalam nubuatan , iaitu 1,260 hari atau tahun, seperti yang digambarkan dalam Daniel dan Wahyu (lihat kajian kelmarin).

Betapa ini satu manifestasi yang kuat mengenai kebenaran nubuatan alkitabiah! Daniel, menulis lebih daripada 500 tahun sebelum Kristus, dengan tepat meramalkan peristiwa yang akan terjadi 2,300 tahun kemudian. Sem,emangnya, kita boleh mempercayai nubuatan yang diberikan dalam Alkitab ini.

Sementara itu, selama semua ini berlansgung, kebenaran Injil tetap hidup melalui kesaksian Firman. Namun cabaran yang lebih besar seterusnya telah mengancam kebenaran alkitabiah. Binatang yang naik dari jurang maut (iaitu Syaitan) telah berperang melawan Kitab Suci. Dia memulakan serangan baru terhadap kuasa Alkitab melalui Revolusi Perancis yang bermula pada 1789.

Semasa Revolusi Perancis, kerajaan secara rasmi telah menubuhkan Cult of Reason [Kultus Akal] sebagai agama ateistik tajaan negara, yang bertujuan untuk menggantikan agama Kristian. Perayaan Akal telah diadakan di seluruh negara pada 10 November 1793. Semua gereja di seluruh Perancis telah diubah menjadi Kuil Akal, dan seorang wanita yang masih hidup telah ditabalkan sebagai Dewi Akal. Alkitab telah dibakar di jalanan. Tuhan dinyatakan sebagai tidak wujud, dan kematian dinyatakan sebagai tidur yang tidak berkesudahan. Syaitan bekerja melalui orang yang tidak bertuhan untuk membunuh dua saksi Tuhan itu. Mayat mereka akan “akan bergelimpangan di jalan raya kota agung yang dari segi rohani disebut Sodom dan Mesir, iaitu kota tempat Tuhan mereka disalib” (Why. 11:8, AVB).

Mesir adalah budaya mempunyai banyak tuhan yang menyangkal Tuhan yang sebenar (lihat Keluaran 5:2). Sodom melambangkan amalan maksiat yang besar. Dalam Revolusi Perancis, dua saksi Tuhan—Perjanjian Lama dan Baru—tewas kerana ateisme dan maksiat yang berleluasa apabila sekatan biasa dilepaskan di dalam revolusi dan pertumpahan darah.

`Wahyu 11:9 mengatakan bahawa mayat dua saksi Tuhan akan terbaring tidak dikuburkan selama “tiga hari setengah” (AVB), iaitu, “hari” nubuatan yang melambang jangka waktu selama tiga setengah tahun literal. Ateisme berada pada kemuncaknya semasa Revolusi Perancis, sekurang-kurangnya selama kira-kira tiga setengah tahun. Tempoh ini berlangsung dari 26 November 1793, apabila satu titah telah dikeluarkan di Paris untuk menghapuskan semua bentuk agama, hingga 17 Jun 1797, apabila kerajaan Perancis menghapuskan semua undang-undang berkaitan menghalang agama.`