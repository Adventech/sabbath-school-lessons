---
title:  Pandangan Tambahan
date:   10/05/2024
---

“Apabila Alkitab dilarang oleh pihak berkuasa agama dan sekular; apabila kesaksiannya diselewengkan, dan setiap usaha yang boleh dilakukan oleh manusia dan syaitan untuk mengalihkan fikiran orang ramai daripadanya; apabila mereka yang berani menyebarkan kebenarannya yang suci itu diburu, dikhianati, diseksa, dikuburkan dalam sel penjara, mati syahid kerana iman mereka, atau dipaksa untuk melarikan diri ke pergunungan dan ke gua-gua di bumi—maka saksi yang setia itu akan bernubuat di dalam kain kabung. Namun mereka meneruskan kesaksian mereka sepanjang tempoh 1260 tahun. Dalam masa yang paling gelap ini ada orang yang setia, yang mengasihi firman Tuhan dan tetap setia menghormati-Nya. Kepada para hamba yang setia ini diberikan kebijaksanaan, kuasa dan autoriti untuk menyatakan kebenaran-Nya pada sepanjang masa ini.”—Ellen G. White, The Great Controversy, ms. 267, 268.

“Apabila Perancis secara terbuka menolak Tuhan dan mengenepikan Alkitab, orang jahat dan roh-roh kegelapan bergembira dalam pencapaian tujuan yang telah lama mereka inginkan—iaitu, sebuah kerajaan yang bebas daripada sekatan hukum Tuhan. . . . Roh Tuhan yang menahan, yang menekan kuasa Syaitan yang kejam, telah disingkirkan secara besar-besaran dan dia yang satu-satunya kesenangannya ialah kesengsaraan manusia telah dibiarkan untuk melakukan kehendak-Nya. Mereka yang telah memilih untuk memberontak telah dibiarkan untuk menuai hasilnya sehingga negeri itu dipenuhi dengan jenayah yang terlalu mengerikan untuk dicoretkan oleh pena. Dari wilayah-wilayah yang musnah dan kota-kota yang runtuh, terdengar jeritan yang mengerikan—seruan kesedihan yang paling pedih. Perancis digegarkan seperti gempa bumi. Agama, undang-undang, ketertiban sosial, keluarga, negara dan gereja—semuanya dipukul oleh tangan durhaka yang telah diangkat untuk melawan hukum Tuhan.”—The Great Controvery, ms. 286.

“Kecuali gereja akan bergantung pada pemeliharaan-Nya [Tuhan] yang terbuka, menerima setiap sinar terang, melaksanakan setiap kewajipan yang dinyatakan, agama pasti akan merosot ke dalam suatu pemeliharaan yang hanya berupa bentuk dan semangat kesalehan yang penting akan lenyap.”—The Great Controvery, ms. 316.

**Soalan Perbincangan**:

`Bagaimanakah prinsip Kontroversi Besar itu dinyatakankan di dalam Revolusi Perancis?`

`Semasa berhujah bahawa tidak ada Tuhan, seseorang telah menulis bahawa "kita bebas untuk menetapkan matlamat kita sendiri dan meneroka mana-mana sempadan intelektual tanpa mencari sebarang tanda larangan menceroboh." Mengapakah frasa “tanpa mencari sebarang tanda larangan menceroboh” sangat berkesan terhadap motif yang ada pada ramai orang untuk menolak Tuhan? Bagaimanakah idea sedemikian boleh membantu menjelaskan beberapa perkara yang berlaku dalam Revolusi Perancis?`

`Apakah kepentingan pada penglihatan Yohanes tentang Bait Suci yang berkaitan dengan peristiwa zaman akhir?`