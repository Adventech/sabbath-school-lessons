---
title:  Komen Guru
date:   10/05/2024
---

### Bahagian I: Pandangan Keseluruhan

Ayat Utama: Yesaya 40:8

Tumpuan Kajian: Wahyu 11:2-11; Wahyu 12:6, 14, 15; Zakharia. 4:14; Mazmur 119:105; Yohanes 5:39; Daniel 7:25; Yesaya 40:8; Mazmur 119:89; Yesaya 54:17.

**Pengenalan**: Meneruskan tema minggu-minggu sebelumnya, kajian ini berpusat pada peranan asas, autoriti dan kuasa Firman Tuhan di dalam Kontroversi Besar. Secara khusus, kita akan menumpukan perhatian kita pada Firman Tuhan seperti yang digambarkan oleh dua saksi yang berkhutbah berpakaikan kain kabung sepanjang tempoh nubuatan selama 1,260 tahun.

Selepas Yesus naik ke syurga, syaitan mengarahkan usaha dan tenaganya untuk menyerang Firman Tuhan, Kitab Suci dan terhadap umat Tuhan. Misi gereja adalah untuk memberi kesaksian tentang Yesus Kristus dan Firman-Nya, yang merupakan penyataan watak dan rencana Tuhan. Dalam Wahyu 11, Firman Tuhan digambarkan oleh ungkapan Perjanjian Lama mengenai dua saksi (Zak. 4:14). Metafora ini berbicara mengenai hakikat bahawa Firman Tuhan mempunyai kehadiran dan kuasa yang kekal, yang berasal dari ilahi dan yang telah dihantar melalui ilham Roh Suci.

Kesejajaran di antara Yesus dan Firman adalah jelas: dengan cara sama seperti Yesus yang melayani selama 3.5 tahun di bawah tekanan dan penganiayaan oleh umat-Nya sendiri, yang sepatutnya menerima Dia, Kitab Suci juga melayani dunia selama 3.5 tahun nubuatan, atau 1,260 tahun sejarah, di bawah tekanan orang yang mengaku sebagai penjaga Firman Tuhan. Sama seperti Yesus, Firman Tuhan telah mati dan dibangkitkan, Kitab Suci, Firman Tuhan, “mati dan dibangkitkan.” Sebagaimana Yesus telah menang, demikian juga Firman-Nya akan menang, dan umat-Nya juga akan berkemenangan di dalam Dia dan di dalam Firman-Nya.

**Tema Pelajaran: Pelajaran minggu ini menyerlahkan dua tema utama**:

1. Dua saksi dalam Wahyu 11 melambangkan Kitab Suci. Kedua-dua saksi itu melayani dalam masa penganiayaan, sepanjang tempoh nubuatan selama 1,260 tahun, di antara T.M. 538 M hingga T.M. 1798.

2. Pada akhir tempoh nubuatan ini, kedua-dua saksi itu mati dan dibangkitkan, sama seperti Yesus mati dan dibangkitkan, menunjukkan bahawa Tuhan, melalui Yesus dan dalam Firman-Nya akan beroleh kemenangan terakhir di dalam kontroversi besar itu.

### Bahagian II: Ulasan

**Bernubuat dalam Kain Kabung**

Mengapa Adventist berpendapat bahawa dua saksi, atau Kitab Suci itu, telah ditindas semasa Zaman Pertengahan? Tidakkah orang pada zaman itu tahu tentang Alkitab? Bukankah katedral dan gereja dihiasi dengan tema alkitabiah? Bukankah golongan skolastik mengajar para pelajar mereka daripada Alkitab dalam kelas universiti mereka? Jawapan kepada semua soalan ini adalah ya. Jadi, mengapa bertegas bahawa tempoh 1,260 tahun, antara 538 M dan 1798 M, adalah masa penganiayaan, masa apabila kedua-dua saksi memakai kain kabung, yang merupakan simbol krisis dan penghinaan?

Sebelum menjawab soalan, mari kita rumitkan isu ini sedikit lagi. Beberapa orang mungkin cepat menunjukkan bahawa penganiayaan terhadap Kitab Suci telah wujud sebelum A.D. 538. Sesungguhnya, orang Rom cuba untuk menghina atau menindas Kitab Suci semasa penganiayaan awal terhadap orang Kristian. Diocletian, maharaja kafir roma (berkuasa pada T.M. 284-305) secara khusus menyasarkan Alkitab untuk dimusnahkan, dengan memerintahkan bahawa orang Kristian mesti meninggalkan, dan mengecam, kitab suci mereka. Walaupun kebanyakan orang Kristian tidak mempunyai Alkitab mereka, namun terdapat beberapa di antara mereka yang memiliki manuskrip alkitabiah telah menyerahkannya untuk dibakar secara terbuka dan dinodai; yang lain di hukum mati oleh kerana iman mereka. Akhirnya, Firman Tuhan muncul dihormati dan beroleh kemenangan dari serangan ini. Pada penghujung tempoh nubuatan selama 1,260 tahun, Perancis yang revolusioner, serta rejim ateistik dan Komunis diktator lain yang muncul kemudiannya, juga telah menyasarkan Kitab Kristian untuk dimusnahkan, seperti yang dilakukan oleh Maharaja Diocletian.

Namun demikian, berbeza dengan Diocletian, Revolusi Perancis berjaya memusnahkan Kitab Suci di wilayah mereka untuk jangka masa yang singkat (Wahyu 11:7-9). Memang benar, Diocletian dan para pembangkit Revolusi Perancis telah berusaha untuk merendahkan Firman Tuhan; namun revolusioner Perancis telah berbuat demikian dengan cuba memusnahkannya sepenuhnya dan bukannya membenarkannya bernubuat dalam kain kabung.

Di samping itu, pada sepanjang tempoh 1,260 tahun, di mana kedua-dua saksi telah mengalami penghinaan yang jauh melebihi tahap penganiayaan semasa dua atau tiga abad yang pertama, atau sepuluh tahun penganiayaan di bawah Diocletian, atau beberapa tahun di bawah Revolusi Perancis. Atas sebab-sebab ini maka kita mesti melihat di tempat lain di dalam sejarah untuk menemukan makna Firman Tuhan yang melayani di dalam kain kabung.

Oleh itu, untuk memahami bila, dan bagaimana, dua saksi atau Kitab Suci melayani dalam kain kabung, kita perlu menekankan dua fakta. Pertama, dua saksi itu melayani selama 1,260 tahun. Sebagai perincian pelajaran kita, Seventh-day Adventist memahami bahawa tempoh ini menjangkau dari 538 A.D. hingga 1798 A.D. dan merangkumi kebangkitan, penubuhan, dan pemerintahan Gereja Roman Katolik. Kedua, dua saksi itu tidak dibunuh dalam tempoh ini, tetapi memakai kain kabung.

Kiasan yang merujuk pada Zakharia (Wahyu 11:4, Zak. 4:14), Elia (Wahyu 11:5, 6), dan Musa (Wahyu 11:6), dalam Wahyu 11, nampaknya menunjukkan bahawa pelayanan nubuatan oleh dua saksi yang memakai kain kabung berlaku dalam konteks penganiayaan terhadap umat Tuhan. Wahyu 11 tidak mengatakan bahawa dua saksi itu telah dibunuh selama 1,260 tahun; sebaliknya, ia diberi kuasa oleh Tuhan untuk bernubuat dengan memakai kain kabung pada masa ini (Why. 11:3). Elia memakai kain kabung semasa terjai krisis rohani yang mendalam di Israel Utara, apabila bangsa itu secara sedar dan sengaja mengubah hukum Tuhan, meletakkan diri mereka di atasnya dan menentang wahyu Tuhan. Begitu juga, persoalan utama bukanlah sama ada Gereja Roman Katolik mempunyai pengetahuan tentang Kitab Suci atau sama sekali menggunakan Kitab Suci untuk teologi mereka selama 1,260 tahun ketuanan dan penganiayaan gereja. Persoalannya ialah: Apakah sikap gereja terhadap Kitab Suci sepanjang tempoh penganiayaan ini? Sikap mereka sangat mirip dengan sikap Israel Utara: mereka mengetahui mengenai wahyu istimewa Tuhan, tetapi mereka sengaja meletakkan diri mereka di atasnya.

Prinsip Protestan sola scriptura menekankan bahawa Kitab Suci adalah wahyu Tuhan yang lengkap, serba cukup dan jelas. Setiap kali wahyu ilahi adalah kesulitan, atau halangan, kepada projek manusia, syaitan dan guru-guru palsunya memperkenalkan tradisi untuk membenarkan pentafsiran semula petikan Alkitab yang menyusahkan; atau mereka hanya memperkenalkan ajaran atau amalan baru yang bertentangan dengan Kitab Suci. Tradisi gereja dan magisterium (penguasa gereja) digambarkan sebagai penterjemah eksklusif terhadap Alkitab dan sebagai satu-satunya pihak berkuasa yang memiliki kuasa untuk mencipta dan menubuhkan dogma. Firman Tuhan dikurangkan, dihina, dan diletakkan di bawah kawalan gereja, walaupun Kitab Suci dengan jelas menetapkan bahawa ia semestinya adalah yang di sebaliknya. Dalam hal ini, beberapa petikan dari Catechism of the Catholic Church (CCC) sungguh menakjubkan:

Menurut CCC, wahyu Tuhan “melalui Firman-Nya dalam Roh Kudus” adalah “hadir dan aktif dalam Gereja,” dan dengan itu tradisi gereja adalah bahagian yang tidak dapat dipisahkan dari wahyu khusus Tuhan, sama seperti para nabi dan para rasul (CCC, p. 79). Atas sebab ini, maka "Gereja yang kepadanya transmisi dan tafsiran Wahyu telah diamanahkan, ‘tidak memperoleh kesahihannya tentang semua kebenaran yang diwahyukan dari Kitab Suci sahaja. Kedua-dua Kitab Suci dan Tradisi mesti diterima dan dihormati dengan sentimen pengabdian dan penghormatan yang sama’” (CCC, hlm. 82).

Memang benar, CCC telah menetapkan bahawa penguasa gereja, sebagai satu-satunya penterjemah Kitab Suci (CCC, ms. 86, 100), “tidaklah lebih tinggi daripada Firman Tuhan, tetapi adalah hambanya” (CCC, ms. 86). Namun demikian, penguasa gereja tidak hanya mengambil dari Kitab Suci, tetapi dari kedua-dua Kitab Suci dan tradisi juga (CCC, ms 82). Oleh kerana tradisi mempunyai kuasa yang sama dengan Kitab Suci, dan kerana penguasa gereja (“Paus dan para uskup yang berada di dalam persekutuan dengannya”) mempunyai kuasa tunggal untuk mentafsirkan Firman Tuhan secara autentik (CCC, ms. 100), penguasa gereja akan mengambil bahan daripada tradisi dan Kitab Suci, apabila sesuai.

Pengalaman kedua-dua Israel Utara dan Yehuda menunjukkan bahawa, apabila tradisi diletakkan pada tahap yang sama dengan Kitab Suci, Kitab Suci bukan sahaja diturunkan ke peringkat yang lebih rendah, dari yang ilahi kepada manusia, tetapi akhirnya, ia terbatal sama sekali (Mat. 15:3-6), setelah disalahtafsirkan untuk disesuaikan dengan pandangan dunia manusia. Oleh itu, kewibawaannya dilenyapkan. Penghapusan kuasa alkitabiah ini adalah persis apa yang berlaku di dalam Gereja Roman Katolik. Apabila gereja semakin menekankan tradisi dan menerima falsafah palsu maka ajaran dan amalannya berubah secara radikal sehingga gereja tidak lagi serasi dengan model gereja apostolik.

Oleh itu, dalam salah tafsir dan pengajaran secara langsung terhadap Kitab Suci, Gereja Roman Katolik secara salah menerima ajaran berikut:

* Bahawa ia mempunyai kuasa untuk mengubah Sabat Tuhan dari hari ketujuh kepada hari pertama dalam minggu itu, dan dengan itu secara sengaja telah melanggar perintah keempat dan menurunkan status Tuhan sebagai Pencipta dan Raja.
* Bahawa Kristus meninggalkan gereja ke bawah tanggungjawab uskup Rom dan hierarki gereja sakramental.
* Bahawa gereja adalah elemen penting dalam penyelamatan Tuhan.
* Bahawa gereja dan orang-orang suci boleh menjadi pengantara bagi manusia dan menawarkan kepada mereka jasa baik untuk keselamatan.
* Bahawa Maria, ibu Yesus, dilahirkan dengan sifat yang tidak berdosa (konsep yang tidak bernoda).
* Bahawa Maria mempunyai peranan istimewa dalam keselamatan, dipanggil Pengantara (Mediatrix), Pembela, Penolong, gelaran yang dikhaskan dalam Kitab Suci hanya untuk Kristus dan Roh Kudus.
* Keselamatan itu adalah melalui perbuatan, seperti penebusan dosa dan indulgensi.
* Bahawa jiwa itu adalah kekal abadi, neraka kekal dan api penyucian itu wujud.
* Bahawa terdapat tujuh sakramen yang memberikan keselamatan.
* Bahawa bayi mesti dibaptiskan.
* Bahawa bahan roti dan wain secara literal diubah menjadi tubuh dan darah Kristus semasa Misa (transubstansiasi).
* Bahawa anggota gereja yang biasa tidak boleh mengambil bahagian dalam meminum wain dari cawan semasa perjamuan.
* Bahawa imam sendiri adalah sakramen dan memberikan keselamatan.
* Bahawa imam gereja tidak boleh berkahwin, harus terus membujang.
* Bahawa orang Kristian boleh dan, sebenarnya, mesti memuja dan menyembah patung dan Lembaga dan dengan itu secara terang-terangan melanggar perintah kedua.

Dengan salah tafsiran yang begitu ketara, atau penolakan yang terang-terangan, terhadap Kitab Suci dan ajaran-ajarannya selama lebih dari satu milenium, dan oleh mereka yang mengaku diri mereka sebagai umat Tuhan, tidaklah menghairankan apabila Tuhan menggambarkan Kitab Suci, atau dua saksi-Nya itu, sebagai berpakaian dan bernubuat di dalam kain kabung.

Seterusnya, kedua-dua saksi itu dibunuh dalam konteks sekular, yang bertentangan dengan konteks agama (semasa Revolusi Perancis). Walau bagaimanapun, Revolusi Perancis yang ateis itu sendiri berupa satu reaksi terhadap pelanggaran undang-undang Gereja Katolik yang berpanjangan terhadap Tuhan Sendiri, terhadap wahyu istimewa-Nya, dan terhadap manusia, yang sangat memerlukan keselamatan. Kontroversi besar adalah kompleks. Iblis bertujuan untuk memusnahkan wahyu Tuhan dalam Firman-Nya yang Tertulis. Tetapi terutamanya dia bertujuan untuk menindas Firman Tuhan di dalam gereja-Nya. Objektif syaitan ini tidak berjaya dan tidak akan pernah berjaya. Sola scriptura Protestan, masyarakat alkitabiah dan para mubaligh, perkhabaran tiga malaikat yang idkumandangkan oleh Adventist dan seruan nyaring akan berlaku. Firman Tuhan akan menjadi lebih jelas di dalam komunikasinya tentang kasih Tuhan.

### Bahagian III: Penerapan Hidup

1\. Bayangkan anda hidup sekitar tahun 700, kira-kira 160 tahun selepas 538 A.D., pada permulaan tempoh nubuatan selama 1,260 tahun. Bayangkan juga bahawa, sebagai pelajar Alkitab dan sebagai seorang Kristian yang taat, anda memahami bahawa 1,260 tahun penganiayaan terhadap kedua-dua saksi itu baru sahaja bermula dan oleh itu, berabad-abad lagi akan berlalu sebelum penganiayaan itu akan berkahir. Bagaimanakah anda akan memelihara harapan anda, terutamanya semasa anda dan keturunan anda menghadapi prospek yang panjang sekurang-kurangnya seribu tahun lagi untuk menunggu? Bagaimanakah anda akan mengekalkan pengabdian anda yang berkobar-kobar kepada Tuhan dan komitmen untuk mengkhotbahkan Firman Tuhan dengan mengetahui bahawa kemenangan hanya akan berlaku selama lebih daripada 1,000 tahun lagi? Bagaimanakah anda menyediakan keluarga anda selepas anda pergi untuk penantian prospektif yang sedemikian rupa? Bagaimanakah jawapan anda boleh memberikan inspirasi terhadap iman anda hari ini semasa kita menunggu kedatangan Yesus?

` `

2\. Walaupun Revolusi Perancis telah memberi kesan kepada seluruh dunia dengan pandangan dunia, semangat dan tindakannya, namun kesan ini lebih dirasai secara langsung di dunia Barat. Jika anda tinggal di Barat, bagaimanakah anda boleh terus merayakan kebangkitan dan pelayanan kedua-dua saksi itu? Jika anda tinggal di bahagian lain di dunia, yang tidak terjejas secara langsung oleh revolusi sekular atau ateis di Perancis, bagaimanakah masyarakat atau komuniti tempatan anda cuba membunuh dua saksi itu atau menjadikannya bersaksi di dalam kain kabung? Bagaimanakah anda dan gereja anda boleh mengambil bahagian di dalam kebangkitan dan pelayanan kedua-dua saksi itu?

` `