---
title:  Pandangan Tambahan
date:   12/04/2024
---

“Sia-sia sahaja usaha Syaitan untuk memusnahkan gereja Kristus dengan kekerasan. Kontroversi besar di mana murid-murid Yesus menyerahkan nyawa mereka tidak berhenti apabila para pembawa panji yang setia ini telah tewas di tempat mereka. Namun dengan kekalahan mereka telah menakluki. Para pekerja Tuhan ini telah dibunuh, tetapi pekerjaan-Nya terus maju. Injil terus tersebar dan bilangan penganutnya menjadi semakin bertambah. Ia menembusi kawasan yang tidak boleh diakses walaupun dikuasai oleh pengaruh Rom. Seorang Kristian yang telah menyuarakan bantahan kepada para penguasa kafir yang mendesak dalam meneruskan penganiayaan itu, berkata: Kamu boleh ‘membunuh kami, menyeksa kami, mengutuk kami. . . . Ketidakadilan kamu adalah bukti bahawa kami tidak bersalah. . . . Begitu juga kezaliman kamu. . . tidak akan memberi manfaat kepadamu.’ Ia hanyalah satu jemputan yang lebih kuat untuk membawa orang lain kepada pujukan mereka. ‘Semakin kerap kami dihina oleh kamu, semakin bertambah ramai bilangan kami; darah orang Kristian adalah benih.’—Tertullian, Apology, paragraph 50.”—Ellen G. White, The Great Controversy, ms. 41, 42.

“Pemeliharaan misterius yang mengizinkan orang benar menderita penganiayaan di tangan orang jahat telah menjadi penyebab kekekeliruan yang besar bagi ramai orang yang lemah dalam iman. Malah ada yang bersedia untuk membuang keyakinan mereka kepada Tuhan kerana Dia membiarkan manusia yang paling hina untuk menjadi makmur, manakala yang terbaik dan paling murni ditimpa dan diseksa oleh kuasa kejam mereka. Pertanyaannya ialah, bagaimanakah mungkin Dia yang adil dan berbelas kasihan, dan yang juga berkuasa yang tidak terbatas, boleh bertolak ansur dengan ketidakadilan dan penindasan sedemikian? Ini adalah soalan yang tiada kaitan kita dengannya. Tuhan telah memberikan kita bukti yang cukup tentang kasih-Nya dan kita tidak boleh meragui kebaikan-Nya kerana kita tidak dapat memahami kerja-kerja pemeliharaan-Nya.”—Ellen G. White, The Great Controversy, ms. 47.

**Soalan Perbincangan**:

`Apakah nilai yang diperlehi daripada penganiayaan? Mengapakah pada pandangan bahawa Tuhan membenarkan umat-Nya menderita pada masa-masa tertentu?`

`Jika seorang teman bertanya kepada anda soalan ini, bagaimanakah anda akan menjawab: “Di manakah Tuhan di dalam penderitaan saya? Jika Dia mengasihi saya, mengapa saya mengalami masa yang sukar?”`

`Bagaimanakah gereja tempatan anda boleh menjadi satu komuniti penyayang untuk memberi kesan kepada dunia? Bincangkan cara praktikal untuk menerapkan pelajaran minggu ini.`