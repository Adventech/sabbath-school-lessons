---
title:  Umat Kristian Dipelihara Oleh Takdir Ilahi
date:   08/04/2024
---

Belas kasihan, anugerah, pemeliharaan dan pengetahuan lebih dahulu jelas dinyatakan dalam peristiwa yang membawa kepada kehancuran Yerusalem. Cestius Gallus dan tentera Rom mengepung bandar itu. Dalam langkah yang tidak dijangka, apabila serangan mereka kelihatan pasti terjadi, mereka mengundur diri. Tentera Yahudi mengejar mereka dan memenangi kemenangan besar.

Dengan orang Rom yang sedang melarikan diri dan orang Yahudi mengejar mereka, umat Kristian di Yerusalem melarikan diri ke Pella di Perea, di seberang Sungai Jordan. “Tanda yang dijanjikan telah diberikan kepada orang Kristian yang menunggu, dan sekarang peluang diberikan bagi semua yang menginginkan, untuk mematuhi amaran Juruselamat. Peristiwa itu sedemikian diketepikan sehingga orang Yahudi atau orang Rom tidak menghalang pelarian orang Kristian.”—Ellen G. White, The Great Controversy, page 30.

`Baca Mazmur 46:1 dan Yesaya 41:10. Apakah yang ayat ini beritahu kepada kita tentang pemeliharaan Tuhan?`

Tuhan adalah berdaulat dan Dia mengatasi semua peristiwa di bumi untuk pencapaian akhir tujuan ilahi-Nya. Walaupun kadangkala Tuhan mengubah rancangan asal-Nya berdasarkan pilihan kita sebagai manusia, namun rancangan muktamad-Nya untuk planet ini akan dipenuhi. Akan ada masa apabila umat Tuhan mengalami kesusahan, penganiayaan, pemenjaraan dan kematian itu sendiri untuk tujuan Kristus. Tetapi walaupun dalam masa yang paling mencabar dengan serangan Syaitan yang paling kejam, Tuhan akan mengekalkan dan memelihara gereja-Nya.

`Baca Ibrani 11:35–38 dan Wahyu 2:10. Apakah realiti yang dinyatakan oleh ayat ini tentang pertempuran kita dengan kuasa-kuasa jahat? Bagaimanakah petikan-petikan ayat ini selaras dengan idea mengenai perlindungan Tuhan dalam soalan sebelumnya? Adakah terdapat percanggahan dalam idea perlindungan Tuhan dan Tuhan membenarkan beberapa orang menghadapi penderitaan yang menyakitkan dan juga kematian seorang martir demi Kristus?`

“Sia-sia sahajalah usaha Syaitan untuk cuba memusnahkan gereja Kristus dengan kekerasan. Kontroversi besar di mana murid-murid Yesus menyerahkan nyawa mereka tidak berhenti apabila para pembawa panji yang setia ini terkorban semasa sedang bekerja. Dengan kekalahan mereka menakluki. Pekerja Tuhan telah dibunuh, tetapi pekerjaan-Nya terus maju ke hadapan.”—Ellen G. White, The Great Controversy, ms. 41.

`Apakah yang seharusnya bermakna bagi kita bahawa para penulis Alkitab, yang pasti tahu tentang kesakitan dan penderitaan boleh menulis berulang kali tentang realiti kasih Tuhan? Bagaimanakah kita boleh mengalami kasih yang sama ini untuk diri kita sendiri?`