---
title:  Warisan Kasih
date:   11/04/2024
---

`Baca Yohanes 13:35 dan 1 Yohanes 4:21. Apakah yang diungkapkan oleh petikan ayat ini sehubungan dengan cabaran Syaitan terhadap kerajaan Tuhan di dalam kontroversi besar itu? Apakah yang dikatakannya kepada kita tentang intipati agama Kristian yang tulen?`

Kasih adalah norma masyarakat Kristian dalam beberapa abad pertama. Tertullian mendakwa: “Terutamanya tindakan kasih yang begitu mulia yang menyebabkan ramai orang meletakkan jenama kepada kami. Lihatlah, kata mereka, betapa mereka saling mengasihi.” (Lihat Terullian’s Apology 39 seperti yang diterjemahkan oleh S. Thelwall di https://www.logoslibrary.org/tertullian/apology/39.html.)

Salah satu peryataan terbesar tentang kasih Tuhan telah ditunjukkan apabila dua wabak yang dahsyat telah melanda di abad awal pada tahun 160 M dan 265 M. Orang Kristian melangkah ke hadapan dan melayani orang yang sedang sakit dan nazak. Pandemik ini telah membunuh berpuluh-puluh ribu orang dan membuat seluruh kampung dan bandar dengan hampir tidak ada penduduk. Pelayanan Kristian yang tidak mementingkan diri, pengorbanan, sikap kasih sayang, belas kasihan telah memberi kesan yang besar kepada para penduduk. Lama kelamaan, beribu-ribu, dan akhirnya ratusan ribu, dan kemudian berjuta-juta orang di seluruha Empayar Rom telah menjadi percaya kepada Yesus semasa terjadinya dua wabak ini. Sikap kasih sayang, keprihatinan yang ditunjukkan dan penjagaan yang teratur serta sikap tidak mementingkan diri terhadap orang yang sakit dan sedang meninggal dunia telah menimbulkan sikap kekaguman terhadap umat percaya ini dan Kristus yang mereka wakili.

Buku berjudul The Rise of Christianity tulisan Rodney Stark merupakan satu naratif sejarah moden yang menggambarkan peristiwa bersejarah ini di dalam satu pencerahan baru yang diperbaiki. Di dalamnya dia menerangkan bagaimana semasa wabak kedua (A.D. 260) seluruh masyarakat Kristian, yang masih sangat bersifat Yudeo-Kristian, telah menjadi pasukan tentera jururawat secara mutlak, yang telah menyediakan keperluan asas untuk komuniti yang menderita agar mereka akan terus hidup. “Pada kemuncak wabak kedua, sekitar 260 A.D., di dalam satu surat Paskah, Dionysius telah menulis satu surat yang panjang sebagai penghormatan kepada usaha kejururawatan heroik penganut Kristian tempatan ini, yang kebanyakan mereka kehilangan nyawa semasa menjaga orang lain.

“Kebanyakan di kalangan saudara (saudari) Kristian kita telah menunjukkan kasih dan kesetiaan yang tidak terhingga, tidak pernah melepaskan diri dan hanya memikirkan antara satu sama lain. Tanpa menghiraukan bahaya, mereka telah menjaga orang sakit, memenuhi setiap keperluan mereka dan melayani mereka di dalam Kristus, dan bersama mereka meninggalkan kehidupan ini dengan bahagia yang tenang; kerana mereka telah dijangkiti oleh orang lain dengan penyakit itu, menghinggapi penyakit jiran mereka dan dengan gembira sama-sama menerima penderitaan mereka.”—Rodney Stark, The Rise of Christianity (Princeton, New Jersey: Princeton University Press, 1996), ms. 82.

`Apakah mesej yang jelas untuk kita di sini? Bagaimanakah kita boleh belajar untuk mati kepada diri sendiri supaya kita juga dapat menunjukkan semangat tidak mementingkan diri yang sama seperti ini? Ia tidak mudah, bukan?`