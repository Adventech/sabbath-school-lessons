---
title:  'Kepatuhan: Buah Iman'
date:   02/05/2024
---

`Baca Roma 3:27–31; Roma 6:15–18; dan Roma 8:1, 2. Apakah yang diajarkan oleh ayat ini kepada kita tentang keselamatan melalui kebenaran Kristus sahaja?`

Suatu angin baru sedang bertiup melalui gereja Kristian pada zaman Luther. Berpuluh-puluh ribu orang telah diajar untuk menjauhkan diri dari diri mereka yang berdosa dan sebaliknya melihat kepada Yesus. Tidak syak lagi mereka ini, yang melihat kepada diri mereka sendiri dan bagaimana keadaan mereka itu sendiri, yang hanya kelihatan mengecewakan terhadap mereka. Orang beriman manakah pada hari ini yang tidak mempunyai pengalaman yang sama seperti itu? Itulah sebab, disebaliknya kita perlu melihat kepada Yesus.

Kasih kurnia Tuhan mengubah kita. Pada suatu hari, John Wesley menghadiri satu mesyuarat gereja Moravia di London. Wesley terduduk kagum ketika dia mendengar pengenalan yang Luther berikan kepada kitab Roma itu dibaca. Buat pertama kali dalam hidupnya, dia mula memahami injil. Sesuatu bergolak dalam dirinya, dan dia merasa tertarik secara aneh kepada Kristus ini yang telah memberikan nyawa-Nya untuk dia. Dia berseru, “Saya rasa saya percaya kepada Kristus, Kristus sahaja untuk keselamatan: dan jaminan diberikan kepada saya, bahawa Dia telah menghapuskan dosa saya, bahkan dosa saya sendiri, dan menyelamatkan saya daripada hukuman dosa dan kematian.”—John Whitehead, The Life of the Rev. John Wesley, M.A. (London: Stephen Couchman, 1793), ms. 331.

`Baca 1 Petrus 2:2, 2 Petrus 3:18, Kolose 1:10, dan Efesus 4:18–24. Apakah kebenaran penting yang diungkapkan oleh ayat ini tentang kehidupan Kristian?`

Para Pembaharu itu telah mempelajari Firman secara sistematik untuk dapat menemukan lebih banyak kebenaran. Tidak berpuas hati dengan status quo, mahupun pengalaman keagamaan yang tegar dengan sedikit atau malah tiada pertumbuhan, mereka sentiasa merindukan untuk mengenali Kristus dengan lebih baik. Ramai orang Kristian yang percaya pada Alkitab pada Zaman Pertengahan telah membuat pengorbanan yang sangat tinggi atas komitmen mereka. Mereka diseksa, dipenjarakan, dibuang negeri dan dibunuh. Harta benda dan tanah mereka dirampas, rumah mereka dibakar, dan keluarga mereka dianiaya. Apabila mereka dihalau dari rumah mereka, mereka mencari sebuah kota “yang dibina dan dicipta oleh Tuhan” (Ibr. 11:10, AVB). Ketika mereka diseksa, mereka memberkati para penyeksa mereka, dan ketika mereka merana dalam penjara bawah tanah yang gelap dan lembab, mereka menuntut janji Tuhan tentang hari esok yang lebih cerah. Walaupun tubuh mereka dipenjarakan, namun hati mereka bebas—bebas dalam Kristus, bebas dalam kebenaran Firman-Nya, bebas dengan harapan kedatangan-Nya yang segera.

`Apabila anda melihat kepada diri sendiri, apakah harapan keselamatan yang ada pada anda?`