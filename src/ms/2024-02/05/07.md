---
title:  Pandangan Tambahan
date:   03/05/2024
---

“Para hamba Tuhan yang setia tidak bekerja sendirian. Sementara pihak pemerintah dan penguasa dan roh-roh jahat di tempat-tempat tinggi bersatu melawan mereka, Tuhan tidak meninggalkan umat-Nya. Sekiranya mata mereka telah dibuka, mereka akan melihat sebagai bukti nyata kehadiran dan pertolongan ilahi seperti yang telah diberikan kepada seorang nabi dahulu kala. Apabila hamba Elisa menunjuk kepada tuannya bala tentera musuh yang mengelilingi mereka dan mematahkan semua laluan mereka untuk melepaskan diri, nabi itu berdoa, ‘Tuhan, kiranya Engkau bukalah matanya, supaya dia dapat melihat.’ 2 Raja-raja 6:17. Dan, lihatlah, gunung itu penuh dengan kereta dan kuda berapi, tentera langit ditempatkan untuk melindungi hamba Tuhan itu. Demikianlah para malaikat menjaga para pekerja semasa di dalam perjuangan Reformasi.”—Ellen G. White, The Great Controvery, ms. 208.

“Ketika musuh yang kuat bersatu untuk menggulingkan iman yang telah diperbaharui itu, dan beribu-ribu pedang nampaknya akan terhunus melawannya, Luther menulis: ‘Syaitan sedang melepaskan amarahnya; paus yang tidak ilahi itu sedang bermuafakat; dan kita diancam dengan peperangan. Syorkanlah umat untuk bertahan dengan gagah berani di hadapan takhta Tuhan, dengan iman dan doa, agar musuh-musuh kita, yang dikalahkan oleh Roh Tuhan, dapat disekat untuk menuju perdamaian. Keutamaan kita, usaha utama kita, adalah berdoa; biarlah umat itu mengetahui bahawa mereka kini terdedah kepada mata pedang dan kemarahan syaitan, dan hendaklah mereka berdoa.’”—D'Aubigné, book 10, chapter 14, quoted in Ellen G. White, The Great Controvery, ms. 209.

Kebenaran besar yang baru yang disucikan oleh iman yang ditemui oleh Luther adalah asas pada Injil, kebenaran yang di atasnya bersandar harapan keselamatan kita. Lagu pujian yang dikarangnya, “Ya Tuhan Kota Yang Teguh” mengungkapkan injil itu dengan penuh kuasa: “Tentu binasalah orang; Yang harap kuasa diri, Tapi ada penolong yang, Tuhan pilih sendiri. Siapakah Yesus? Almasih nama-Nya, Seru alam skalian, Tiada lain Tuhan, Diberi-Nya kemenangan.”—Martin Luther -1529;- Lagu Pujian Masa Ini, No 180, Cetakan Ke-4, 2008.

**Soalan Perbincangan**:

`Bagaimanakah kita dapat menjelaskan keseimbangan antara kasih kurnia dan hukum, antara iman dan perbuatan baik?`

`Mengapakah pada pendapat anda bahawa begitu mudah untuk membiarkan fikiran kita tergelincir ke dalam legalisme? Bagaimanakah anda mentakrifkan legalisme? Mengapakah ia sangat membahayakan iman Kekristianan kita?`

`Adakah terdapat bahayanya jika konsep "keselamatan melalui kasih kurnia" itu tidak difahami dengan betul? Di manakah tujunya salah faham itu?`

`Apakah yang dimaksudkan oleh sesetengah orang apabila mereka menggunakan istilah “kasih kurnia murahan”? Adakah kasih kurnia itu pernah menjadi murah?`