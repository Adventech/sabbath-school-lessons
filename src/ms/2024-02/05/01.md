---
title:  Iman Menentang Segala Halangan
date:   27/04/2024
---

### Bacaan Untuk Pelajaran Minggu Ini
Mazmur 119:162; Yohanes 16:13–15; 2 Petrus 1:20, 21; Efesus 2:8, 9; Roma 3:23, 24; Roma 6:15–18.

> <p>Ayat Hafalan</p>
> “Firman-Mu telah kusimpan baik-baik dalam hatiku supaya aku tidak berdosa terhadap-Mu” (Mazmur 119:11, AVB).

Para Pembaharu Protestan mempunyai sesuatu yang sangat diperlukan oleh abad ke-21—iaitu, tujuan untuk kehidupan mereka. Dalam bukunya, The Empty Self, ahli psikologi Amerika yang terkenal bernama Philip Cushman membahaskan mengenai orang yang menjalani kehidupan tanpa ada tujuan. Kepercayaan mereka adalah cetek. Tidak banyak hal yang penting bagi mereka, dan mereka tidak mempunyai apa-apa yang bernilai untuk mereka rela mati baginya, jadi mereka mempunyai sangat sedikit nilai untuk hidup.

Namun para lelaki, wanita dan kanak-kanak Reformasi Protestan adalah berbeza secara dramatik. Mereka mempunyai tujuan kekal yang bernilai untuk mereka hidupi. Apa yang mereka percayai adalah penting dan mereka tidak bersedia untuk berkompromi dengan integriti mereka. Kepercayaan teras mereka merupakan bahagian yang tidak dapat dipisahkan daripada mereka. Untuk menafikan kepercayaan ini adalah untuk menafikan identiti mereka. Dalam menghadapi kematian itu sendiri, mereka mempunyai ketenangan jiwa.

Dalam kajian kita minggu ini, dengan contoh daripada gerakan Reformasi, kita akan mempelajari bagaimana ajaran Kitab Suci yang mengubah kehidupan telah menyediakan asas untuk tujuan yang tulen dan makna sebenar di dalam kehidupan. Dengan memahami kebenaran kekal ini akan menyediakan kita untuk krisis terakhir dalam kontroversi besar antara yang baik dan yang jahat. Pertempuran yang dihadapi oleh para Pembaharu itu belum berakhir dan kita telah dipanggil untuk meneruskan di mana mereka telah tinggalkannya. Kita juga boleh menemui Tuhan yang cukup besar untuk setiap cabaran yang kita hadapi, Tuhan yang memberi makna dan tujuan kehidupan kita yang tidak dapat dilakukan oleh duniawi.

_*Kaji pelajaran minggu ini, berdasar buku Kemenangan Terakhir, bab 7-11, sebagai persediaan untuk Sabat, 4 Mei._