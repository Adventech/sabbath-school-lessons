---
title:  Firman Tuhan Sahaja
date:   28/04/2024
---

`Baca Mazmur 119:103, 104; Mazmur 119:147; dan Mazmur 119:162. Apakah sikap Daud terhadap Firman Tuhan? Bagaimanakah ini memberi kesan kepada para Pembaharu, dan bagaimana ia mempengaruhi kehidupan kita hari ini?`

Alkitab adalah asas iman para Pembaharu dan intipati pada ajaran mereka. Mereka memahami bahawa mereka sedang mengendalikan “firman Tuhan yang hidup kekal selama-lamanya,” (1 Petrus 1:23, AVB). Mereka menghargai setiap perkataan. Semasa mereka membaca halamannya dan mempercayai janji-janjinya, iman mereka dikuatkan dan keberanian mereka diperbaharui. “Jadi dengan semua janji firman Tuhan. Di dalamnya Dia berbicara kepada kita secara individu, berbicara secara langsung seolah-olah kita dapat mendengar suara-Nya. Di dalam janji-janji inilah Kristus menyampaikan kepada kita rahmat dan kuasa-Nya. Ia adalah daun dari pokok itu yang ‘untuk menyembuhkan bangsa-bangsa.’ Why. 22:2. Diterima, diasimilasikan, ia akan menjadi kekuatan watak, inspirasi dan rezeki kehidupan. Tiada apa-apa lagi yang boleh memiliki kuasa penyembuhan sedemikian. Tiada apa-apa selain yang dapat memberikan keberanian dan iman yang memberikan tenaga penting kepada seluruh kewujudan.”—Ellen G. White, The Ministry of Healing, ms. 122.

Kitab Suci menyinari sukacita atas kesedihan kita, harapan atas keputusasaan kita, terang atas kegelapan kita. Ia memberi arahan dalam kekeliruan kita, kepastian dalam kebingungan kita, kekuatan dalam kelemahan kita, dan kebijaksanaan dalam kejahilan kita. Apabila kita merenungkan Firman Tuhan dan dengan iman mempercayai janji-janjinya, maka kuasa Tuhan yang memberi kehidupan akan memberi tenaga kepada seluruh tubuh kita secara fizikal, mental, emosi dan rohani.

Para Pembaharu memenuhi fikiran mereka dengan Kitab Suci. Mereka hidup oleh Firman dan ramai di antara mereka telah mati oleh kerana Firman itu. Mereka bukan sekadar orang Kristian yang santai, leka, cuai dengan kehidupan beriman yang cetek. Mereka tahu bahawa tanpa kuasa Firman Tuhan, mereka tidak akan dapat bertahan dengan kuasa-kuasa jahat yang disusun untuk melawan mereka.

Keghairahan John Wycliffe adalah untuk menterjemahkan Alkitab ke dalam bahasa Inggeris supaya orang biasa boleh membaca dan memahaminya. Kerana perbuatan itu adalah dianggap melanggar undang-undang, maka dia telah dihakimi oleh kerana imannya, dan dihukum sebagai penyampai ajaran sesat dan telah dijatuhi hukuman mati. Pada perbicaraannya, Wycliffe membuat rayuan yang bersungguh-sungguh. “Dengan siapa, fikir kamu, kamu berlawan? Dengan seorang tua di ambang kubur? Tidak! Dengan Kebenaran—Kebenaran yang lebih kuat daripada kamu, dan akan mengalahkan kamu.”—Wylie, buku 2, bab 13, dipetik dalam Ellen G. White, The Great Controvery, ms. 90. Kata-kata Wycliff semasa diambang maut ini telah digenapi ketika cahaya kebenaran Tuhan telah melenyapkan kegelapan Zaman Pertengahan.

`Dalam cara apakah Kitab Suci telah menghiburkan anda semasa dalam pencubaan?`