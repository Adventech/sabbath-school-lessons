---
title:  Janji Kedatangan-Nya Kembali
date:   12/05/2024
---

Para Pembaharu Protestan dan para pengembara yang meninggalkan Belanda menuju ke dunia baru (di AMERIKA Utara) merindukan kedatangan Yesus kembali. Bagi mereka kedatangan Kristus yang kedua kali adalah peristiwa yang menggembirakan yang mereka nantikan dengan penuh semangat. John Wycliff menantikan kedatangan Kristus sebagai harapan bagi gereja. Calvin berbicara untuk semua Pembaharu apabila dia bercakap tentang kedatangan Kristus yang berkemuliaan sebagai “di antara semua peristiwa yang paling menguntungkan.” Bagi umat Tuhan yang setia, kedatangan Kristus yang kedua kali adalah sesuatu yang harus diterima dan bukan sesuatu yang perlu ditakuti.

`Baca Yohanes 14:1–3, 1 Tesalonika 4:13–18, dan Titus 2:11–14. Mengapakah petikan Alakitab ini memberikan harapan yang sedemikian kepada umat Kristian selama berabad-abad?`

Adalah mudah untuk memahami mengapa kepercayaan kepada kedatangan Kristus yang kedua kali ini telah membawa harapan dan kegembiraan kepada orang Kristian yang percaya kepada Alkitab. Ia menunjukkan ke hadapan kepada berakhirnya penyakit, penderitaan dan kematian. Ia membawa kepada penghujung kemiskinan, ketidakadilan, dan penindasan. Ia menantikan akan berakhirnya perselisihan, konflik dan peperangan. Ia meramalkan dunia masa depan yang penuh kedamaian, kebahagiaan dan persekutuan yang kekal Bersama dengan Kristus dan umat yang ditebus dari semua zaman selama-lamanya.

“Kedatangan Tuhan telah menjadi harapan para pengikut-Nya pada sepanjang zaman. Janji perpisahan Juruselamat sebasa berada di atas bukit Zaitun, bahawa Dia akan datang lagi, telah menerangi masa depan bagi murid-murid-Nya, memenuhi hati mereka dengan sukacita dan harapan yang tidak dapat dipadamkan oleh kesedihan atau diredupkan oleh ujian. Di tengah-tengah penderitaan dan penganiayaan, 'kemunculan Tuhan yang agung dan Juruselamat kita Yesus Kristus' adalah 'harapan yang penuh diberkati.' Apabila orang Kristian di Tesalonika dipenuhi dengan kesedihan ketika mereka menguburkan orang yang mereka sayangi, yang berharap bahawa mererka masih hidup untuk menyaksikan kedatangan Tuhan, Paulus, guru mereka, menunjukkan mereka kepada kebangkitan, yang akan berlaku pada kedatangan Juruselamat. Kemudian orang yang mati dalam Kristus akan bangkit, dan bersama-sama dengan orang-orang yang hidup diangkat menyongsong Tuhan di udara. ‘Lantas’ katanya, ‘kita akan bersama Tuhan selama-lamanya. Oleh itu, hendaklah kamu menyenangkan hati sesama sendiri dengan kata-kata ini.’ 1 Tesalonika 4:16–18.”—Ellen G. White, The Great Controvery, ms. 302.

`Mengapakah Kedatangan Kedua Kali itu sangat penting bagi iman kita? Terutama kerana kita tahu bahawa orang yang mati dalam keadaan tidur (lihat pelajaran 10), mengapa ajaran ini sangat penting? Mengapakah kita, tanpanya seperti yang Paulus katakan, berada di dalam keadaan yang tidak ada harapan sama sekali (lihat 1 Kor. 15:15–18)?`