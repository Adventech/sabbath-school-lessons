---
title:  William Miller dan Alkitab
date:   14/05/2024
---

Sama seperti Tuhan yang menggunakan Pembaharu Protestan untuk mereka menemukan semula kebenaran tentang pembenaran melalui iman kepada Kristus sahaja, Dia telah menggunakan William Miller untuk menemukan semula kebenaran tentang cara kedatangan Kristus yang kedua kali. Semasa Miller mempelajari Kitab Suci, dia menemukan seorang Kristus yang mengasihi Dia lebih daripada yang dia boleh bayangkan. Dengan Alkitab, pen, dan buku nota, dia mula membaca dari Kejadian dan membaca dengan tidak lebih cepat daripada yang dia dapat fahami petikan yang di depannya. Dengan membandingkan Kitab Suci dengan Kitab Suci, dia membenarkan Alkitab menjadi pentafsirnya sendiri.

`Baca Yesaya 28:9, 10; Amsal 8:8, 9; Yohanes 16:13; dan 2 Petrus 1:19-21. Apakah prinsip tafsiran Alkitab yang anda temui di dalam petikan ini?`

Ketika William Miller membandingkan Kitab Suci dengan Kitab Suci, misteri Alkitab telah dibukakan kepadanya. Dia mencari seperti seorang yang mencari harta karun dan telah mendapat ganjaran yang banyak. Roh Kudus telah membuka Firman Tuhan kepada pemahamannya. Dia mendekati nubuatan itu dengan ketekunan yang sama dalam pembelajaran Alkitab sama seperti petikan Alkitab lain yang dia pelajari.

`Baca Daniel 1:17; Daniel 2:45; 1 Petrus 1:10, 11; dan Wahyu 1:1â€“3. Apakah yang diajarkan kepada kita oleh petikan ini tentang memahami nubuatan Alkitab?`

Simbol di dalam kitab nubuatan tidak dikunci di dalam misteri. Tuhan yang pengasih telah memberikan kepada kita Firman nubuat-Nya untuk mempersiapkan kita menghadapi peristiwa klimaks yang tidak lama lagi akan terjadi di dunia ini. William Miller dengan jelas memahami bahawa nubuatan adalah penterjemahnya sendiri yang terbaik. Simbol nubuatan dijelaskan oleh Alkitab itu sendiri. Binatang melambangkan raja atau kerajaan (Dan. 7:17, 23). Angin menggambarkan kemusnahan (Yer. 49:36). Air menggambarkan bangsa atau negara yang berpenduduk (Why. 17:15). Seorang wanita menggambarkan gereja (Yer. 6:2, Ef. 5:22â€“32). Nubuatan masa di dalam Daniel dan Wahyu juga diberikan dalam bahasa simbolik, dengan satu hari nubuatan melambangkan satu tahun literal (Bil. 14:34, Yehezkiel 4:6). Semasa William Miller menerapkan prinsip-prinsip tafsiran alkitabiah ini, dia terkejut dengan apa yang dia temui mengenai apa yang dia percaya sebagai masa kedatangan Kristus.

`Mengapakah pemahaman yang betul tentang lambang nubuatan itu sangat penting bagi iman kita?`