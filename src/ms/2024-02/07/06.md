---
title:  Garis Waktu Nubuatan Terpanjang
date:   16/05/2024
---

`Baca Ezra 7:7–13. Bilakah titah dikeluarkan untuk membenarkan tawanan Israel di Parsi bebas kembali dan membina semula Bait Suci mereka?`

Titah itu dikeluarkan oleh Artaxerxes, raja Parsi, pada 457 S.M. Titah ini adalah yang terakhir daripada tiga titah untuk membenarkan orang Yahudi kembali untuk membina semula Yerusalem dan memulihkan upacara penyembahan Bait Suci . Titah ketiga ini adalah yang paling lengkap dan menandakan permulaan pada nubuatan 2,300 hari/tahun.

`Baca Daniel 9:25, 26. Bilakah seluruh tempoh nubuatan ini akan bermula? Apakah peristiwa besar yang diramalkan oleh ayat ini?`

Dalam nubuat yang luar biasa ini, Daniel meramalkan bahawa dari dari “keluarnya perintah untuk memulihkan dan membangunkan kembali Yerusalem” kepada kedatangan Mesias terdiri dari 69 minggu nubuat, atau 483 hari nubuat, atau tahun literal. Sejak titah itu dikeluarkan pada musim gugur 457 SM, 483 tahun berlangsung hingga pada musim gugur tahun T.M. 27. Istilah “Mesias” merujuk kepada “Yang Diurapi.” Pada musim gugur tahun T.M. 27. Kristus telah dibaptiskan dan menerima pengurapan Roh (Kisah 10:38). Selepas pembaptisan-Nya, Yesus pergi ke Galilea, “lalu mengkhabarkan Injil, …Yesus berkata, “kerajaan Tuhan hampir tiba’” (Markus 1:14, 15, AVB).

Pada musim bunga T. M. 31, pada pertengahan minggu nubuatan terakhir ini, iaitu tiga setengah tahun selepas pembaptisan-Nya, Yesus telah disalibkan. Sistem persembahan yang menunjuk ke hadapan kepada Anak Domba Tuhan berakhir dengan korban Kristus di Kalvari. Taip telah bertemu dengan antitaip, dan akhirnya semua system upacara pengorbanan dan persembahan berakhir.

`Baca Daniel 9:27. Bagaimanakah nubuatan tujuh puluh minggu itu akan berakhir?`

Tujuh puluh minggu, atau 490 tahun, khususnya yang telah diperuntukkan kepada orang Yahudi, telah berakhir pada T. M. 34 oleh tindakan Sanhedrin yang telah menolak perkhabaran Injil itu (Kis. 6:8–7:60).

Apabila 490 tahun itu ditolak daripada nubuatan 2,300 tahun maka akan tinggal lagi 1,810 tahun untuk nubuatan itu disempurnakan. Ini membawa kita kepada T. M. 1844. William Miller dan umat Adventist awal percaya bahawa Bait Suci dalam Daniel 8:14 adalah bumi ini, dan mereka menganggap bahawa Kristus akan datang untuk menyucikan bumi dengan api pada tahun 1844. (Lihat carta pada hari Jumaat.)