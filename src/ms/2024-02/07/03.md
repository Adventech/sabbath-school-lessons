---
title:  Menantikan Waktu Itu
date:   13/05/2024
---

Walaupun Para Pembaharu Protestan percaya kepada kedatangan Kristus yang literal, kelihatan, boleh didengar, dan mulia, namun secara beransur-ansur pemahaman tentang kebenaran alkitabiah ini berubah. Pengkhotbah popular abad ke-19 mengajar bahawa Kristus akan datang untuk menegakkan kerajaan-Nya di bumi dan membawa 1,000 tahun kedamaian. Hal ini telah membawa kepada kelesuan rohani dan komitmen apati terhadap nilai-nilai kerohanian.

Dalam hal yang sama, murid-murid Kristus telah salah memahami sifat kedatangan Mesias. Mereka menyangka bahawa Dia akan datang sebagai seorang jeneral penakluk yang akan mematahkan kuk perhambaan Rom dan bukan membebaskan mereka daripada kutukan dan belenggu dosa. Oleh itu, mereka gagal memahami cara kedatangan-Nya.

`Read Baca Kisah 1:9–11; Wahyu 1:7; dan Matius 24:27, 30, 31. Apakah yang ayat-ayat ini ajarkan kepada kita tentang cara kedatangan Tuhan kita?`

Apabila Kristus datang pada pertama kali sebagai bayi di palungan Betlehem, sangat sedikit orang yang melihat kedatangan-Nya. Tetapi apabila Dia datang untuk kali kedua, “setiap mata” akan melihat Dia datang. Setiap telinga akan mendengar tiupan sangkakala kedatangan-Nya. Setiap manusia di bumi akan melihat kemuliaan-Nya. Kita tidak perlu tertipu. Kitab Suci telah menjelaskan peristiwa sekitar kedatangan-Nya dengan sangat jelas.

“Salah satu kebenaran yang paling serius namun paling mulia yang diungkapkan di dalam Alkitab ialah tentang kedatangan Kristus yang kedua untuk menyempurnakan pekerjaan besar penebusan. Kepada umat Allah yang sedang meranatau di bumi, yang telah lama dibiar untuk tinggal di 'wilayah dan bayang-bayang kematian,' harapan yang berharga dan membangkitkan sukacita diberikan di dalam janji kemunculan-Nya, yang merupakan 'kebangkitan dan kehidupan,' untuk sekali lagi 'membawa pulang umat-Nya yang dalam buangan.' Doktrin kedatangan kedua adalah pokok utama Kitab Suci. Sejak hari ketika pasangan pertama berpaling dari Eden, anak-anak beriman telah menunggu kedatangan Yang Dijanjikan untuk untuk merobohkan kuasa pemusnah dan membawa mereka kembali ke Firdaus yang telah hilang itu.”—Ellen G. White, The Great Controvery, ms. 299.

Seorang pemimpin awal Adventist, Luther Warren, selalu memberitahu orang muda, “Satu-satunya cara untuk bersiap sedia bagi kedatangan Kristus ialah bersiap sedia dan tetap bersedia.” Mesej tentang kedatangan Kristus tidak lama lagi berupa satu rayuan yang mendesak kepada setiap daripada kita untuk memeriksa hati kita dan menilai kehidupan rohani kita. Ia adalah satu panggilan untuk hidup menjalani hidup yang soleh. Tidak boleh ada berkecuali di dalam cahaya terang kemuliaan pada kedatangan Kristus.

`Baca 1 Tesalonika 5:2–5 dan Ibrani 9:28. Apakah dorongan yang ayat ini berikan kepada kita mengenai cara kedatangan Kristus?`