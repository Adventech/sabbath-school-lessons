---
title:  Pandangan Tambahan
date:   17/05/2024
---

Lihat carta berikut untuk nubuatan 70 minggu dan 2,300 hari. Nubuatan itu bermula pada 457 S.M. dan menubuatkan beberapa peristiwa yang yang berkisa pada ”Putera Mesias”, yang menjadi dasar nubuatan selama 70 minggu itu. Dengan asas yang kukuh itu, nubuatan mengenai 2,300 telah hari berakhir pada tahun 1844.

![Chart](chart.png)

“Seperti murid-murid pertama, William Miller dan rakan-rakannya tidak, dengan sendirinya, dan dengan sepenuhnya memahami makna mesej yang mereka sampaikan. Kesilapan yang telah lama wujud di dalam gereja telah menghalang mereka daripada tiba pada tafsiran yang betul tentang satu perkara penting dalam nubuatan itu. Oleh itu, walaupun mereka telah mengisytiharkan perkhabaran yang Tuhan telah berikan kepada mereka untuk disampaikan kepada dunia, namun melalui salah faham maknanya maka mereka telah mengalami kekecewaan.”—Ellen G. White, The Great Controversy, ms. 351, 352.

“Namun Tuhan telah mencapai tujuan-Nya sendiri yang baik dengan mengizinkan amaran penghakiman diberikan sebagaimana ianya disampaikan pada waktu itu. Hari yang besar itu sudah dekat dan di dalam pemeliharaan-Nya orang ramai ketika itu telah dibawa kepada satu ujian masa yang pasti, untuk menyatakan kepada mereka apa yang ada ddi alam hati mereka. Mesej itu direka untuk satu pengujian dan penyucian terhadap gereja. Mereka harus dibimbing untuk melihat sama ada kasih sayang mereka ditetapkan kepada dunia ini atau kepada Kristus dan syurga. Mereka mengaku mengasihi Juruselamat; kini mereka harus membuktikan kasih mereka itu. Adakah mereka bersedia untuk meninggalkan harapan dan cita-cita duniawi mereka, dan menyambut kedatangan Tuhan mereka dengan gembira? Mesej itu direka untuk membolehkan mereka membezakan keadaan rohani mereka yang sebenar; ia telah disampai di dalam belas kasihan untuk membangkitkan mereka untuk mencari Tuhan dengan pertaubatan dan kerendahan diri.”—Ellen G. White, The Great Controvery, ms. 353.

**Soalan Perbincangan**:

`Apakah pengajaran yang boleh kita ambil daripada pengalaman William Miller? Adakah Tuhan kadangkala menolak suatu pemahaman kita yang salah?`

`Mengapakah pemahaman tentang Daniel 9:24–27 sangat penting di dalam menegakkan integriti Alkitab dan keilahian Kristus?`

`Apakah peranan yang dimainkan oleh pemahaman nubuatan di dalam rancangan keselamatan? Mengapakah nubuatan itu sangat penting dalam rancangan Tuhan?`