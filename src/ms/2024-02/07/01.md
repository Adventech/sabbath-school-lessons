---
title:  Didorong oleh Harapan
date:   11/05/2024
---

### Bacaan Untuk Pelajaran Minggu Ini
1 Tes. 4:13–18; Mat. 24:27, 30, 31; 2 Pet. 1:19–21; Dan. 8:14; Dan. 9:20–27; Ezra 7:7–13.

> <p>Ayat Hafalan</p>
> “Pada waktu itu orang akan berkata, “Sesungguhnya, inilah TUHAN kita. Kita sudah menantikan Dia, dan Dia menyelamatkan kita! Inilah TUHAN. Kita sudah menantikan Dia! Mari kita bergembira dan bersukacita dalam penyelamatan yang dikurniakan-Nya!” (Yesaya 25:9, AVB).

Kedatangan Yesus yang kedua kali adalah salah satu tema utama Kitab Suci. Ia adalah benang emas yang menyusur di setiap halaman suci Alkitab. Seorang sarjana telah menganggarkan bahawa terdapat 1,845 rujukan kepada kedatangan Kristus yang kedua kali di dalam Perjanjian Lama. Dalam 260 bab Perjanjian Baru, terdapat lebih daripada 300 rujukan kepada kedatangan Kristus. Satu dalam setiap 25 ayat menyebutnya. Dua puluh tiga daripada 27 buku Perjanjian Baru merujuk kepada peristiwa besar ini.

Selepas Reformasi di Eropah diasaskan dan dihalang oleh perpecahan dan persengketaan, Protestantisme berakar di Dunia Baru, termasuk Amerika Syarikat, di mana ramai yang berusaha untuk mengambil jubah kebenaran, termasuk kebenaran tentang Kedatangan Kedua.

Antaranya ialah seorang petani penganut agama Baptist bernama William Miller. Dari kajiannya terhadap Alkitab, dia percaya bahawa Yesus akan datang tidak lama lagi, bahkan dalam masa hidupnya, dan kemudian dia mula memberitakan mesej itu dengan memulakan satu gerakan yang, walaupun menghadapi kekecewaan yang besar, namun ia telah membuka kebenaran Alkitab kepada ramai orang yang tetap relevan sehimngga hari ini.

Dalam pelajaran minggu ini kita akan mengkaji mengapa kedatangan Kristus yang kedua telah memenuhi hati orang percaya dengan sukacita selama berabad-abad dan bagaimana kita boleh bersedia untuk menemui peristiwa besar itu.

_*Kaji pelajaran minggu ini, berdasar buku Kemenangan Terakhir, bab 18-21, sebagai persediaan untuk Sabat, 18 Mei._