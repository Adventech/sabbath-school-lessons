---
title:  Pandangan Tambahan
date:   05/04/2024
---

““Dalam pengusiran Syaitan dari syurga, Tuhan menyatakan keadilan-Nya dan memelihara kehormatan takhta-Nya. Tetapi apabila manusia telah berdosa kerana menyerah kepada tipu daya roh yang murtad ini, Tuhan memberikan bukti kasih-Nya dengan menyerahkan Anak-Nya yang tunggal untuk mati bagi bangsa yang telah jatuh. Dalam pendamaian, sifat Tuhan dinyatakan. Hujah kuat salib menunjukkan kepada seluruh alam semesta bahawa haluan dosa yang telah dipilih Lusifer sama sekali tidak dikenakan ke atas pemerintahan Tuhan.”—Ellen G. White, The Great Controversy, ms. 500, 501.

“Salib Kalvari, sementara ia mengisytiharkan bahawa hukum itu tidak berubah, ia menyatakan kepada alam semesta bahawa upah dosa ialah maut. Dalam seruan penghujung oleh Juruselamat, ‘Sudah selesai,’ lonceng menandakan kematian Syaitan dibunyikan. Kontroversi besar yang telah berlangsung sekian lama telah diputuskan, dan penghapusan terakhir kejahatan telah dipastikan. Anak Tuhan melewati pintu kubur, “supaya melalui kematian Dia dapat memusnahkan Iblis yang berkuasa atas kematian.’ Ibrani 2:14.”—Ellen G. White, The Great Controversy, ms. 503.

**Soalan Perbincangan**:

`Jika Tuhan tahu bahawa Lusifer akan memberontak, mengapakah Dia memberinya kuasa pilihan pada mulanya? Atau apabila Lusifer memberontak, mengapakah Tuhan tidak memusnahkannya serta-merta? Apakah jenis reaksi yang mungkin ada pada alam semesta yang tidak jatuh jika Tuhan serta merta menghapuskan Lusifer? Mengapakah konsep mengenai minat oleh alam semesta dalam rancangan keselamatan (1 Pet. 1:12, Why. 5:13, Why. 16:7) begitu penting untuk memahami kontroversi besar ini?`

`Apakah sebab atau beberapa sebab yang boleh anda fikirkan atas kematian Kristus di kayu salib? Adakah ia hanya untuk menyatakan sifat Tuhan? Adakah itu untuk membayar harga tebusan untuk dosa? Jika ya, kepada siapa wang tebusan itu dibayar? Kongsikan pandangan anda dan berikan alasan alkitabiah untuknya.`

`Apabila kita menggunakan istilah "kontroversi besar ", apakah yang kita maksudkan? Bincangkan pelbagai aspek kontroversi besar ini dan bagaimana pelajaran minggu ini terpakai kepada kehidupan anda sendiri.`

`Apakah teks Alkitab yang berbicara tentang realiti kontroversi besar itu? (Lihat, sebagai contoh, Ayub 1, 2; Ef. 6:12.)`

`Bagaimanakah pemahaman Seventh-day Adventist itu unik di kalangan denominasi Kristian yang lain? Apakah yang terdapat dalam tema kontroversi hebat ini yang membezakan Adventist?`