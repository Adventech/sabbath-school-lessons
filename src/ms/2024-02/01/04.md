---
title:  Planet Bumi Menjadi Terlibat
date:   02/04/2024
---

Ketika Tuhan menciptakan bumi, Dia menciptakannya dengan sempurna. Alkitab mengatakan bahawa Dia “melihat segala yang Dia jadikan itu, dan kesemuanya sungguh baik” (Kej. 1:31, AVB). Tidak ada noda dosa atau kejahatan di mana-mana. Tetapi Dia memberi Adam dan Hawa kebebasan untuk membuat pilihan yang sama yang Dia telah berikan kepada Lusifer. Dia tidak mahu ada robot di bumi sama seperti Dia tidak mahu ada robot di syurga.

Malah, Dia melangkah lebih jauh lagi untuk menjelaskan sifat kebebasan memilih ini. Dia menanam sepohon kayu di dalam Taman dan menamakannya sebagai Pohon Pengetahuan Baik dan Jahat. Dia sengaja memberitahu mereka tentang perkara itu, kerana Dia mahu memastikan mereka tahu mereka mempunyai sifat untuk membuat pilihan.

Syaitan datang ke pohon itu, dan ketika Hawa berlegar=legar di sana, dia berkata kepadanya, “‘Kamu pasti tidak akan mati. Memang Tuhan tahu bahawa pada hari kamu memakannya akan terbukalah matamu dan kamu akan seperti Tuhan yang mengetahui yang baik dan yang jahat.” (Kej. 3:4, 5, AVB). Jika anda makan daripada pokok ini, anda akan memasuki suatu sfera kewujudan baru. Anda akan mempunyai keseronokan. Anda akan mempunyai keseronokan yang tidak pernah anda ketahui sebelum ini. Hawa, Tuhan sedang menyimpan sesuatu daripada kamu. Di sini, ambil buah terlarang ini dan makanlah.

Apabila Hawa, dan kemudiannya Adam, membuat pilihan itu, mereka membuka pintu yang Tuhan ingin tutup selama-lamanya. Itu adalah pintu kepada dosa, pintu kepada penderitaan, sakit hati, penyakit, dan kematian.

`Baca Kejadian 3:1–3 dengan Roma 3:23 dan Roma 5:12. Apakah persamaan pada ayat ini? Huraikan akibat utama dosa yang melanda seluruh umat manusia.`

Pada dasarnya dosa itu adalah satu pemberontakan terhadap Tuhan. Ia membawa kepada perpisahan daripada Tuhan. Oleh kerana Tuhan adalah sumber kehidupan, perpisahan daripada Tuhan membawa kepada kematian. Ia juga membawa kepada kebimbangan, kerisauan, penyakit, dan sampar. Penderitaan di dunia kita pada akhirnya adalah hasil daripada hidup di dalam planet yang dimusnahkan oleh dosa. Ini tentunya tidak bermakna setiap kali kita menderita atau sakit, kita telah melakukan dosa. Ini bermakna bahawa setiap daripada kita dipengaruhi oleh satu kehidupan di dalam planet yang telah dimusnahkan oleh dosa.

`Baca Kejadian 3:15; Imamat 5:5, 6; dan Yohanes 1:29. Apakah janji yang Tuhan berikan kepada Adam dan Hawa di Taman Eden selepas mereka berdosa yang akan memberi mereka harapan ketika berada di dalam rasa bersalah dan putus asa mereka? Pelayanan apakah yang Dia mulakan di Eden yang akan menunjukkan kepada mereka ke hadapan selama berabad-abad pada penyelesaian terhadap masalah dosa?`