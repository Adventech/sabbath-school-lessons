---
title:  Imam Besar Kita
date:   04/04/2024
---

Apa yang Yesus lakukan untuk kita di kayu salib membolehkan Dia juga menjadi pengantara bagi kita di syurga. Tuhan kita yang telah dibangkitkan ialah Imam Besar kita yang agung, menyediakan segala yang kita perlukan untuk diselamatkan dan untuk hidup dalam kerajaan Tuhan selama-lamanya.

`Baca Ibrani 4:15, 16 dan Ibrani 7:25. Bagaimanakah ayat-ayat ini memberi kita jaminan dalam dunia yang penuh godaan, penderitaan, penyakit, dan kematian?`

Ayat tersebut mengatakan bahawa Dia “dalam segala hal telah dicobai sama seperti kita, tetapi tidak berdosa” (Ibr. 4:15, NKJV). Dan ia menambahkan, “Marilah kita tampil dengan berani”—itu maksudnya dengan penuh keyakinan - “ke hadapan takhta kasih kurnia, supaya kita mendapat belas kasihan dan kasih kurnia untuk menolong kita ketika kita memerlukannya.” (Ibr. 4:16, AVB).

Untuk menyatakannya secara ringkas, Yesus mempersembahkan kita di hadapan alam semesta sebagai berpakaian dalam kebenaran-Nya, diselamatkan oleh kematian-Nya, dan ditebus melalui darah-Nya. Semua yang kita sepatutnya jadi, Dia yang jadi. Di dalam Kristus tidak ada penghukuman atas dosa masa lampau kita. Di dalam Kristus rasa bersalah kita telah hilang, dan melalui perantaraan-Nya yang besar, cengkaman dosa pada hidup kita dipatahkan. Rantai yang mengikat kita terlepas, dan kita menjadi bebas.

`Baca Yohanes 17:24–26. Apakah kerinduan Kristus dalam kontroversi besar antara yang baik dan yang jahat?`

“Apabila pengorbanan besar itu telah disempurnakan, Kristus naik ke tempat yang tinggi, menolak penyembahan malaikat-malaikat sehingga Dia telah menyampaikan permintaan itu: ‘Aku menghendaki mereka yang Kauserahkan kepada-Ku ada bersama-Ku di mana Aku berada.’ Yohanes 17: 24. Kemudian dengan kasih dan kuasa yang tak terkatakan keluar jawaban dari takhta Bapa: ‘Hendaklah semua malaikat Tuhan menyembah-Nya.” Ibrani 1:6. Tidak ada noda yang melekat pada Yesus. Penghinaan terhadap-Nya telah berakhir, pengorbanan-Nya telah selesai, telah diberikan kepada-Nya nama yang mengatasi segala nama.”—Ellen G. White, The Great Controversy, ms. 501, 502. Yesus menghendaki lebih daripada segala-galanya agar kita bersama-Nya di syurga. Keinginan hati-Nya, sebab kematian dan syafaat-Nya, adalah untuk menyelamatkan kita. Adakah anda mempunyai keperluan khas dalam hidup anda? Beritahu kepada Yesus. Di mana ada kesedihan, Dia membawa penghiburan. Di mana ada ketakutan, Dia membawa kedamaian. Di mana ada kesalahan, Dia membawa pengampunan. Di mana ada kelemahan, Dia datangkan kekuatan.

`Mengapakah anda fikir Kristus mengorbankan diri-Nya untuk kita? Apakah yang menjadikan kita begitu berharga bagiNya?`