---
title:  'Lusifer Menipu: Kristus Menang'
date:   01/04/2024
---

Tidak ada penjelasan yang logik mengapa Lucifer, malaikat yang sempurna ini, sepatutnya membenarkan kesombongan dan kecemburuan berakar dalam hatinya dan berkembang menjadi pemberontakan terhadap Penciptanya. Keangkuihan Syaitan telah matang menjadi pemberontakan terbuka. Dia menuduh Tuhan sebagai tidak adil dan tidak saksama. Dia menjangkiti para malaikat dengan keraguan dan tuduhannya.

`Baca Wahyu 12:4. Apakah yang dinyatakan oleh petikan ini tentang keupayaan Syaitan untuk menipu? Berapakah ramai para malaikat yang jatuh kerana dustanya tentang Tuhan?`

Apabila perang meletus di syurga, para malaikat perlu membuat keputusan—adakah mereka mengikut Yesus atau mengikut Lusifer? Apakah sifat perang di syurga ini? Adakah ia perang fizikal, atau perang idea, atau kedua-duanya? Kita tidak mengetahui butirannya, tetapi konflik itu cukup fizikal sehingga Syaitan dan para malaikatnya akhirnya “tersingkirlah,” dan mereka tidak “dibenarkan tinggal di syurga lagi” (Why. 12:8, 9, AVB). ). Perang ini jelas sekali menunjukkan bahawa ia termasuklah beberapa jenis unsur fizikal.

Satu perkara yang pasti tentang perang di syurga. Setiap malaikat harus membuat keputusan sama ada Bersama Kristus atau menentang Kristus. Siapakah yang akan mereka ikuti? Suara siapakah yang akan mereka dengari? Malaikat yang setia memilih untuk taat kepada perintah Kristus yang penuh kasih, sementara sepertiga malaikat mendengar suara Lusifer, tidak taat kepada Tuhan, dan mereka kehilangan syurga. Kita juga, dalam masa kritikal sejarah bumi ini nanti akan dipanggil untuk membuat keputusan sama ada mengikuti atau menentang Kristus. Kita juga harus mengisytiharkan pihak siapa kita berada - di pihak Kristus atau pihak Syaitan.

`Baca Kejadian 2:15–17, Keluaran 32:26, Yosua 24:15, 1 Raja-raja 18:20, 21, dan Wahyu 22:17. Apakah prinsip asas dalam kontroversi besar yang ayat-ayat ini ajarkan kepada kita?`

Apabila Tuhan mencipta manusia, Dia menanamkan jauh ke dalam otak kita keupayaan untuk berfikir, mempertimbangkan dan membuat pilihan. Intipati kemanusiaan kita adalah keupayaan kita untuk membuat pilihan moral. Kami bukan robot semata-mata. Kita dicipta dalam imej Tuhan, yang berbeza daripada ciptaan haiwan, dengan keupayaan kita untuk membuat pilihan moral dan hidup dalam prinsip rohani yang kekal. Dari masa pemberontakan Lusifer di syurga, Tuhan telah memanggil umat-Nya untuk merespon terhadap kasih-Nya dan taat pada perintah-Nya dengan memilih untuk melayani Dia.

`Apakah pengajaran yang boleh kita ambil daripada pertempuran di syurga yang berkaitan dengan pertempuran peribadi kita dengan kejahatan? Jika Syaitan dapat menipu makhluk syurgawi yang saleh dan suci ini, apakah yang dikatakan oleh hal ini tentang percubaan jahatnya untuk menipu kita?`