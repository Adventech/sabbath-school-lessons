---
title:  Tanda Binatang
date:   29/05/2024
---

`Baca Wahyu 12:12, 17 dan Wahyu 13:7. Bagaimanakah ayat ini menyatakan murka Syaitan? Mengapakah syaitan sangat marah kepada umat Tuhan akhir zaman?`

Wahyu 12 menggariskan konflik kosmik antara Kristus dan Syaitan pada sepanjang zaman. Ia memuncak dengan serangan terakhir Syaitan ke atas umat Tuhan. Wahyu 13 memperkenalkan dua sekutu naga itu, iaitru binatang yang dari laut dan binatang yang dari darat. Kedua-dua kuasa ini bergabung dengan naga itu untuk berperang melawan umat Tuhan.

`Baca Wahyu 13:4, 8, 12, 15 dan Wahyu 14:7, 9-11. (Lihat juga Why. 15:4, Why. 16:2, Why. 19:20, Why. 20:4, Why. 22:9.) Apakah satu tema utama yang terdapat dalam semua ayat ini?`

Perhatikan kontrasnya. Sama ada orang menyembah Pencipta atau mereka menyembah sesuatu yang lain. Pencipta adalah yang layak disembah (Wahyu 5:9). Kontroversi di antara Kristus dan Syaitan yang telah bermula di syurga adalah mengenai penyembahan: “Aku hendak naik mengatasi ketinggian awan-awan. Aku hendak menyamai Yang Maha Tinggi” (Yes. 14:14, AVB). Syaitan mahukan penyembahan yang hanya ditujukan kepada Pencipta. Menurut Wahyu 13, dia berjaya melakukanya melalui aktiviti binatang yang dari darat (Why. 13:4).

Satu perbandingan dengan Daniel 7 menunjukkan bahawa binatang yang dari darat ini adalah sama dengan tanduk kecil yang “berusaha mengubah masa dan hukum” dan menjalankan kuasanya selama 1,260 “hari” nubuatan, iaitu selama 1,260 tahun (Dan. 7:25; bandingkan dengan Wahyu 13:5; lihat Pelajaran 6). Satu-satunya bahagian hukum Tuhan dalam Sepuluh Perintah yang berkaitan dengan masa ialah perintah yang keempat. Gereja ini telah cuba mengubah hari ibadat dari hari Sabtu, hari ketujuh, ke hari Ahad, hari pertama dalam minggu itu.

Bagi satu kuasa duniawi untuk berusaha mengubah hari ibadat, iaitu Sabat hari ketujuh, yang Tuhan sendiri berikan sebagai tanda kekuasaan-Nya (Keluaran 31:13; Yehezkiel 20:12, 20), adalah satu percubaan untuk merampas autoriti ilahi pada tahap paling asas yang mungkin. Oleh itu, maka atas perkara ini adalah fokus konflik terakhir mengenai penyembahan yang benar dan palsu.

`Atas sebab ini, Wahyu mengenal pasti umat yang setia kepada Tuhan sebagai "yang memelihara perintah-perintah Tuhan" (Why. 12:17, Why. 14:12). Ini termasuk Sabat hari ketujuh, bukan Ahad. Mereka yang menolak panggilan terakhir tiga malaikat untuk menyembah Tuhan pada hari suci-Nya (Yes. 58:13) dan yang menyembah binatang itu pada hari sabat palsunya, iaitu hari Ahad, akan menerima tanda binatang itu (lihat Pelajaran 11).`