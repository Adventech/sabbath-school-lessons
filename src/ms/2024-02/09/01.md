---
title:  Dasar Pada Kerajaan Tuhan
date:   25/05/2024
---

### Bacaan Untuk Pelajaran Minggu Ini
Why. 14:6–12; Pkh. 12:13, 14; Ams. 28:9; Dan. 7:25.

> <p>Ayat Hafalan</p>
> “Naga itu amat marah terhadap perempuan itu lalu pergi memerangi anak-anaknya yang lain, yang taat kepada perintah Allah dan mempunyai kesaksian Yesus Kristus” (Wahyu 12:17, AVB).

Melalui kajian Alkitab yang intensif, umat Advent telah dapat memahami kepentingan hukum di Bilik Yang Maha Suci di Bait Suci syurgawi. Dengan memandang pada intipati hukum Tuhan, mereka juga telah menemukan kepentingan hokum Sabat, iaitu perintah yang keempat. Malah, lebih jauh dari perintah yang lain, perintah ini dengan jelas mengenal pasti Tuhan sebagai Pencipta kita, asas pada semua ibadah yang sejati—satu tema yang akan menjadi sangat relevan pada zaman akhir sejarah bumi ini (lihat Wahyu 14:6–12).

Dari mylanya matlamat Syaitan adalah untuk menggagalkan penyembahan kepada Tuhan dengan meremehkan hukum Tuhan. Dia tahu bahawa untuk “melanggar satu perintah Taurat bererti melanggar seluruh hukum” (Yakobus 2:10, AVB); oleh itu, dia mendorong orang ramai untuk melanggar hukum Tuhan. Syaitan membenci Sabat kerana ia mengingatkan manusia tentang Pencipta dan bagaimana Dia harus disembah. Tetapi ia juga termaktub dalam hukum Tuhan di Bilik Maha Suci di dalam Bait Suci syurgawi. Kerana hukum itulah yang mentakrifkan dosa, maka selagi manusia berusaha untuk setia kepada Tuhan, maka hukum-Nya mesti terus berlaku, termasuk perintah Hari Sabat.

Matlamat pelajaran ini adalah untuk menunjukkan hubungan antara Bait Suci, hukum Tuhan, hari Sabat, dan krisis yang akan datang atas tanda binatang itu. Kita juga akan mengkaji kaitan hari Sabat dengan generasi akhir zaman.

_*Kaji pelajaran minggu ini, berdasar buku Kemenangan Terakhir, bab 25-27, sebagai persediaan untuk Sabat, 1 Jun._