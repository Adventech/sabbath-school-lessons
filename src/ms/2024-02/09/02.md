---
title:  Khemah Suci dan Hukum
date:   26/05/2024
---

`Baca Wahyu 11:19, Keluaran 25:16, Keluaran 31:18, dan Wahyu 12:17. Apakah yang ditunjukkan oleh ayat-ayat ini berada di dalam Tabut Perjanjian di Bilik Yang Maha Suci di Bait Suci?`

Hari Pendamaian adalah hari penghakiman. Seluruh Israel diperintahkan untuk mengambil bahagian dalam peristiwa ini dengan pertaubatan, pemeriksaan jiwa dan menahan diri dari melakukan semua jenis pekerjaan (lihat Im. 23:29–31). Pada hari ini sahaja imam besar akan memasuki Bilik Yang Maha Suci untuk membuat pendamaian bagi dosa. Di sana, di kamar yang paling dalam di Bait Suci, terdapat Tabut Perjanjian. Di dalam tabut itu terdapat hukum Sepuluh Perintah Tuhan, tertulis di atas loh batu. Penutup emas tabut itu dipanggil penutup rahmat, di mana darah dipercikkan untuk membersihkan Bait Suci daripada dosa. Kehadiran Tuhan kelihatan nyata dalam kemuliaan Shekinah di atas tutup pendamaian. Setiap korban yang dipersembahkan menyatakan belas kasihan Tuhan terhadap manusia yang berdosa, tetapi Hari Pendamaian menunjukkan bahawa dosa diingati sehingga hari penghakiman (Ibr. 10:3) dan bahawa ia benar-benar boleh dihapuskan hanya melalui iman di dalam darah Kristus untuk membersihkan daripada dosa (1 Pet. 1:18, 19). Di sana, di hadapan Tuhan, rahmat dan keadilan berpadu dengan indahnya.

Ketika melihat ke dalam Bait Suci di syurga, rasul Yohanes yang melihatnya berkata, “terbukalah Bait Suci Tuhan” dan “kelihatanlah tabut perjanjian-Nya” diturunkan (Wahyu 11:19, NKJV). Buku Kemenangan Terakhir menambahkan komentar ini: “Di dalam Bilik Yang Maha Suci, di Bait Suci di syurga, hukum ilahi termaktub secara suci—hukum yang difirmankan oleh Tuhan Sendiri di tengah-tengah guruh di gunung Sinai dan ditulis dengan jari-Nya sendiri di atas dua loh batu. Hukum Tuhan di Bait Suci di syurga adalah asli yang agung, yang mana perintah-perintah yang tertulis di atas loh batu dan dicatat oleh Musa dalam Pentateukh adalah transkrip yang tidak salah. Mereka yang sampai pada pemahaman tentang perkara penting ini dengan demikian dibimbing untuk melihat sifat suci dan tidak berubah dari hukum ilahi.”—Ellen G. White, The Great Controvery, ms. 434.

Semasa umat Adventist yang awal mengkaji ajaran Alkitab tentang Bait Suci, mereka menyedari kepentingan hukum Tuhan dan hari Sabat di dalam nadi hukum Tuhan itu. Mereka beralasan bahawa jika Hukum Tuhan digambarkan sebagai berada di dalam Tabut Perjanjian di Bait Suci syurga, ia pasti tidak boleh dihapuskan di salib.

`Fikirkan tentang Sabat, yang datang kepada kita setiap minggu dalam kelajuan seribu batu sejam, dan tanpa pengecualian. Apakah yang harus diberitahu oleh hal itu kepada kita tentang kepentingan doktrin penciptaan? Apakah doktrin lain yang mempunyai peringatan berukang-ulang yang begitu kuat?`