---
title:  Pandangan Tambahan
date:   31/05/2024
---

“Dengan ketiadaan testimon Alkitab yang memihak kepada mereka, ramai orang dengan ketekunan yang tidak kenal lelah telah didesak untuk—melupakan bagaimana alasan yang sama telah digunakan terhadap Kristus dan para rasul-Nya: ‘Mengapa orang-orang besar kita tidak memahami persoalan Sabat ini? Tetapi hanya sedikit yang percaya seperti anda. Tidak mungkin anda betul dan semua orang terpelajar di dunia ini salah.’

“Untuk menyangkal hujah seperti itu, hanya perlu memetik ajaran Kitab Suci dan sejarah urusan Tuhan dengan umat-Nya pada sepanjnag zaman.

“Umat Kristian dari generasi lampau telah memelihara hari Ahad, menganggap bahawa dengan berbuat demikian mereka memelihara Sabat Alkitab; dan kini terdapat orang Kristian sejati di setiap gereja, tidak terkecuali persekutuan Roman Katolik, yang dengan jujur mempercayai bahawa hari Ahad itu adalah Sabat ajaran ilahi. Tuhan menerima ketulusan tujuan mereka dan ketulusan mereka di hadapan-Nya. Tetapi apabila pemeliharaan hari Ahad itu akan dikuatkuasakan oleh undang-undang, dan dunia akan dicerahkan mengenai tuntutan pemeliharaan Sabat yang sebenar, maka sesiapa yang melanggar perintah Tuhan, untuk mematuhi perintah yang tidak mempunyai kuasa yang lebih tinggi daripada kuasa Roma, dengan itu akan menghormati sistem kepausan daripada menghormati Tuhan. Dia memberi penghormatan kepada Rom dan kepada kuasa yang menguatkuasakan institusi yang ditetapkan oleh Rom. Dia menyembah binatang dan patungnya. Ketika manusia kemudiannya menolak institusi yang telah dinyatakan Tuhan sebagai tanda kekuasaan-Nya, dan sebagai gantinya menghormati apa yang telah dipilih oleh Roma sebagai tanda kekuasaannya, dengan demikian mereka akan menerima tanda kesetiaan kepada Roma—'tanda binatang itu.' Sehingga masalah itu dinyatakan dengan jelas di hadapan orang ramai dan mereka dibawa untuk memilih di antara perintah Tuhan dan perintah manusia, maka selepas itu barulah mereka yang terus melakukan pelanggaran akan menerima 'tanda binatang itu.’ ”—Ellen G. White, The Great Controversy, ms. 455, 449.

**Soalan Perbincangan**:

`Dunia telah berubah begitu cepat, begitu mendadak. Mengapakah kita mesti sentiasa berwaspada supaya peristiwa hari terakhir tidak akan menyebabkan kita tidak bersedia?`

`Bagaimanakah pemahaman tentang penghakiman dan hukum Tuhan selaras dengan hakikat bahawa kita diselamatkan oleh kasih kurnia sahaja?`

`Apakah cara anda boleh bersaksi kepada mereka yang tidak memahami kepentingan Sabat yang sebenar dan dengan ikhlas memelihara hari Ahad, hari pertama dalam minggu itu?`

`Apakah bahaya yang terdapat dalam penyatuan kuasa gereja dan negara? Bagaimanakah sebagai orang Kristian kita harus berhubungan dengan kerajaan?`