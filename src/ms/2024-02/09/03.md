---
title:  Keberkekalan Pada Hukum Tuhan
date:   27/05/2024
---

`Baca Matius 5:17, 18; Mazmur 111:7, 8; Pengkhutbah 12:13, 14; 1 Yohanes 5:3; dan Amsal 28:9. Apakah yang diajarkan oleh petikan ayat Alkitab ini mengenai hubungan umat Kristian dengan hukum?`

Seventh-day Adventists mengikuti jejak Pembaharu Protestan yang menjunjung kesucian hukum Tuhan. Perhatikan penegasan kuat oleh John Wesley ini: “Hukum ritual atau upacara yang disampaikan oleh Musa kepada bangsa Israel, yang mengandungi semua perintah larangan dan peraturan yang berkaitan dengan korban persembahan dan upacara pelayanan Bait Suci yang lama, Tuhan kita sememangnya telah datang untuk menghapus, menghentikan dan membatalkanya sama sekali. . . . Tetapi hukum moral, yang terkandung dalam Sepuluh Perintah, dan dikuatkuasakan oleh para nabi, tidak dibatalkan-Nya. Bukanlah menjadi satu rencana- kedatangan-Nya untuk membatalkan mana-mana bahagian ini. Ini adalah hukum yang tidak akan pernah dimansuhkan, yang 'berdiri teguh sebagai saksi yang setia di syurga'. . . . Setiap bahagian pada hukum ini mesti kekal berkuat kuasa, ke atas semua umat manusia dan pada sepanjang zaman; sebagaimana ia tidak bergantung sama ada pada masa atau tempat, atau sebarang keadaan lain yang boleh berubah, tetapi pada sifat Tuhan dan sifat manusia, dan hubungan mereka yang tidak berubah antara satu sama lain.”— Upon Our Lord’s Sermon on the Mount, Discourse V, John Wesley’s Sermons: An Anthology (Nashville, TN: Abington Press, 1991), ms. 208, 209..

`Bandingkan Keluaran 34:5–7 dengan Roma 7:11, 12; Mazmur 19:7–11; Mazmur 89:14; dan Mazmur 119:142, 172. Apakah yang ayat-ayat ini beritahukan kepada kita tentang hubungan antara hukum Tuhan dan tabiat Tuhan?`

Oleh kerana hukum Tuhan adalah satu transkrip bagi watak-Nya, asas takhta-Nya, dan asas moral bagi manusia, maka Iblis membencinya. “Tidak seorang pun boleh gagal untuk melihat bahawa jika Bait Suci duniawi adalah gambaran atau corak yang di syurga, hukum yang disimpan di dalam tabut perjanjian di bumi adalah transkrip yang tepat dari hukum di dalam tabut perjanjian yang di syurga; dan bahawa penerimaan terhadap kebenaran mengenai Bait Suci syurgawi melibatkan pengakuan terhadap tuntutan hukum Tuhan dan kewajipan Sabat pada perintah yang keempat. Di sinilah rahsia tentangan pahit dan nekad terhadap eksposisi yang harmoni dari Kitab Suci yang mengungkapkan pelayanan Kristus di Bait Suci syurgawi.”—Ellen G. White, The Great Controvery, ms. 435.

`Apakah alasan yang sering orang berikan untuk berhujah bahawa kita tidak lagi diwajibkan untuk mematuhi Sepuluh Perintah? Pada pendapat anda, apakah yang sebenarnya di sebalik hujah mereka ini?`