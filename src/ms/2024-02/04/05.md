---
title:  Bintang Fajar Reformasi
date:   24/04/2024
---

`Baca Mazmur 19:7–11, Mazmur 119:140, Mazmur 119:162, dan Yeremia 15:16. Apakah sikap serupa yang dimiliki oleh Daud dan Yeremia terhadap Firman Tuhan yang sebenarnya adalah batu penjuru gerakan Reformasi?`

Setiap pembaharu “bersukacita” dalam Firman Tuhan. Mereka “senang” melakukan kehendak Tuhan. Mereka “mencintai” hukum-Nya. Salah satu kebenaran asas Reformasi yang paling penting ialah rasa sukacita yang disebabkan oleh mempelajari Kitab Suci. Pembelajaran Alkitab bukanlah satu tugas yang sukar. Ia bukan satu latihan legalistik. Ia bukan satu keperluan yang tegar, tetapi menggembirakan.

Semasa mereka mempelajari Kitab Suci, mereka telah diubah oleh kuasa Roh Kudus. “Watak Wycliffe adalah satu testimoni terhadap kuasa mendidik dan mengubah oleh Kitab Suci. Alkitablah yang telah mengubah hidupnya. Usaha untuk memahami kebenaran agung pada wahyu memberikan kesegaran dan semangat kepada semua fakulti. Ia mengembangkan minda, menajamkan persepsi dan mematangkan pertimbangan. Pembelajaran Alkitab akan memuliakan setiap pemikiran, perasaan dan aspirasi yang tidak dapat dilakukan oleh pembelajaran yang lain. Ia memberikan kestabilan tujuan, kesabaran, keberanian dan ketabahan; ia memurnikan budi pekerti dan menyucikan jiwa. Usaha belajar Kitab Suci yang sungguh-sungguh akan membawa minda para pelajar ke dalam satu hubungan langsung dengan fikiran yang tidak terbatas, akan memberikan kepada dunia orang yang lebih kuat dan lebih aktif secara intelek, serta prinsip yang lebih mulia, daripada yang pernah dihasilkan oleh orang yang paling berkebolehan yang falsafah manusia boleh berikan.”—The Great Controversy, ms. 94.

`Baca 2 Timotius 2:1–3. Nasihat apakah yang rasul Paulus berikan kepada Timotius mengenai mengongsikan Firman Tuhan?`

Kebenaran Firman Tuhan dan sukacita keselamatan di dalam Kristus telah sangat memenuhi hati para Pembaharu sehingga mereka harus mengongsikannya. John Wycliffe menghabiskan hidupnya untuk menterjemah Firman Tuhan ke dalam bahasa Inggeris untuk dua sebab sahaja, Kristus yang hidup telah mengubah Dia melalui Firman, dan kasih Kristus mendorong dia untuk berkongsi dengan orang lain apa yang telah dipelajarinya.

`Sebelum Wycliffe, sangat sedikit daripada Alkitab yang wujud dalam bahasa Inggeris. Walaupun dia mati sebelum kuasa Rom dapat menangkap dia, namun kerana tidak berpuas hati, Kuasa Kepausan telah menggali jenazahnya, membakarnya dan membuang abunya ke dalam sungai. Tetapi sama seperti abu itu dihamburkan oleh air, demikian juga Firman Tuhan, yang adalah air kehidupan, telah tersebar jauh dan luas sebagai hasil pekerjaan-Nya. Maka Tuhan menggunakan dia— yang adalah “Bintang Fajar Reformasi.”`