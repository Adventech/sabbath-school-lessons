---
title:  Keberanian untuk Berdiri
date:   23/04/2024
---

`Bandingkan Kisah 5:28–32, Efesus 6:10–12, dan Wahyu 3:11. Apakah prinsip asas yang terdapat didalam ayat ini?`

Salah satu ciri yang membezakan orang Waldenses dan setiap Pembaharu, ialah kesetiaan mutlak mereka kepada Tuhan, ketaatan mereka kepada autoriti Kitab Suci dan komitmen mereka kepada keunggulan Kristus, bukan pada Kepausan. Fikiran mereka dipenuhi dengan kisah mengenai iman dan keberanian yang terdapat di dalam Perjanjian Baru.

Bersama Petrus dan para rasul yang lain mereka boleh berkata, “Kami harus taat kepada Tuhan dan bukan kepada manusia” (Kisah 5:29, AVB). Mereka memahami nasihat Paulus, “binalah kekuatan kamu dengan menerima kekuatan daripada kuasa Tuhan, kerana kamu hidup bersatu dengan Dia” (Ef. 6:10, AVB). Mereka mengambil serius nasihat Yesus, “Jagalah baik-baik apa yang kamu miliki, supaya tidak seorang pun merampas hadiah kemenangan kamu” (Why. 3:11, AVB). Daripada tunduk kepada tradisi gereja Rom, umat beriman yang teguh ini mempunyai keberanian untuk mempertahankan kebenaran Firman Tuhan.

Orang Waldenses adalah salah satu kumpulan pertama yang memiliki Alkitab di dalam bahasa mereka sendiri. Kisah yang mengharukan tentang usaha mereka menyalin dengan terhadap Alkitab yang ditulis oleh Jean Leger, seorang penyalin Alkitab Waldensian, yang mengandungi maklumat secara langsung tentang kerja mereka termasuk lukisan. Orang Waldenses secara rahasia telah menyalin Kitab Suci di komuniti pergunungan mereka di Itali Utara dan Perancis Selatan. Para remaja pada usia mereka yang muda telah diarahkan oleh ibu bapa mereka untuk menghafal sebahagian besar Kitab Suci. Pasukan penyalin Alkitab bekerjasama untuk menyalin Alkitab dengan susah payah. Kebanyakan orang dewasa muda Waldenses ini mengembara ke seluruh Eropah sebagai pedagang dan secara senyap-senyap berkongsi kebenaran Kitab Suci dengan orang lain. Ada yang mendaftar di universiti dan, apabila ada peluang, mereka berkongsi bahagian Kitab Suci dengan rakan pelajar mereka. Pada saat yang tepat ketika dibimbing oleh Roh Kudus apabila mereka merasakan ada penerimaan di pihak beberapa pencari yang jujur, sebahagian daripada petikan tulisan suci mereka yang berharga itu telah diberikan. Ramai yang menggadai nyawa mereka demi kesetiaan dan pengabdian mereka. Walaupun orang Waldenses tidak memahami setiap ajaran Bible dengan jelas, namun mereka memelihara kebenaran Firman Tuhan yang mereka miliki ketika itu selama berabad-abad dengan berkongsikannya dengan orang lain.

“Kehidupan orang baik bagaikan terbitnya matahari, kian lama kian cerah sehingga hari pun terang” (Ams. 4:18, AVB). Salomo membandingkan jalan yang melaluinya Tuhan menuntun anak-anak-Nya dengan matahari yang terbit semakin tinggi. Jika Tuhan hanya melemparkan suis kosmik dan matahari bercahaya serta-merta dalam semua kecerahannya, maka ia akan membutakan kita. Selepas kegelapan menyelubungi dunia selama berabad-abad, Tuhan membangkitkan para lelaki dan wanita, yang komited kepada Firman-Nya, yang terus mencari untuk mendapat lebih banyak lagi.

`Bagaimanakah kita, dengan memantulkan cahaya Kristus, boleh bersinar di dalam komuniti kita? Adakah kita melaukannya?`