---
title:  Berdiri Demi Kebenaran
date:   20/04/2024
---

### Bacaan Untuk Pelajaran Minggu Ini
Dan. 7:23–25; Wahyu 12:6, 14; Yudas 3, 4; Wahyu 2:10; Kisah 5:28–32; Mazmur 19:7–11; 1 Yohanes 5:11–13.

> <p>Ayat Hafalan</p>
> “Sebagaimana ular gangsa ditinggikan oleh Musa pada sebatang kayu di padang gurun, begitu jugalah Anak Manusia harus ditinggikan, 15supaya semua orang yang percaya kepada Anak Manusia beroleh hidup sejati dan kekal.” (Yohanes 3:14, 15, AVB).

Izmir, kota pantai moden Turki, pernah menjadi kota alkitabiah Smirna yang disebut dalam kitab Wahyu. Bandar purba dengan kira-kira 100,000 penduduk ini berkembang maju pada akhir abad pertama dan kedua. Ia adalah sebuah bandar yang makmur dan yang sangat setia kepada Rom.

Sekali dalam setahun semua warga Smirna diperintahkan untuk membakar kemenyan kepada dewa Rom. Jelas sekali bahawa pada abad kedua Smirna mempunyai satu komuniti Kristian yang berkembang maju juga dan ramai di antara mereka yang dtidak akan mematuhinya. Polikarpus, seorang pemimpin gereja yang awal, telah mati syahid di dataran awam Smirna, dibakar di tiang kayu kerana enggan mengkhianati Tuhannya dengan membakar kemenyan kepada dewa Rom. Apabila ditanya bagi kali terakhir untuk diminta menyangkal Kristus, pemipin yang sudah tua itu menjawab, “Lapan puluh enam tahun saya telah berkhidmat kepada-Nya, dan Dia tidak melakukan kesalahan kepada saya. Bagaimanakah saya boleh berbicara perkara yang jahat tentang Raja saya yang telah menyelamatkan saya?”

Sepanjang berabad-abad yang telah berlalu ramai para lelaki dan wanita telah bersedia untuk mengalami mati syahid daripada melepaskan iman mereka kepada Kristus. Pengorbanan mereka telah menyemarakkan lagi keberanian kita. Kisah mengenai komitmen mereka kepada Kristus memperbaharui komitmen kita sendiri. Minggu ini kita akan melihat beberapa prinsip alkitabiah yang mendorong orang Waldenses dan para reformis kemudiannya, seperti Huss dan Jerome, untuk tetap setia kepada Tuhan tidak kira apa pun berlaku—walaupun berdepan ancaman kematian dari kuasa sama yang telah membunuh Polikarpus iaitu: Rom, tetapi kini dalam fasa kepausan.

_*Kaji pelajaran minggu ini yang beradarkan padaKemenangan Terakhir, chapter4-6, sebagai persediaan untuk Sabat, April 27._