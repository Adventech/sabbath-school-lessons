---
title:  Pandangan Tambahan
date:   26/04/2024
---

“Tuhan mengizinkan terang yang besar bersinar ke atas fikiran orang-orang pilihan ini, dengan mendedahkan kepada mereka kesilapan Rom yang banyak; tetapi mereka tidak menerima semua terang yang akan diberikan kepada dunia. Melalui para hamba-Nya ini, Tuhan memimpin umat keluar dari kegelapan Romanisme; tetapi terdapat banyak halangan yang besar yang mereka temui, dan Dia memimpin mereka, selangkah demi selangkah, selagi mereka mampu menanggungnya. Mereka tidak bersedia untuk menerima semua cahaya sekaligus. Sama seperti cahaya penuh dari matahari pada tengah hari bagi mereka yang telah lama tinggal dalam kegelapan, jika ditunjukkan kepada mereka, ia akan menyebabkan mereka berpaling jauh. Oleh itu, Dia mendedahkannya kepada para pemimpin sedikit demi sedikit, kerana itulah yang boleh diterima oelh orang ramai pada waktu itu. Dari abad ke abad, para pekerja setia yang lain harus menyusul, untuk memimpin umat lebih jauh lagi di dalam gerakan pembaharuan.”—Ellen G. White, The Great Controversy, ms. 103.

“Dalam satu surat yang lain, kepada seorang imam yang telah menjadi murid bagi injil, Huss bercakap dengan rendah hati yang mendalam tentang kesilapannya sendiri, menuduh dirinya 'bersenang-senang memakai pakaian yang mewah dan telah menghabiskan masa berjam-jam dalam pekerjaan yang remeh.' Dia kemudiannya menambahkan nasihat-nasihat yang menyentuh ini: 'Semoga kemuliaan Tuhan dan keselamatan jiwa-jiwa menguasai fikiranmu, dan bukan pemilikan manfaat dan harta pusaka. Berhati-hatilah daripada menghiasi rumahmu lebih daripada jiwamu; dan, di atas segalanya, berikan perhatian anda kepada bangunan rohani. Jadilah saleh dan rendah hati dengan orang miskin, dan jangan makan hartamu dalam pesta. Sekiranya anda tidak mengubah hidup anda dan menahan diri daripada berlebihan, saya takut anda akan dihukum dengan teruk, seperti saya sendiri.’ ”—Ellen G. White, The Great Controversy, ms. 105, 106.

**Soalan Perbincangan**:

`Apakah maksud “cahaya progresif”? Mengapakah Tuhan menyatakan kebenaran itu secara beransur-ansur? Bagaimanakah prinsip-prinsip ini berlaku kepada gereja Tuhan hari ini?`

`Bagaimanakah penemuan kebenaran yang baru berkaitan dengan kebenaran yng ditemui sebelumnya yang telah difahami oleh umat Tuhan? Mengapakah cahaya baru itu mestilah tidak bercanggah dengan cahaya lama?`

`Tidak kira di mana anda tinggal, terdapat di dalam budaya anda yang akan menggalakkan nilai, idea dan kod moral yang dalam pelbagai cara adalah bertentangan dengan ajaran Alkitab. Selepas mengenal pasti bahawa adanya konflik seperti ini, bagaimanakah anda melihat diri anda dan kita semua, sebagai sebuah gereja, menangani cabaran ini? Bagaimanakah kita kekal sebagai warganegara yang baik namun pada masa yang sama tidak tunduk kepada apa sahaja nilai-nilai sesat yang dikekalkan oleh budaya kita?`

`Bagaimanakah surat John Huss itu memberi kesan kepada pemikiran anda hari ini? Apakah yang menarik perhatian anda tentang surat ini?`