---
title:  Penghakiman Sudah Tiba
date:   21/05/2024
---

`Bandingkan Daniel 7:9, 10 dengan Wahyu 14:6, 7. Apakah persamaan antara kedua-dua petikan ini?`

Penghakiman adalah tema yang menonjol di seluruh Alkitab. “Tuhan akan mengadili setiap perbuatan, termasuk terhadap segala sesuatu yang tersembunyi, sama ada perbuatan itu baik atau jahat” (Pengkhutbah 12:14, AVB). Yesus menunjukkan kepada pendengar-Nya ke masa penghakiman yang akan datang, apabila “’Pada hari penghakiman, setiap orang harus mempertanggungjawabkan setiap katanya yang tidak sewajarnya dituturkan.’” (Mat. 12:36, AVB). Rasul Paulus menambah, Tuhan akan “mendedahkan segala rahsia yang diselubungi kegelapan, segala niat yang terpendam dalam hati manusia” (1 Kor. 4:5, AVB). Utusan malaikat itu berkata kepada Yohanes, “sudahlah sampai saat penghakiman-Nya” (Wahyu 14:7, AVB).

`Baca Wahyu 22:10–12. Apabila Yesus kembali, apakah nasib untuk semua manusia? Apakah pengisytiharan jelas yang diberikan kepada Yohanes?`

Oleh kerana Kristus datang untuk memberikan ganjaran-Nya yang terakhir, maka semestinya ada dijalankan penghakiman sebelum itu, untuk menunjukkan siapa yang akan menerima apa ganjaran nanti apabila Dia datang. Apabila Kristus kembali, tidak ada peluang kedua. Setiap manusia mempunyai maklumat yang mencukupi untuk boleh membuat keputusan muktamad mereka yang tidak boleh ditarik balik untuk atau menentang Kristus.

`Baca Matius 25:1–13. Mengapakah Yesus mengaitkan diri-Nya secara berbeza dengan dua kumpulan orang percaya yang berbeza ini?`

“Apabila pekerjaan pemeriksaan akan berakhir, apabila semua perkara mereka yang pada sepanjnag zaman telah mengaku sebagai pengikut Kristus telah diperiksa dan diputuskan, maka barulah, dan bukan sebelum itu, masa penetuan akan berkahir dan pintu kasihan itu akan ditutup. Oleh itu, di dalam satu ayat yang pendek, ‘Semua mereka yang sudah sedia terus mengiringinya ke majlis perkahwinan, maka pintu pun ditutup,’ kita terus dibawa melalui pelayanan terakhir Juruselamat, ke masa apabila pekerjaan besar untuk keselamatan manusia itu akan selesai.”—Ellen G. White, The Great Controvery, ms. 428.

`Kita tidak perlu takut dengan penghakiman. Melalui Kristus, pengampunan adalah milik kita, kebebasan daripada rasa bersalah adalah milik kita, kuasa untuk menjalani kehidupan yang saleh adalah milik kita, dan kemenangan terakhir adalah milik kita.`