---
title:  Pandangan Tambahan
date:   24/05/2024
---

Perhatikan bagaimana pekerjaan Yesus bagi kita di dalam penghakiman itu dan peranan kita digambarkan: “Yesus tidak mengampuni dosa mereka, tetapi menunjukkan penyesalan dan iman mereka dan, sambil menuntut pengampunan bagi mereka, Dia mengangkat tangan-Nya yang terluka di hadapan Bapa dan para malaikat suci, sambil berkata: Aku mengenali mereka dengan nama mereka. Aku telah mengukirnya pada tapak tangan-Ku. ‘Korban untuk Allah ialah hati yang hancur; hati yang hancur dan sesal, Ya Tuhan, tidak akan Kauremehkan.’ Mazmur 51:17. Dan kepada penuduh umat-Nya Dia menyatakan: ‘Tuhan menghardik engkau, hai Iblis; bahkan Tuhan yang telah memilih Yerusalem menegur engkau.’ ”—Ellen G. White, The Great Controvery, ms. 484.

“Hakika bahawa umat Tuhan yang diakui digambarkan sebagai berdiri di hadapan Tuhan dengan pakaian yang kotor seharusnya membawa kepada kerendahan hati dan penyelidikan hati yang mendalam pada pihak semua yang mengaku nama-Nya. Mereka yang benar-benar menyucikan jiwa mereka dengan mematuhi kebenaran akan mempunyai pendapat yang paling rendah diri. Semakin mereka melihat tabiat Kristus yang tidak bernoda, semakin kuat keinginan mereka untuk menjadi serupa dengan gambar-Nya, dan semakin kurang mereka akan melihat kesucian atau kemurnian di dalam diri mereka sendiri. Tetapi sementara kita harus menyedari keadaan kita yang berdosa, kita harus bergantung kepada Kristus sebagai kebenaran kita, pengudusan kita, dan penebusan kita. Kita tidak boleh menjawab pada tuduhan Syaitan kterhadap kita. Kristus sahaja boleh membuat rayuan yang berkesan bagi pihak kita. Dia mampu membungkam penuduh dengan hujah yang diasaskan bukan atas jasa kita, tetapi atas kebenaran diri-Nya sendiri.”—Ellen G. White, Testimonies for the Church, vol. 5, ms. 471, 472.

“Kita sekarang hidup dalam hari pendamaian yang besar. Dalam kebaktian yang biasa, sementara imam besar membuat pendamaian bagi Israel, semua orang dituntut untuk merendahkan diri mereka dengan pertaubatan dari dosa dan penyesalan di hadapan Tuhan, supaya mereka tidak dilenyapkan dari antara bangsa itu. Dengan cara yang sama, semua orang yang ingin nama mereka disimpan di dalam kitab kehidupan seharusnya sekarang ini, dalam beberapa hari sebelum pintu kasihan ditutup bagi mereka, merendahkan jiwa mereka di hadapan Tuhan dengan penyesalan atas dosa dan pertaubatan yang sejati.”—The Great Controversy, ms. 489, 490.

**Soalan Perbincangan**:

`Apakah emosi yang digerakkan apabila memikirkan bahawa Yesus mengangkat tangan-Nya yang terluka untuk kita di hadapan Bapa? Mengapakah ini satu-satunya harapan kita dalam penghakiman?`

`Kita hidup dalam Hari Pendamaian. Pendamaian adalah satu pekerjaan Tuhan dalam menyelamatkan orang berdosa yang hilang. Jadi, mengapakah setiap hari yang dikhususkan untuk pekerjaan Tuhan dalam menyelamatkan orang berdosa itu harus menjadi berita baik bagi kita?`

`Perhatikan apa yang Ellen G. White tulis: “Kristus sahaja boleh membuat rayuan yang berkesan bagi pihak kita. Dia mampu membungkam penuduh dengan hujah yang diasaskan bukan atas jasa kita, tetapi atas kebenaran diri-Nya sendiri.”—Advent Review dan Sabbath Herald, 2 Januari 1908. Bagaimanakah anda boleh membuat harapan ini menjadi milik anda sendiri?`