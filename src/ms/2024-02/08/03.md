---
title:  Di Tempat Maha Suci
date:   20/05/2024
---

`Baca Imamat 16:21, 29–34; Imamat 23:26–32; dan Ibrani 9:23–28. Mengapakah Hari Pendamaian sangat penting bagi Israel zaman purba?`

Para imam melayani setiap hari pada sepanjang setahun, tetapi pada Hari Pendamaian, yang disebut dalam bahasa Ibrani Yom Kippur, mata seluruh bangsa Israel berpaling ke arah khemah suci. Imamat 16 dan 23 memberikan arahan yang jelas mengenai upacara pada Hari Pendamaian. Semua aktiviti biasa dihentikan. Semua orang berpuasa. Sementara imam besar masuk ke hadirat Tuhan bagi pihak mereka di Tempat Maha Suci, orang ramai akan memeriksa hati mereka. Mereka dating kepada Tuhan dalam kerendahan hati dan pengakuan yang tulus.

Sesiapa yang tidak “merendahkan diri” pada Hari Pendamaian akan “disingkirkan,” bukan lagi sebahagian daripada umat pilihan (Im. 23:27, 29). Pada Hari Pendamaian, imam besar membawa darah kambing Tuhan ke dalam Bait Suci dan, setelah memercikkannya pada tutup pendamaian, menyapukan darah itu pada tanduk mezbah emas dan mezbah tembaga serta membersihkan seluruh Bait Suci itu sepenuhnya. Apabila dia telah “selesai mengadakan pendamaian”, maka imam besar itu akan meletakkan tangannya pada kambing yang hidup dan mengaku dosa Israel. Kemudian ia dibawa ke padang gurun untuk dipisahkan dari perkhemahan selama-lamanya (Im. 16:20-22).

Darah telah dipindahkan ke dalam Bait Suci semasa kebaktian harian, yang menggambarkan catatan dosa (Yer. 17:1) dan yang Tuhan mengambil tanggungjawab yang muktamad. Sekarang, pada Hari Pendamaian, ia dipindahkan keluar dari Bait Suci dan diletakkan di atas kepala kambing hitam Azazel, yang menggambarkan Syaitan dan mendedahkan tanggungjawab utamanya atas masalah dosa.

Kambing ini dibawa jauh ke padang gurun supaya, pada penutupan Hari Pendamaian, Tuhan mempunyai Bait Suci yang bersih dan umat yang bersih. Di Bait Suci syurgawi, Kristus melayani untuk kita, pertama di Tempat Suci, dan sekarang, di Bilik Yang Maha Suci sejak 1844, pada akhir 2,300 hari.

Kita akan dibebaskan pada penghakiman besar ini kerana Yesus, Pengganti kita. Seperti yang dikatakan Ellen G. White, kita “dibenarkan oleh kebenaran-Nya, di mana kita tidak mempunyai bahagian” di dalamnya—The Desire of Ages, ms. 25. Akibat daripada kebenaran ini—yang diberikan (diperhitungkan) kepada kita secara percuma—kita merendahkan jiwa kita, yang merupakan satu tindakan untuk berpaling dari dosa. Ini bererti kita tiba tiba kepada suatu penerimaan yang selesa terhadap kejahatan, kita juga tidak mewajarkan atau berpegang teguh pada dosa-dosa yang disimpan, tetapi kita bertumbuh di dalam rahmat dan menjalani kehidupan yang suci.

`Apakah kepentingan Hari Pendamaian dalam kehidupan kita hari ini? Mengapakah ia perlu membuat satu perubahan di dalam cara kita hidup?`