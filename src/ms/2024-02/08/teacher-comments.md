---
title:  Komen Guru
date:   24/05/2024
---

### Bahagian I: Pandangan Keseluruhan

Ayat Utama: Ibrani 8:1, 2

Tumpuan Kajian: Keluaran. 25:8, 9, 40; Ibrani 8:1-6; Matius 25:1-10; Daniel 7:9, 10; Ibrani 8:1-5; Ibrani 9:23-28; Wahyu 11:19; Ibrani 10:16; Imamat 16:21, 29-34; Imamat 23:26-32.

**Pengenalan**: Tema mengenai Bait Suci itu sangat menonjol di dalam kedua-dua Perjanjian Lama dan Baru bahawa ia hanya menjadi suatu yang menghairankan untuk menganggap bahawa ramai orang Kristian telah kehilangan pandangan tentang doktrin Bait Suci yang di syurga selama hampir dua milenium. Seventh-day Adventist telah menyedari bahawa doktrin Bait Suci syurga bukan sahaja merupakan satu ajaran alkitabiah yang penting tetapi merupakan prinsip utama teologi alkitabiah yang menghubungkan semua doktrin yang lain. Ajaran ini termasuk:

* doktrin mengenai Ketuhanan, sifat, ciptaan, pekerjaan dan pemerintahan-Nya;
* doktrin mengenai asal usul kejahatan dan Kontroversi Besar;
* doktrin mengenai Kristus, kedatangan-Nya yang pertama kali ke bumi, penjelmaan, kehidupan, pelayanan, kematian, kebangkitan dan kenaikan-Nya;
* doktrin meengenai keselamatan di dalam Kristus;
* doktrin mengenai perkara terakhir, kedatangan Kristus yang kedua kali, penghakiman terakhir dan pemulihan segala sesuatu;
* mengenai doktrin gereja, terutamanya ajaran gereja yang tinggal pada akhir zaman, sebelum kedatangan Yesus yang kedua kali.

Nubuatan alkitabiah yang paling lama—2,300 tahun dalam Daniel 8:14—mengenai Bait Suci syurgawi dan Kontroversi besar. Nubuatan ini memperkenalkan kita mengenai serangan terhadap Bait Suci syurgawi dan pembersihannya pada hari penghakiman Tuhan dan dalam pemulihan segala sesuatu. Walau bagaimanapun, Umat Seventh-day Adventist tidak menganggap nubuatan ini sebagai suatu abstrak semata-mata, dan tanpa asas atau penggenapan dalam realiti. Sebaliknya, mereka memahami bahawa nubuatan ini telah digenapi dalam sejarah, bermula pada pertengahan abad kesembilan belas, pada tahun 1844. Penggenapan nubuatan ini memerlukan semua orang yang hidup dalam masa penentuan ini untuk menerima penebusan Yesus bagi dosa mereka sebelum berkahir pelayanan pengantaraan-Nya di dalam Bait Suci di syurga.

Penggenapan nubuatan selama 2,300 hari itu amat penting bagi umat Advent kerana mereka memahami bahawa Tuhan telah memanggil mereka sebagai umat gereja-Nya yang sisa untuk mengumumkan kepada dunia mengenai penggenapan nubuatan ini, kedatangan Yesus, dan penyelesaian terhadap Kontroversi Besar. Oleh itu, mesej nubuatan 2,300 hari adalah intipati pada “Injil yang kekal” (Wahyu 14:6, AVB). Berita baik dalam konteks perkhabaran tiga malaikat adalah panggilan kasih terakhir dari Tuhan kepada manusia. Tuhan meminta orang berdosa di Bumi ini untuk berpaling kepada-Nya agar mereka dapat diselamatkan oleh darah Yesus dan melalui perantaraan-Nya di Bait Suci syurgawi.

**Tema Pelajaran: Kajian untuk minggu ini mengetengahkan dua tema utama**:

1. Tempat suci duniawi dalam Perjanjian Lama bukan hanya sebahagian daripada budaya Israel; ia pada dasarnya menunjuk kepada Bait Suci syurgawi dan pelayanan Yesus bagi pihak manusia.

2. Oleh itu, Bait Suci syurgawi adalah pusat pada injil universal dan yang kekal, pada keselamatan umat manusia, dan pada misi gereja.

### Bahagian II: Ulasan

**Pemeteraian Nubuatan 2,300 Tahun**

Kedatangan Yesus yang pertama kali dan yang kedua kali berkait rapat dengan Bait Suci, baik yang duniawi dan juga syurgawi. Apabila Maria dan Yusuf membawa Yesus ke Bait Suci di Yerusalem, Simeon dan Hana sedang melayani di sana (Lukas 2:25-38). Mereka tahu Mesias itu akan datang ke Bait Suci . Atas sebab ini, Lukas melaporkan bahawa, sementara menunggu penggenapan janji Tuhan tentang kedatangan mesias yang pertama kali, Simeon “atas pimpinan Roh dia masuk ke dalam Bait Suci” untuk menemui Yesus (Lukas 2:27), dan nabiah Hana “tidak pernah meninggalkan Bait Suci” (Lukas 2:37, NASB).

Nubuatan alkitabiah yang paling lama, iaitu 2,300 tahun (Dan. 8:14), menumpukan pada Bait Suci di syurga (Dan. 8:10-12). Nubuatan ini “dimeteraikan,” atau disahkan (Dan. 9:24), oleh kedatangan Yesus yang pertama kali ke Bait Suci duniawi. Selepas menerima nubuat 2,300 tahun itu, Daniel “kehairanan … dan tidak dapat memahaminya” (Dan. 8:27, AVB). Dibiarkan tanpa penjelasan untuk penglihatan ini selama beberapa tahun, lalu Daniel menumpukan perhatiannya kepada data yang sedia ada padanya: iaitu nubuatan Yeremia “kota Yerusalem yang akan menjadi reruntuhan selama tujuh puluh tahun” (Dan. 9:2, AVB; bandingkan dengan Yer. 25:11, 12).

Daniel berdoa untuk campur tangan Tuhan untuk menggenapi nubuatan Yeremia selama 70 tahun, dengan memohon kepada Yang Mahatinggi untuk menebus umat-Nya (Dan. 9:3-19), dan untuk “sinarilah Bait Suci-Mu yang telah musnah ini dengan wajah-Mu” (Dan. 9:17), ITB). Daniel bersukacita seterusnya apabila, Tuhan menghantar “Gabriel” untuk mengajarnya (Dan. 9:21, 22). Namun, Gabriel tidak segera memberi tumpuan untuk menjawab doa Daniel tentang nubuatan Yeremia yang 70 tahun itu. Sebaliknya, Gabriel mula menggesa Daniel untuk “dengarlah baik-baik sementara aku menerangkan makna penglihatan itu” (Dan. 9:23). Jelas sekali bahawa penglihatan yang dimaksudkan adalah yang disebutkan di dalam Daniel 8:14, kerana Gabriel tidak berbicara tentang 70 minggu literal, tetapi tentang 70 minggu nubuatan (Dan. 9:24), atau 490 tahun. 490 tahun itu boleh “ditentukan” atau dikurangkan hanya dari 2,300 tahun dalam penglihatan Daniel (Dan. 8:14)—bukan daripada 70 tahun dalam nubuat Yeremia. Dengan pengiraan ini, Gabriel juga menyatakan peristiwa yang menandakan permulaan bagi 70 minggu nubuatan dan, oleh itu, ia menetukan juga permulaan bagi nubuatan 2,300 tahun. Peristiwa ini adalah bermula “Dari saat perintah dikeluarkan untuk membina semula Yerusalem” (Dan. 9:25, AVB), yang terjadi pada 457 S.M. Oleh itu, nubuatan 70 minggu nubuatan adalah bahagian yang pertama dari nubuatan 2,300 tahun; kedua-dua tempoh itu membentuk satu nubuatan yang besar.

Di sini, Gabriel akhirnya menjawab soalan dan doa Daniel tentang pemulihan dan pembinaan semula Yerusalem (Dan. 9:25), yang adalah “gunung suci” Tuhan (Dan. 9:20). Namun, Gabriel segera menjelaskan bahawa penggenapan nubuatan Yeremia selama 70 tahun ini hanyalah permulaan dari nubuatan yang lebih panjang. Iaitu, ia adalah permulaan 70 minggu nubuatan, dan kemudian permulaan nubuatan yang lebih panjang lagi— iaitu 2,300 tahun. Atas sebab ini, dengan mengekalkan tumpuan pada nubuatan yang lebih besar ini, maka Gabriel menjelaskan lagi kepada Daniel bahawa 70 minggu nubuatan ini, atau 490 tahun literal, akan “ditentukan” atau “ditetapkan” untuk “bangsamu dan kotamu yang suci” (Dan. 9:24, AVB) untuk satu tujuan khusus: “hingga kedatangan pemimpin yang dipilih oleh TUHAN” (Dan. 9:25, AVB).

Kesudahan, atau matlamat, 490 tahun ini ialah kedatangan Mesias yang pertama kali. Gabriel menjelaskan bahawa tujuan Mesias ialah “untuk melenyapkan kefasikan, untuk mengakhiri dosa, untuk menghapuskan kesalahan, untuk mendatangkan keadilan yang kekal,… untuk mengurapi yang maha suci.” (Dan. 9:24, ITB). Dalam minggu nubuatan ketujuh puluh ini, Mesias akan “akan membuat perjanjian itu menjadi berat bagi banyak orang selama satu kali tujuh masa. Pada pertengahan tujuh masa itu ia akan menghentikan korban sembelihan dan korban santapan” (Dan. 9:27, ITB). Satu-satunya penggenapan yang munasabah untuk semua peristiwa ini adalah mengenai pengorbanan Yesus, “seorang yang diurapi, seorang raja” (Dan. 9:25, ITB) dan “Anak domba TUHAN, yang menghapus dosa dunia” ( Yohanes 1:29, ITB), yang “dilenyapkan dan tidak akan memiliki apa-apa” (Dan. 9:26, AVB).

Oleh itu, permulaan nubuatan 70 minggu itu juga memulakan nubuatan 2,300 tahun. Kita boleh yakin bahawa nubuatan 2,300 tahun tentang pembersihan Bait Suci itu telah digenapi pada tahun 1844, kerana nubuatan 70 minggu (Dan. 9:24-27) telah digenapi dengan tepat melalui kematian korban Mesias pada pertengahan minggu ketujuh puluh, iaitu pada 31 T.M. Selain itu, dengan cara yang sama seperti nubuatan 70 minggu itu digenapi dalam kematian korban Mesias sehubungan dengan Bait Suci di bumi, nubuatan 2,300 tahun itu akan digenapi dalam pelayanan pembersihan Bait Suci syurgawi oleh Mesias. Begitu juga, dua bahagian pada nubuatan itu adalah berkaitan dengan kedua-dua kedatangan Mesias: akhir tempoh 70 minggu adalah berkaitan dengan kedatangan Kristus yang pertama, manakala akhir 2,300 tahun berkaitan dengan kedatanganNya yang kedua kali.

**Hilangnya Doktrin Mengenai Sanktuari**

Tempat suci adalah salah satu tema dan ajaran yang paling menonjol dalam Kitab Suci. Alkitab menerangkan dua Bait Suci, yang duniawi dan syurgawi. Kedua-dua Bait Suci menyatakan aspek asas apada sifat Tuhan, Kontroversi Besar dan keselamatan. Oleh itu, dua Bait Suci itu berfungsi sebagai tempat wahyu Tuhan disampaikan kepada umat-Nya, tempat kediaman-Nya di antara mereka, dan pemerintahan-Nya ke atas mereka. Di Bait Suci, Tuhan bertemu dengan Israel dan mereka menyambut Dia dalam penyembahan. Dalam cara yang sama, Bait Suci syurga melayani kerajaan Tuhan pada tahap kosmik. Di tempat terutama itu Tuhan mendirikan takhta-Nya. Dia menyatakan diri-Nya kepada penduduk alam semesta, menjalankan kedaulatan-Nya atas mereka dan menyediakan keperluan mereka.

Namun, ketika dosa memasuki alam semesta, Bait Suci syurgawi telah berfungi sebagai penyelamat, dengan upacara pelayanan korban persembahan dan pengantaraannya. Oleh itu, kedua-dua Bait Suci ini tidak terpisah dalam erti kata bahawa kedua-duanya adalah berkait rapat dalam hubungan tipologi: iaitu, Bait Suci duniawi dibina secara nyata untuk menyatakan, menunjukkan dan menjelaskan makna dan peranan Bait Suci yang syurgawi.

Dengan mengingati pemahaman tentang peranan asas mengenai Bait Suci terhadap kerajaan Tuhan ini, kita tidak boleh terlepas pandang untuk menyedari bahawa kehadirannya wujud di dalam Kitab Suci. Bagaimanakah orang Kristian, dari semua bangsa, boleh mengabaikan untuk mengkaji kepentingan Bait Suci syurga selama beribu-ribu tahun adalah sesuatu yang membingungkan. Bagaimanakah kelalaian seperti itu boleh berlaku?

Seventh-day Adventist menunjuk pada dua faktor utama yang membawa doktrin mengenai Bait Suci itu terkecuali daripada teologi Kristian. Pertama, memandangkan kepentingan pada Bait Suci syurgawi terhadap keselamatan, maka jelaslah bahawa iblis akan melakukan apa sahaja yang boleh dia lakukan untuk mengaburkan, atau bahkan memusnahkan, ajaran alkitabiah tentang Bait Suci syurgawi. Oleh itu, manusia tidak akan dapat mengetahui kebenaran tentang Tuhan, tentang korban Kristus dan tentang pengantaraan-Nya yang berterusan di Bait Suci syurgawi untuk keselamatan kita.

**Dualisme Kosmik**

Bagaimanakah doktrin ini dikaburkan dalam agama Kristian? Jawapan kepada soalan ini dengan nyata membawa perbahasan kita ke dalam faktor utama yang kedua: iaitu mengenai konsep dualisme. Pada abad pertama sejarahnya, agama Kristian telah menerapkan falsafah Yunani dengan konsep asasnya mengenai dualisme. Menurut konsep ini, keseluruhan realiti kita dibahagikan kepada dua sfera: duniawi dan syurgawi. Walau bagaimanapun, kedua-dua sfera ini secara radikal dan pada asasnya adalah berbeza. Walaupun sfera duniawi adalah berbentuk material, sementara dan fana, namun alam syurga pula adalah bukan material, abadi, dan kekal. Dengan kata lain, di dalam sfera syurgawi, tidak ada kewujudan fizikal atau hubungan peribadi. Oleh kerana tidak ada komunikasi atau hubungan di antara kedua-dua sfera ini maka satu-satunya cara manusia boleh masuk ke dalam sfera syurgawi adalah dengan melepaskan diri dari sebarang hubungan dengan kewujudan duniawi mereka, yang jumlahnya tidak lagi wujud sebagai manusia bersepadu dan kelihatan seperti boleh terus wujud sebagai jiwa atau minda yang terpisah daripada tubuh yang tidak mengalami masa dan ruang. Jelas sekali, pandangan dunia ini hanya boleh berlaku jika seseorang itu menerima konsep bahawa manusia mempunyai tubuh fizikal serta jiwa yang kekal dan autonomi sepenuhnya. Apabila orang Kristian yang awal menerima pakai pandangan dunia ini, adalah mustahil bagi mereka untuk memikirkan Bait Suci literal yang di syurga. Malah sukar untuk mereka membayangkan syurga sebagai satu ruang yang literal, apatah lagi memikirkan yang Yesus telah naik di dalam tubuh manusia ke ruang ini. Atas sebab ini, apabila orang Kristian yang awal membaca dalam Kitab Suci tentang Bait Suci syurga, mereka hanya mengibaratkan atau merohanikannya dan membuat kesimpulan bahawa Bait Suci Israel digunakan untuk gereja. Untuk berbicara mengenai Bait Suci yang literal di syurga yang literal nampaknya seperti tidak “layak” dianggap sebagai satu teologi yang “ditinggikan.”

Sebenarnya, umat Kristian yang awal dan pada abad pertengahan sememangnya telah membuat suatu kaitan di antara sistem korban persemaban di khemah suci dan kematian Kristus. Tetapi kerana pengaruh falsafah Yunani, umat Kristian yang mula-mula ini tidak dapat membayangkan dengan betul pekerjaan pengantaraan Kristus bagi umat manusia yang Dia lakukan di Bait Suci syurgawi secara literal. Atas sebab ini, Gereja Roman Katolik menerapkan pelayanan perantaraan Kristus pada gereja dan keimamatannya. Malangnya, tindakan mereka dalam mengambil alih pekerjaan pelayanan pengantaraan Kristus di Bait Suci syurgawi ini telah menyebabkan tindakan gereja itu telah merendahkan pengorbanan Kristus. Walau bagaimanapun, Tuhan bekerja melalui gerakan Reformasi Protestan untuk mengembalikan umat-Nya kepada pembacaan literal terhadap Alkitab dan melalui pergerakan Advent, untuk menemukan semula ajaran alkitabiah tentang Bait Suci syurgawi dalam nubuatan dan dalam kitab Ibrani.

Oleh itu, misi kita, sebagai umat Seventh-day Adventist, adalah untuk melindungi dan mengawal agar tidak berkompromi dengan Firman Tuhan, dan menyeru kepada kedua-dua umat Kristian dan dunia untuk menumpukan perhatian mereka pada pengorbanan Kristus di bumi dan pengantaraan-Nya di Bait Suci syurgawi. Untuk perbincangan lanjut, lihat tulisan Ángel Manuel Rodríguez, “The Heavenly Sanctuary,” dalam Handbook of Seventh-day Adventist Theology, ms. 381, 382, 403-406).

### Bahagian III: Penerapan Hidup

1\. Fikirkan mengenai konsep keimamatan di dalam budaya anda. Bagaimanakah konsep itu dibandingkan dengan konsep alkitabiah? Bagaimanakah anda boleh menggunakan konsep setempat tentang keimamatan untuk menyampaikan kepada orang lain keimamatan Yesus?

` `

2\. Fikirkan mengenai konsep penghakiman dalam budaya atau negara anda. Bagaimanakah konsep penghakiman ini dibandingkan atau berbeza dengan konsep penghakiman alkitabiah? Bagaimanakah anda boleh menerangkan pemahaman alkitabiah tentang penghakiman kepada orang dari budaya anda sendiri?

` `