---
title:  Sanktuari Di Syurga
date:   19/05/2024
---

`Baca Keluaran 25:8, 9, 40 dan Ibrani 8:1–6. Apakah dua Bait Suci yang digariskan dalam ayat-ayat ini?`

Semasa penganut Adventist yang awal itu meneliti dan mengkaji Kitab Suci pada bulan-bulan selepas 1844, mereka telah memahami bahawa terdapat dua Bait Suci yang disebut di dalam Alkitab—yang satu adalah yang dibina oleh Musa dan yang satu lagi adalah Bait Suci yang agung di syurga. Dalam Alkitab, istilah “Bait Suci”, sebagaimana ia digunakan di dalam Alkitab, pertama, merujuk pada khemah yang dibina oleh Musa, sebagai corak yang mengikuti pada yang “sejenis” (“type”) dengan hal-hal yang syurgawi; dan, kedua, kepada “khemah suci sejati” di syurga, yang ditunjuk oleh Bait Suci yang di dunia. Pada kematian Kristus, upacara pelayanan bait sudi yang di dunia telah kehilangan kepentingannya. “Khemah Suci sejati” yang di syurga adalah Bait Suci perjanjian baru. Ketika nubuatan Daniel 8:14 sedang digenapi pada zaman ini, Bait Suci yang disebutkannya semestilah Bait Suci perjanjian baru.

“Pada penghujung 2,300 hari, iaitu pada tahun 1844, tidak ada Bait Suci di bumi selama berabad-abad. Oleh itu, nubuatan yang mengatakan, ‘Hingga dua ribu tiga ratus hari; maka Bait Suci itu akan dibersihkan,’ tanpa diragukan lagi adalah merujuk ke Bait Suci yang di syurga.”—Ellen G. White, The Great Controvery, ms. 417.

Tempat suci di padang gurun adalah model berskala atau corak pada Bait Suci syurgawi. Pelayanan di Bait Suci duniawi menggambarkan rancangan keselamatan ilahi Tuhan. Setiap korban yang dipersembahkan melambangkan pengorbanan Yesus di salib Kalvari (lihat Yohanes 1:29). Melalui pengorbanan Kristus, kita bebas daripada kutukan dosa. Pengampunan adalah milik kita. Rasa bersalah kita hilang apabila kita menerima pengorbanan Yesus bagi pihak kita dan mengaku dosa kita (1 Yohanes 1:9). Yesus bukan sahaja Anak Domba yang mati untuk kita, tetapi Dia juga adalah Imam yang hidup untuk kita.

Ibrani 7:25 menjelaskan: “Kerana itu Dia sanggup juga menyelamatkan dengan sempurna semua orang yang oleh Dia datang kepada Tuhan. Sebab Dia hidup senantiasa untuk menjadi Pengantara mereka.” (ATB). Dia menghapuskan dosa dan menyelamatkan kita daripada kuasa dosa (Rom. 8:1–4; 2 Kor. 5:21). Pelayanan Yesus di Bait Suci syurga adalah untuk kita. Akibat syafaat-Nya, cengkaman dosa pada hidup kita terputus. Kita tidak lagi berada di bawah perhambaan atau hamba kepada sifat berdosa kita. Dalam Kristus kita bebas: bebas daripada kutukan dosa dan bebas daripada kawalan dosa. Apabila kita berpegang kepada Kristus dalam iman, kita mendapat jaminan keselamatan.

`Apakah maksudnya bagi anda untuk mengetahui bahawa Yesus berada di syurga yang sedang melayani bagi pihak anda, yang bermakna bahawa Dia ada di sana menjadi pengantara untuk anda? Mengapakah anda memerlukan Pengantara bagi pihak anda? Mengapakah kebenaran ini berupa satu berita baik?`