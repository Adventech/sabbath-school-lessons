---
title:  Waktu-waktu Kehilangan
date:   25/05/2019
---

### Baca untuk Pelajaran Minggu Ini
Mrk. 5:22-24, 35-43; 1 Ptr. 5:6, 7; Kej. 37:17-28; Luk. 16:13; Rm. 6:16; 1 Kor. 15:26.

> <p>Ayat Hafalan</p>
> â€œMalahan segala sesuatu kuanggap rugi, kerana pengenalan akan Kristus Yesus, Tuhanku, lebih mulia daripada semuanya.  Oleh kerana Dialah aku telah melepaskan semuanya itu dan menganggapnya sampah, supaya aku memperoleh Kristusâ€ (Filipi 3:8).

Pada saat Adam dan Hawa memakan buah pengetahuan baik dan jahat itu, mereka mengalami rasa kehilangan yang pertama, kehilangan kesucian mereka.  Kesucian yang hilang ini diganti dengan sikap mementingkan diri, konflik, mempersalahkan, dan keinginan untuk mengawal dan menguasai seseorang.

Tidak berapa lama selepas Kejatuhan itu, mereka menyaksikan hilangnya satu kehidupan apabila mereka diberi kulit binatang untuk menutupi ketelanjangan mereka.  Mereka dilarang untuk mendekati pokok kehidupan supaya mereka tidak memakannya dan hidup selama-lamanya, mereka kehilangan rumah taman yang sempurna, dan beberapa tahun kemudiannya mereka kehilangan anak mereka, Habel, di tangan abangnya, Kain.  Pada penghujungnya, salah seorang dari mereka kehilangan pasangannya, dan akhir sekali, pasangan yang masih hidup itu juga kehilangan nyawanya sendiri.  Begitu banyak kehilangan yang dialami akibat dari satu keputusan.

Ya, kita tahu realitinya, dan kesakitannya, apabila kehilangan, dan kebanyakan kita merasakannya begitu dalam apabila kematian itu menimpa keluarga kita.  Ini bukan sesuatu yang mengherankan kerana dalam keluarga, kita mempunyai ikatan yang paling erat; oleh itu, kehilangan di sini, dalam pelbagai bentuk yang berbeza, memukul kita paling kuat.

Pada minggu ini, sementara kita terus melihat kepada kehidupan berkeluarga, kita akan melihatnya dalam konteks berkaitan dengan pelbagai waktu kita telah kehilangan.

_*Selidiki pelajaran minggu ini untuk bersedia bagi Sabat, 1 Jun._