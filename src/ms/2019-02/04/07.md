---
title:  Pemikiran Lanjut
date:   26/04/2019
---

“Di tengah-tengah kehidupan bekerja yang giat, dengan teguh Henokh mempertahankan hubungannya dengan Tuhan.  Semakin besar dan semakin berat pekerjaannya, semakin tekun dan tetap dia dalam doa-doanya. Dia terus-menerus mengasingkan dirinya pada saat-saat tertentu dari masyarakat.  Setelah tinggal selama suatu waktu di antara orang banyak, bekerja demi keuntungan mereka melalui nasihat dan teladan, dia akan beristirehat, untuk menggunakan suatu waktu di tempat yang sunyi, merasa lapar dan haus akan pengetahuan Ilahi yang hanya Tuhan Sendiri yang dapat berikan.  Dengan hubungan sedemikian rupa dengan Tuhan, Henokh semakin lama semakin dapat memantulkan imej Ilahi.  Wajahnya bercahaya dengan terang kudus, sama dengan terang yang bercahaya pada wajah Yesus.  Ketika ia muncul dari perhubungan dengan Ilahi ini, orang yang tidak percaya akan Tuhan memandang dengan perasaan takut kesan surga pada wajahnya.”—Ellen G. White, Gospel Workers, ms. 52.  Walaupun cerita Henokh ini membangkitkan semangat dan memperkatakan sesuatu yang baik tentang mereka yang memilih untuk mempunyai waktu bersendirian, namun ramai juga yang menjalani waktu bersendirian tanpa dipinta.  Mereka tidak mahu bersendirian.  Ya, sekali lagi, kita sentiasa boleh mempunyai persekutuan yang menggembirakan dengan Tuhan, yang selalu hadir, namun kadangkala kita merindukan perhubungan dan persahabatan dengan manusia lain.  Adalah sangat penting bagi kita, sebagai sebuah gereja, bersiap sedia untuk menjangkau mereka yang mungkin duduk di sebelah kita setiap Sabat pada setiap minggu, namun mungkin sedang mengalami waktu kesepian yang parah.  Pada masa yang sama, jika anda sendiri sedang melalui keadaan yang sedemikian, carilah seseorang yang anda rasa anda boleh percayai di gereja (atau di tempat lain) dan beritahu mereka.  Kerapkali, orang biasanya tidak mengetahui apa yang sedang berlaku kepada seseorang dengan hanya melihatnya.  Adalah mudah, bagi sesetengah orang, untuk bersembunyi di sebalik topeng.

**Soalan-soalan Perbincangan**

`1.	Bagaimanakah gereja anda boleh belajar supaya lebih peka kepada keperluan-keperluan mereka yang kesunyian di antara kita?`

`2.	“Kukatakan ini bukanlah kerana kekurangan, sebab aku telah belajar mencukupkan diri dalam segala keadaan” (Flp. 4:11).  Bacalah konteks besar kata-kata Paulus di sini.  Bagaimanakah kita belajar untuk mengaplikasikan ini sendiri?  Pada masa yang sama, mengapakah kita harus lebih berhati-hati dengan bagaimana kita mengutip kata ayat ini untuk seseorang yang benar-benar sedang mengalami kesakitan?`

`3.	Di dalam kelas, bicarakan tentang saat anda melalui waktu yang teramat sunyi.  Apa yang membantu anda?  Apa yang melukakan anda?  Apa yang anda pelajari yang mungkin boleh membantu orang lain?`