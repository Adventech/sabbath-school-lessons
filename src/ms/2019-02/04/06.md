---
title:  Sendirian Secara Rohaniah
date:   25/04/2019
---

Seorang wanita muda bernama Natalie telah berkahwin selama 7 tahun ketika, melalui jemputan oleh seorang rakan, dia menghadiri siri penginjilan di sebuah gereja Seventh-day Adventist tempatan.  Yakin dengan apa yang dipelajarinya, dia menyerahkan hatinya kepada Kristus, melalui pengalaman kelahiran baru, dan--walaupun dengan tentangan yang begitu menekan dari suami, keluarga, ipar-ipar, juga jiran sebelah rumahnya—Natalie bergabung dengan Gereja Seventh-day Adventist.  Dia mengubahsuai cara hidupnya, dalam apa juga yang boleh, sesuai dengan iman baru yang ditemui.

Seperti yang seseorang boleh bayangkan, dia menghadapi banyak penolakan; apa yang membuatkannya begitu sukar adalah suaminya, yang membantah, dan memang ada kebenarannya: “Bukan untuk ini saya menandatangani ketika kita berkahwin.  Kamu berubah menjadi manusia baru seluruhnya, dan saya mahukan diri kamu yang dahulu.”

Sudah bertahun-tahun sehingga sekarang ini, dia bertahan untuk hidup dalam iman. Walaupun sudah berkahwin, dialah yang kita panggil sebagai “sendirian secara rohaniah.”

`Apakah kata-kata semangat yang kita boleh cari dalam ayat-ayat berikut untuk mereka yang merasa sendiri secara rohaniah?  Yes. 54:5; Hos. 2:19, 20; Mzm. 72:12.`

Di seluruh dunia, ada ramai “Natalie” di dalam gereja kita.  Mereka ini, lelaki mahupun perempuan, sudah berkahwin tetapi menghadiri gereja seorang diri atau hanya bersama dengan anak-anak mereka.  Mereka mungkin telah mengahwini pasangan yang berlainan kepercayaan iman.  Atau mungkin mereka bergabung dengan gereja, tetapi pasangan mereka tidak.  Atau ketika berkahwin, kedua-dua merupakan anggota gereja, tetapi seorang daripada mereka, atas sebab tertentu, keluar, berhenti datang, dan kemungkinan juga membenci kepercayaan itu.  Lelaki-lelaki atau wanita-wanita ini datang seorang diri ke gereja dan ke jamuan selepas kebaktian ibadah, atau sendirian mengikuti penjangkauan atau aktiviti-aktiviti sosial gereja.  Mereka sedih apabila mereka tidak dapat menyumbangkan wang sebanyak mana yang mereka inginkan kepada pelayanan gereja kerana pasangan mereka tidak mengizinkan mereka.  Walaupun sudah berkahwin, namun secara rohaniah mereka berasa seperti para janda atau balu.

Kita semua kemungkinannya, pada suatu ketika, pernah berjumpa dengan orang-orang seperti ini di gereja, dan mereka sememangnya memerlukan kasih dan sokongan kita.

`Apakah perkara-perkara praktikal yang kita, sebagai keluarga gereja, boleh lakukan untuk membantu seseorang di kalangan kita yang sendirian secara rohaniah?`