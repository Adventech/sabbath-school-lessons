---
title:  Ketika Perkahwinan Berakhir
date:   23/04/2019
---

Di antara semua cara-cara dosa menghancurkan kemusiaan, kecuali penderitaan fizikal dan kematian, siapakah yang telah berhadapan dengan akibat-akibat dosa yang memusnahkan selain daripada keluarga?  Frasa “keluarga yang rosak” itu kedengarannya agak berlebih-lebihan.  Namun, apakah ada keluarga, pada suatu peringkat hidup, yang tidak rosak?

Selain dari kematian, salah satu daripada peristiwa yang paling sukar yang boleh dihadapi oleh sebuah keluarga adalah perceraian.  Orang-orang yang melalui pengalaman yang menyakitkan ini menghadapi emosi yang bercampur-baur.  Kemungkinan yang pertama dan biasanya dialami adalah kedukaan, iaitu bergantung kepada individu-individu, yang mungkin berlanjutan sehingga beberapa bulan kepada beberapa tahun, dengan tahap tekanan yang berbeza-beza.  Sebahagian mungkin akan mengalami ketakutan; ketakutan kepada sesuatu yang tidak diketahui, kerisauan tentang kewangan, termasuklah ketakutan tidak dapat mengatasi keadaan itu.  Sebahagian lagi akan melalui waktu kemurungan, kemarahan dan, ya—kesepian.

`Apakah prinsip-prinsip berkaitan dengan perceraian yang boleh kita ambil dari ayat-ayat yang berikut?  Mal. 2:16; Mat. 5:31, 32; 19:8; 1 Kor. 7:11-13.`

“Gereja sebagai agensi penebusan Kristus adalah untuk melayani anggota-anggotanya dalam semua keperluan-keperluan mereka dan untuk membangun semua mereka agar bertumbuh dalam pengalaman Kristiani yang matang.  Ini terutamanya benar apabila anggota-anggota menghadapi keputusan yang melibatkan perubahan seumur hidup seperti perkahwinan dan pengalaman menyedihkan seperti perceraian.  Apabila perkahwinan satu pasangan itu berada dalam bahaya kehancuran, segala usaha harus dilakukan oleh pasangan itu dan anggota-anggota di dalam gereja atau keluarga yang memberi pelayanan kepada mereka untuk membawa perdamaian yang berharmoni dengan prinsip-prinsip Ilahi untuk memperbaiki hubungan yang telah retak (Hosea 3:1-3; 1 Kor. 7:10, 11; 13:4-7; Gal. 6:1).

“Sumber-sumber yang boleh membantu anggota-anggota dalam pertumbuhan keluarga Kristian yang kuat boleh didapati melalui gereja atau organisasi-organisasi gereja yang lain.  Sumber-sumber ini termasuk: (1) program orientasi pasangan-pasangan yang bertunang yang akan melangkah ke alam perkahwinan, (2) program tunjuk ajar untuk pasangan-pasangan yang sudah berkahwin dan berkeluarga, dan (3) program sokongan untuk keluarga yang berpecah-belah dan individu-individu yang bercerai.”—The Seventh-day Adventist Church Manual, Edisi ke-19 (Nampa, Idaho: Pacific Press Publishing Association, 2016), ms. 161.

`Apakah cara-cara praktikal dan tidak bersifat menghakimi yang anda boleh lakukan untuk membantu seseorang yang sedang melalui proses perceraian?`