---
title:  Tanpa Persediaan
date:   14/04/2019
---

Ada satu hal yang pasti tentang Firman Tuhan:  Ia tidak menggilap halus realiti-realiti kehidupan manusia.  Namun di sebaliknya, ia mendedahkan mereka kepada segala kekejaman dan kadangkala, kesakitan dan keperitan yang amat.  Malah, kecuali beberapa daripada muka surat pertama Alkitab dan beberapa lagi di penghujungrnya, Firman Tuhan melukiskan manusia sejagat dalam gambaran yang mengasihankan.  Paulus tidak membesar-besarkannya ketika dia menulis: “Karena semua orang telah berbuat dosa dan telah kehilangan kemuliaan Allah” (Rm. 3:23).

`Baca 1 Korintus 10:1-13.  Apakah amaran-amaran, dan juga janji-janji yang ada di situ?`

Dalam banyak cara, banyak daripada tindakan-tindakan kita dalam hidup ini merupakan tindak balas kita kepada perubahan.  Kita senantiasa berhadapan dengan perubahan-perubahan; cabarannya untuk kita, sebagai Kristian, adalah menanganinya dengan iman, percaya kepada Tuhan dan menunjukkan iman itu melalui penurutan, tidak menghiraukan godaan-godaan untuk melakukan yang sebaliknya.

“Keperluan dunia yang terbesar adalah keperluan akan manusia—manusia yang tidak dapat dijualbeli, manusia yang dalam jiwaraganya setia dan jujur, manusia yang tidak gentar menyebut dosa itu dosa, manusia yang angan-angan hatinya setia pada tugas seperti jarum menunjuk kutub, manusia yang akan berdiri demi kebenaran walaupun langit runtuh.” –Ellen G. White, Education, p. 57.  Kata-kata ini amat benar untuk Israel purbakala sepertimana ianya juga benar pada zaman Ellen G. White, dan sama juga untuk kita sekarang.

**Apakah kesilapan-kesilapan orang-orang di dalam ayat-ayat berikut lakukan ketika berhadapan dengan perubahan, dan apakah yang boleh kita pelajari dari kesilapan mereka itu?**

`Kis. 5:1-10`

`Kej. 16:1, 2, 5, 6`

`Mat. 20:20-22`

Perubahan-perubahan datang, dan seringkali membawa bersamanya banyak godaan, cabaran, dan malah, kadangkala, ketakutan.  Oleh itu, adalah sangat penting untuk kita mempunyai perisai kerohanian untuk menghadapinya dalam cara yang benar.  Sekali lagi, tanpa mengira samada perubahan-perubahan itu tidak dijangka berlaku atau mereka cumalah sebahagian dari hakikat kehidupan, kita perlu bersedia untuk apa sahaja yang datang, samada yang dapat dilihat mahupun yang tidak dapat dilihat.