---
title:  Komen Guru
date:   19/04/2019
---

**Rumusan**

Terdapat dua jenis orang yang tidak bersedia—mereka yang tahu bahawa mereka tidak bersedia dan mereka yang tidak tahu mereka tidak bersedia.  Anda lebih menyukai yang pertama daripada yang kemudiannya, bukan?  Perkahwinan, menjadi ibu bapa, usia lanjut, dan kematian membentuk rangkaian empat peristiwa yang memberikan pengaruh yang besar kepada kehidupan keluarga.  Bagaimana bersedia untuk perubahan-perubahan hidup yang cukup bersejarah ini adalah pusat tumpuan pelajaran pada kali ini.

Tidak ada sesiapa yang suka ditangkap basah tidak bersedia.  Kuiz, lawatan secara tiba-tiba oleh sahabat atau musuh, dan pemeriksaan secara mengejut boleh menyebabkan kegugupan.  Satu perkara menarik tentang rangkaian empat peristiwa seperti yang dibincangkan adalah, dua yang pertama adalah pilihan, manakala dua yang seterusnya tidak boleh dielak daripada berlaku (termasuklah kelahiran atau kematian pra-matang).  Kita boleh bersedia untuk hal-hal yang kita telah pilih dan ketahui akan berlaku.  Jadi, untuk sebahagian besar, kita berada pada kedudukan di mana kita boleh bersiap sedia untuk peristiwa-peristiwa tersebut dengan berhati-hati.

Alkitab adalah salah satu karya kesusasterawan kuno yang tidak memperbesar-besarkan kegagalan mahupun melebih-lebihkan kejayaan hero-heronya.  Penulis-penulis pelajaran ini ingin menekankan bahawa Kitab Suci menggambarkan kehidupan yang sebenar tanpa ditokok tambah.  Kesalahan-kesalahan orang lain di dalam Alkitab adalah sebagai pedoman untuk semua, dan jika diambil secara serius, berfungsi sebagai tanda amaran.  Tambahan pula, kesaksian-kesaksian hidup orang-orang di sekitar kita mengukukah kebenaran dan kekekalan prinsip-prinsip Alkitab.  Cerita-cerita berikut adalah dua daripada ribuan cerita yang kita boleh kongsi yang menunjukkan kelalaian atau kegagalan dalam bersiap sedia untuk masa hapadan dan kematian dalam cara yang memuliakan Sang Pemberi Kehidupan.

**Ulasan**

**Ilustrasi Kesihatan**

Joseph membesar dengan mengenali kedua-dua datuknya.  Tahun-tahun mereka yang semakin hampir menghantuinya sebagai seorang dewasa ketika dia memikirkan tentang kematian dan usia tua, bahagian untuk panduan kajian Alkitab pada minggu ini.  Malang sekali, pengalaman kedua-dua datuknya menjadi pedoman yang menunjukkan dua jalan yang harus dielak.  “Darah mereka berteriak”, sebagai amaran, memberi arahan kepada semua untuk mengambil jalan yang berbeza dari jalan-jalan yang mereka telah pilih.

Joseph dan isterinya sedang melakukan pengembaraan di Sierra Nevada ketika meneriman satu panggilan yang memberitahukan bahawa “Datuk A” berada dalam keadaan yang tidak sihat.  Dia mengalamai serangan jantung pada awal tahun itu.  Namun keadaan tidak bertambah baik seperti yang diharapkan.  Dia sedang dijaga oleh saudara-mara pada ketika ini.  Joseph dan isterinya membatalkan pengembaraan untuk melihat datuknya yang dahulunya adalah seorang pengail yang kuat bertenaga dan pernah membawa Joseph memancing halibut di Lautan Pasifik, dan dia sentiasa ada waktu untuk menikmati ais-krim bersama cucunya ini.  Joseph dan isterinya masuk ke bilik datuknya, di mana dia sedang berbaring dengan pakaian yang lengkap di atas cadar tempat tidurnya.  Dia dalam keadaan yang kejang, tidak mampu untuk bergerak.  Cahaya yang malap dan suasana yang muram memberikan firasat tentang sesuatu yang tidak dapat dielakkan berlaku.  Dia segera mengenali cucunya.  Mereka berbicara tentang hal-hal yang remeh.  Kemudian, dia menyampuk perbualan mereka dengan mengeluarkan empat perkataan yang menghantui Joseph sejak itu: “Kesihatan kamu… adalah segala-galanya.”  Dia mengulang kata-kata itu seperti ia merupakan kata-kata terakhirnya: “Kesihatan kamu adalah segala-galanya.”  Di kemudian harinya, Joseph tidak mengingati satu patah perkataan pun dari perbualan mereka yang sebelumnya, mahupun setelah itu, sehinggalah pengumuman hari yang menyedihkan itu dibuat.  Joseph dan isterinya keluar dari bilik itu.  Tidak berapa lama dari lawatan mereka, datuk Joseph berehat untuk selama-lamanya.  Namun sehingga pada hari ini, Yusuf masih mendengarkan keputusasaan dalam suara datuknya ketika dia menampakkan tanda-tanda pemergiannya di atas katil kematiannya itu: “Kesihatan adalah segala-galanya.”  Sungguh menyedihkan, kesedaran tentang kesihatan selalunya datang hanya pada saat setelah mereka kehilangannya.

Sepatutnya, pernyataan tentang kesedaran ini bukanlah berita yang begitu menyedihkan bagi orang-orang yang selama hidup mereka adalah Adventist seperti Joseph dan yang lainnya.  Lagipula, kita mempunyai mesej tentang kesihatan.  Joseph, sama seperti kebanyakan kita, tidak minum minuman keras, merokok, atau memakan makanan haram.  Dia bersenam sekali-sekala.   Apa yang perlu dia takutkan?  Pada masa lalu, dia lebih berminat untuk mempelajari Alkitab daripada “semua yang berkaitan dengan kesihatan”, dan lagipun dia tidak mempunyai banyak waktu untuk itu.  Lebih parah dari itu, mesej kesihatan kadangkala menjadikan sebahagian Adventist fanatik terhadap peraturan-peraturan tersebut.  Joseph sudah tentu tidak akan mengambil jalan itu.  Malah, dia menyakinkan dirinya bahawa pemuasan nafsunya yang agak kerap merupakan tanda-tanda “keseimbangan” yang sihat dan bukti ketidak terlibatan dalam legalisma dan kefanatikan.   Sementara dia memikirkan tentang masa lalunya yang kurang memberi perhatian kepada kesihatan, kata-kata Paulus datang kepada fikirannya: “Ketika aku kanak-kanak, aku berkata-kata seperti kanak-kanak, aku berpikir seperti kank-kanak” (1 Korintus 13:11).  Mujur, kata-kata datuk akhirnya memberi kesan kepada hidupnya.  Lebih baik terlewat daripada tidak langsung, sebahagian orang mengatakan.

Pelajaran ini tidak dimaksudkan sebagai seminar kesihatan.  Namun ia mencadangkan perubahan perspektif singkat tentang bagaimana kita melihat kepada kesihatan sebagai sesuatu yang perlu.  Sementara saudara-mara yang sudah berumur semakin tua dan akhirnya menghampiri waktu rehat mereka, seseorang akan mula melihat kesan daripada tabiat-tabiat kesihatan selama hidup, sama ada dari segi kekuatan tenaga atau kemerosotan fizikal sebelum waktunya pada orang yang berumur itu.  Apa yang selama ini kita fikirkan sebagai penyakit berpunca dari umur yang sudah lanjut atau kerana faktor genetik sekarang terbukti bergantung kepada gaya hidup seseorang.  Gaya hidup di United States, contohnya, yang telah menyebabkan kematian paling tinggi merupakan pembuka mata dan suatu kejutan kepada semua.  “The State of U.S. Helath, 1990-2010 Burden of Disease, Injuries, and Risk Factors” menyenaraikan tujuh belas faktor risiko berkaitan dengan kematian dan kehilangan upaya (lihat U.S. Burden of Disease Collaboraters, “The State of U.S. Health, 1990-2010 Burder of Diseases, Injuries, and Risk Factors,” JAMA, 130/60 (2013): 600, doi:10.1001/jama.2013.13805).

Ternyata ada satu faktor yang berada pada carta teratas sebagai penyebab kematian dan hilang upaya.  Mari berikan ruangan sebentar untuk mencerna pernyataan ini.  Risiko yang dikaitkan dengan penyebab kebanyakan kematian di U.S, dan tahun-tahun dengan kehilangan upaya (dan kematian) yang paling tinggi adalah sama.  Apa tekaan anda?  Seseorang mungkin berfikir risiko pada tempat pertama itu adalah alkohol, rokok tembakau, berat badan yang lebih, atau kerana tidak aktif.  Tekaan yang baik tetapi salah.  Risiko yang berada pada tempat pertama adalah apa yang kita masukkan ke dalam mulut kita setiap hari:  ia adalah makanan yang kita makan.  Jangan tertipu dengan label makanan yang menyatakan “organik,” “vegan,” “bebas gluten,” “vegeterian,” “semulajadi,” dan sebagainya.  Terdapat kata sepakat di kalangan profesional kesihatan yang menyatakan bahawa pemakanan, terutamanya yang terdiri dari makanan tumbuhan yang tidak diproses seperti bijirin, kekacang, buah-buahan, dan sayuran, ketara mengurangkan risiko seseorang mendapat pelbagai penyakit biasa.  Pakar-pakar terkemuka dalam kesihatan pencegahan seperti Caldwell B. Esselstyn, Jr., T. Colin Campbell, Dean Ornish, dan John A. McDoughall sama-sama setuju dengan kajian ke atas peranan pemakanan ke atas kesihatan.  Neal Barnard dan Michael Greger adalah penyokong terkini kajian ini.  Kedua-dua mereka adalah pemegang sarjana perubatan atau Phd dalam nutrisi.  Untuk informasi lebih lanjut, anda boleh melayari internet kerana mereka tidak asing dalam internet.  Ellen White, seperti biasa berada di hadapan zamannya, menyatakan lebih dari seratus tahun yang lalu bahawa, “bijirin, buah-buahan, kekacang, dan sayur-sayuran merupakan pemakanan yang dipilih untuk kita oleh Pencipta.”—The Ministry of Healing, ms. 296.

Selalunya, kita tidak suka diberitahu apa yang harus dimakan.  Bacaan mantera pada masa kini adalah, “Saya lebih suka makan apa yang saya mahu dan mati dengan gembira.”  Namun mereka yang makan “apa yang mereka mahu,” dan mengenepikan pemakanan sihat, sering mati tidak gembira.  Bahkan, mereka mati setelah menderita penyakit berpanjangan yang melemahkan atau juga kematian secara tiba-tiba, seperti yang ditunjukkan dalam laporan di U.S.  Sudah tentu, kadang-kadang penyakit dan kematian itu diluar kawalan kita.  Namun seperti yang dikatakan oleh Dr. Kim Williams, presiden American College of Cardiology, seorang yang menghindari semua produk dari binatang, menerangkan: “Saya tidak kisah mati; Saya cuma tidak mahu ia menjadi kesilapan saya.”—Jason kelly, “Heal Thyself,” The University of Chicago Magazine, http://mag.uchicago.edu/science-medicine/heal-thyself.  Kedua-dua Daud dan Hizkia melihat kematian sesuatu yang perlu dielakkan.  Mengapa?  Kerana pujian kepada Tuhan terhenti pada saat kematian (Yes. 38:18, Mzm. 115:17).  Galakkan anggota kelas untuk menyedari bahawa langkah sederhana (tetapi sukar kadangkala) untuk menukar tabiat pemakanan seseorang adalah begitu mustahak untuk bersedia bagi kesihatan sepanjang hayat dan kebahagiaan dalam Tuhan.

**Ilustrasi Kebijaksanaan**

Datuk B seorang lelaki yang berjaya.  Dia bersara sebagai seorang yang kaya dan menghabiskan tahun-tahunnya yang semakin hampir ke penghujung bermain golf dan menikmati kemudahan-kemudahan yang disedikan untuk komuniti bersara kelas atasan.  Dalam suatu pertemuan keluarga yang jarang sekali berlaku, cucu-cucu Datuk B yang sudah dewasa, termasuk Joseph, berkumpul di sekelilingnya dan bertanya jika dia boleh mengongsikan apa yang dipelajarinya dalam sepanjang lapan puluh tahun hidupnya.  Setelah beberapa saat yang kurang menyenangkan, nampaknya datuk Joseph tidak mempunyai kata-kata bijaksana untuk diberikan kepada zuriatnya.  Di kemudian waktu, Joseph dan sepupu-sepupunya berbual-bual tentang hidupnya yang dihabiskan untuk mengumpul kekayaan dengan mengorbankan perhubunganan dan hikmat.  Hidup datuk mereka menjadi suatu peringatan bahawa legasi paling bernilai yang boleh diberikan kepada generasi seterusnya adalah hikmat yang datang dari sumber “takut akan Tuhan” (Mzm. 11.10) dan model kepada kehidupan yang suci.  Hikmat seperti ini tidak dapat diperolehi pada saat-saat terakhir; ia harus dihidupi bertahun-tahun lamanya.  Galakkan anggota-anggota kelas untuk memahami bahawa sekarang adalah waktunya untuk memperoleh pengalaman sedemikian.

Wartawan terkenal, Malcolm Muggeridge, yang hidup dalam kefoya-foyaan, datang kepada Kristus pada tahun-tahun hidupnya di kemudian hari.  Kata-kata nasihat beliau yang bijaksana harus disampaikan, dan dituruti, oleh generasi yang akan datang supaya kita tidak sampai ke hujung kebenaran duniawi dan menyedari betapa kita telah menyia-nyiakan hidup kita.  “Mungkin, saya rasa, saya boleh menganggap diri saya seorang yang agak berjaya.  Kadang-kadang, orang-orang memandang saya dari jalan-jalan raya; itulah kemasyuran.  Saya dengan mudah boleh mendapatkan wang yang cukup untuk memenuhi kelayakan masuk ke peringkat yang lebih tinggi dalam Perkhidmatan Hasil Dalam Negeri.  Itulah kejayaan.  Dilengkapi dengan wang dan sedikit kemasyhuran, bahkan mereka yang berumur, jika mereka peduli, boleh mengambil bahagian dalam penyimpangan-penyimpangan yang bersifat persahabatan.  Itulah kesenangan.  Mungkin akan berlaku pada satu ketika apa yang saya katakan atau tulis ini cukup untuk menyakinkan diri saya bahawa ia mewakili kesan yang penting kepada zaman kita.  Itulah kepuasan.  Namun, saya katakan kepada anda, dan saya merayu anda untuk mempercayai saya, gandakan kejayaan-kejayaan kecil ini dengan juta, tambahkan kesemuanya, dan ianya tidak bermakna, kurang daripada tiada apa-apa.  Sesungguhnya, satu halangan yang positif dibandingkan dengan satu titik air hidup yang ditawarkan oleh Kristus kepada mereka yang dahaga secara rohani, tidak mengira siapa atau apa mereka itu.”—Dalam Ravi Zacharias, Can Man Live Without God (Nashville: W Publishing Group, 1994), p. 116.

Sekiranya mungkin, cari beberapa lelaki atau wanita yang telah lama hidup, para bijaksana yang rela untuk mengongsikan kepada kelas beberapa hikmat-hikmat bernilai yang mereka telah pelajari.

**Aplikasi Hidup**

Beberapa langkah persediaan untuk perkahwinan, menjadi ibu bapa, dan masa tua adalah sama.  Pertama, baca kesemua nasihat-nasihat, Amsal, dan cerita-cerita di dalam Alkitab berkaitan degan topik-topik ini.  Kedua, baca bahan-bahan berdasarkan Kristian, bacaan tambahan alkitabiah dari penulis-penulis yang mempunyai kepakaran dalam bidang ini.  Seterusnya, mengadakan temubual/dialog dengan pasangan-pasangan yang telah berkahwin, ibu bapa-ibu bapa, dan individu-individu yang sudah berumur untuk mendapatkan gambaran paling jelas tentang peristiwa-peristiwa tersebut.

Satu lagi langkah praktikal untuk dilakukan adalah “mengira kerugian” (Luk. 14:28).   Langkah ini sesuai diamalkan oleh setiap orang, sama ada perkahwinan dan rencana menjadi ibu bapa itu masih jauh di hadapan, dan secara tidak langsung, kepada masa tua dan kematian.  Pertimbangkan soalan-soalan seperti berikut:

1.	Terdapat beberapa warga emas sekarang ini dalam umur-umur 70an dan 80an, yang mengembara dan mendaki pergunungan-pergunungan, dan ada juga sebahagian warga emas dengan umur yang sama bersusah payah untuk menaiki tangga.  Apakah perubahan-perubahan gaya hidup yang perlu saya amalkan pada hari ini untuk memberikan saya peluang kesihatan optimum yang terbaik untuk tahun-tahun yang mendatang?

2.	Mempunyai beberapa orang anak adalah berkat yang besar (Mzm. 127:3-5), namun ia juga merupakan suatu pengorbanan waktu, sumber dan tenaga seseorang.  Sejak dari saat mereka dilahirkan, ada sahaja kerisauan yang berterusan tentang keselamatan, tumbesaran, kebajikan dan keselamatan jiwa mereka.  Segala rancangan, perpindahan, dan keterburuan menjadi terlebih-lebih rumit.  Ikatan kasih dengan anak-anak yang kita miliki menjadikan semuanya itu berbaloi pada saat itu, namun ramai yang gagal untuk menanyakan soalan penting sama ada anak-anak itu berjalan selaras dengan arah tuju yang Tuhan pimpin untuk mereka tujui?