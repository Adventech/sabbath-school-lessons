---
title:  Bersedia Untuk Perubahan
date:   13/04/2019
---

### Baca untuk Pelajaran Minggu ini
1 Kor. 10:1-13, Kej. 2:24, 1 Kor. 13:4-8, 1 Sam. 1:27, Mzm. 71, 1 Kor. 15:24-26.

> <p>Ayat Hafalan</p>
> â€œKeadilan akan berjalan di hadapanNya, dan akan membuat jejak kakiNya menjadi jelasâ€ (Mazmur 85:14).

Hidup ini penuh dengan perubahan.  Banyak perkara berubah sepanjang waktu.  Satu-satunya perkara yang tidak berubah adalah hakikat perubahan itu sendiri.  Perubahan, sebenarnya, adalah sebahagian daripada kewujudan kita.  Malah hukum fizik sendiri seolah-olah mengajarkan bahawa perubahan wujud dalam hampir semua fabrik realiti yang paling asas.

Sering kali, perubahan datang tanpa dijangka.  Kita sedang melakukan sesuatu rutin apabila secara tiba-tiba, dengan mengejut, segala-galanya berubah, dan kita langsung tidak bersedia.

Namun di sebaliknya pula, kadangkala kita boleh melihat perubahan-perubahan yang datang.  Kita diberikan amaran-amaran, tanda-tanda, petunjuk-petunjuk yang membolehkan kita tahu bahawa beberapa perkara akan berbeza.  Apabila ini berlaku, adalah bijak untuk mula bersedia, sehingga ke tahap apa sahaja yang mungkin, untuk apa yang kita boleh perhatikan akan datang.  Kebanyakan daripada perubahan-perubahan ini adalah besar: perkahwinan, anak-anak, lanjut usia, dan termasuklah kematian.

Ya, kita tidak hidup dalam keterasingan.  Bermaksud bahawa perubahan-perubahan yang akan berlaku kepada kita itu boleh memberi kesan kepada keluarga-keluarga kita, dalam cara yang besar.  Dalam masa yang sama, perubahan-perubahan di dalam keluarga kita juga boleh memberi kesan kepada ahli keluarga yang lain juga.

Pada minggu ini, mari kita lihat kepada beberapa perubahan-perubahan, cepat atau lambat, dalam cara ini atau cara yang lain, kebanyakan kita akan berhadapan dengan perubahan-perubahan yang boleh memberi impak kepada kehidupan keluarga.

_*Selidiki pelajaran minggu ini untuk persediaan hari Sabat, 20 April._