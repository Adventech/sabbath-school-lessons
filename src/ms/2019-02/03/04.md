---
title:  Persediaan Menjadi Ibu Bapa
date:   16/04/2019
---

Hanya sedikit yang boleh mengubah hidup kita berbanding dengan kelahiran seorang anak.  Tidak ada dalam keluarga itu yang dapat mahupun akan pernah sama lagi seperti sebelumnya.

“Seperti anak-anak panah di tangan pahlawan, demikianlah anak-anak pada masa muda.  Berbahagialah orang yang telah membuat penuh tabung panahnya dengan semuanya itu” (Mzm 127:4, 5).

Pada masa yang sama, anak-anak tidak akan sampai ke tangan pemilik beserta dengan buku panduan yang memberitahukan kepada ibu bapa mereka semua yang perlu dilakukan untuk menjaga atau bagaimana untuk menyelesaikan jika ada apa-apa masalah yang timbul.  Ibu bapa yang berpengalaman pun kadangkala menjadi bingung dengan tingkahlaku, perkataan, atau sikap anak-anak mereka.

Walaupun persediaan perkahwinan itu sama penting, adalah penting juga bagi mereka yang berharap untuk menjadi ibu bapa bersiap-sedia memikul tanggungjawab yang luar biasa ini.

`Betapa unik pun cerita tentang kelahiran yang berikut, apakah prinsip-prinsip yang boleh diambil oleh mereka yang sedang bersedia untuk menjadi ibu bapa dari kisah-kisah ini?  1 Sam. 1:27; Hak.13:7; Luk. 1:6, 13-17, 39-45, 46-55, 76-79.`

Bukankah satu tanggungjawab dan kesempatan yang luarbiasa ibu bapa ini miliki.  Tiga daripada mereka akan menjadi ibu bapa kepada nabi dan pemimpin Israel, salah seorang daripada anak mereka akan menjadi perintis jalan kepada Mesiah yang telah dijanjikan, dan salah seorang daripada anak-anak itu akan menjadi Kristus.

Namun, walaupun anak-anak kita tidak ditakdirkan untuk menjadi nabi-nabi alkitabiah, ibu bapa tetap harus bersedia untuk menghadapi perubahan besar yang akan berlaku dalam hidup mereka ini.

“Bahkan sebelum kelahiran anak itu, persiapan harus dimulakan agar anak ini akan dipersiapkan untuk berjuang dengan jayanya dalam peperangan melawan kejahatan.

“Jika sebelum kelahiran anak itu si ibu bersikap memanjakan diri, mementingkan diri sendiri, kurang sabar dan cerewet, sifat-sifat ini akan terpantul dalam tingkah laku anak itu.  Oleh yang demikian ramai anak akan mewarisi kecenderungan yang hampir tidak dapat mengalahkan kejahatan.” –Ellen G. White, The Adventist Home, ms. 256. 

`Samada anak-anak itu berada di bawah jagaan kita atau jika kita mempunyai pertanggungjawaban terhadap orang lain, apakah perkara-perkara yang boleh kita lakukan untuk menjalankan tanggungjawab-tanggungjawab itu sesuci yang mungkin?`