---
title:  Merendahkan Diri
date:   15/05/2019
---

`Apakah nasihat yang Paulus berikan berkaitan dengan merendahkan diri dan pelayanan dalam perhubungan-perhubungan?  Ef. 5:21. Menurut anda, bagaimanakah sikap ini membawa kepada kesatuan di dalam gereja?  Mengapakah ianya sungguh penting di dalam rumahtangga?  Ef. 5:22-6:9.`

Perkataan “merendahkan diri” (Ef. 5:21) bermaksud meletakkan diri dengan rendah hati di hadapan seorang yang lain dengan rela hati.  Prinsip yang unik ini bermula dengan Kristus (Mat. 20:26-28; Yoh. 13:4, 5; Fil. 2:5-8) dan termasuklah semua mereka yang telah dipenuhi dengan RohNya (Ef. 5:18).  “Rasa hormat untuk Kristus” mendorong orang untuk merendahkan diri sedemikian rupa (Ef. 5:18).  Memberikan diri, dahulunya dan masih lagi berterusan sehingga kini, adalah ajaran revolusi Kristian tentang hubungan sosial.   Ia menghidupkan realiti kerohanian bahawa semua adalah satu di dalam Kristus; tidak ada pengecualian.

Prinsip rumahtangga.  Dasar pembuktian sikap merendahkan diri Kristian adalah di rumah.  Jika prinsip ini berkesan di rumah, ia akan membuat perbezaan yang dramatik di dalam gereja.  Paulus segera beralih dari pengenalan prinsip sikap merendahkan diri kepada perbincangan tentang penerapannya di dalam keluarga.

Terdapat tiga pasang perhubungan yang diperkatakan dalam Efesus 5:22-6:9— perhubungan yang paling biasa tetapi yang paling tidak setara dalam masyarakat.  Tujuannya bukan untuk menguatkan susunan sosial tetapi untuk menunjukkan bagaimana budaya iman Kristus beroperasi apabila ada sikap merendahkan diri di kalangan umat percaya yang ketara berbeza dari satu sama lain.

**Mengapakah, pada pandangan anda, Paulus terus-terusan berbicara kepada mereka yang lemah secara sosial dalam budaya--isteri-isteri, kanak-kanak dan hamba-hamba?  Tuliskan frasa kata yang sesuai berhubungan dengan sikap merendahkan diri untuk setiap mereka.**

`Efesus 5:22`

`Ef. 6:1`

`Ef. 6:5`

Mereka yang mempunyai kuasa sosial yang lebih tinggi—suami-suami, ibu bapa, tuan-tuan- selalu disebut hanya pada tempat kedua.  Setiap mereka menerima arahan yang tidak biasa dilakukan dalam adat budaya.  Arahan-arahan ini pasti telah membuatkan umat-umat yang percaya pada abad yang pertama ini heran.  Arahan-arahan ini menyama ratakan kedudukan sosial pada Salib dan membuka jalan untuk kesatuan sejati yang dialami dalam perhubungan.