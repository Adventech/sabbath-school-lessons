---
title:  Kunci kepada Kesatuan Keluarga
date:   11/05/2019
---

### Baca untuk Pelajaran Minggu ini
Kej. 33:12-14, Ruth 1:16-18, Yoh. 17:21-26, Gal. 3:28, Ef. 2:11-22, 5:21 – 6:9.

> <p>Ayat Hafalan</p>
> “‘Supaya mereka semua menjadi satu, sama seperti Engkau, ya Bapa, di dalam Aku dan Aku di dalam Engkau, agar mereka juga di dalam Kita, supaya dunia percaya, bahwa Engkaulah yang telah mengutus Aku’” (Yohanes 17:21).

Kehidupan keluarga melambangkan musim-musimkehidupan yang berbeza untuk berlainan orang.  Untuk si ibu dan si ayah, kehadiran anak-anak di dalam kehidupan mereka merupakan satu perubahan besar, sesuatu yang akan berlangsung sepanjang hayat mereka.  Sementara keturunan pula, bermula dari saat tidak wujud kepada kewujudan, sesungguhnya, adalah suatu peralihan yang besar.  Kemudian nanti, anak-anak mereka juga akan melalui beberapa peringkat kehidupan sehinggalah mereka meninggalkan rumah, dan tentunya, mungkin akan mempunyai anak mereka sendiri.

Namun, samada ibu bapa atau anak-anak dalam keluarga, semua kita bergelut dengan perkara yang sama, dan inilah sifat alamiah kita yang telah jatuh dalam dosa, yang menyebabkan kesatuan di dalam hidup berkeluarga itu begitu mencabar.

Ya, di dalam tubuh Yesus Kristus di kayu salib, seluruh umat manusia telah didamaikan kepada Tuhan dan juga kepada satu sama lain (Ef. 2:13-16, Kol. 1:21-23), tetapi dalam amalan setiap hari, kita harus mengutamakan diri kita sendiri untuk rahmat Kristus, satu-satunya yang boleh menjadikan kesatuan keluarga menjadi satu pengalaman hidup untuk mereka yang mencarinya dalam iman.  Ini harus dialami setiap hari di dalam kehidupan kita.  Mujur, melalui kasih karunia Kristus, ia boleh menjadi kenyataan.

_Selidiki pelajaran minggu ini untuk bersedia bagi hari Sabat, 18 Mei._