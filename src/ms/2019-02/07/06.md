---
title:  Menghidupkan Cinta yang Kita Janjikan
date:   16/05/2019
---

Pada akhirnya, perpaduan dan kesatuan keluarga terletak pada komitmen ahli-ahli keluarga, bermula dengan komitmen kepada pasangan dalam perkahwinan, untuk menjaga satu sama lain.  Malangnya, sejarah Alkitab dipenuhi dengan contoh janji-janji yang gagal ditepati, kepercayaan yang dikhianati, dan kurangnya komitmen di mana ia seharusnya wujud.  Kitab Suci juga mengandungi contoh-contoh memberangsangkan tentang orang â€“orang yang biasa, namun dengan pertolongan Tuhan, memberikan komitmen mereka kepada rakan-rakan dan keluarga, dan menunaikan janji-janji mereka.

**Lihat kepada keluarga-keluarga berikut dan tahap komitmen mereka.  Bagaimanakah komitmen dalam beberapa keluarga ini boleh dikuatkan?  Apa yang menggalakkan komitmen seperti yang ditunjukkan oleh beberapa keluarga yang lain?**

`Komitmen ibu bapa-anak (Kej. 33:12-14, Kel. 2:1-10).`

`Komitmen adik-beradik (Kej. 37:17-28).`

`Komitmen keluarga (Rut 1:16-18; 2:11, 12, 20; 3:9-13; 4:10, 13).`

`Komitmen keluarga (Hos. 1:2, 3, 6, 8; 3:1-3).`

Apabila kita memberikan komitmen kepada seorang yang lain, contohnya dalam perkahwinan atau dalam keputusan untuk mengambil anak angkat, harus ada kerelaan untuk penyerahan diri kita sendiri agar dapat membuat pilihan yang berbeza di masa hadapan, penyerahan kawalan ke atas segmen penting kehidupan kita.  Undang-undang mungkin menghalang tingkah laku yang negatif, namun perkahwinan dan hubungan kekeluargaan memerlukan kasih di dalamnya untuk membolehkan mereka bertumbuh.

`Apakah maksud janji komitmen Yesus (Ibr. 13:5) kepada anda secara peribadi?  Seharusnya, apakah kesan komitmenNya kepada komitmen anda kepadaNya, kepada pasangan anda, kepada anak-anak anda, dan kepada umat-umat percaya yang lain?`