---
title:  'Mementingkan Diri: Pemusnah Keluarga'
date:   14/05/2019
---

**“Jika kesombongan dan sikap mementingkan diri diketepikan, lima minit akan menyingkir kebanyakan kesulitan-kesulitan.”—Ellen G. White, Early Writing, ms. 119.**

Sebagai makhluk manusia, sifat alamiah kita telah dirosakkan oleh dosa.  Mungkin, contoh kerosakan yang terbesar adalah sikap mementingkan diri.  Sepertinya kita dilahirkan untuk mementingkan diri; kita boleh lihat kenyataan ini pada kanak-kanak kecil, dengan sifat semulajadi mempunyai kemahuan untuk diri sendiri.  “Saya, saya, saya…”  Pada waktu kita mencapai usia dewasa sifat ini boleh memperlihatkan dirinya dalam cara-cara yang tidak menyenangkan, terutamanya di rumah.

Tentu sekali, Yesus datang untuk mengubah keadaan ini (Ef. 4:25).  FirmanNya menjanjikan kepada kita bahawa, melalui Dia, kita tidak akan dikuasai oleh perwatakan sifat yang membinasakan ini.  Seluruh hidupNya merupakan contoh sempurna tentang apa yang dimaksudkan dengan hidup tanpa mementingkan diri sendiri; sehingga mencapai ke tahap kita mencontohi kehidupanNya (1 Yoh. 2:6), kita akan dapat mengatasi kecenderungan hidup hanya untuk diri kita sendiri.

**Lihat ayat-ayat berikut.  Apakah yang diberitahukan ayat-ayat ini tentang hidup tidak mementingkan diri?**

`Fil. 2:3-5`

`1 Yoh. 3:16-18`

Seperti yang ditulis oleh Ellen G. White di atas, jika kesombongan dan sikap mementingkan diri diketepikan, banyak masalah boleh diselesaikan dengan segera, jauh sebelum ia mula menimbulkan kegeraman dan lama-kelamaan bertukar menjadi sesuatu yang jahat.  Semua ahli-ahli keluarga, terutama ibu bapa, harus dimurnikan (Ams. 16:6) dari dosa ini di kaki kayu salib (contoh terbesar di seluruh alam maya tentang sikap tidak mementingkan diri), walaupun ini bermakna berulangkali datang kepada Salib dan berlutut dalam doa, iman, air mata dan penyerahan diri.

`Berapa lama waktu anda gunakan di Kayu Salib bertarung dengan apa sahaja sikap mementingkan diri yang timbul dalam hidup anda?  Bagaimanakah ayat ini (Mat. 7:16) membantu menunjukkan apakah anda telah menggunakan cukup waktu berada di sana?`