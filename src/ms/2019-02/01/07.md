---
title:  Pemikiran Lanjut
date:   05/04/2019
---

Fikirkan tentang perubahan-perubahan yang berlaku di dalam hidup murid-murid Kristus sementara mereka menghabiskan waktu bersama denganNya.  Kebanyakan mereka bukan terpelajar, orang yang sederhana, terbiasa dengan ajaran-ajaran dan tradisi-tradisi kepercayaan Yahudi mereka, namun sekarang mereka dicabar oleh Rabbi Orang Galilea.  Mereka mengalami iri hati (Mat. 20:20-24) dan konflik (Yohanes 3:25); nampaknya mereka kurang iman (Markus 9:28, 29), malah mereka meninggalkan (Mat. 26:56) dan mengkhianati Yesus (Mat. 26:69-74).  Dalam masa yang sama, mereka sedang bertumbuh secara rohaniah sehingga orang mengenal Petrus sebagai seorang yang telah bersama-sama dengan Yesus (Mat. 26:73), malah ahli-ahli Sanhedrin menjadi heran apabila mereka mengamati bahawa Petrus dan Yohanes adalah “orang biasa dan tidak terpelajar.”  “Mereka mengenal keduanya sebagai pengikut Yesus” (Kisah 4:13).

Fikirkan, juga, tentang kesan positif yang menakjubkan yang akan dialami di dalam keluarga kita jika kita hidup sedemikian rupa sehingga apabila ahli-ahli keluarga melihat kita, mereka mengenal bahawa kita telah “bersama dengan Yesus”.

Apakah ucapan dari Ellen G. white ini katakan tentang pengaruh-pengaruh di rumah?  “Rumah itu mungkin sederhana sahaja, tetapi ia selalu menjadi tempat di mana kata-kata ceria diucapkan dan perbuatan baik dilakukan, di mana kesopanan dan cinta adalah tetamu yang tetap” The Adventist Home, ms. 18.

**Soalan-soalan Perbincangan**

`1.	Baca Pengkhotbah 3:1-8.  Apa yang dikatakan oleh ayat-ayat ini, dan bagaimanakah anda boleh mengaplikasikan prinsip di dalamnya kepada hidup dan pengalaman-pengalaman anda sendiri?`

`2.	Di dalam kelas, ceritakan tentang beberapa pengalaman yang anda telah lalui, yang mengubah hidup anda, dan bicarakan pengajaran-pengajaran yang anda pelajari darinya, dan jika boleh diaplikasikan, apa pengajaran-pengajaran yang seharusnya anda dipelajari namun tidak anda dipelajari.  Apa yang anda pelajari dari pengajaran-pengajaran yang anda tidak ketahui itu?  Bincangkan juga tentang bagaimana pengalaman-pengalaman yang mengubah hidup ini memberi kesan kepada keluarga anda.  Apakah pengajaran-pengajaran yang anda pelajari dari situasi-situasi ini juga?`

`3.	Apakah gaya hidup anda, jika bukan kerana Kristus di dalam hidup anda, yang ketara berbeza daripada hidup anda sekarang ini?  Apa seharusnya perkara ini beritahu anda tentang kuasa Kristus untuk mengubah kita?`