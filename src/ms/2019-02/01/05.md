---
title:  Peralihan
date:   03/04/2019
---

Pada hakikatnya, manusia adalah, selalunya, makhluk yang membentuk suatu tabiat.  Kita, sememangnya, punya keteraturan dalam cara kita, dan semakin lanjut usia kita, semakin sukar untuk mengubah cara-cara tersebut.

Sesungguhnya, kita tidak berubah dengan mudah.  Sudah berapa ramai isteri yang mengeluh setelah beberapa tahun, “Saya telah berusaha mengubah suami saya, tetapi…”?  Bagaimana pun, Tuhan sedang dalam rencana untuk mengubah kita, jika bukan personaliti kita, sudah pasti, sifat-sifat kita.  Itulah rencana keselamatan itu: Tuhan menjadikan kita manusia baru di dalam Dia.

`Apakah perubahan besar yang berlaku kepada Saulus orang Tarsus, dan bagaimana ia berlaku?  Kisah 8:1, 3;  9:1-22;  Gal. 1:15-17.`

“Sementara Saulus menyerahkan dirinya sepenuhnya kepada kuasa Roh Suci yang menyakinkan, dia melihat kesilapan-kesilapan hidupnya dan mengetahui tuntutan-tuntutan luas oleh hukum Tuhan.  Dia, dahulunya seorang Farisi yang sombong, yakin dengan pembenaran oleh perbuatannya yang baik, sekarang tunduk di hadapan Tuhan dengan kerendahan dan kesederhanaan seorang anak kecil, mengakui ketidaklayakannya sendiri dan memohon kebaikan Juruselamat yang telah disalibkan dan telah bangkit itu.  Saulus rindu untuk datang, dalam keharmonian dan persatuan sepenuhnya dengan Bapa dan Anak; dan dalam kerinduannya begitu kuat untuk pengampunan dan penerimaan, dia mempersembahkan doa permohonan yang sungguh-sungguh…

“Doa-doa orang Farisi yang hendak bertobat itu tidaklah sia-sia.  Fikiran dan emosi hatinya yang sedalam-dalamnya diubah oleh kasih karunia ilahi; dan nilai-nilai mulianya menjadi seharmoni dengan tujuan-tujuan kekal Tuhan.  Kristus dan kebenaranNya menjadi sesuatu yang besar kepada Saulus lebih daripada segenap dunia.”—Ellen G. White, The Acts of the Apostles, ms. 119, 120.

Walaupun mungkin cerita pertobatan kita sedikitpun tidak menarik seperti pertobatan Saulus, semua kita pasti mempunyai kisah kita tersendiri, satu pengalaman bagaimana Tuhan telah bekerja di dalam hidup kita untuk mengubah kita, untuk menjadikan kita seorang yang kita ketahui bagaimana kita seharusnya.  Ya, proses itu boleh mengambil masa yang lama, dan kadang-kadang mudah bagi kita untuk berfikir jika kita akan pernah berubah.  Pada saat-saat seperti ini, terdapat dua ayat Alkitab yang sangat penting untuk dimeditasikan dan diperlukan oleh seseorang.

`Baca Filipi 1:6 dan Roma 8:1. Apakah dua janji besar yang didapati di dalam ayat-ayat ini, dan bagaimanakah mereka boleh disesuaikan dalam pengalaman seorang Kristian?`