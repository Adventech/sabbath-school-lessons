---
title:  Yang Tidak Dijangka
date:   02/04/2019
---

`Baca Ayub 1:13-19, 2:7-9.  Apakah yang berlaku kepada Ayub?  Dalam cara apakah pengalamannya mencerminkan apa yang berlaku kepada setiap orang, dalam cara apapun, pada bilamana pun?`

Ahli falsafah Greek Heraclitus menyatakan bahawa “tidak ada yang tetap melainkan perubahan.”  Pada ketika semuanya kelihatan berjalan dengan baik, sesuatu yang tidak dijangka berlaku.  Kemungkinan ianya kehilangan pekerjaan atau anggota kaki, penyakit yang membuatkan kita terlantar di katil atau sehinggakan kepada kematian awal, kebakaran rumah, kemalangan kereta, atau ter jatuh sewaktu membawa binatang peliharaan keluarga berjalan-jalan.

Sudah tentu, tidak semestinya semua perubahan yang berlaku itu negatif.  Mungkin promosi di tempat kerja membawa kepada keadaan ekonomi yang lebih baik.  Atau mungkin anda bertemu dengan seseorang yang akan menjadi pasangan anda, atau satu perubahan yang diterima dengan begitu senang.

Apapun jua, kita boleh sahaja sedang maju, bahkan dalam rutin, suatu rentak, apabila dengan mengejut dan tidak disangka-sangka, semuanya tergendala.

Ayub sudah pastinya tidak menjangka kedatangan musim yang baru di dalam kehidupannya.  Alkitab menggambarkan dia sebagai seorang lelaki yang “saleh dan jujur, dan ia takut akan Allah dan menjauhi kejahatan” (Ayub 1:1).  Kita juga tahu bahawa dia sudah berkahwin, mempunyai tujuh anak laki-laki dan tiga anak perempuan, dan sungguh kaya (Ayub 1:2, 3).  Pada waktu kita tiba di pertengahan buku ini, dia telah mengalami sekurang-kurangnya enam kehilangan yang besar: Harta-bendanya, pekerja-pekerjanya, anak-anaknya, kesihatannya, sokongan isterinya, dan kata-kata semangat dari kawan-kawannya.  Dunianya diputar terbalikkan dan kehidupan keluarganya musnah.

Walaupun apa yang berlaku kepada Ayub itu agak melampau, apakah ada di antara kita yang tidak pernah mengalami sesuatu yang diluar jangkaan, dalam keadaan yang sungguh negatif juga?  Kehidupan mungkin sedang berjalan dengan sungguh baik apabila, secara tiba-tiba tanpa amaran, kesemuanya berubah, dan kehidupan kita—dan kehidupan keluarga kita—tidak akan pernah sama seperti yang sebelumnya.

Hal ini bukanlah sesuatu yang baru.  Habel mungkin tidak menjangka dia akan dibunuh, dan Yusuf juga tidak menjangka dirinya akan dijual kepada perhambaan di Mesir.  Dalam kedua-dua cerita ini, ahli keluarga sendiri adalah pengkhianatnya, dan dalam kedua-dua cerita ini, kedua-dua keluarga menerima impak yang besar di atas apa yang terjadi kepada ahli keluarga itu.  Kitab Suci dipenuhi dengan contoh tentang orang-orang di mana kehidupan mereka, dan keluarga mereka, diubah sebegitu rupa oleh sesuatu yang tidak dijangkakan.

`Bagaimanakah iman anda telah menolong anda pada waktu di tengah-tengah pencobaan yang tidak dijangkakan datang mengganggu rentak-rentak kehidupan anda?`