---
title:  Pada Mulanya
date:   31/03/2019
---

Alkitab bermula sejak dari permulaan, tidak ada keraguan lagi mengapa ia dimulakan dengan kata (sebenarnya hanya dengan satu perkataan dalam Ibrani), “Pada mulanya…” (Kej. 1:1).  Fokus khusus bab ini, sudah tentu, adalah perubahan bumi ini dari keadaan asal “belum berbentuk dan kosong” (Kej. 1:2) kepada dunia yang Tuhan Sendiri, pada hari yang ke-enam, nyatakan “sungguh amat baik” (Kej. 1:31).  Pendek kata, permulaan yang dimaksud di sini adalah permulaan dunia kita.

`Baca kejadian 1.  Walaupun banyak yang sedang berlaku, tanyakan diri anda soalan ini:  Apakah ada sekelumit bayangan kerawakan atau kebetulan, atau adakah segalanya dilakukan dalam cara yang teratur dengan semuanya berada pada waktu dan tempat yang sesuai?  Apakah jawapan anda katakan tentang sifat Tuhan?`

Ellen G. White menulis bahawa, “keteraturan adalah hukum Sorga yang pertama” (Sign of the Times, 8 Jun, 1908); nampaknya begitu juga dengan bumi ini.  Walaupun dosa telah mengacau-bilaukan keadaan semulajadi dunia ini, pada satu tahap, keteraturan, rentak dan ketetapan masih wujud.

`Kejadian 8:22. Bagaimanakah keteraturan dilihat di sini?`

Walaupun setelah Kejatuhan, musim-musim tetap datang dan pergi dalam cara yang teratur—pada amnya.  Oleh itu, bersama dengan cahaya-cahaya di angkasa, yakni matahari dan bulan, yang “‘memisahkan siang dari malam…sebagai tanda yang menunjukkan masa-masa yang tetap dan hari-hari dan tahun-tahun’” (Kej. 1:14), demikian juga ada musim-musim, semuanya merupakan bahagian dari rentak semulajadi dunia yang Tuhan telah ciptakan.  Sesungguhnya, walaupun kita hanya melihat gambaran sekilas pandang pada masa kini, ayat seperti Yesaya 66:23 membayangkan bahawa rentak di dalam langit yang baru dan bumi yang baru itu akan tetap wujud.

`Fikirkan tentang bagaimana hari Sabat, dalam suatu ketetapan yang teguh, memberi kesan kepada kehidupan anda, terutama kepada kehidupan keluarga anda, atau apa pun jua.  Apakah kebaikan-kebaikan yang nyata, bukan hanya kerana Sabat, tetapi hakikat bahawa ianya datang dengan sedemikian tetap?`