---
title:  Interaksi
date:   04/04/2019
---

Alkitab adalah buku tentang hubungan.  Tuhan menciptakan kita untuk mempunyai perhubungan dengan orang lain.  Sesungguhnya, sangat sedikit di antara kita yang hidup dalam keadaan yang benar-benar terasing.  Sebagai contoh, tidak ada seorang pun di antara kita yang wujud bukan untuk orang lain.  Malah, selepas kelahiran, kita memerlukan orang lain untuk menjaga kita, seboleh-bolehnya sehingga mencapai peringkat umur apabila, dalam prinsip-prinsip sekurang-kurangnya, kita boleh wujud sendirian.  Walaupun kita boleh hidup sendirian, namun siapa yang mahu berbuat demikian?  Kebanyakan kita memerlukan dan menginginkan teman dan persahabatan dengan makhluk manusia lainnya.  Walaupun binatang peliharaan, seperti anjing, boleh menjadi teman yang menyenangkan, namun pada akhirnya nanti, interaksi yang paling dalam, paling bermakna dan boleh mengubah kehidupan adalah interaksi dengan orang lain.  Jadi, tidak mengherankan jika keluarga dan hubungan kekeluargaan itu sangat penting kepada kewujudan kita.

Oleh kerana kebanyakan kita berinteraksi, biasanya sepanjang waktu, dengan orang lain, interaksi-interaksi ini boleh dan selalunya memberi kesan kepada perubahan dan rentak hidup kita.  Bagiamanapun, ia bekerja dalam dua hala:  orang lain, dalam interaksi mereka dengan kita, memberi kesan kepada hidup kita.  Kita, disebaliknya, dalam interaksi-interaksi kita dengan orang lain boleh memberi kesan kepada hidup mereka.  Samada kita sedar atau tidak (dan pada kebanyakan masa kita tidak menyedarinya), interaksi-interaksi tersebut, pada mana-mana hala, boleh menjadi sama ada untuk kebaikan atau untuk kejahatan.  Oleh itu, adalah penting untuk kita menjadi proaktif, sepanjang masa, agar pengaruh kita yang tidak boleh dielakkan oleh orang lain adalah selalu untuk kebaikan, terutama kepada mereka yang paling rapat dengan kita, iaitu biasanya ahli-ahli keluarga kita sendiri.

`Baca ayat-ayat yang berikut.  Apa yang ayat-ayat ini beritahu kita lakukan dalam interaksi-interaksi kita dengan orang lain?  Rm. 15:7; Ef. 4:2, 32; 1 Tes. 3:12; Yak. 5:16.`

Dalam banyak cara, prinsipnya adalah mudah.  Jika kita berkelakuan baik, tertib, dan simpati terhadap orang lain, kita akan menjadi pengaruh yang baik kepada mereka, sehingga boleh mencapai tahap di mana kita boleh mengubah hidup mereka dalam cara yang positif.  Sebagaimana Yesus telah mengubah hidup manusia dengan cara yang positif, adalah suatu kesempatan untuk kita melakukan perkara yang sama kepada orang lain juga.  Sekali lagi, kita perlu ingat: pengaruh kita itu boleh saja untuk kebaikan atau untuk kejahatan, bahkan dalam cara-cara yang halus.  Tidak ada tempat lain pengaruh ini, samada secara halus atau tidak, lebih jelas kelihatan selain dari dalam keluarga kita.

`Lihat dua pernyataan Yesus yang berikut: Lukas 11:34 dan Markus 4:24, 25.  Apakah yang ayat-ayat ini katakan tentang kepentingan bagaimana kita berinteraksi dengan orang lain?`