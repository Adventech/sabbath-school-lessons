---
title:  Rentak-rentak Kehidupan.
date:   01/04/2019
---

Ahli-ahli saintis bercakap tentang sesuatu yang dipanggil rentak sirkadian, suatu idea tentang adanya rentak biologi (kadang-kadang dipanggil “jam badan”) yang menyelaraskan fungsi di dalam tubuh kita.  Dalam kata lain, kewujudan keteraturan pada tahap-tahap yang tertentu wujud di dalam tubuh kita sendiri.  Oleh yang demikian, pada tahap tertentu, rentak wujud di sekeliling kita dan malahan di dalam kita juga.

**Apakah musim-musim yang boleh dijangkakan berlaku di dalam hidup seperti yang disebut di dalam ayat-ayat Alkitab berikut, dan bagaimana mereka berkait rapat dengan kehidupan keluarga?**

`Pkh. 3:2`

`Kej. 21:8, Hak. 13:24`

`Mzm. 71:5, Ams. 5:18`

`Kej. 15:15, Hak. 8:32`

`Mzm. 90:10`

Di antara kedua-dua peristiwa yang datang berpasangan dalam kehidupan, kelahiran dan kematian, semua kita akan melalui musim yang pelbagai, berbeza bagi setiap individu.  Sebahagian kanak-kanak tidak berpeluang untuk hidup lama selepas kelahiran mereka; sebahagian lagi membesar sehingga mencapai kedewasaan dan hidup sehingga ke usia yang lanjut.  Kanak-kanak membesar dan bertumbuh pada kadar mereka masing-masing.  Sebahagian berjalan atau bertutur lebih cepat dari yang lain.  Sebahagian lagi akan berpeluang untuk bersekolah dan membesar menjadi profesional-profesional, sementara yang lain pula akan mengabdikan waktu mereka untuk kerja-kerja yang berlainan bentuk.  Sebahagian akan mempunyai keluarga, dan sebahagian yang lain mungkin tidak akan pernah berkahwin atau mempunyai anak.

Berjuta-juta manusia di bumi ini, walaupun kita semua mempunyai banyak persamaan (lihat Kis. 17:26), setiap kita adalah makhluk individu, oleh yang demikian, perbezaan-perbezaan akan berlaku dalam setiap kehidupan kita.

Dalam erti kata lain, perbezaan-perbezaan ini penting kerana mereka menjadikan setiap kita individu yang unik, yang juga bermaksud bahawa setiap kita mempunyai sesuatu untuk dikongsikan dengan mereka yang tidak memilikinya.  Pendek kata, perbezaan-perbezaan kita membolehkan kita menjadi berkat kepada orang lain.  Sebagai contoh, yang tua atau muda akan mendapat keuntungan dari apa yang ditawarkan oleh yang seorang lagi: “Hiasan orang muda ialah kekuatannya, dan keindahan orang tua ialah uban” (Ams. 20:29).  Pada peringkat apa sahaja kita berada, dan tidak kira apapun perbezaan kita, kita semua mempunyai sesuatu untuk dikongsikan, bukan sahaja denganTuhan, tetapi juga dengan satu sama lain.

`Walau apapun keadaan hidup yang berlaku dalam kehidupan anda sekarang ini, apa yang anda boleh lakukan untuk menjadi berkat kepada orang lain?  Mengapa tidak membuat suatu usaha yang disedari untuk menjadi berkat tersebut, terutama kepada seorang di dalam keluarga anda?`