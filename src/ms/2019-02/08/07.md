---
title:  Pemikiran Lanjut
date:   24/05/2019
---

“Anda harus meluangkan waktu untuk berbicara dan berdoa bersama dengan anak-anak kecil anda, dan jangan biarkan apa-apa mengganggu musim persekutuan dengan Tuhan dan dengan anak-anak anda.  Anda boleh mengatakan kepada tetamu-tetamu anda, ‘Tuhan memberikan pekerjaan untuk saya lakukan, dan saya tidak mempunyai waktu untuk bergosip.’  Anda harus merasa bahawa anda mempunyai tugasan untuk dilakukan mengikut waktu dan untuk selama-lamanya.  Tugas anda yang pertama adalah kepada anak-anak anda.”—Ellen G. White, The Adventist Home, ms. 266, 267.

“Hai ibu bapa, kamu harus memulai pelajaran disiplin yang pertama ketika anak-anak anda masih lagi bayi dalam tanganmu.  Ajarlah mereka menyerahkan kehendak mereka kepada kehendakmu.  Ini boleh dilakukan dengan keadilan, dan dengan menunjukkan ketegasan.  Ibu bapa harus mempunyai pengendalian sempurna ke atas semangat mereka sendiri, dan dengan kelemah-lembutan namun dengan ketegasan akan membentuk kehendak anak itu sehingga dia tidak mengharapkan apa-apa selain dari tunduk kepada kehendak ibu bapa.  Ibu bapa tidak bermula mengikut musim.  Jika kemarahan yang pertama ditunjukkan tidak dikawal, dan anak-anak membesar dengan sikap degil, yang akan bertambah besar sementara mereka juga membesar dan bertambah kuat juga kekuatan mereka.”—Ellen G. White, Testimonies for the Church, vol. 1, ms. 218.

**Soalan-soalan Perbincangan**

`1.	Apakah maksudnya menjadi “anak” Tuhan?  Bagaimana kita boleh memahami gambaran itu, dan apakah penghiburan yang kita dapat darinya?`

`2.	Seorang ayah, sejenak selepas anak-anaknya dilahirkan, berkata demikian: “Saya telah belajar dua kebenaran teologi dalam tahun-tahun pertama setelah anak-anak saya lahir.  Pertama adalah realiti kebebasan untuk memilih; kedua, realiti alamiah manusia yang berdosa.”  Bagaimana mungkin anak-anak yang masih kecil itu mengajarkan kebenaran ini kepadanya?`

`3.	Bilakah masa yang paling sesuai untuk membentuk kehendak anak-anak?  Bagaimana seharusnya ia dilakukan?  Bagaimanakah kita membentuk kehendak anak-anak kita menurut rencana Tuhan apabila kita tidak sepenuhnya menyerahkan diri kepada kehendakNya?`

`4.	Fikirkan lebih lanjut mengenai persoalan ibu atau ayah tunggal.  Apakah cara-cara praktikal yang jemaat anda, secara keseluruhan, boleh membantu seorang ibu atau ayah tunggal dan anak-anak yang mereka cuba besarkan sendirian?`

`5.	Apakah cara-cara untuk memberi dorongan kepada ibu bapa yang mempunyai anak-anak yang telah menyimpang dari iman mereka?`