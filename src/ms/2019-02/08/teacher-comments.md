---
title:  Komen Guru
date:   24/05/2019
---

#### Ringkasan

Mempunyai anak adalah satu perkara yang besar di dalam Alkitab.  Ibu-ibu merayu kepada Tuhan (atau kepada suami mereka) untuk memberikan mereka seorang anak.  Kadangkala Tuhan melakukan mukjizat untuk menunaikan permintaan itu (bayangkan Hannah yang sedang menangis di hadapan mezbah atau Rahel yang memikir-mikirkan kematian kerana kemandulannya).  Pada hari ini, perkara mendapatkan anak adalah kompleks dan melibatkan beberapa isu seperti ketidaksuburan, pencegah kehamilan, pengguguran, pengambilan anak angkat, menjadi ibu atau bapa tunggal, dan kaedah-kaedah disiplin.  Apa sahaja bentuk beban yang diangkat oleh seseorang berkaitan dengan anak, adalah penting sekali untuk mengingat bahawa Tuhan mengambil berat akan keadaan setiap keluarga.  Ini suatu perkara yang mudah.  Untuk melanjutkan perlakuan yang sama kepada diri sendiri atau kepada orang-orang yang anda percaya melakukan pilihan-pilihan yang kurang baik berkaitan dengan anak-anak mereka, ini suatu perkara yang sukar.

Membesarkan anak-anak boleh dianggap sebagai suatu cabang pemuridan.  Walaupun Kitab Suci menawarkan bimbingan-bimbingan untuk ibu bapa (2 Kor. 12:14, Ef. 6:4, Kol. 3:21), kebanyakan keluarga yang diberikan tumpuan di dalam Alkitab memberikan banyak contoh tentang apa yang seharusnya tidak dilakukan dalam membesarkan anak-anak (contohnya, pilih kasih, tidak mengendahkan disiplin, menjalani hidup yang bertentangan dengan jalan Tuhan).  Jika kita boleh belajar dari kesilapan-kesilapan mereka dan dari kesalahan sendiri, maka setiap anak akan menjadi bintang mahkota surgawi ibu bapa mereka.  Bagaimanapun, dengan pengharapan anak-anak kita diselamatkan, Amsal 22:6 telah digunakan dalam cara yang tidak begitu bersesuaian dengan penceritaan hal kuasa untuk memilih dan pergolakan yang besar.  Kajian ringkas disertai dengan doa ke atas ayat yang terkenal ini diharapkan akan membawa kejelasan dan memberikan kita beberapa pilihan penafsiran yang lain. 

#### Ulasan

**Kitab Injil**

Amsal 22:6 adalah ayat yang jarang mempunyai penterjemahan yang samar dan akibat teologi yang cukup-cukup sahaja untuk menghasilkan sama ada sesuatu yang sungguh baik ataupun trauma secara psikologi—atau kedua-duanya.  Ia merupakan satu kajian kritikal yang menarik ke atas sedikit daripada hasil tulisan bijaksana Perjanjian Lama, dengan potensi terjemahan Bahasa Inggeris yang boleh sahaja bertentangan sesamanya.  Amsal 22:6 masuk dalam senarai pendek “My Favorite Mistranslations,” oleh Douglas Stuart dalam kuliah W.H. Griffith Thomas Memorial Leadership pada Febuari 2013.   Mempelajari ayat ini berfungsi sebagai miniatur cabaran, keseronokan dan kejutan yang menjadikan kajian Alkitab yang lebih mendalam begitu berharga.  Hakikat bahawa ayat ini merupakan ayat berkaitan dengan mengasuh anak yang paling dikenali dan sering dipetik dalam Perjanjian Lama menjadikan ia sesuatu yang berbaloi untuk dikaji, sementara kita memikirkan tentang pertanggungjawaban ibu bapa untuk pelajaran minggu ini.

**Terjemahan Mengikut Piawaian**

Apa yang saya panggil sebagai terjemahan mengikut piawain adalah terjemahan yang diikuti oleh hampir semua terjemahan-terjemahan Bahasa English (dan beberapa terjemahan Bahasa Jerman dan 

Bahasa Perancis), yang mengikut maksud agak sama dengan versi King James: Train up a child in the way he should go: and when he is old, he will not depart from it (Prov. 22:6).

Pertama, pelajaran ini membawakan idea penting yang harus dipelajari berulangkali.  Tidak kira bagaimana pun cara seseorang menterjemahkan ayat ini, ia tidak bermaksud bahawa setiap anak yang telah sesat adalah hasil langsung dari asuhan yang salah oleh ibu bapa.  Mari beralih dari topik ini.  Seseorang harus senantiasa mengambil perhatian terhadap genre kesusasteraan ayat ini, dan ayat ini khususnya jatuh dalam antologi kata-kata bijaksana yang penuh dengan perumpamaan dan kata-kata bidalan (ringkas, bertenaga, dan bermakna dalam ungkapan-ungkapannya).  Amsal bukanlah perumpamaan jika ia memasukkan kelayakan, pengecualian dan penyinkiran dalam senarai.  Jadi, ayat ini harus diambil sebagai prinsip umum tentang bagaimana pengalaman-pengalaman lalu boleh membawakan kesan jangka panjang.  Rasa bersalah ibu bapa dan/atau sesuatu yang memberi keyakinan kepada ibu bapa, seperti yang digambarkan dalam soalan, “Bilakah tiba masanya anak saya akan kembali ke ‘jalan yang sepatutnya dia jalani’?” sepatutnya ditukar kepada refleksi oleh ibu bapa, pengajaran yang telahpun dipelajari, dan doa yang berterusan.

Para penyokong terjemahan mengikut tahap piawai telah mempertahankan frasa “menurut jalan yang patut baginya” kerana Bahasa Ibrani dibaca “menurut jalannya.”  Para penterjemah, bagaimanapun, setelah mengambil kira idea umum buku Amsal, yakin secara konteks bahawa “jalan” dalam hal ini adalah jalan yang bijak dan benar seperti yang disyorkan oleh Salomo serta rakan-rakannya dan oleh itu, kata “patut” dimasukkan untuk mengekalkan maksud itu.  Sedikit tentangan terhadap terjemahan ini datang dari mereka yang melihat “jalannya” sebagai merujuk kepada penemuan seseorang akan kecenderungan vokasionalnya dan didorong ke arah tersebut.  Pandangan inilah yang memaku The Seventh-day Adventist Bible Commentary untuk mengambil ayat ini setelah memerhatikan bahawa “pekerjaan hidup seharusnya seiring dengan kecenderungan semulajadi.”—The SDA Bible Commentary, vol. 3, ms. 1020.  Sebahagian mereka, bagaimanapun, berpendapat bahawa pandangan ini menekankan sudut pandangan psikologi yang sudah ketinggalan zaman ke atas teks yang berada di luar tema Amsal.

**Terjemahan Pihak Minoriti**

Satu lagi terjemahan menimbulkan isu ke atas kata pengubahsuai “patut” di dalam frasa “jalan yang patut baginya” dan percaya bahawa Bahasa Ibrani harus diberi muka dengan mempertahankan “menurut jalannya.”  Doug Sturat dan beberapa yang lain juga mempunyai sedikit kemusykilan dengan kata Ibrani na’ar yang telah diterjemahkan sebagai “anak” di dalam terjemahan menurut piawaian dan sebagai gantinya memilih “belia yang belum berkahwin”. (Doug Stuart’s full 2013 Griffith ceramah bertajuk “My Favorite Mistranslations” boleh dilihat di https://www.youtube.com/watch?v=DJnnbIypnz8&t=16s.)  Menurut usul ini, ayat ini merujuk kepada anak-anak belasan tahun kita, bukannya kanak-kanak.  Stuart mencadangkan terjemahan: “Didiklah anak remaja menurut jalannya, maka pada masa tuanya pun ia tidak akan menyimpang daripada jalan itu.”

Ayat ini sekarang boleh dimengertikan sebagai sebuah janji, bukan menjanjikan asuhan ibu bapa yang baik akan menjamin kesudahan yang baik, tetapi kelalaian ibu bapa menuntun anak remaja ke arah “jalan” tidak berdisiplin yang akan membawa kesan jangka panjang yang merosakkan.  Stuart memetik terjemahan dari seorang ahli falsafah zaman pertengahan iaitu Ralbag (akronim bagi Rabbi Levi ben Gershon): “Didiklah anak menurut kecenderungannya yang jahat, maka dia akan terus berada pada jalan kejahatannya sepanjang hayatnya.”

Lalu, mengapakah sudut terjemahan ini mempunyai pernyataan versi moden yang lebih luas?   Besar kemungkinan terdapat kemerosotan terjemahan yang dicipta dari terjemahan yang popular/awal sehingga terjemahan-terjemahan yang seterusnya mempunyai kesukaran untuk menolaknya.  Gordon Hugenberger menawarkan teori tentang kemungkinan kesalahan awal: “Ada kemungkinan penterjemah-penterjemah awal terlepas pemahaman ayat ini sebagai sebuah amalan bukan kerana terdapat kesulitan dalam Bahasa Ibrani, tetapi kerana ia mentafsirkan klausa pertama ayat itu sebagai perintah ironik.  Ia memberitahu pembaca untuk melakukan sesuatu yang sepatutnya tidak dia lakukan: “Didiklah orang muda menurut jalannya.” Sebenarnya, cara penggunaan bahasa retorik mendapat tempat yang sesuai dalam kesusasteraan kata bijaksana seperti Amsal, yang menggunakan bahasa sarkastik dengan kesannya yang mendalam.  Bandingkan Amsal 19:27, “Hentikanlah mendengar arahan, anakku, maka kamu akan tersesat dari kata-kata pengetahuan.’ ”—Dalam Gary D. Practico and Miles V. Van Pelt, Basics of Biblical Hebrew Grammar (Grand Rapids: Zondervan, 2007), ms. 163.

**Sebuah Tafsiran Usia 1,000 Tahun**

“Terjemahan” yang berikut adalah lebih kepada tafsiran sejarah daripada terjemahan.  Namun ia mempunyai bukti terkumpul yang cukup untuk menjadikannya satu kemungkinan yang menyeronokkan.

Kalaulah anda boleh melihat Leningrad Codex, sebuah manuskrip lengkap yang tertua di antara buku Alkitab Ibrani, anda akan mendapati nota-nota di sebelah tepinya.  Nota-nota ini ditulis oleh Masoretes, satu golongan penulis dan cendekiawan Yahudi dalam tahun 600 dan 1000 yang menciptakan tanda-tanda diakritik di sekeliling teks konsonan Bahasa Ibrani dalam percubaan untuk menyeragamkan sebutannya.  Dalam kata lain, mereka menambah sistem huruf vokal pada teks agar masyarakat Yahudi tidak akan melupakan bagaimana menyebut/membaca Bahasa Ibrani mereka.  Mereka juga menulis nota-nota teknikal dan linguistik di tepi.  Nota-nota inilah yang memberikan kita sebuah jendela berusia 1,000 tahun yang memperlihatkan bagaimana mereka memahami Amsal 22:6.

Pemahaman Masoretik terhadap Amsal 22:6 kembali jauh kepada Henokh dan ejaan namanya.  Ada dua ejaan untuk nama Henokh di dalam Bahasa Ibrani.  Masoretes memerhatikan begitu banyak kepelbagaian ejaan pada sisi manuskrip mereka. Biasanya, nama Henokh mengandungi apa yang dipanggil holem waw (holem waw memberikan bunyi “o” dalam nama Henokh).  Namun ada tiga keadaan di mana ia dieja dengan kesalahan dan hanya mengandungi kata holem (yang masih memberikannya bunyi “o” yang sama).

Mengingat bahawa terdapat lebih dari satu Henokh, kami perhatikan  bahawa kesalahan ejaan nama Henokh yang pertama dalam manuskrip Masoretik didapati dalam Kejadian 25:4.  Masoretes memerhatikan tiga daripada ayat yang mengandungi penggunaan ejaan yang salah adalah Kejadian 25:4, Bilangan 26:5 (kes ini sedikit berbeza kerana “Hanochites” atau, kita boleh katakan, keluarga Henokh atau “Enochites” yang mempunyai kesilapan penggunaan ejaan), dan Amsal 22:6.  Dalam kata lain, Masoretes melihat nama Henokh dengan ejaan lain seperti yang terdapat dalam Amsal 22:6.

Tetapi tunggu, nama Henokh tidak muncul dalam Amsal 22:6 bukan?  Kebetulan bentuk kata kerja “didiklah” dalam Amsal 22:6 dieja sama seperti nama Henokh yang mempunyai kesalahan ejaan.  (Perhatian untuk mereka yang biasa dengan Bahasa Ibrani: memang benar bahawa Masoreted mungkin memberi ulasan terhadap Qal dalam bentuk perintah chanak, tetapi kesilapan pada holem adalah bentuk perintah Qal yang standard, menurut Wilhelm Gesenius.  Bukankah lebih mudah untuk mereka menafsirkan keganjilan dalam variasi “Enoch” daripada menerangkan tentang gabungan lazim chanak?)

Tambahan lagi, Masoretes membuat nota pada tepi dalam Amsal 22:6, yang berhubung langsung kepada “Henokh/Didiklah” dalam Bahasa Ibrani.  Rujukan tepi mereka, yang mana bukan dalam bentuk ayat, dibaca secara literal: “dua kali” “permulaan,” “ayat,” “Metusalah.”  Begitulah ulasan Masoretes untuk kata Ibrani hanoch, yang bermaksud sama ada “Henokh” atau “didiklah” dalam Bahasa Inggeris.  Dalam Bahasa Inggeris yang lancar, tafsiran nota pada bahagian sisi untuk Amsal 22:6 dibaca sebagai: “Dalam dua keadaan, kata (hanoch] bermula dengan satu ayat…Metusalah.”  Bukankah sesuatu yang menarik nama Metusalah disebut?  Kenyataan bahawa Metusalah ditulis sebagai ulasan tentang hanoch membuka kemungkinan kepada hanoch untuk ditafsir, atau dilihat sebagai “Henokh”, daripada gantinya, atau sebagai tambahan kepada, menterjemahkan hanoch itu sebagai “didiklah”.

Satu lagi contoh lain di mana kata “Henok/Didiklah” mendahului di dalam ayat ialah 1 Tawarikh 1:3, yang menyatakan: “Henokh, Metusalah, Lamekh.”  Henokh di sini merujuk kepada Henokh yang sama, yang berjalan dengan Tuhan di dalam Kejadian 5.  Dilihat dari aspek nota yang ditulis oleh Mesorates, adalah munasabah bahawa Masoretes (yang hidup dan bernafas untuk Alkitab Ibrani) bercakap tentang Henokh apabila mereka membaca Amsal 22:6, dan kemungkinan Metusalah juga.  Berikut adalah terjemahan menurut tafsiran Joseph Lukowski, kepada siapa kita terhutang budi untuk keseluruhan perbincangan ini: “[Gunakan teladan] Henokh untuk anak muda menurut jalannya [iaitu, cara Henokh]; maka pada masa tua [seperti Metusalah] nya pun ia tidak menyimpang dari pada jalan itu” (Amsal 22:6). - https://hermeneutics.stackechange.com/questions/21709/what-is/the-proper-translation-of-proverbs-226/21787#21787.  Jika diolah semula dengan bebas, tafsiran Lukowski boleh diterjemahkan: “Didiklah anak muda menurut jalan Henokh, dan mereka akan tetap setia sehingga ke masa tuanya seperti Metusalah.”

Merupakah satu hal yang baik bahawa Mosaretes melihat ayat ini seperti ibu bapa yang bersemangat untuk membesarkan anak-anak mereka untuk mengenal dan berjalan bersama Tuhan secara peribadi sama seperti Henokh dahulukala.  Hasilnya, hidup suci yang berpanjangan akan membawa mereka sehingga ke masa tua mereka (lihat Kel. 20:12)—sama sepertimana ia telah membawa manusia tertua yang pernah hidup di muka bumi ini iaitu, anak Henokh, Metusalah.

**Penerapan Hidup**

Semua kita mahu agar anak-anak kita berjalan menurut jalan Henokh, tidak kira sama ada Masoretes telah menemuinya di dalam Amsal atau pun tidak.  Kenyataan bahawa Henokh tidak pernah mengalami kematian berfungsi sebagai sebuah analogi terhadap pengharapan yang kita miliki iaitu supaya anak-anak kita tidak akan pernah mengalami kematian yang terakhir/kedua (Why. 20:14).

1.	Bagaimanakah kita boleh menjadikan “berjalan bersama dengan Tuhan” itu begitu menarik kepada anak-anak kita sehingga mereka sendiri menginginkannya sama seperti yang kita inginkan untuk mereka?
2.	Seorang penceramah Kristian yang baru sahaja selesai menulis projeknya menunjukkan rasa terimakasihnya secara umum untuk keluarganya atas sokongan mereka.  “Saya ingin berterimakasih kepada isteri saya, yang sedia membantu,… dan anak-anak saya, yang memberikan rintangan.”  Anak-anak boleh menjadi berkat dan juga cabaran (mungkin rintangan adalah berkat itu) pada masa yang sama.  Dalam cara apakah anak-anak di dalam kehidupan anda telah membantu anda menjadi matang dan membentuk sifat anda?