---
title:  Kegembiraan dan Tanggungjawab dalam Mengasuh Anak-anak
date:   21/05/2019
---

`Baca Mazmur 127.  Apakah dasar mesej dalam mazmur yang pendek ini?  Apakah prinsip-prinsip penting yang kita harus ambil darinya untuk diri kita sendiri dan bagaimana kita hidup?`

Apabila anda ingin memasak makanan kegemaran anda, anda tentu menggunakan resepi.  Jika anda menambahkan kesemua bahan-bahan yang diperlukan dan mengikuti semua langkah-langkahnya, pada kebanyakan masa anda akan mendapat hasil yang diharapkan.  Menjadi ibu bapa, bagaimanapun, tidak sama seperti memasak.  Tidak ada seorang pun anak yang serupa dengan seorang anak yang lain, dan walaupun anda sudah melakukan semuanya sama seperti yang anda lakukan kepada anak yang lain, mereka tetap berbeza akhirnya.  Ini mungkin berkaitan dengan jantina mereka, kedudukan ke berapa mereka dilahirkan, perangai mereka, atau sebab-sebab yang lain.  Dalam rencana Tuhan, ibu bapa seharusnya memimpin dan mengajar anak-anak mereka untuk mencintai dan menurutiNya (Ul. 6:4-9, Mzm. 78:5-7).  Arahan dari Tuhan kepada ibu bapa adalah “didiklah orang muda menurut jalan yang patut baginya” (Ams. 22:6), bukan berkepit dengan anak-anak sepanjang masa untuk memastikan mereka tidak pernah membuat keputusan-keputusan yang salah.

Walaupun kita ingin melihat anak-anak kita membesar dari seorang anak yang comel, tidak bermaya, daripada anak kecil bertukar kepada seorang yang berdikari, seorang dewasa yang berjaya, tanggungjawab mutlak kita adalah supaya mereka mengenal, mengasihi dan melayani Yesus Kristus.  Sebagai ibu bapa, kita boleh mengikuti rancangan perkembangan kerohanian anak-anak kita yang dibentangkan dalam Ulangan 6.  Ada empat persyaratan penting: Bahawa kita mengenali “TUHAN Allah kita” (Ul. 6:4), bahawa kita mengasihi Dia sepenuhnya dari hati (Ul. 6:5), bahawa kita menghargai FirmanNya (Ul. 6:6), dan bahawa kita mengongsikan kepada anak-anak kita apa yang kita tahu tentang Dia (Ul. 6:20-23).

Ulangan 6 diteruskan lagi dengan dua prinsip yang penting.  Pertama, prinsip “mengajar-berbicara” (Ul. 6:7).  Mengajar merujuk kepada pendidikan formal, sementara berbicara merujuk kepada pendidikan tidak formal.  Dalam kedua-dua kes, komunikasi tentang kebenaran alkitabiah mengambil latar tempat dalam perhubungan orang tua dan anak.  Masa pendidikan formal boleh berlaku pada waktu kebaktian keluarga ketika kita mempelajari Firman Tuhan bersama-sama dengan mereka.  Pendidikan secara tidak formal pula berlaku secara spontan dalam situasi kehidupan sehari-hari bahkan ianya lebih penting.  Kejadian setiap hari boleh menjadi alat yang berkesan untuk mengkomunikasikan kebenaran alkitabiah (Kej. 18:19).  Prinsipe kedua adalah “mengikat-menulis” (Ul. 6:8, 9).  Kebenaran rohaniah harus diikat dalam perbuatan-perbuatan kita (“tangan”) dan sikap (“kepala”) kita, namun ia harus diukir pada (“tiang pintu”) peribadi kita dan kehidupan umum (“pintu gerbang”).  Ia harus bergerak dari hati kita ke dalam rumah-rumah kita dan dari rumah kita kepada dunia.