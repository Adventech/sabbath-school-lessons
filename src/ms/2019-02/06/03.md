---
title:  Cinta-cinta Lagu Kasih
date:   06/05/2019
---

`Terangkan beberapa aspek cinta yang dinyatakan di dalam Kidung Agung.  Kid. 1:2, 13; 2:10-13, 16; 3:11; 4:1-7; 5:16; 6:6; 7:1-9; 8:6, 7.`

Kidung Agung menunjukkan bagaimana sahabat-sahabat meluangkan waktu mereka bersama, berkomunikasi secara terbuka, dan memperdulikan satu sama lain.  Dalam Kidung Agung, dua sahabat baik menjadi pasangan dalam perkahwinan.  Si isteri berkata, “Demikianlah temanku” (Kid. 5:16).  Kata teman menyatakan persahabatan dan persekutuan oleh pasangan tanpa kewujudan nada seksual. Berbahagialah sang suami atau sang isteri dengan pasangan yang juga adalah sahabat baiknya.

Dalam keseluruhan sajak itu, kata pujian yang intim dan gerak-geri penuh kasih menggambarkan daya tarikan yang kuat, serta keseronokan fizikal dan emosi yang ditemukan oleh pasangan lelaki dan wanita itu di dalam satu sama lain.  Keintiman alamiah dalam cinta romantik merupakan anugerah dari Pencipta, untuk membantu pasangan-pasangan mengeratkan ikatan satu sama lain dalam perkahwinan.  Sementara pasangan-pasangan ini membukakan hati mereka kepada pekerjaan kasih Ilahi, kasih manusiawi mereka “digilap dan dibersihkan, ditinggikan dan dimuliakan.”—Ellen G. White, The Adventist Home, ms. 99.

Ayat-ayat ini juga menyampaikan pandangan termurni tentang cinta.  Cinta sejati, bagaimana pun, bukan sesuatu yang alamiah di dalam hati manusia; ia adalah anugerah Roh Suci (Rm. 5:5).  Cinta yang sedemikian mengikat suami dan isteri dalam persekutuan yang berpanjangan.  Kasih penuh komitmen seperti inilah yang benar-benar diperlukan dalam hubungan ibu bapa dan anak untuk membina rasa percaya di dalam anak yang masih muda ini.   Kasih mengorbankan diri mengikat orang-orang yang percaya bersama-sama di dalam tubuh Kristus.  Kidung Agung menyeru kita untuk menjadikan kasih ini suatu kuasa yang aktif di dalam perhubungan kita dengan pasangan kita.

`Bagaimanakah keintiman seperti ini memantulkan, dengan cara yang tersendiri, keintiman kita dengan Tuhan?  Apakah beberapa persamaan yang kita boleh dapati (contohnya, meluangkan waktu bersama, menyerahkan diri kita sepenuhnya, dan sebagainya)?  Apakah persamaan-persamaan lain yang ada?`