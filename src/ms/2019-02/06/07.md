---
title:  Pemikiran Lanjut
date:   10/05/2019
---

“Perkahwinan telah menerima berkat Kristus, dan ia dianggap sebagai institusi yang kudus.  Agama yang benar bukan diwujudkan untuk menentang rencana Tuhan.  Tuhan menetapkan bahawa lelaki dan wanita disatukan dalam perkahwinan yang suci, untuk membina keluarga, dimahkotakan dengan kehormatan, yang akan menjadi simbol kepada keluarga dalam sorga.  Pada permulaan awal pelayananNya, Kristus memberikan persetujuanNya kepada institusi yang sebenarnya telah pun disahkan di Eden.  Dengan itu, Dia memberitahukan kepada semua bahawa dia tidak akan menahan diriNya daripada tidak hadir dalam acara perkahwinan, dan bahawa perkahwinan, apabila disatukan dengan kesucian dan kekudusan, ketulusan dan kebenaran, adalah satu daripada berkat terbesar yang pernah diberikan kepada keluarga manusia.”—Ellen G. White, Daughters of God, ms. 180, 181.

Seperti yang ditunjukkan oleh Kidung Agung, seksual berasaskan cinta boleh menjadi sesuatu yang indah dalam perkahwinan.  Namun hubungan yang berpanjangan tidak boleh didasarkan hanya kepada kecantikan luaran dan keseronokan fizikal.  Tubuh kita akan menjadi uzur dan susut, dan tidak ada pemakanan, senaman, atau pembedahan plastik yang akan membuatkan kita kelihatan muda selamanya.  Perkahwinan Salomo dan wanita Sulam itu adalah perhubungan yang penuh komitmen, dan untuk seumur hidup.  Sebanyak tiga kali mereka menyatakan bahawa mereka adalah milik satu sama lain (Kid. 2:16, 6:3,  7:10).  Pada kali pertama, mereka menyatakan bahawa mereka saling memiliki (bandingkan dengan Ef. 5:21, 33).  Kali kedua, dia memutarbalikkan keadaan dengan mengesahkan penyerahannya (Ef. 5:22, 23).  Kali ketiga menyatakan keinginan mempelai lelaki untuk mempelai perempuan (Ef 5:24-32).  Cinta sedemikian tidak dapat dihanyutkan (Kid. 8:7), ia seperti meterai yang tidak dapat dipecahkan (Kid. 8:6).

**Soalan-soalan Perbincangan**

`1.	Bagaimanakah gambaran Salomo tentang isterinya sebagai sempurna (Kid. 4:1-5, 6:8, dan 7:1-9) berbanding dengan ungkapan Adam ketika pertama kali melihat Hawa?  (Kej. 2:23).  Bagaimana seharusnya para suami berhubungan dengan isteri mereka?  (Ef. 5:28, 29).`

`2.	Ada beberapa yang telah melihat di dalam Kidung Agung sebuah alegori tentang hubungan yang wujud di antara Tuhan dan umatNya atau Yesus dan gerejaNya.  Walaupun seseorang itu harus berhati-hati agar tidak menjadikan alegori itu berlebih-lebihan, apakah ciri-ciri perhubungan di antara kedua orang ini yang boleh kita bandingkan dengan hubungan kita dengan Tuhan?  Juga bandingkan dengan Yes 54:4, 5; Yer. 3:14; 2 Kor. 11:2.`

`3.	Baca Amsal 31:26, Kidung Agung 5:16, dan Amsal 25:11.  Betapa penting pengaruh kata-kata kita untuk meruntuhkan atau membangunkan pasangan kita, dan melemahkan atau menguatkan ikatan perkahwinan kita?  Gunakan ayat-ayat berikut untuk ilustrasi selanjutnya:  Yak. 1:26, 3:5-11.`