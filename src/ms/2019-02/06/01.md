---
title:  Lagu Cinta Diraja
date:   04/05/2019
---

### Baca untuk Pelajaran Minggu ini
Kidung Agung, Kej. 2:7; 1 Kor.7:3-5; Yoh 17:3; 1 Yoh. 1:9; Rm. 1:24-27; Gal. 5:24.

> <p>Ayat Hafalan</p>
> “Taruhlah aku seperti meterai pada hatimu, seperti meterai pada lenganmu, karena cinta kuat seperti maut, keghairahan gigih seperti dunia orang mati, nyalanya adalah nyala api, seperti nyala api Tuhan” (Kidung Agung 8:6).

Di antara musim-musim kehidupan yang ada, satu daripada musim terbesar adalah perkahwinan.  Sekali lagi, tidak semua orang berkahwin, namun bagi mereka yang berkahwin, perkahwinan membawa cabaran-cabaran yang istimewa, dan juga berkat-berkat yang istimewa.  Salah satu daripada berkat-berkat itu adalah anugerah seksual.  Sesungguhnya anugerah ini merupakan ungkapan cinta yang amat berkuasa, pada waktu yang tepat dan pada tempat yang tepat.

Bertentangan dengan pendapat umum, Alkitab tidak menentang seks.  Ia menentang salahlaku terhadap anugerah dari Pencipta kepada umat manusia.

Malahan, Kidung Agung, salah satu buku Alkitab yang terkecil dan paling kurang dibaca, menerangkan hubungan di antara pengantin perempuan muda, orang Sulam, dan kekasihnya, yang dipercayai sebagai Raja Salomo sendiri.  Buku ini menyingkap misteri keintiman manusia dan kegembiraan hubungan cinta dalam perkahwinan.  Walaupun Kidung Agung sering dianggap sebagai simbol alegori perhubungan Tuhan dan umatNya atau Kristus dengan gereja, ia juga merupakan sajak tentang cinta yang wujud dalam perhubungan nyata antara seorang lelaki dan seorang wanita.

Pada minggu ini kita akan melihat kepada perkahwinan yang digambar dalam Buku Perjanjian Lama.

_*Selidiki Pelajaran Minggu ini untuk bersedia bagi hari Sabat, 11 Mei._