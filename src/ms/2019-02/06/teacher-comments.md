---
title:  Komen Guru
date:   10/05/2019
---

**Ringkasan**

Ketika Tuhan memandang segala sesuatu yang telah diciptaNya, termasuklah tubuh fizikal kita, dia menyatakan semuanya itu “amat baik” (Kej. 1:31).  Pengakuan ini sendiri boleh menjadi satu kuasa sokongan kepada aktiviti seksual jika tidak ada satu pun ayat Alkitab yang menyentuh tentang subjek ini.  Namun, halnya tidak sedemikian.  Kita boleh membuat kesimpulan melalui yang tersurat mau pun yang tersirat dari beberapa ayat-ayat Alkitab yang menyentuh tentang subjek seksual seperti yang dimaksudkan oleh Tuhan.  Namun, ianya dikawal dengan cukup berhati-hati (Kej. 1:28, 4:1, 9:1, Kel. 20:14, Im. 18:10-20, Ams. 6:32, 1 Kor. 6:9, Gal. 5:19, Ibr. 13:4).

Umat Seventh-day Adventist percaya bahawa tubuh adalah penting.  Apa yang berlaku kepada tubuh akan memberi kesan kepada siapa seseorang itu, atau menjadi apa seseorang itu.  Pemahaman kita terhadap hubungan sebab dan akibat ini berpunca dari kepercayaan kita bahawa manusia adalah kesatuan lengkap kedua-dua dimensi fizikal dan bukan fizikal.  Satu pepatah yang sering didengar apabila membincangkan antropologi alkitabiah adalah: “Manusia tidak memiliki jiwa; manusia adalah jiwa” (lihat Kej. 2:7).  Ini bermaksud bahawa perbuatan oleh tubuh, seperti makan, bersenam, sentuhan fizikal, dan seks, adalah aktiviti kejiwaan dan tidak boleh dianggap sebagai peristiwa terasing daripada mempengaruhi keseluruhan diri seseorang.  Oleh kerana Tuhan telah menciptakan tubuh kita dan begitu bersungguh-sungguh untuk mementingkan kebajikan kita, bukanlah perkara yang mengejutkan jika Dia memperkatakan sesuatu tentang kehidupan seksual kita.  Dia tahu betapa pentingnya subjek ini.  Jika ada di antara kita befikir bahawa Tuhan muak dengan topik ini dan mempunyai sekatan-sekatan terhadap seksualiti yang ketat dan kolot, maka kami mencadangkan Kidung Agung kepada anda.

Salah satu daripada tema indah yang didapati di dalam Kidung Agung adalah tentang kasih yang mempunyai pelbagai wajah.  Perempuan Sulam boleh memuji puteri-puteri Jerusalem kepada kekasihnya dengan menyatakan “Inilah temanku” (Kid. 5:16).  Melihat hubungan intim dalam konteks selain daripada berbentuk fizikal mendalamkan pengertian kita kepada kasih yang ditunjukkan.  “Mengenali,” merupakan ekspresi tertutup untuk penyatuan secara seksual (Kej. 4:1), bukan setakat bahasa halus yang rambang.  Bahkan, ia merupakan penerangan penting tentang betapa mendalam keakraban dan lemahnya peribadi yang memberikan seksualiti makna seperti yang dimaksudkan Tuhan.

Seluruh lawan Dualisma (Wholism versus Dualism)

Bagaimana seseorang melihat hubungan dimensi fizikal (tubuh kita) dengan dimensi bukan fizikal kita (mental, emosi dan rohani) mempunyai pengaruh luar biasa kepada bagaimana kita hidup.  Salah satu daripada penemuan teologi yang paling berpengaruh dalam gereja kita adalah pandangan bahawa manusia itu adalah satu secara menyeluruh, bukannya dua.  Walaupun kita percaya bahawa seorang manusia itu terdiri daripada pelbagai ragam (fizikal, rohaniah, mental, emosi), kita juga percaya bahawa semua dimensi ini terjalin menjadi satu di mana setiap dimensi mempunyai pengaruh ke atas satu sama lain.  Kesimpulan terhadap pandangan ini jelas dilihat dalam beberapa topik teologi.  Seseorang mungkin tergoda untuk berfikir bahawa gereja Adventist memegang kedudukan yang unik dalam sejumlah subjek yang tersendiri tentang Penciptaan, kebangkitan, kematian, neraka, penyucian, dan kesihatan.  Namun kedudukan ini berada pada kedudukannya yang sedemikian kerana berdasarkan kepada perhubungan alkitabiah tentang jiwa manusia dan fizikal manusia.   Pandangan kita bahawa manusia itu adalah satu seluruhnya memberitahu dan membezakan kita daripada dualisma seperti yang dipercayai oleh umat-umat Kristian yang lain.

Cuba kita ambil satu contoh melampau dari Gnostikisma yang begitu berpegang kepada dualisma dan mempercayai bahawa apa-apa yang berkaitan dengan jasmani adalah jahat.  Seksualiti mempunyai dua (sekurang-kurangnya) jalan yang berbeza di kalangan penganut Gnostikisma.  Pertama, memandangkan tubuh ini, menurut Gnostikisma, adalah jahat, hubungan seksual harus dielakkan dalam apa jua keadaan.  Penganut Gnostikisma yang lain pula mempunyai kesimpulan bahawa oleh kerana roh tidak boleh dipengaruhi oleh tubuh (dualisma), apa yang dilakukan terhadap tubuh itu tidak relevan.  Oleh itu, seseorang boleh memanjakan diri dalam semua hubungan seksual menurut keinginannya tanpa ada batasan.  Begitu serius dan memuaskan kemanjaan seksualiti, adalah akibatnya kepercayaan dualisma yang kuat.  Walaupun mungkin tidak lagi begitu ramai yang mengikut ajaran Gnostikisma pada masa kini, dualisma dan kesannya masih dirasakan dalam pengalaman Kristian

Bagaimana?

Bila mana seorang Kristian berfikir bahawa apa yang dilakukan pada tubuhnya tidak sama penting dengan apa yang dilakukannya kepada “jiwa”, dia berada dalam bahaya berjinak-jinak dengan falsafah Gnostik/dualistik dan akibat-akibatnya.  Seorang Kristian dualistik mungkin menyedari tentang larangan-larangan Alkitab terhadap tingkah laku seksual yang tidak sesuai.  Namun oleh kerana individu ini telah melakukan hal-hal berunsur rohani, sebagai contoh menyerahkan “jiwa” nya kepada Tuhan, berdoa dan beribadah, dan mengasihi Tuhan di dalam hatinya, maka hubungan seks dengan pasangan yang belum dikahwini tidak sepenting mana berbanding dengan komitmen “rohaniah” yang telah dibuat oleh individu ini kepada Tuhan.  “Rohaniah” itu telah mengatasi “fizikal” itu dalam antropologi keagamaan mereka.  Fikiran seperti ini membuatkan orang-orang Kristian begitu mudah terpengaruh untuk melakukan dosa kepada tubuh mereka.

Satu lagi masalah yang dikaitkan dengan pandangan ini, di samping mempunyai perbezaan dengan kepercayaan “seluruhnya” alkitabiah, adalah ia melanggar pengalaman kita.  Seksualiti yang merupakan satu tindakan yang melibatkan hati dan roh sama seperti ia melibatkan juga jasmani, secara idealnya, seharusnya merupakan ekspresi entiti bukan berbentuk fizikal yang kita panggil cinta.  Sekali lagi, mereka yang masih dalam proses penyembuhan dari penyalahgunaan tubuh mereka dalam apa jua cara (makanan, seks, dadah, dll) sering disedarkan bahawa akar umbi kepada isu mereka itu bukan bersifat fizikal (contohnya, imej diri, perhubungan yang retak, isu emosi).  Sebagai kesimpulannya, kerohanian/hidup saling berhubungan satu sama lain, dengan Tuhan, dan dengan diri kita sendiri telah memberi kesan secara dramatik kepada apa yang kita lakukan kepada tubuh kita.  Tubuh fizikal mempengaruhi kerohanian kita dan begitu juga sebaliknya.  Kesimpulan ini berpengaruh dalam menyokong prinsip-prinsip alkitabiah dalam hal seksual, keterlanjuran fizikal pra-nikah, unsur penyalahgunaan, dan isu-isu kesihatan.

**Ulasan**

**Suatu Nyanyian untuk Hari Ini**

Kecepatan dan tahap di mana budaya Barat menerangkan semula semua perkara yang berbentuk seksual (jantina, perkahwinan, ungkapan seksual yang sesuai/tidak sesuai, dll) begitu memeningkan.  Mujur, gema laungan sudut pandangan dunia Judeo-Kristian mengekang pembebasan masyarakat-masyarakat sekular dari semua norma moral agama yang telah diajarkan.  Untuk mengimbau kembali puisi cinta Ibrani yang berusia hampir tiga rabu tahun yang lalu sebagai panduan untuk hubungan intim dan seksual pada masa kini pasti menjadi bahan jenaka oleh rakan sahabat yang bercampur-aduk latar belakangnya.  Bagaimanapun, Kidung Agung mempunyai tema-tema yang, jika dituruti, akan membawa kembali seks dan perhubungan-perhubungan sejajar dengan idealistik Tuhan—satu idealistik yang selalu memulihkan kesempurnaan dan kesukacitaan.

Dua tema yang akan ditinjau di sini: (1) hak keintiman istimewa dan (2) cinta pada waktunya.  Jelas sekali bahawa drama cinta di dalam puisi ini adalah antara Salomo dan kekasihnya.  Walaupun kedua-dua mempelai perempuan dan mempelai lelaki masing-masing mempunyai sahabat handai yang sering menampilkan diri mereka (contohnya, Kid. 1:4, 5, 11; 2:7; 3:7, 8; 3:11), keintiman di antara Salomo dan perempuan Sulam itu sungguh istimewa (Kid. 2:16).  Bayangkan sebuah dunia yang memandang serius prinsip ini: hubungan intim monogami seumur hidup dengan sahabat karib (Kid. 5:16).  (Perhatian:  Semua menyedari bahawa Salomo mengamalkan poligami.  Namun semua juga sedar bahawa Salomo menjadi contoh unggul yang melanggar kata-kata nasihat bijaknya sendiri.  Pengalaman Salomo adalah satu kes di mana kita harus melakukan apa yang dia katakan, bukan seperti apa yang dilakukannya.)

Seperti yang diperhatikan oleh pelajaran ini, wanita Sulam ini merupakan “tembok” dan “kebun tertutup” (Kid. 4:12, 8:10).  Dia memandang hati dan keperawanannya sebagai sesuatu yang cukup berharga untuk diberikan hanya kepada pasangan yang telah membuat komitmen seumur hidup bersamanya.  Dia menolak godaan untuk menjadi “pintu” yang dijelajahi oleh pelamar-pelamar yang tidak berbaloi untuknya (Kid. 8:9). Berkat-berkat yang menyusul hasil dari cara pandang ini dan kekecewaan-kekecewaan yang dapat dielakkan begitu banyak sehingga tidak dapat dihitung.  Walau bagaimanapun, ruangan hanya membenarkan satu pandangan yang tidak begitu diketahui sebagai panduan dalam mengikuti prinsip ini.

Sementara nilai-nilai tradisi/alkitabiah mengenai pantang-larang hubungan seks sehingga pada hari perkahwinaan biasanya sering dipersendakan sebagai terlalu idealistik dan penghapus kegembiraan yang kuno, namun kes yang sebaliknya yang terjadi.  Terdapat bukti-bukti yang mendapati bahawa mempunyai pasangan seksual sebelum membuat komitmen dengan seorang pasangan hidup sahaja (dalam perkahwinan) boleh menjejaskan prospek perkhawinan “berkualiti tinggi.”—lihat Galena K. Rhoades dan Scott M. Stanley, “Before I Do”: What Do Premarital Experience Have to Do With Marital Quality Among Today’s Young Adults?”  (Charlottesville, Va.: The National Marriage Project), ms. 5.  Mari renungkan ini sejenak.  Tuhan tidak seharusnya pernah dianggap menghalang kesenangan manusia, Dia hanya mengatur agar dapat memaksimumkannya pada waktu yang tepat.  Tema kedua adalah, cinta pada waktunya, muncul dalam persembahan drama: tema yang dibawa oleh wanita Sulam, menyeru puteri-puteri Yerusaem supaya “tidak membangkitkan dan menggerakkan cinta sebelum diingininya” (Kid. 2:7, 3:5, 8:4).  Hubungan seksual bukan sahaja dimaksudkan untuk diungkapkan bersama dengan seorang pasangan seumur hidup (“matanya bagaikan merpati pada batang air” [Kid. 5:12]; merpati dikenal untuk berpasangan seumur hidup), tetapi juga dimaksudkan untuk dipelihara sehinggalah had ambang kematangan peribadi dan perhubungan dicapai.

Satu fenomena masa kini yang melanggar kedua-dua prinsip Kidung Agung ini adalah ledakan pendedahan awal kepada grafik seks melalui Internet dan media lain.  Sekali lagi, akibat daripada pendedahan ini, sudah tentu, akan diselidiki beberapa dekad yang akan datang.  Namun beberapa pemerhatian awal menyokong cara Tuhan memelihara potensi keintiman seksual sepanjang hayat dalam alam perkahwinan, sementara pilihan-pilihan selain dari itu selalunya merosakkan.  Sebagai contoh, sebuah rencana Time melaporkan tentang sekumpulan anak muda lelaki yang berusaha untuk mengelakkan dari melihat pornografi.  Mengapa?  Bukan atas sebab-sebab mahupun kepercayaan mereka terhadap moral yang tinggi.  Di sebaliknya, mereka “merendam” pemikiran-pemikiran mereka bahan-bahan seksual nyata dengan begitu ketat sehingga mereka tidak dapat melakukan fungsi seksual yang normal di dunia nyata.  Seorang ayah yang masih dalam proses pemulihan berkata: “Saya akan beritahu anak lelaki saya, saya akan berterus-terang dengan kamu, semua benda-benda yang boleh merangsang, seperti bahan lucah Internet, makanan ringan, dan dadah, boleh menyeronokkan dan menyenangkan, untuk sementara waktu… namun, mereka juga mempunyai potensi untuk menghapuskan keadaan kamu yang normal, benda-benda alamiah semulajadi dan akhirnya, kemampuan untuk mengalami keseronokan.”—Belinda Luscombe, “Ponr and the Threat to Virility” (Time, Mac 2016).  Time: Web accessed: 2 Ogos, 2017.

Namun ada juga beberapa jiwa yang begitu mengasihankan secara nyata memusnahkan kemampuan untuk keseronokan seksual mereka melalui aktiviti seks yang tidak sah, dan Tuhan sedang berusaha untuk menggunakan apa sahaja cara yang boleh, termasuklah Kidung Agung untuk memelihara dan memaksimumkan emosi, hubungan, rohani, dan ya, kepuasan fizikal yang diberikan oleh perkahwinan.  Terpujilah namaNya.

**Penerapan Hidup**

Walaupun perlu, adalah sukar untuk menyentuh topi-topik mengenai seksual dalam perkumpulan, contohnya dalam kelas Sekolah Sabat.  Gunakanlah kebijaksanaan anda untuk melakukan aktiviti-aktiviti yang berikut dan mengelakkan penggunaan bahasa seksual secara terang-terangan agar tidak menyinggung perasaan.  Ingat, ada kemungkinan anggota-anggota gereja yang sedang melalui keadaan ini pada masa sekarang.

1.	Awal tadi, telah dinyatakan bahawa fizikal memberi kesan kepada kerohanian dan begitu juga sebaliknya.  Tidak ada ruang lain untuk hal ini kelihatan lebih jelas selain daripada melalui aktiviti seksual.  Mintalah anggota kelas untuk menerangkan mengapa dan memberikan contoh-contoh lain tentang hubungan tubuh atau roh.
2.	Menikmati “kesenangan dosa untuk sementara” merupakan suatu daya tarikan kepada semua, termasuklah umat Kristian (Ibr. 11:25).  Biasanya, penyangkalan diri dilihat sebagai jawapan kepada daya tarikan seperti itu.  Namun berdasarkan penerangan kepada pemikiran yang dinyatakan di atas, mencari keseronokan yang lebih tinggi daripada keseronakan yang lebih rendah boleh dijadikan seperti satu motivasi.  Perhatikan jika anggota kelas boleh mengembangkan strategi ini untuk beberapa isu.
3.	Perhatikan penerangan terperinci mengenai dengan watak-watak di dalam Kidung Agung untuk menerangkan yang lain.  Apakah sifat perwatakan yang mereka miliki yang membuatkan mereka dipuja?  Bagaimanakah sifat ini boleh menjadi petanda kepada perkahwinan yang bahagia?