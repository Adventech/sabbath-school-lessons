---
title:  Menjaga Anugerah Pencipta
date:   09/05/2019
---

Tuhan mempunyai tujuan yang istimewa dalam menciptakan manusia sebagai lelaki dan wanita (Kej. 1:26-28).  Walaupun masing-masing membawa gambar rupaNya, persekutuan kedua-dua jantina bertentangan ini dalam “satu daging” dalam perkahwinan menggambarkan kesatuan di dalam KeEsaan Tuhan dalam satu cara yang istimewa.  Persekutuan lelaki dan wanita juga menyediakan jalan untuk menciptakan satu hidup baru, satu ekspresi manusia asli akan gambar Ilahi.

`Apakah sikap yang diambil oleh Kitab Suci terhadap amalan-amalnan seksual yang tidak sesuai dengan rencana Sang Pencipta?  Im. 20:7-21, Rom. 1:24-27, 1 Kor. 6:9-20.`

Kitab Suci mengecam segala tindakan yang mengubah atau merosakkan imej Tuhan dalam manusia.  Dengan meletakkan amalan seksual pada suatu batasan, Tuhan membimbing umatNya kepada tujuan hubungan seks yang benar.  Apabila pengalaman manusia dihadapkan kepada ajaran-ajaranTuhan, jiwa itu pasti disabitkan dengan dosa.

`Apakah panduan yang diberikan kepada penganut Kristian berkaitan dengan keseksualan mereka dan orang lain dalam dunia yang jatuh ini?  Rm.8:1-14; 1 Kor 6:15-20; 2 Kor. 10:5; Gal. 5:24; Kol. 3:3-10; 1 Tes. 5:23, 24.`

Umat percaya menunggu kebebasan dari kekejian dosa pada waktu kedatangan Kristus.  Mereka menunggu dalam iman, menganggap diri mereka telah mati dari dosa melalui kematian Kristus di kayu salib dan hidup di dalam Dia melalui kebangkitanNya.  Melalui doa yang berterus-terusan, berjaga-jaga, dan kuasa Roh, mereka menganggap keberdosaan alamiah mereka telah disalibkan dan berusaha menurut Kristus dalam pemikiran-pemikiran mereka.  Mereka mengakui hak Tuhan ke atas tubuh dan seksualiti mereka, dan menggunakan tubuh mereka menurut rencana ilahiNya.

Tuhan mengampuni mereka yang bertobat dari dosa (1 Yoh. 1:9).  Injil memberi keupayaan kepada individu-individu yang sebelumnya ini terlibat dalam pergaulan bebas dan aktiviti-aktiviti seksual yang berdosa untuk menjadi sebahagian daripada persekutuan umat-umat percaya.  Oleh kerana dosa telah mengubah seksualiti manusia sehingga mencapai suatu tahap yang besar, ada di antara mereka yang mungkin tidak dapat mencapai pemulihan sepenuhnya dalam aspek pengalaman manusia ini.  Sebahagian, contohnya, memiliih untuk hidup bersendirian daripada terlibat dalam hubungan seksual yang dilarang oleh Firman Tuhan.

`Bagaimanakah kita, sebagai sebuah gereja, boleh berhubungan dengan, contohnya, homoseksual?  Bagaimanakah sikap mereka terhadap kecenderungan seksual mereka mempengaruhi tindakbalas kita?`