---
title:  Kuasa Budaya ke atas Keluarga
date:   10/06/2019
---

**â€œSebab Aku telah memilih dia, supaya diperintahkannya kepada anak-anaknya dan kepada keturunannya supaya hidup menurut jalan yang ditunjukkan Tuhan, dengan melakukan kebenaran dan keadilaan, dan supaya Tuhan memenuhi kepada Abraham apa yang dijanjikanNya kepadanyaâ€ (Kej. 18:19).**

Walaupun mereka datang dalam pelbagai rupa bentuk, keluarga-keluarga merupakan bata-bata yang membangunkan masyarakat; oleh itu, banyak ciri-ciri budaya yang berbeza dalam masyarakat yang pelbagai dikaitkan langsung kepada keluarga.  Contohnya, dalam satu budaya purbakala, adalah tanggungjawab seorang lelaki untuk memakan mayat ibu bapanya; dalam satu budaya lagi, seorang lelaki yang menginginkan seorang pengantin mesti memberikan kepada ayah si pengantin perempuan itu hantaran berbentuk kepala-kepala dari suku musuh yang sudah kering.  Bahkan pada zaman moden ini, idea-idea yang berkaitan dengan anak-anak, percintaan, perceraian, perkahwinan, ibu bapa dan sebagainya jauh berbeza.  Apabila kita menyebarkan mesej kita kepada pelbagai budaya ini, kita harus belajar bagaimana mengaitkannya dengan cara yang tidak menimbulkan masalah-masalah yang tidak perlu, sementara dalam masa yang tidak menjejaskan kepercayaan-kepercayaan kita.  Pada masa yang sama, dan lebih dekat kepada rumah, kita harus menyedari betapa pengaruh budaya memberi kesan kepada keluarga kita.

**Dalam cara apakah budaya memberi kesan kepada kehidupan keluarga dalam contoh-contoh di bawah?  Apakah prinsip-prinsip yang boleh kita pelajari dari contoh-contoh ini?**

`Kej. 16:1-3`

`Kej. 35:1-4`

`Ezr. 10`

`1 Raj. 11:1`

Tidak seorang pun kita hidup dalam ruangan yang kosong; kesemua kita dan keluarga kita dipengaruhi oleh budaya di mana kita hidup.  Tanggungjawab kita sebagai orang-orang Kristian adalah untuk wujud di dalam budaya kita sebaik yang boleh, memelihara apa yang berharmoni dengan kepercayaan kita, sementara menghindari, sebanyak yang mungkin, apa yang bertentangan dengannya.

`Apakah perkara-perkara dalam budaya anda yang membantu kehidupan keluarga dan selaras dengan Alkitab?  Apakah perkara-perkara yang tidak bersesuaian?  Bagaimanakah cara terbaik untuk menyesuaikan iman anda ke dalam budaya anda tanpa mengkompromikan kebenaran-kebenaran penting?`