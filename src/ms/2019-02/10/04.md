---
title:  Peranan Amarah dalam Konflik
date:   04/06/2019
---

Siapakah yang tidak pernah mengalami kemarahan pada suatu ketika atau pada waktu lainnya?  Apa yang membuatkan keadaan lebih sukar adalah apabila kemarahan itu ditujukan kepada seorang ahli keluarga.  Bersama dengan keengganan untuk memaafkan, kemarahan boleh bertukar kepada racun yang akan mengakibatkan kesakitan yang besar dan penderitaan di rumah, keluarga dan perhubungan-perhubungan lain secara umum.

`Baca Efesus 4:26, 27 dan Pengkhotbah 7:9.  Bagaimanakah kita boleh menyeimbangkan pengertian kita tentang kemarahan sebagai emosi dan kemarahan sebagai dosa?  Apakah perbezaannya?`

`Apakah yang dikatakan oleh Yakobus dalam Yakobus 1:19, 20 yang harus kita aplikasikan seboleh-bolehnya pada sepanjang waktu, tetapi terutama pada ketika berhadapan dengan ahli-ahli keluarga yang menunjukkan tindakan, sikap dan kata-kata yang membuatkan kita marah?`

Jika anda marah tentang sesuatu, daripada membiarkan ia terapung-apung seperti awan gelap di atas kehidupan kita, adalah lebih baik menukarnya kepada sesuatu yang positif.  Berdoalah untuk mereka yang telah menyakiti dan menganiaya anda, ampuni mereka dan jadilah suatu berkat kepada mereka.  Ianya mungkin tidak mudah pada mulanya, tetapi apabila anda sudah membuat keputusan dan bertekad untuk berpegang kepadanya, Tuhan akan mengatur yang selanjutnya.

Kadang-kadang akar kepada kemarahan bertumbuh dari rumah di mana kita membesar.  Orang-orang yang suka marah biasanya datang dari keluarga yang suka marah kerana mereka mencontohi teladan yang ditunjukkan dan akan membawa sifat yang sama dalam kehidupan mereka, dan lambat-laun mewariskannya kepada anak-anak mereka.  Kadangkala, kemarahan mungkin adalah akibat dari keperluan-keperluan yang tidak terpenuhkan atau dari rasa iri hati, sama seperti cerita Kain, yang membawa kepada pembunuhan adik lelakinya.

Anda boleh sahaja mempunyai alasan yang untuk berasa marah, tetapi jangan gunakannya sebagai alasan untuk terus-terusan marah.  Jangan nafikannya atau cuba untuk membenarkannya.  Sebaliknya, mintalah Tuhan untuk membantu anda mengendalikannya dalam cara yang positif.  Rasul Paulus memberikan kita nasihat yang baik: â€œJanganlah kamu kalah terhadap kejahatan, tetapi kalahkanlah kejahatan dengan kebaikanâ€ (Rm. 12:21).

`Semua kita mempunyai hal-hal yang boleh membuatkan kita marah, bahkan sehingga kepada tahap yang menyakitkan.  Dalam beberapa kes, kita mungkin benar untuk kemarahan tersebut.  Persoalannya adalah, bagaimana boleh kita, melalui kuasa Tuhan, tidak membiarkan kemarahan menjadikan diri kita serta orang-orang di sekeliling kita berasa tidak senang?`