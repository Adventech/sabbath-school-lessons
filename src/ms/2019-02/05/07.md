---
title:  Pemikiran Lanjut
date:   03/05/2019
---

Menyimpan hati di syurga. "Orang Kristian harus berhati-hati agar mereka menjaga hati dengan segala ketekunan. Mereka harus memupuk cinta untuk meditasi, dan menghargai roh berbakti.  Ramai yang seolah-olah sesal dengan waktu yang diisikan untuk ber-meditasi, dan mengkaji Kitab Suci, dan berdoa, seolah-olah masa yang telah digunakan itu hilang.  Saya berharap anda semua dapat melihat perkara-perkara ini di dalam cahaya seperti yang Tuhan kehendaki; kerana anda tentu akan menjadikan kerajaan sorga sebagai kepentingan yang pertama.  Menyimpan hatimu di sorga, akan memberikan kekuatan kepada setiap pergerakanmu, dan memberikan semangat di dalam semua tugasanmu.  Mendisiplinkan minda untuk memikirkan hal-hal surgawi, akan memberikan hidup dan kesungguhan dalam semua usaha-usaha kita....Kita adalah  orang-orang kerdil dalam usaha kita memperoleh pencapaian kerohanian....[Ef. 4:13.].”—Ulasan Ellen G. White, The SDA Bible Commentary, vol. 3, ms. 1157.

**Soalan-soalan perbincangan**

`1.	Ramai orang Kristian mendapati bahawa rangkaian sokongan kumpulan sangat membantu dalam usaha “menjaga hati mereka” daripada pencobaan.  Bagaimanakah ini boleh membesarkan doa, kajian Alkitab dan kebergantungan kepada Roh Suci?  Dalam beberapa kes, mengapakah ia merupakan idea yang baik untuk mencari pertolongan dari pakar jika seseorang itu benar-benar bergumul dengan godaan-godaan yang membawa mereka kepada dosa, dan tidak berupaya untuk berhenti?`

`2.	Sebagai sebuah kelas, bacakan jawapan-jawapan anda dengan kuat untuk soalan terakhir bagi pelajaran Rabu.  Bincangkan implikasi-implikasi bagi jawapan-jawapan anda yang berlainan.  Sama seperti benda-benda baik yang Tuhan telah berikan kepada kita, bagaimanakah ketawa dan jenaka itu boleh dipesongkan dan diputarbelitkan menjadi sesuatu yang boleh membahayakan?`

`3.	Bertentangan dengan Amsal 31, apakah kualiti-kualiti pada wanita yang dipuja oleh budaya masa kini?  Bagaimanakah kita, sebagai individu-individu, menjaga diri kita daripada terikut-ikut dengan sikap yang tidak bermaruah ini?`

`4.	Secara amnya, apakah sifat-sifat budaya tentang kehidupan keluarga di dalam masyarakat anda yang bertentangan dengan prinsip-prinsip alkitabiah yang berkaitan dengan perihal kehidupan keluarga?  Di sebaliknya, apakah ada sikap budaya yang sehaluan dengan prinsip-prinsip alkitabiah?  Jika ada, apakah prinsip-prinsip tersebut, dan bagaimana mereka boleh digunakan untuk menguatkan keluarga-keluarga kita?`