---
title:  Adakah Hidup Lebih Baik di atas Bumbung?
date:   01/05/2019
---

`Dalam cara apakah Amsal menyelitkan jenaka di dalam beberapa kehidupan berumahtangga yang menggeramkan?  Ayub 21:9, 19; 27:15, 16.  Apakah kesan jenaka ini?`

Beberapa daripada amsal ini mempertimbangkan cara-cara kita memperlakukan satu sama lain dalam hubungan yang erat.  Mereka menyatakan tujuan dengan sentuhan dan suluhan kata jenaka yang bijaksana, contohnya tentang sahabat yang tidak peka “menyanyikan nyanyian untuk hati yang sedih” (Ams. 25:20) dan ahli keluarga yang bangun awal “memberi selamat” kepada yang sedang tidur “dengan suara yang nyaring” (Ams. 27:14).  Para isteri yang membaca ayat-ayat tentang wanita yang suka bertengkar mungkin juga mahu menambah beberapa “amsal” tentang para lelaki!  Mereka mungkin mahu membalas bahawa kata-kata sedemikian hanya akan menyebabkan masalah yang cuba ditegur oleh pepatah-pepatah itu berlarutan kerana ia hanya mengecam wanita sedangkan para suami, yang turut memikul tanggungjawab menentukan suasana di rumah, juga sama-sama berkeupayaan untuk bersikap suka bertengkar. (Bayangkan bagaimana keadaan tinggal serumah dengan Kayafas dan Annas!)

Hati yang gembira sangat membantu.  Mempunyai sikap kelakar di dalam hidup berkeluarga adalah sesuatu yang baik.  Jenaka menjadi pelincir kepada jentera hidup, membantu mengurangkan tekanan dan ketegangan.  “Hati yang gembira adalah obat yang manjur, tetapi semangat yang patah mengeringkan tulang” (Ams. 17:22).  Amsal mengambil ubatnya sendiri di keseluruhan buku itu dan memberikan kita kesempatan untuk ketawa terhadap beberapa sikap-sikap yang menggeramkan dan menggemaskan.  Mungkina apabila kita senyum (malahan menjadi sedikit bijak kerana jenaka itu memukul kita), kita berada pada posisi yang layak untuk berbicara tentang tabiat-tabiat atau sikap-sikap yang menggeramkan atau menggemaskan.  Namun disebaliknya, jenaka tidak sepatutnya digunakan untuk memperkecilkan atau tidak mengendahkan isu-isu yang perlu diberi perhatian yang serius.

Demam yang ringan mungkin juga merupakan tanda-tanda jangkitan yang kronik.  Bertengkar, berleter dan bersungut mungkin menjadi isyarat adanya perasaan marah yang disembunyikan oleh seorang atau beberapa ahli keluarga, mungkin disebabkan oleh kesulitan dalam hubungan persaudaraan atau komunikasi di dalam perhubungan.  Pasangan yang sedang bersungut ini cuba untuk melangkaui kuasa, kawalan dan keengganan berkomunikasi yang ditunjukkan oleh si pasangan yang satu.  Jika jangkitan ini dapat dihapuskan, tanda-tanda penyakit itu akan pergi.  Di dalam keluarga, daripada mencuba untuk mengelak dari masalah atau satu dengan yang lain, ahli-ahli keluarga akan membina kasih kepada Tuhan dan komitmen mereka kepada satu sama lain untuk memberitahukan keperluan –keperluan dan perasaan-perasaan mereka, dengan mengambil akar kemarahan mereka, dan membersihkannya.

`Mengapakah ketawa sangat penting di dalam rumah?  Bagaimanakah ia dapat digunakan untuk kebaikan, atau bagaimanakah ia boleh diselewengkan dan digunakan untuk tujuan jahat?  Kongsikan jawapan anda kepada kelas.`