---
title:  Cintailah Wanita yang Tepat
date:   28/04/2019
---

`Senaraikan masalah-masalah dan akibat-akibat daripada terlibat dengan perhubungan seksual sebelum menikah atau hubungan zinah dalam perkahwinan seperti yang diterangkan di dalam Amsal 5:3-14.`

Seorang yang suci akan menyimpan (jika belum berkahwin) dan mengekalkan (jika sudah berkahwin) perasaan kasih sayang dan hubungan intim seks untuk perkahwinan.  Lelaki terutamanya disebut dalam Amsal, tetapi idea yang sama yang dikaitkan dengan wanita juga dinyatakan dalam Kidung Agung (bandingkan dengan Kidung Agung 4:12-15).  Daya tarik cinta yang dilarang ini harus ditimbang sama rata dengan akibat-akibat dahsyat perbuatan dosa ini.  Hubungan seks kasual bersifat kurang komitmen dan, sebab itu, sangat jauh dari maksud keintiman yang benar.  Sumber-sumber kebendaan, fizikal dan emosi disia-siakan begitu sahaja.  Namun yang terpenting, seseorang itu harus menjawab Tuhan untuk pilihan-pilihan yang dibuatnya dalam kehidupan.

Hubungan seks yang intim, satu daripada anugerah terbesar Tuhan kepada umat manusia, adalah satu kelebihan istimewa untuk perkahwinan sahaja (Mat. 19:5; 1 Kor. 7:3, 4; Ibr. 13:4).  Dalam Amsal, gambaran air berkhasiat yang berlimpahan digunakan sebagai simbol kegembiraan dan kepuasan yang seharusnya pasangan sudah berkahwin perolehi dalam cinta mereka bersama.  Ini berlawanan dengan kesia-siaan akibat dari ketidaksetiaan.  Ungkapan “isteri masa mudamu” (Ams. 5:18) bermaksud bahawa, walaupun kedua-dua mereka menjadi tua, komitmen mereka harus berterusan.  Si suami masih terpukau (“berahi” [Ams. 5:19]) dengan daya tarik isterinya.

Dalam keadaan manusia yang jatuh, naluri seksual boleh mengumpan individu-individu untuk menjauh dari hubungan seksual sesuai dengan rencana Ilahi.  Bagaimana pun, Tuhan telah memberi manusia kuasa untuk berfikir dengan akal dan untuk memilih.  Godaan-godaan ini, jika tidak dikawal secara berterusan, boleh menjadi sesuatu yang sukar untuk diangkat.  Komitmen yang teguh kepada hubungan seksual dalam perkahwinan bersesuaian dengan kehendak Ilahi dapat menghalang perkembangan perhubungan sekual yang tidak sah.  Memilih untuk setia kepada hubungan seksual dalam perkahwinan menurut rencana Tuhan bukan sahaja bijaksana tetapi juga membawa ganjaran yang berlimpah.

`Jika anda mengenali seseorang yang bergelut dengan godaan-godaan seksual yang boleh memusnahkan hubungan perkahwinan, apakah nasihat yang anda akan berikan kepada orang itu?`