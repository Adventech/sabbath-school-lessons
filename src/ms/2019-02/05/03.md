---
title:  Seruan kepada Bapa-bapa
date:   29/04/2019
---

**Perhatikan kualiti-kualiti perwatakan bapa-bapa yang dinyatakan di dalam Amsal yang mempunyai kesan jangka panjang kepada anak-anak**

`Amsal 13:22; 27:23, 24`

`Ams.14:26`

`Ams. 15:1, 18; 16:32`

`Ams. 15:27`

`Ams. 29:17`

Perilaku para bapa mempunyai kesan langsung terhadap anak-anak dan legasi yang diwariskan oleh mereka kepada anak-anak.  Anak-anak memandang kepada ayah mereka untuk sokongan, kasih sayang tidak berbelah bahagi, bimbingan dan teladan.  Amsal memuji bapa-bapa yang boleh diharap untuk menyara keluarga dan bijak dalam mengurus sumber-sumber keluarga.  Banyak cara bagaimana “yang loba akan keuntungan gelap, mengacaukan rumah tangganya” (Ams. 15:27); bapa-bapa harus berfikir untuk mengutamakan keluarga daripada pekerjaan.  Bapa yang saleh berusaha untuk bersabar dan mengawal emosi mereka.  Mereka menghormati kebergantungan anak-anak kepada mereka.  Mereka mendisiplinkan anak-anak mereka, tetapi berwaspada agar tidak menyalahgunakan kedudukan kuasa mereka.  Yang terpenting, bapa-bapa yang setia mahu menurut Tuhan, dikuasai oleh KasihNya dan ajaran-ajaran FirmanNya, agar mereka dapat menuntun kaki anak-anak mereka ke dalam jalan yang benar.

Di akhirnya nanti, perkara terpenting seorang ayah boleh lakukan untuk anak-anaknya adalah mengasihi ibu mereka.  Kesetiaannya dan kasih sayangnya yang berterusan kepada si ibu, atau kurangnya setia dan kasih sayangnya kepada si ibu, akan mempunyai kesan terhadap keberadaan anak-anak sehingga ke dewasa.

Dalam Amsal, kesetiaan kepada Tuhan, komitmen kepada perkahwinan dan keluarga, dan integriti dalam kehidupan peribadi dan komuniti adalah kunci-kunci temanya.  Kejayaan di dalam segalanya bergantung kepada keadaan hati seorang individu.  Tarikan-tarikan dosa- samada seks, kemalasan, kekayaan, atau kuasa—begitu banyak, namun, suami-suami dan bapa-bapa yang bijaksana akan memandang kepada Tuhan untuk pertolongan dalam melakukan pilihan-pilihan yang benar secara berterusan.

`Bagaimanakah prinsip-prinsip moral yang diungkapkan di sini penting kepada semua, samada dia seorang ayah atau bukan?  Bagaimanakan tindakan-tindakan anda, samada baik atau jahat, memberi kesan terhadap orang lain, terutamanya anak-anak?  Dalam cara apakah anda perlu lebih berhati-hati?`