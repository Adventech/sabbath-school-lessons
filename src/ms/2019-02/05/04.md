---
title:  Teguran dengan Kasih
date:   30/04/2019
---

`Apakah yang diajarkan oleh Amsal tentang kepentingan disiplin dan teguran terhadap seoarang anak?  Ams. 10:17; 23:13, 14; 29:1; 29:15.`
Ibu bapa kadangkala mendisiplinkan anak-anak mereka untuk menekankan kepada mereka perbuatan-perbuatan yang tidak diterima oleh sosial, memberi hukuman untuk ketidak penurutan, atau malah memperlihatkan ketidakgembiraan mereka apabila berasa malu.  Namun apakah tujuan Tuhan berkaitan dengan disiplin untuk anggota-anggota muda dalam keluargaNya?  Amsal menetapkan disiplin dalam konteks dengan harapan untuk masa hadapan (Ams. 19:18).  Ibu bapa yang saleh tahu bahawa anak-anak mempunyai sifat semulajadi yang berdosa.  Hanya satu kuasa yang boleh membantu mereka dengan hal ini, dan kuasa ini adalah Kristus (lihat Ellen G. White, Education, ms. 29).  Misi keibubapaan Kristian, termasuk disiplin, adalah memimpin anak-anak kepada Yesus.
Menyokong tumbuhan yang lembut.  Melalui Kristus, disiplin dilihat bukan sebagai hukuman, atau perluasan kuasa, tetapi sebagai teguran yang membebaskan.  Rencana Tuhan adalah supaya ibu bapa penyayang, setelah mengenal kekuatan dosa, membimbing langkah anak-anak mereka kepada Kristus.  Ibubapa yang prihatin akan menegur dengan penuh kebaikan dan ketegasan, mengawal dan menuntun anak-anak pada usia-usia mudanya, sama seperti juru selidik tumbuh-tumbuhan yang menyediakan penyokong kepada pokok-pokok yang baru ditanam, sehingga pengawalan diri bertumbuh dan muncul seorang muda yang percaya kepada Tuhan dan bekerjasama dengan rancangan Ilahi untuk keselamatan, pertumbuhan dan kematangan.
`Apakah mesej untuk ibu bapa yang didapati dalam Amsal 13:24; 23:13, 14?`
Setelah semuanya diberitahukan, hanya beberapa ayat yang menyebut tentang â€œtongkatâ€ (Ibrani. Shebet) dalam konteks mendisiplinkan anak-anak.  Tulisan popular tentang menjadi ibubapa Kristian adalah kepercayaan bahawa penggunaan tongkat oleh ibu bapa itu sama seperti Gembala surgawi yang menggunakannya untuk menuntun kumpulan domba-dombaNya (Mzm. 23:4).  Dalam ayat-ayat yang lain, Kitab Suci memperkatakan tentang mengajar dengan sabar, menjadi teladan yang konsisten, mempunyai komunikasi yang baik, dan membina perhubungan yang erat untuk mempengaruhi perubahan di dalam anak-anak (Ul. 11:18, 19).  Perasaaan dikasihi oleh ibu bapa yang dirasakan oleh anak-anak sangat penting jika disiplin yang diharapkan untuk menegur dan membebaskan itu mempunyai kesan seperti yang diinginkan. (Ams 13:24).
`Apabila disiplin gagal mencapai tujuannya disebabkan oleh kekerasan atau salah faham, bagaimanakah ibu bapa boleh membetulkan keadaan dengan anak-anak mereka?`