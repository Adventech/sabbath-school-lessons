---
title:  Seorang Isteri yang Benar-benar Kaya
date:   02/05/2019
---

`Buku Amsal ditutup dengan pujian untuk seorang isteri yang mulia sifatnya.  Kenalpasti sifat-sifat dan kualiti yang dipuji tersebut.  Ams. 31:10-31.`

Wanita yang digambarkan itu istimewa, begitu juga dengan puisi itu.  Setiap ayat bermula dari Amsal 31:10 dimulai dengan satu daripada 22 abjad Bahasa Ibrani.  Ini membawa maksud bahawa penghargaan yang diberikan kepada seorang isteri yang mulia tidak memadai sehinggakan penggunaan keseluruhan abjad itu pun masih tidak cukup untuk mengungkapkannya!

Penekanaan Amsal tentang menikahi pasangan yang baik digambarkan dalam pernyataan rasmi oleh rabi-rabi: “Rumah seorang lelaki adalah isterinya.”  “Isteri yang cakap adalah mahkota suaminya, tetapi yang membuat malu adalah penyakit yang membusukkan tulang suaminya” (Ams 12:4).   Di akhir buku Amsal, gambaran potret idealistik seorang isteri itu adalah seorang yang mempunyai pelbagai kemahiran: pengeluar pakaian, pembeli hartanah, pertanian, pengurus rumah dan kewangan.  Dalam masa yang sama, dia juga menjaga keluarganya dengan baik.  Mereka mengasihi dia dan memuji dia.

Kebolehan-kebolehan yang begitu luas ini tidak diharap dimiliki oleh setiap wanita, mahupun menjadi reka model yang djadikan oleh para suami sebagai pengukur isteri mereka.  Di sebaliknya, melalui penjelasan tentang kebolehan-kebolehan dan kualiti-kualiti ini, Amsal menyatakan apa yang terpenting dan relevan pada umumnya kepada wanita, dan juga kepada para lelaki: sifat-sifat boleh dipercayai, berbelas kasihan, boleh diharap, setia, baik, dan rajin.  Rahsia kepada kehidupan yang sedemikian, menurut Amsal 31:30, adalah dia “takut akan Tuhan”.

Dalam Amsal 31:10, kata “mulia” atau “cakap” bermaksud “kekuatan”, “kegagahan”, atau “kekayaan”.  Ia diterjemah sebagai “harta” dalam Mazmur 62:10 dan menerangkan orang-orang Josua sebagai “pahlawan yang gagah perkasa” (Yos. 1:14).  Boas memuji Rut dengan perkataan “perempuan baik-baik” (Rut 3:11).  Dalam Amsal 31:10 terdapat mainan kata untuk konsep “kekayaan”.  Kekayaan sebenar terletak pada sifat, integriti, dan takut akan Tuhan.  Ia jauh melebihi nilai batu-batu permata yang berharga.

`Siapakah beberapa daripada wanita yang berani dan mulia yang mempengaruhi kehidupan anda?  Bagaimana anda boleh kembangkan senarai kualiti sifat, kemuliaan dan kebolehan wanita-wanita yang saleh?`