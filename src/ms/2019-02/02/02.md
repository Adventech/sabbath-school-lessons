---
title:  Kebebasan Bertindak, Kebebasan Memilih
date:   07/04/2019
---

Beberapa orang Kristian percaya bahawa Tuhan telah membuat keputusan, sebelum pun seseorang itu lahir, samada orang itu akan selamat atau tidak.  Iaitu, mereka yang akhirnya hilang untuk selama-lamanya, hilang oleh kerana Tuhan, iaitu dalam kebijaksanaanNya (menurut kenyataan teologi) telah membuat pilihan supaya orang ini akan hilang.  Ini bermaksud, bahawa, apapun pilihan-pilihan mereka, orang itu akan dihukum.

Mujurlah, sebagai Seventh-day Adventist, kita tidak mempercayai teologi itu.  Malahan, kita percaya bahawa Tuhan telah memilih semua kita untuk diselamatkan, dan sebelum pun dunia ini bermula, kita telah dipilih di dalam Dia untuk mendapatkan kehidupan kekal.

`Baca Efesus 1:1-4; Titus 1:1, 2; dan 2 Timotius 1:8, 9.  Apa yang ayat-ayat ini beritahukan kepada kita tentang Tuhan memilih kita dan bila kita dipilih?`

Namun, betapa baik pun khabar baik ini, beberapa orang akan tetap hilang (Mat. 25:41).  Sebabnya adalah, walaupun Tuhan telah memilih kita semua, Dia telah memberikan hadiah yang paling suci kepada manusia, iaitu kebebasan untuk bertindak, kebebasan untuk memilih.

`Apakah yang diajarkan oleh Matius 22:35-37 tentang kebebasan bertindak?`

Tuhan tidak memaksa kita untuk mengasihi Dia.  Kasih, untuk dikasihi, haruslah diberikan dengan percuma.  Dalam banyak cara, seseorang boleh membahaskan bahawa Alkitab adalah kisah tentang Tuhan menjangkau manusia yang hilang, mencari tanpa paksaan, untuk memenangkan jiwa mereka kepadaNya.  Kenyataan ini boleh dilihat melalui kehidupan dan pelayanan Yesus, dan bagaimana orang-orang--menggunakan kebebasan mereka-- memberikan respon kepadaNya.  Sebahagian tertarik untuk mendekat kepadaNya; sebahagian lain mahu Dia mati.

Ya, Tuhan telah memilih kita untuk keselamatan, namun, di akhirnya nanti, kita perlu membuat pilihan untuk menerima keselamatan itu.  Tidak ada persoalan lagi bahawa di antara semua pilihan-pilihan yang kita perlu buat, keputusan untuk melayani Tuhan, setakat ini, adalah keputusan terpenting untuk kita dan untuk mereka yang akan menerima impaknya (seperti keluarga dekat) oleh hidup kita dan oleh pilihan-pilihan yang kita buat dalam hidup kita.