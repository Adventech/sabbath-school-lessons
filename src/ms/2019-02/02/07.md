---
title:  Pemikiran Lanjut
date:   12/04/2019
---

Dalam keseluruhan Kitab Suci, kita telah disajikan dengan realiti kebebasan memilih oleh manusia.  Malah, Adam dan Hawa, sebelum jatuh, (Kej. 3) mempunyai kebebasan untuk memilih, tetapi malangnya mereka membuat pilihan yang salah.  Jika makhluk yang tidak berdosa, dalam kesempurnaan, boleh menyalahgunakan kebebasan memilih, bagaimana pula dengan makhluk seperti kita yang terbenam dalam dosa?

Kita perlu ingat bahawa kebebasan memilih itu adalah setakat kata bebas, yang bermaksud bahawa, tanpa menghiraukan tekanan ke atas kita, baik dari dalam atau tanpanya, kita tidak perlu memilih apa yang salah.  Kita boleh, melalui kuasa Tuhan di dalam kita, membuat keputusan yang tepat dengan kuasa memilih yang Tuhan telah berikan kepada kita.  Oleh itu, adalah sangat penting kita menimbang dengan saksama keputusan-keputusan kita, terutamanya memikirkan tentang bagaimana keputusan-keputusan itu boleh memberi kesan kepada kehidupan keluarga kita.  Kebebasan memilih oleh Kain untuk membunuh saudara lelakinya memusnahkan keluarganya.  Kebebasan memilih oleh saudara-saudara lelaki Yusuf untuk menjualnya kepada perhambaan menghancurkan hidup ayah mereka.  “Ketika Yakub memeriksa jubah itu, ia berkata: ‘Ini jubah anakku; binatang buas telah memakannya; tentulah Yusuf telah diterkam.’  Dan yakub mengoyakkan jubahnya, lalu mengenakan kain kabung pada pinggangnya dan berkabunglah ia berhari-hari lamanya karena anaknya itu.  Sekalian anaknya laki-laki dan perempuan berusaha menghiburkan dia, tetapi ia menolak dihiburkan, serta katanya: ‘Tidak! Aku akan berkabung, sampai aku turun mendapatkan anakku, ke dalam dunia orang mait!’ Demikianlah Yusuf ditangisi oleh ayahnya” (Kej. 37:33-35).

Dalam keseluruhan Alkitab, seperti dalam kehidupan, kita boleh mendapatkan contoh-contoh bagaimana kebebasan memilih ahli-ahli keluarga, baik atau jahat, memberi kesan kepada orang lain, sebagai contoh adalah seperti Korah, Datan dan Abiram (Bil. 16:1-32; lihat juga Dan. 6:23, 24; Kej. 18:19).

**Soalan-soalan perbincangan**

`1.	Apakah beberapa daripada kebebasan memilih yang anda telah buat pada hari ini?  Apakah yang ia beritahukan tentang diri anda dan hubungan anda dengan Tuhan dan orang lain?  Antara pilihan-pilihan yang anda buat, yang mana satu, jika ada, yang anda harapkan berbeza?`

`2.	Siapakah watak-watak di dalam Alkitab yang telah membuat pilihan-pilihan yang salah, dan apa yang kita boleh pelajari dari kesilapan-kesilapan mereka?  Bagaimanakah pilihan yang salah itu memberi kesan negatif kepada keluarga mereka?`

`3.	Tidak dipersoalkan: semua kita mempunyai penyesalan-penyesalan terhadap pilihan-pilihan salah yang kita buat.  Mengapa, dalam saat-saat menyesal, injil itu adalah berita baik?  Apakah janji-janji dari Alkitab yang anda boleh tuntut pada waktu-waktu tertekan dan merasa bersalah terhadap pilihan-pilihan yang salah itu?`

`4.	Jika ada beberapa yang datang kepada anda untuk berbicara tentang perkahwinan, apakah nasihat yang akan anda berikan, dan mengapa?  Apakah prinsip-prinsip dari Alkitab yang anda boleh tunjukkan untuk membantu mereka dalam membuat keputusan penting ini?`