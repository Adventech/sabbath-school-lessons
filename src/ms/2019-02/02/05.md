---
title:  Memilih Pasangan Hidup
date:   10/04/2019
---

Jika memilih sahabat itu harus anda lakukan dengan berhati-hati, maka anda harus lebih berhati-hati lagi apabila memilih pasangan hidup masa depan anda.  Adam sangat diberkati kerana Tuhan sendiri yang telah membentuk teman hidupnya dengan tanganNya sendiri dan dari dalam tubuh Adam sendiri.  Pilihan Adam mudah kerana Hawa bukan sahaja satu-satunya wanita pada waktu itu, tetapi juga seorang wanita yang sempurna.  Kebanyakan kita menghadapi kesulitan membuat pilihan kerana tidak ada di antara kita yang sempurna dan terdapat begitu ramai untuk dipilih.

Oleh kerana keputusan ini sangat penting, Tuhan tidak membiarkan kita tanpa panduan dalam perkara ini.  Selain daripada langkah-langkah penting yang kita lihat di dalam pelajaran Isnin, terdapat beberapa lagi langkah khusus yang perlu diikuti dalam keseluruhan persoalan yang berkaitan dengan perkahwinan (kita akan melihat keseluruhan persoalan tentang perkahwinan dengan lebih teliti di dalam Pelajaran 6 nanti).  Sesungguhnya, selain daripada keputusan untuk melayani Tuhan, persoalan tentang pasangan hampir selalu menjadi keputusan terpenting yang dibuat oleh sesiapa sahaja dalam hidup mereka.

`Apakah panduan am yang didapati di dalam ayat-ayat berikut, yang boleh dan harus diaplikasikan oleh seseorang yang sedang mencari pasangan yang tepat dalam perkahwinan?  Mzm. 37:27, 119:97, 1 Kor. 15:33, Yak. 1:23-25.`

Di samping mencari pasangan yang tepat untuk dikahwini, jadilah orang yang tepat terlebih dahulu.  “‘Segala sesuatu yang kamu kehendaki supaya orang perbuat kepadamu, perbuatlah demikian juga kepada mereka.  Itulah isi seluruh hukum Taurat dan kitab para nabi’” (Mat. 7:12).  Seseorang itu boleh sahaja mendapatkan seorang pasangan dengan potensi besar kerana dia memiliki semua kualiti-kualiti yang dikehendakinya, tetapi jika orang yang menginginkan kualiti-kualiti itu ada pada pihak yang satu namun kekurangan kualiti-kualiti itu sendiri, masalah akan timbul.

Hal ini bukan sesuatu yang baru, dan pastinya dilihat bukan sahaja dalam perkahwinan tetapi dalam kehidupan secara amnya.  Paulus menghabiskan banyak waktu dalam pembukaan bicara orang-orang Roma kepada mereka yang menghakimi orang lain di atas perbuatan yang mereka sendiri, si penghakim, juga lakukan.  Atau, seperti yang dikatakan Yesus: “‘Mengapakah engkau melihat selumbar di mata saudaramu, sedangkan balok di dalam matamu tidak engkau ketahui?’” (Mat. 7:3).

`Berapa kerap kali anda mendapati diri anda mengharapkan orang lain (pasangan anda, contohnya) mempunyai sifat-sifat yang, nyatanya, kamu sendiri kekurangan?  Fikirkan ini.`