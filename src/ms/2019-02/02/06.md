---
title:  Memilih Haluan
date:   11/04/2019
---

Akan tiba waktunya di mana kita terpaksa membuat pilihan tentang apa yang kita akan lakukan dengan kehidupan kita dalam hal berkaitan dengan pekerjaan atau kerjaya.  Melainkan seseorang itu sungguh-sungguh kaya atau bekerja sepenuh masa di rumah mengurus rumah dan keluarga (yang termulia dari semua pekerjaan), ramai orang terpaksa memilih jalan sejauh mana yang boleh demi untuk kelangsungan hidup.

Sudah tentu, semua kita berada dalam keadaan tertentu yang boleh, pada suatu tahap yang tinggi, menghadkan pilihan kita mengenai kerjaya.  Namun dalam mana jua lingkungan kita wujud, kita boleh membuat keputusan tentang pekerjaan kita, terutama dalam konteks mengetahui bahawa kita mempunyai keselamatan di dalam Yesus Kristus, sehingga boleh menambah makna dan tujuan hidup kita.  Singkatnya, apa sahaja yang kita lakukan, kita boleh lakukan untuk kemuliaan Tuhan.

`Apakah kesilapan yang dilakukan oleh Solomo, dan bagaimana kita boleh mengelak dari melakukan sesuatu yang serupa?  (Pkh 2:1-11)`

Kita tidak perlu menjadi kaya untuk jatuh ke dalam perangkap yang sama seperti yang dialami oleh Salomo.  “Karena akar segala kejahatan ialah cinta uang.  Sebab oleh memburu uanglah beberapa orang telah menyimpang dari iman dan menyiksa dirinya dengan berbagai-bagai duka” (1 Tim. 6:10).  Seseorang itu boleh sahaja seorang yang miskin tetapi mencintai wang sama seperti seorang kaya itu mencintai wang.

Ya, kita perlu mencari nafkah, tetapi tidak kira apa yang kita lakukan atau berapa yang kita perolehi, kita tidak perlu menjadikan usaha mencari kekayaan itu sebagai berhala.  Banyak keluarga, juga, menderita disebabkan oleh seorang ayah yang begitu obses mencari wang sehingga mengabaikan keluarga demi untuk menjadi kaya.  Berapa ramai anak, atau pasangan, yang tentunya lebih suka gaya hidup yang sederhana daripada mempunyai hubungan yang miskin dengan ayah mereka?  Dalam kebanyakan kes, lebih ramai yang menyukai hidup sederhana daripada hubungan yang miskin dengan si ayah.

Sejak dari Penciptaan, Tuhan sudah merencanakan bekerja itu sebagai sebahagian daripada kehidupan (Kej. 2:15).  Bahayanya adalah apabila kita menjadikan pekerjaan sebagai pusat kehidupan kita, atau ia menjadi satu-satunya cara memperoleh kekayaan untuk diri kita sendiri.  Inilah kesilapan yang dilakukan oleh Salomo.  Dia mencari makna dalam pekerjaan-pekerjaan memperoleh kekayaan, dan walaupun kebanyakan daripadanya membawa kepuasan tertentu kepadanya, namun akhirnya dia sedar bahawa semua itu adalah kesia-siaan.

`Seseorang pernah berkata: “Berapa ramai, pada penghujung hidup mereka, berharap yang mereka telah menghabiskan lebih banyak masa di pejabat berbanding dengan sedikit waktu bersama dengan keluarga mereka?”  Apakah mesej penting dari pernyataan ini?`