---
title:  Membuat Keputusan yang Tepat
date:   08/04/2019
---

Kita semua tahu dengan baik tentang kepentingan pilihan-pilihan yang kita buat.  Kita juga tahu, bagaimana pilihan yang salah boleh memberi kesan yang sangat negatif kepada kehidupan kita dan kehidupan orang lain.  Soalannya adalah, Bagaimana kita tahu bagaimana membuat pilihan-pilihan yang betul?

**Ayat-ayat di bawah ini memberikan langkah-langkah umum yang dapat membantu kita dalam usaha membuat keputusan-keputusan yang tepat.  Apakah langkah-langkah tersebut?**

`1 Tes.5:17, Yak. 1:5`

`Yes. 1:19, Mat 7:24, 2`

`Mzm. 119:105, 2 Tim. 3:16`

`Ams. 3:5, 6; Yes. 58:11`

`Ams. 15:22, 24:6`

Dalam setiap keputusan mustahak yang kita buat, adalah sangat penting untuk kita datang kepada Tuhan dalam doa, bagi memastikan bahawa pilihan kita tidak akan membawa kita kepada pelanggaran hukum Tuhan dalam cara apapun, mahupun prinsip-prinsip dalam FirmanNya.  Adalah penting kita percaya kepada Tuhan, dengan menyerahkan keputusan kita kepadaNya; iaitu, kita harus berdoa untuk menyerahkan segala keinginan-keinginan kita jika ianya bertentangan dengan rencanaNya untuk kehidupan kita.  Acapkali, juga, penasihat-penasihat yang bijak menjadi pertolongan yang besar ketika kita membuat keputusan.  Di akhirnya nanti, kita boleh mendapat kepastian kerana mengetahui bahawa Tuhan mengasihi dan mahu apa yang terbaik untuk kita, dan jika dalam iman dan kerendahan kita menyerahkan kehidupan kita kepada Dia, kita boleh terus maju dalam kepercayaan akan pilihan yang telah kita buat.

`Bagaimanakah anda membuat keputusan-keputusan yang besar di dalam hidup anda?  Apa, jika ada, langkah-langkah rohani yang anda ambil ketika dalam pencarian membuat keputusan-keputusan ini?`