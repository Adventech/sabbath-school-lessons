---
title:  Pilihan yang Kita Ambil
date:   06/04/2019
---

### Baca Untuk Pelajaran Minggu Ini
Ef. 1:1-4; Mat. 22:35-37; Mat 7:24, 25; Ams. 18:24; 1 Kor. 15:33; Pkh. 2:1-11.

> <p>Ayat Hafalan</p>
> â€œTetapi jika kamu anggap tidak baik untuk beribadah kepada Tuhan, pilihlah pada hari ini kepada siapa kamu akan beribadah; allah yang kepadanya nenek moyangmu beribadah di seberang sungai Efrat, atau allah orang Amori yang negerinya kamu diami ini.  Tetapi aku dan seisi rumahku, kami akan beribadah kepada Tuhan!â€ (Yosua 24:15).

Pernahkah anda memerhatikan betapa hidup ini penuh dengan pilihan-pilihan?  Malahan, seseorang boleh berdebat dalam banyak cara, apa yang kita lakukan sepanjang hari, dari saat kita bangun sehingga kita tidur, adalah membuat pilihan.  Kita membuat begitu banyak pilihan sehinggakan kita tidak perlu lagi memikirkan tentangnya.  Kita terus sahaja membuat keputusan.

Beberapa pilihan mudah dilakukan, malahan sudah menjadi sesuatu yang rutin, sementara beberapa pilihan lain yang boleh mengubah hidup dan mempunyai akibat-akibat yang kekal, bukan hanya kepada kita tetapi juga kepada keluarga-keluarga kita sendiri.

Oleh yang demikian, adalah penting kita memikirkan pilihan-pilihan kita dengan teliti, terutama pilihan-pilihan yang besar, pilihan-pilihan yang boleh memberi kesan kepada kita dan keluarga kita, bukan sahaja seumur hidup kita tetapi juga seumur hidup ahli-ahli keluarga kita.

Berapa di antara kita, sehingga kini, menyesal dengan pilihan-pilihan yang kita pernah buat?  Berapa, sehingga pada hari ini, hidup dalam kehancuran akibat dari pilihan kita yang salah pada masa lalu?  Mujurlah ada pengampunan.  Ada pembebasan, ada penyembuhan, walaupun untuk keputusan-keputusan yang terburuk.

Pada minggu ini, kita akan melihat secara meluas kepada soalan ke atas pilihan-pilihan yang kita ambil, bagaimana kita membuatnya, dan apakah kesan pilihan-pilihan tersebut ke atas hidup kita sendiri dan keluarga kita.

_*Selidiki pelajaran minggu ini untuk bersedia bagi hari Sabat, 13 April._