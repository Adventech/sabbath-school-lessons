---
title:  Perjanjian Baru itu Mempunyai Janji-janji yang Lebih Baik
date:  16/02/2022
---

Kita mungkin tergoda untuk berfikir bahawa perjanjian baru itu mempunyai “janji yang lebih baik” dalam erti kata bahawa ia mempunyai ganjaran yang lebih besar daripada perjanjian lama (tanah air syurgawi, kehidupan kekal, dll.). Kebenarannya adalah bahawa Tuhan memberikan ganjaran yang sama kepada orang-orang percaya dalam Perjanjian Lama sama seperti yang Dia berikan kepada kita (baca Ibr. 11:10, 13–16). Dalam Ibrani 8:6, “perjanjian yang lebih mulia” berbicara tentang beberapa jenis janji yang berbeza.

Perjanjian antara Tuhan dan Israel merupakan pertukaran janji secara formal antara Tuhan dan Israel. Tuhan telah mengambil inisiatif dan membebaskan Israel dari Mesir dan berjanji akan memimpin mereka ke Tanah Perjanjian.

`Bandingkan Keluaran 24:1–8 dan Ibrani 10:5–10. Apakah persamaan dan perbezaan antara kedua janji ini?`

Perjanjian antara Tuhan dan Israel disahkan dengan darah. Darah ini dipercikkan di atas dan di bawah mezbah. Orang Israel berjanji untuk mematuhi semua yang Tuhan telah bicarakan.

Syarat kehidupan kekal itu adalah sama juga sekarang dengan yang dahulu— sama dengan yang dahulu sebelum leluhur kita jatuh ke dalam dosa di Taman Eden — penurutan yang sempurna kepada hukum Tuhan, kesucian yang sempurna. Jikalau kehidupan kekal itu diberikan dengan syarat yang kurang daripada syarat ini, maka kebahagiaan alam semesta ini pun akan berada dalam bahaya. Jalan akan terbuka bagi dosa dengan segala derita dan sengsaranya, menjadi kekal selamanya.”—Ellen G. White, Steps to Christ, ms. 62.

Tuhan memenuhi tuntutan mutlak perjanjian baru bagi kita kerana Dia memberikan AnakNya sendiri untuk datang dan menjalani kehidupan yang sempurna agar janji-janji perjanjian itu dapat dipenuhi di dalam Dia, yang kemudian ditawarkan kepada kita, melalui iman kepada Yesus. Penurutan Yesus menjamin janji-janji perjanjian (Ibr. 7:22). Ia mensyaratkan bahawa Tuhan memberikan kepadaNya berkat-berkat perjanjian, yang kemudiannya diberikan kepada kita. Sesungguhnya, mereka yang berada “dalam Kristus” akan menikmati janji-janji itu bersamaNya. Kedua, Tuhan memberi kita Roh KudusNya untuk memberi kita kuasa untuk memenuhi hukumNya.

`Kristus telah memenuhi tuntutan perjanjian; oleh itu, pemenuhan janji-janji Tuhan kepada kita tidak diragukan lagi. Bagaimana hal ini dapat membantu anda memahami maksud 2 Korintus 1:20 – 22? Apa pengharapan indah yang terdapat di sini untuk kita?`