---
title:  Komen Guru
date:  18/02/2022
---

**Ayat-ayat Utama**: Ibr. 7:11-19; Ibr. 8:10-12; Yer. 31:31-34; Ibr. 8:1-6; Kel. 24:1-8; Yeh. 36:26, 27.

#### Bahagian I: Gambaran Keseluruhan

**Tema-tema Pelajaran**: Perjanjian lama diberikan berdasarkan keimamatan Lewi. Satu bahagian daripada perjanjian ini ialah hanya orang Lewi yang boleh menjadi pengantara antara Tuhan dan Bangsa Israel. Kitab Ibrani, bagaimanapun, berbicara tentang bagaimana Yesus yang telah dilantik sebagai Imam Besar, menurut peraturan Melkisedek. Sebagai tambahan, Paulus mengingat fakta bahawa Yesus bukan daripada suku Lewi (Ibr. 7:14). Sebaliknya, Yesus adalah dari suku Yehuda. Oleh itu, menurut undang-undang keimamatan Lewi, Dia seharusnya tidak layak untuk melayani sebagai imam. Namun, Dia dilantik sebagai Imam Besar oleh Tuhan Sendiri: “‘Engkau adalah Imam untuk selama-lamanya’” (Ibr. 7:21, LAI).

Seseorang mungkin secara sah bertanya bagaimana seseorang dari suku Yehuda boleh menjadi imam, sedangkan batasannya adalah orang Lewi sahaja. Hanya orang Lewi yang sepatutnya melayani di Kaabah. Secara logik, perubahan perlu dilakukan terlebih dahulu. Paulus menegaskan bahawa perubahan seperti itu dalam keimamatan menuntut perubahan yang seumpamanya dalam peraturan keimamatan (Ibr. 7:12). Perubahan dalam peraturan keimamatan seterusnya akan membawa kepada perubahan perjanjian. Perjanjian pertama adalah perjanjian dengan orang Lewi dan yang kedua adalah dengan Kristus. Mengapa berlaku perubahan sepenuhnya? Pelajaran ini menyatakan dengan jelas bahawa perjanjian lama tidak dapat menyucikan hati nurani daripada dosa (Ibr. 10:4, Ibr. 9:14), dan pembersihan itu merupakan kebenaran Kristus yang diberikan kepada kita. Korban haiwan itu menunjuk kepada Kristus, “Lihatlah Anak domba TUHAN yang menghapus dosa dunia” (Yoh. 1:29, LAI). Bersama dengan perjanjian baru ini, datang bukan hanya seorang penimbangtara, seorang perunding, atau seorang saksi, tetapi seorang penjamin yang memberikan kepastian bahawa janji-janji perjanjian itu akan digenapi. Selanjutnya, dalam perjanjian baru ini, hukum itu akan disimpan di dalam manusia dengan Tuhan menuliskannya “dalam hati mereka” (Ibr. 8:10, LAI).

#### Bahagian II: Ulasan

**Keunggulan Melkisedek**

Beberapa kali dalam Ibrani (Ibr. 5:6, 10; Ibr. 6:20), Kristus digambarkan sebagai imam menurut peraturan Melkisedek. Dalam Ibrani 7, Paulus mendedikasikan sedikit masa untuk imam Melkisedek ini dengan tujuan untuk mengesan sifat keimamatan Kristus. Pada masa yang sama, dia menetapkan bahawa keimamatan Kristus lebih tinggi daripada keimamatan Lewi.

Terdapat hanya dua rujukan dalam Perjanjian Lama tentang Melkisedek: Kejadian 14:18 dan Mazmur 110:4. Ibrani meringkaskan kisah Kejadian dan menetapkan bahawa Melkisedek adalah seorang imam (Ibr. 7:1), bahawa dia serupa dengan Kristus (Ibr. 7:3), dan bahawa dia lebih tinggi daripada Abraham (Ibr. 7:4). Naratif Kejadian menerangkan perang pertama yang direkodkan dalam Alkitab, yang memperlihatkan Abraham sedang mengejar empat raja yang telah menyerang dan menawan anak saudaranya, Lot. Selepas membebaskan para tawanan, Abraham pulang ke rumah. Dalam perjalanan, Melkisedek, raja-imam Salem (Yerusalem), bertemu Abraham dengan membawa roti dan minuman anggur, satu perincian yang tidak didapati dalam catatan Ibrani. Melkisedek memberkati Abraham, manakala Abraham pula mengembalikan persepuluhan kepada Melkisedek (Ibr. 7:1, 2). Apa yang menjadikan Melkisedek lebih tinggi daripada keimamatan Lewi? Terdapat tiga perkara, seperti yang akan kita lihat.

Pertama, Melkisedek adalah seorang yang “tidak berbapa, tidak beribu, tidak bersilsilah, harinya tidak berawal dan hidupnya tidak berkesudahan” (Ibr. 7:3, LAI). Di dunia Graeco-Rom, tanpa bapa bermakna anak yang tidak sah. Tanpa ibu bermakna kanak-kanak itu datang daripada wanita yang mempunyai status sosial yang rendah. Dalam dunia Yahudi, bagaimanapun, tanpa silsilah bermakna orang itu tidak layak untuk keimamatan Lewi. Adakah Melkisedek seorang tokoh ilahi, seperti yang disimpulkan oleh beberapa orang? Tidak; dia muncul secara tiba-tiba dalam cerita, dalam Kejadian 14, dan hilang secepat kilat sekali lagi, tanpa menyebut latar belakang keluarganya. Oleh kerana catatan Kejadian tidak menceritakan tentang bapanya, ibunya, atau silsilahnya, Paulus menggunakan Melkisedek sebagai contoh yang sempurna untuk sifat kekal Kristus. Ini disokong oleh pernyataan “harinya tidak berawal dan hidupnya tidak berkesudahan, dan karena ia dijadikan sama dengan Anak TUHAN, ia tetap menjadi imam sampai selama-lamanya” (Ibr. 7:3, LAI).

Tambahan pula, orang Lewi sekali lagi dibandingkan dengan Melkisedek, dalam Ibrani 7:8. “Dalam satu kes” orang-orang Lewi yang bersifat fana mengambil persepuluhan daripada sesama Israel, tetapi “dalam kes yang satu,” yang bermaksud dalam kes Melkisedek, persepuluhan telah diterima oleh “Ia, yang tentang Dia diberi kesaksian, bahwa Ia hidup” (Ibr. 7: 8, LAI). Di sini, sifat fana orang Lewi dikontraskan dengan ketiadaan kematian Melkisedek yang direkodkan, dalam Kejadian 14.

Adakah Melkisedek tidak pernah mati? Tidak, tetapi oleh kerana kematiannya tidak dicatatkan dalam Kitab Suci, Paulus melihat dalam dia satu contoh sempurna untuk menggambarkan kekekalan Kristus. Ketiadaan rekod sedemikian merupakan prinsip yang digunakan oleh penulis-penulis kuno. Kesenyapan Kitab Suci tentang sesuatu perkara dikira sebagai bukti bahawa sesuatu itu tidak wujud. Melkisedek masuk ke dalam naratif tanpa dinyatakan keturunannya dan keluar tanpa catatan tentang kematiannya, yang secara tipologi menunjuk kepada Dia yang kekal. Oleh kerana Melkisedek menunjuk kepada kekekalan dan orang Lewi mempunyai batasan, maka Melkisedek lebih unggul daripada mereka.

Kedua, Melkisedek lebih unggul daripada orang Lewi kerana dia telah memberkati Abraham, bapa kepada bangsa, yang digambarkan sebagai orang yang menerima janji (Ibr. 6:13, Ibr. 7:6). Oleh itu, “memang tidak dapat disangkal, bahwa yang lebih rendah diberkati oleh yang lebih tinggi [Melkisedek]” (Ibr. 7:7, LAI). Melkisedek bukan sahaja lebih tinggi daripada orang Lewi kerana keimamatannya yang berterusan—tetapi juga Dia lebih tinggi kerana dia memberkati Abraham.

Ketiga, Melkisedek lebih unggul daripada orang Lewi kerana bahkan “Abraham, bapa leluhur kita, memberikan sepersepuluh dari segala rampasan yang paling baik” (Ibr. 7:4, LAI). Cucu-cicit Lewi dan keturunannya pada dasarnya memulangkan persepuluhan melalui Abraham kepada imam Tuhan bukan dari suku Lewi ini, Melkisedek (Ibr. 7:9, 10). Bukan daripada silsilah Lewi tidak menghalang Melkisedek daripada menerima persepuluhan daripada Abraham. Dengan cara yang sama, tidak berasal dari silsilah Lewi tidak dapat menghalang Yesus daripada melayani sebagai imam. Orang Lewi diperintahkan oleh undang-undang untuk menerima persepuluhan daripada sesama bangsa Israel dan, seterusnya, mengembalikan persepuluhan daripada persepuluhan yang telah diterima (Bil. 18:21-26). Tradisi ini adalah sesuatu yang Paulus ceritakan (Ibr. 7:5). Logik kepada hujahnya jelas. Melkisedek lebih besar daripada Abraham; Oleh itu, dia sudah semestinya lebih besar daripada Lewi. Sebagai tambahan, keimamatan Melkisedek lebih besar daripada keimamatan Lewi. Jika ini benar, maka keimamatan Kristus lebih tinggi daripada mana-mana imam manusia di khemah suci atau kaabah duniawi. Oleh itu, Dia dipanggil seorang imam “untuk selama-lamanya, menurut peraturan Melkisedek” (Ibr. 7:17, LAI).

Ringkasnya, Melkisedek lebih unggul daripada orang Lewi kerana keimamatannya yang berterusan. Dia memberkati Abraham, nenek moyang orang Lewi, dan orang Lewi mengembalikan persepuluhan kepada Melkisedek melalui Abraham.

**Keunggulan Keimamatan Kristus**

Berdasarkan apa yang baru diperkatakan, keimamatan Kristus lebih tinggi daripada keimamatan Lewi atas beberapa sebab.

Pertama, Kristus menjadi imam melalui “kuasa kehidupan yang tidak dapat binasa” dan melalui pelantikan Tuhan, sebagaimana yang disaksikan oleh Mazmur 110:4; ia bukan melalui keturunan fizikal berdasarkan keperluan undang-undang Harun (Ibr. 7:16, 17, NSRV; lihat Keluaran 29). Keimamatan Kristus berkait rapat dengan siapa Dia. Ya, Kristus telah mati, tetapi Dia telah dibangkitkan (Ibr. 13:20). Dia “lebih tinggi dari pada tingkat-tingkat sorga” (Ibr. 7:26, LAI) dan kini duduk “di sebelah kanan takhta Yang Mahabesar di sorga” (Ibr. 8:1, LAI), di mana Dia “sanggup juga menyelamatkan dengan sempurna semua orang yang oleh Dia datang kepada TUHAN” (Ibr. 7:25, LAI).

Selain itu, imam Lewi dilantik berdasarkan keturunan turun-temurun. Tidak seorang pun yang menikmati keimamatan untuk selama-lamanya, “kerana mereka dicegah oleh maut untuk tetap menjabat imam” (Ibr. 7:23, LAI). Bertentangan dengan ini, Kristus pula “tetap selama-lamanya, imamat-Nya tidak dapat beralih kepada orang lain” (Ibr. 7:24, LAI) dan “Dia hidup senantiasa untuk menjadi Pengantara mereka” (Ibr. 7:25, NRSV). Kristus digambarkan oleh Ibrani sebagai Seseorang yang “berlangsung selama-lamanya,” “dapat menyelamatkan selama-lamanya,” dan “selalu hidup” (Ibr. 7:24, 25, LAI). Ringkasnya, Kristus adalah lebih tinggi daripada keimamatan Lewi, kerana Dia mempunyai keabadian berbanding kefanaan mereka.

Kedua, Kristus telah disahkan sebagai imam oleh Tuhan melalui sumpah: “‘Tuhan telah bersumpah dan Ia tidak akan menyesal, ‘Engkau adalah Imam untuk selama-lamanya”’” (Ibr. 7:21, LAI). Sumpah merupakan janji yang sungguh-sungguh, sering menimbulkan saksi ilahi. Oleh kerana Tuhan tidak dapat bersumpah dengan kuasa ilahi yang lebih besar apabila Dia menjanjikan keturunan kepada Abraham, “Ia bersumpah demi diri-Nya sendiri,” dengan berkata, ‘Sesungguhnya Aku akan memberkati engkau berlimpah-limpah dan akan membuat engkau sangat banyak’” (Ibr. 6:13, 14, LAI). Kepada generasi Keluaran, Tuhan bersumpah, “‘Mereka takkan masuk ke tempat perhentian-Ku’” (Ibr. 3:11, LAI). Apabila Tuhan bersumpah, Dia akan melaksanakannya dengan setia. Itulah sebabnya Yesus “adalah jaminan dari suatu perjanjian yang lebih kuat” (Ibr. 7:22, LAI). Orang Lewi, sebaliknya, telah dilantik ke dalam keimamatan melalui perintah ilahi (Kel. 28:1), bukan dengan sumpah. Oleh itu, Kristus lebih tinggi daripada mereka.

Akhir sekali, Kristus lebih tinggi daripada keimamatan Lewi kerana Dia sempurna secara moral. Para imam dari keturunan Harun mempersembahkan korban setiap hari, walaupun di akhirnya tidak berkesan (Ibr. 10:1-4). Mereka mempersembahkan korban terlebih dahulu untuk dosa-dosa mereka sendiri sebelum mereka mempersembahkan korban untuk orang lain. Bertentangan dengan amalan ini, Kristus mempersembahkan diriNya Sendiri sebagai korban tanpa dosa, sekali untuk selama-lamanya (Ibr. 7:27). Imam yang demikianlah yang sesuai untuk kita, kerana Dia “saleh, tanpa salah, tanpa noda, yang terpisah dari orang-orang berdosa, dan lebih tinggi dari pada tingkat-tingkat sorga” (Ibr. 7:26, LAI). Walaupun istilah-istilah ini hampir sinonim, mereka tetap mempunyai nuansa yang sedikit berbeza. Kristus secara moral dipisahkan, tanpa salah, dan tidak dicemari oleh dosa. Sifat-sifat sedemikian menjadikan Kristus lebih tinggi daripada barisan imam-imam keturunan Harun (lihat Kisah 2:27, Ibr. 4:15).

Ringkasnya, Kristus adalah lebih baik daripada orang Lewi, kerana Dia abadi, disahkan oleh sumpah ilahi, dan sempurna dari segi moral.

#### Bahagian III: Penerapan

Fikirkan bagaimana Kristus dibandingkan dengan Melkisedek dalam Ibrani 7. Melkisedek dianggap sebagai raja Salem dan imam Tuhan Yang Mahatinggi (Ibr. 7:1).

`1. Pada pendapat anda, mengapakah Melkisedek digambarkan mempunyai dua peranan? Bandingkan dua peranannya ini dengan Kristus, yang pertama, seorang Imam menurut peraturan Melkisedek, tetapi yang kedua, sebagai anggota suku diraja Yehuda.`

`2. Dengan apa suku Yehuda dikaitkan terumatamanya (lihat Kej. 49:10)? Bagaimanakah Kristus memenuhi kedua-dua peranan itu?`

`3. Bagaimana anda melihat dosa, jika setiap kali anda melanggar, ia menuntut bayaran seekor kambing atau seekor lembu jantan, bergantung kepada status sosial anda (mungkin sebuah basikal atau kereta sekiranya menurut perkembangan zaman ini)?`