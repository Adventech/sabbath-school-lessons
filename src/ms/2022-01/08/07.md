---
title:  Kajian Tambahan
date:  18/02/2022
---

“Jika hati kita dibaharui di dalam gambaran peta Tuhan, jika kasih ilahi ditanamkan di dalam jiwa, bukankah hukum Tuhan itu akan dijalankan di dalam hidup? Apabila prinsip kasih ditanamkan di dalam hati, apabila manusia dibaharui menurut gambaran (imej) Khalik yang menciptakannya, maka perjanjian baru itupun dipenuhi, ‘Maka Aku akan menaruh hukum-Ku di dalam hati mereka dan menuliskannya dalam akal budi mereka.’ Ibrani 10:16. Jika hukum itu sudah ditulis di dalam hati, tidakkah ia akan menjadi kehidupan kita? Penurutan — pelayanan dan ketaatsetiaan kasih — adalah tanda yang benar daripada penurutan itu. Itulah makanya Kitab Suci berkata: ‘Sebab inilah kasih kepada TUHAN, bahwa kita menuruti perintah-perintah-Nya.’ ‘Barangsiapa berkata: Aku mengenal Dia, tetapi ia tidak menuruti perintah-Nya, ia adalah seorang pendusta dan di dalamnya tidak ada kebenaran.’ 1 Yohanes 5:3; 2:4. Gantinya membebaskan manusia dari penurutan, iman dan hanya iman sahaja, yang membolehkan kita mendapat bahagian dari anugerah Kristus, yang memampukan kita untuk menurut....

“Semakin dekat engkau datang kepada Yesus, makin jelas salahmu engkau lihat sendiri; kerana pandanganmu semakin jelas, dan ketidaksempurnaanmu akan dilihat berbeza dan jelas berlawanan dengan sifat alamiahNya yang sempurna itu. Inilah bukti bahawa tipu-daya syaitan telah hilang kuasanya, kerana kuasa Roh Tuhan sudah membangunkan engkau.

“Tiada kasih Tuhan yang sedalam itu dapat tinggal di hati orang yang tidak menyedari dosa-dosanya sendiri. Jiwa yang telah diubahkan melalui karunia Kristus akan mengagumi tabiat ilahiNya; tetapi apabila kita tidak dapat melihat kecacatan moral kita sendiri, ini merupakan satu bukti yang nyata bahawa kita belum melihat keindahan dan kemuliaan Kristus.”—Ellen G. White, Steps to Christ, ms. 60, 64, 65.

**Soalan Perbincangan**:

`Fikirkan pernyataan-pernyataan Ellen G. White di atas. Apa yang diberitahukan oleh kenyataan bahawa semakin dekat kita dengan Kristus, semakin berdosa kita melihat diri kita dengan mata sendiri, tentang bagaimana kita tidak harus membiarkan kesedaran akan kekurangan kita itu menyebabkan kita meninggalkan iman kita?`

`Selami lebih dalam tentang idea hukum itu ditulis di dalam hati kita. Apa maksudnya ini kepada kehidupan rohani seorang Kristian? Bagaimana memahami dan mengalami kebenaran ini dapat menolong kita menghindari jenis “penurutan” sekadar sebagai undang-undang, iaitu penurutan yang disebut sebagai “perbuatan yang sia-sia” (Ibr. 9:14, LAI)?`