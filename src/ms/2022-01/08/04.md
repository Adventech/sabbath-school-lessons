---
title:  Perjanjian Baru itu Memiliki Perantara yang Lebih Baik
date:  15/02/2022
---

`Baca Ibrani 8:1–6. Mengapa Yesus merupakan Perantara perjanjian yang lebih baik?`

Istilah Yunani mesitēs (mediator) berasal dari kata mesos (“tengah”) dan menunjukkan orang yang berjalan atau berdiri di tengah-tengah. Itu adalah istilah teknikal yang merujuk kepada orang yang memenuhi satu atau lebih fungsi berikut: (1) penimbang tara antara dua pihak atau lebih, (2) perunding atau broker perniagaan, (3) seorang saksi dalam perundangan, atau (4) seseorang yang menjadi penjamin dan, dengan demikian, menjamin pelaksanaan sesuatu perjanjian.

Istilah bahasa Inggeris “mediator” sebagai terjemahan untuk mesites dalam bahasa Ibrani terlalu sempit kerana ia hanya memfokuskan kepada dua atau tiga penggunaan pertama istilah Yunani ini. Namun, Ibrani menekankan fungsi keempat. Yesus tidak dimengertikan sebagai “perantara” dalam ertikata bahawa Dia menyelesaikan perselisihan antara Bapa dan umat manusia, atau sebagai pendamai yang mendamaikan pihak-pihak yang dalam ketidakpuasan, atau sebagai saksi yang mengesahkan kewujudan satu kontrak mahupun kepuasannya. Sebaliknya, seperti yang dijelaskan oleh Ibrani, Yesus adalah “jaminan” (atau penjamin) perjanjian baru itu (Ibr. 7:22). Dalam bahasa Ibrani, istilah “perantara” sama erti dengan “penjamin”. Dia menjamin bahawa janji-janji perjanjian itu akan digenapi.

Kematian Kristus memungkinkan pelaksanaan perjanjian baru itu kerana ia memenuhi tuntutan-tuntutan perjanjian yang pertama dengan Israel (dan bahkan dengan manusia pertama di Eden), yang telah dilanggar (Ibr. 9:15–22). Dalam pengertian ini, Yesus adalah penjamin yang menanggung sendiri segala tuntutan hukum perjanjian yang telah dilanggar. Dalam pengertian lain, pengagungan Yesus di syurga menjamin bahawa janji-janji Tuhan kepada manusia akan dipenuhi (Ibr. 6:19, 20). Yesus menjamin perjanjian itu kerana Dia telah menunjukkan bahawa janji-janji Tuhan itu benar. Membangkitkan Yesus dan meletakkan Dia di sebelah tangan kananNya, Bapa menunjukkan bahawa Dia akan membangkitkan kita dan juga membawa kita kepadaNya.

Yesus adalah Perantara yang lebih agung daripada Musa kerana Dia melayani di tempat kudus syurgawi dan telah mempersembahkan diriNya sebagai korban yang sempurna untuk kita (Ibr. 8:1–5, Ibr. 10:5–10). Wajah Musa mencerminkan kemuliaan Tuhan (Kel. 34:29–35), tetapi Yesus sendiri adalah kemuliaan Tuhan (Ibr. 1: 3, Yohanes 1:14). Musa berbicara dengan Tuhan secara berhadapan (Kel 33:11), tetapi Yesus sendiri adalah Firman Tuhan (Ibr. 4:12, 13; Yoh. 1:1–3, 14).

`Ya, Kristus telah memenuhi tuntutan perjanjian untuk menurut. Dalam hal ini, apa peranan penurutan dalam hidup kita, dan mengapa hal ini tetap penting?`