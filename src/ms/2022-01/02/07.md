---
title:  Kajian Tambahan
date:  07/01/2022
---

Di sebalik semua kebenaran yang baik dan penuh pengharapan dalam kitab Ibrani, terdapat juga serangkaian amaran-amaran yang mencapai kemuncaknya dalam bab 10–12. Bahagian ini mempunyai sekurang-kurangnya dua elemen yang bersamaan. Pertama, kesemuanya membandingkan generasi padang gurun dengan pembaca-pembaca Ibrani. Kedua, mereka menasihati kita untuk memiliki iman.

Generasi padang gurun adalah mereka yang telah melihat kuasa Tuhan yang luar biasa dillepaskan dalam bentuk tanda-tanda dan keajaiban-keajaiban sewaktu pembebasan mereka dari Mesir. Mereka juga mendengar Tuhan berbicara, dari Gunung Sinai, tentang Hukum Sepuluh. Mereka melihat tiang api pada malam hari dan awan pelindung pada siang hari. Mereka makan manna, roti dari syurga. Mereka juga minum air yang keluar dari batu-batan di mana sahaja mereka berkhemah. Namun, ketika mereka tiba di perbatasan Tanah Perjanjian, mereka tidak dapat mempercayai Tuhan. Mereka kekurangan iman, yang menjadi teras kepada apa yang Tuhan kehendaki. “Tetapi tanpa iman tidak mungkin orang berkenan kepada TUHAN” (Ibr. 11: 6, LAI).

Paulus mengatakan bahawa kita, seperti generasi padang pasir, juga berada di perbatasan Tanah Perjanjian (Ibr. 10:37–39). Walau bagaimanapun, hak dan tanggungjawab kita jauh lebih besar. Kita tidak mendengar Tuhan berbicara di atas Gunung Sinai, tetapi kita telah melihat melalui Kitab Suci satu pengungkapan akan Tuhan yang lebih besar daripada di Gunung Sion: Tuhan dalam daging, Yesus Kristus (Ibr. 12:18–24). Persoalannya: Adakah kita akan beriman? Penulis mendorong kita untuk meneledani sebilangan tokoh-tokoh yang luar biasa, yang berkemuncak pada Yesus sendiri.

**Soalan Perbincangan**:

`Kita telah mempelajari bahawa Yesus adalah Pahlawan kita, yang mendahului kita untuk melawan iblis. Bagaimana kita dapat berjuang bersama, bersatu, sebagai sebuah gereja di belakang Pahlawan kita? Apakah perkara-perkara yang boleh menghalang persatuan ini daripada berlaku? Apakah cara yang dapat dilakukan oleh Syaitan untuk melemahkan kita sebagai sebuah gereja? Bagaimana Syaitan melemahkan Israel pada masa lalu?`

`Sebagai orang-orang yang beriman, kita adalah komuniti imam di bawah arahan Tuhan. Dengan cara apa gereja tempatan anda dapat memberikan korban pujian dan pekerjaan baik yang lebih baik kepada Tuhan? Nyatakan dengan spesifik dan praktikal.`

`Dalam cara apa situasi kita serupa dengan situasi generasi padang gurun sebelum menyeberang ke Tanah Perjanjian? Apa pengajaran yang dapat kita pelajari dari persamaan-persamaan ini?`