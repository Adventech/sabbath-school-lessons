---
title:  Yesus adalah Raja Kita
date:  02/01/2022
---

Inti utama Kitab Ibrani ialah bahawa Yesus adalah Penguasa, yang duduk di sebelah kanan Bapa (Ibr. 8:1). Sebagai Tuhan, Yesus sentiasa menjadi penguasa kepada alam semesta. Namun, apabila Adam dan Hawa berdosa, Syaitan menjadi penguasa dunia ini (Yoh. 12:31, Yoh. 14:30, Yoh. 16:11). Bagaimanapun, Yesus datang dan mengalahkan Syaitan di kayu salib, mendapatkan kembali hak untuk memerintah mereka yang menerima Dia sebagai Juruselamat mereka (Kol. 2:13–15).

Dua bab pertama Ibrani tertumpu terutamanya pada penabalan Yesus sebagai Raja.

`Baca Ibrani 1:5–14. Apa yang sedang berlaku di sini?`

Ayat-ayat ini disusun dalam tiga bahagian. Setiap bahagian memperkenalkan aspek upacara penobatan Anak itu. Pertama, Tuhan menjadikan Yesus sebagai anak diraja (Ibr. 1: 5). Kedua, Tuhan memperkenalkan Anak itu kepada istana syurgawi, yang menyembahNya (Ibr. 1:6, 8) sementara Bapa menyatakan kuasa penciptaan dan pemerintahan kekal Anak itu (Ibr. 1: 8–12). Ketiga, Tuhan mengangkat Anak itu ke atas takhta - pemberian kuasa yang sebenar ke atas bumi (Ibr. 1:13, 14).

Salah satu daripada kepercayaan-kepercayaan yang paling penting dari Perjanjian Baru adalah bahawa dalam Yesus, Tuhan memenuhi janji-janjiNya kepada Daud (lihat 2 Sam. 7:8–16 dan Luk. 1:30–33). Yesus dilahirkan dari keturunan Daud di kota Daud (Mat. 1: 1–16; Luk. 2:10, 11). Semasa pelayananNya, orang-orang sering memanggilNya “anak Daud.” Dia dihukum mati dengan tuduhan bahawa Dia mengaku sebagai “Raja orang Yahudi” (Mat. 27:37, LAI). Petrus dan Paulus memberitakan bahawa Yesus telah bangkit dari kematian untuk memenuhi janji-janji yang dibuat kepada Daud (Kis. 2:22–36, Kis. 13:22–37). Yohanes mengidentifikasi Yesus sebagai “singa dari suku Yehuda” (Why. 5:5, LAI).

Ibrani, sudah tentu, bersetuju. Tuhan telah memenuhi janji-janjiNya kepada Daud dalam Yesus: Tuhan memberinya “nama” yang indah (Ibr. 1:4), menjadikan Dia sebagai AnakNya sendiri (Ibr. 1:5), menegaskan Dia selamanya sebagai Pencipta dan Tuhan (Ibr. 1: 8–12), dan mendudukkan Dia di “sebelah kananNya” (Ibr. 1:13, 14). Selanjutnya, menurut Ibrani 4, Yesus memimpin orang-orang ke tempat perhentian Tuhan dan mengingatkan kita bahawa Yesus adalah pembangun rumah Tuhan (Ibr. 3: 3, 4).

Oleh itu, Yesus adalah penguasa yang sah di bumi ini yang terlibat dalam peperangan terhadap Syaitan, perampas kuasa, untuk kesetiaan kita.

`Bagaimanakah kita boleh memperoleh penghiburan, terutama di tengah-tengah pencobaan, apabila mengetahui bahawa Yesus adalah penguasa alam semesta?`