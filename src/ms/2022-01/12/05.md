---
title:  Kerajaan yang Tidak Tergoncangkan
date:  16/03/2022
---

Tuhan telah mengumumkan bahawa Dia akan “menggoncangkan” langit dan bumi, yang bermaksud bahawa Dia akan menghancurkan bangsa-bangsa musuh. Ada beberapa perkara, bagaimanapun, yang tidak akan tergoncangkan, yang tidak akan hancur.

`Bandingkan Mazmur 15:5, Mazmur 16:8, Mazmur 21:7, Mazmur 62:2, Mazmur 112:6, dan Ibrani 12:27. Apakah perkara-perkara yang tidak dapat digoncangkan?`

Banyak terjemahan moden Ibrani 12:27 menunjukkan bahawa penggoncangan langit dan bumi bererti bahawa ia akan dihapuskan dan hilang selamanya.

Alkitab, bagaimanapun, jelas memberitahu bahawa Tuhan akan menciptakan langit yang baru dan bumi yang baru (Yes. 65:17, Why. 21:1–4), dan kita akan dibangkitkan dan memiliki tubuh yang baru (1 Tes. 4:13 –17, Flp. 3:20) di bumi ini. Oleh itu, “penggoncangan” menyiratkan pembersihan dan pembaharuan ciptaan, bukan penghapusan sepenuhnya. Apa yang ada di sini akan diciptakan semula, dan ia menjadi tempat di mana orang-orang yang telah diselamatkan akan tinggal.

Namun, ada beberapa perkara yang tidak akan dan tidak boleh digoncangkan. Ini termasuklah orang-orang yang benar. Mereka tidak akan tergoncang kerana mereka mempercayai Tuhan. Pencipta memelihara mereka dan menjamin kelangsungan hidup mereka.

Perhatikan bahawa dalam bahasa Ibrani, kekekalan dan kestabilan dikaitkan dengan Yesus. Ibrani 1:10–12 mengatakan tentang Yesus: “‘Pada mulanya, ya Tuhan, Engkau telah meletakkan dasar bumi, dan langit adalah buatan tangan-Mu. Semua itu akan binasa, tetapi Engkau tetap ada, dan semuanya itu akan menjadi usang seperti pakaian; seperti jubah akan Engkau gulungkan mereka, dan seperti persalinan mereka akan diubah, tetapi Engkau tetap sama, dan tahun-tahun-Mu tidak berkesudahan’” (LAI). Ibrani juga mengatakan bahawa imamat Yesus kekal selama-lamanya (Ibr. 7:3, 24), begitu juga harta orang-orang yang ditebus (Ibr. 10:34). Dalam penghakiman terakhir, mereka yang berpegang teguh dalam Yesus “tidak akan goncang” (Mzm. 46: 5).

Ibrani 12:28 juga mengatakan bahwa kita akan menerima “kerajaan yang tidak tergoncangkan” (LAI). Ia menjadi rujukan kepada Daniel 7:18, yang mengatakan bahawa orang-orang kudus akan “memegang pemerintahan itu sampai selama-lamanya.” Inilah kerajaan yang “tidak akan binasa” yang disebutkan dalam Daniel 2:44. Kerajaan ini milik Anak itu, tetapi Dia akan mengongsikannya dengan kita. Wahyu 20:4 mengatakan bahawa bersama Dia, kita akan menghakimi kuasa jahat yang telah menganiaya kita (1 Kor. 6: 3).

`Sebaik mana keadaan anda sekarang, dalam pengertian penggoncangan?  Sekiranya tidak begitu baik, apakah pilihan-pilihan yang anda boleh buat untuk mendapatkan bantuan dalam hal yang penting ini? (Lihat Ef. 4:14)`