---
title:  Yesus, Pengarang dan Penyempurna Iman Kita
date:  05/03/2022
---

### Bacaan Untuk Pelajaran Minggu Ini
Ibr. 10:35–39, Rm. 1:17, Ibr. 11, Yos. 2:9–11, Ibr.  12:1–3

> <p>Ayat Hafalan</p>
> “Biarlah mata kita tertuju pada Yesus, Sang Pencipta dan Penyempurna iman kita, yang demi sukacita yang telah ditetapkan bagi-Nya, rela menanggung salib dan mengabaikan kehinaan salib itu. Dan, sekarang, Ia duduk di sebelah kanan takhta TUHAN” (Ibrani 12:3, LAI).

Ibrani 11 dan 12 mungkin merupakan bab yang paling disukai di dalam kitab ini. Bab-bab ini menggambarkan kehidupan Kristiani sebagai perlumbaan, di mana kita semua mengambil bahagian, di mana semua yang tetap setia akan menerima ganjaran. Bab-bab ini juga menggambarkan drama penebusan sebagai satu perlumbaan di mana orang-orang beriman dari masa lalu tetap bertahan walaupun menderita, namun belum menerima ganjaran mereka.

Ini adalah kerana cerita itu berakhir dengan kita, bukan hanya mereka. Kita merupakan babak penamatnya. Drama ini berakhir dengan kemasukan kita, dan menyelesaikan bahagian terakhir perlumbaan itu, dan Yesus duduk di garisan penamat di sebelah kanan Tuhan. Dia memberikan inspirasi serta teladan utama bagaimana larian perlumbaan itu dilakukan. Dia merupakan saksi ulung, bahawa pahala itu adalah benar dan bahawa Dia merupakan pelari yang telah mendahului untuk membukakan jalan bagi kita (Ibr. 6:19, 20; Ibr. 10:19–23).

Ibrani 11 menjelaskan bahawa iman adalah keyakinan terhadap janji-janji Tuhan, walaupun kita belum dapat melihatnya. Pelajaran ini akan meneroka apa iman itu dan bagaimana ia diperoleh melalui teladan-teladan masa lalu tetapi, teristimewa dan tertumpu, melalui teladan Yesus, “yang membawa iman kita itu kepada kesempurnaan” (Ibr. 12: 2, LAI).

_*Selidiki pelajaran minggu ini untuk persediaan Sabat, 12 Mac._