---
title:  Oleh Iman Abraham
date:  07/03/2022
---

Ibrani mendefinisikan iman sebagai “dasar dari segala sesuatu yang kita harapkan dan bukti dari segala sesuatu yang tidak kita lihat” (Ibr. 11:1, LAI). Seterusnya, ia memberikan daftar orang-orang yang setia dari sejarah Israel yang menunjukkan teladan apa itu iman, dan ia juga menunjukkan bagaimana mereka memperlihatkan iman itu melalui perbuatan mereka.

`Baca Ibrani 11:1–19. Apa yang dilakukan oleh “pahlawan-pahlawan” iman ini yang menunjukkan teladan iman mereka? Bagaimana tindakan mereka berkaitan dengan perkara-perkara diharapkan yang tidak kelihatan?`

Abraham mungkin watak terpenting dalam bab ini. Tindakan iman terakhir Abraham memberikan pelajaran penting tentang sifat iman yang benar.

Ibrani membuat pemerhatian bahawa arahan Tuhan kepada Abraham agar dia mempersembahkan Ishak sebagai korban nampaknya memperlihatkan sesuatu yang berlawanan dari pihak Tuhan (Ibrani 11:17, 18). Ishak bukan satu-satunya anak lelaki Abraham. Ismael adalah anak sulung Abraham, tetapi Tuhan telah memberitahu Abraham bahawa tidak ada salahnya menunaikan permintaan Sarah dan mengusir Ismael dan ibunya kerana Tuhan akan menjaga mereka, dan juga kerana keturunan Abraham akan diberi nama melalui Ishak (Kej. 21:12, 13). Namun, dalam bab berikutnya, Tuhan meminta Abraham untuk mempersembahkan Ishak sebagai korban bakaran. Arahan Tuhan dalam Kejadian 22 nampaknya bertentangan dengan janji-janji Tuhan kepada Abraham dalam Kejadian 12–21.

Ibrani menyimpulkan bahawa dengan cara yang menakjubkan, Abraham dapat menyelesaikan teka-teki itu dengan membuat kesimpulan bahawa Tuhan akan membangkitkan Ishak setelah dia mengorbankannya. Ini sesuatu yang luar biasa kerana belum ada yang pernah dibangkitkan sebelum itu. Namun, nampaknya, pengalaman Abraham yang sebelumnya bersama Tuhan membawanya kepada kesimpulan itu. Ibrani 11:12 menyatakan bahawa Ishak dikandung oleh kuasa Tuhan dari orang yang “telah mati pucuk.” Paulus juga menyatakan bahawa, walaupun Abraham “tubuhnya sudah sangat lemah” dan Sarah mandul, Abraham percaya “sekalipun tidak ada dasar untuk berharap...ia akan menjadi bapa banyak bangsa” kerana dia yakin bahawa Tuhan “menghidupkan orang mati dan yang menjadikan dengan firman-Nya apa yang tidak ada menjadi ada” (Rom. 4:17-20, LAI). Oleh itu, Abraham pasti telah mengandaikan bahawa jika Tuhan telah memberi hidup kepada Ishak dari orang mati, Dia boleh melakukannya sekali lagi. Melalui pimpinan Tuhan di masa yang lalu, Abraham melihat suatu pernyataan tentang apa yang boleh Dia lakukan di masa depan.

`Mengapa merenungkan bagaimana Tuhan memimpin kehidupan kita di masa lalu penting dalam mempertahankan iman dan kepercayaan kita kepadaNya pada masa sekarang?`