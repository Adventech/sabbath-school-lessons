---
title:  Tidak Malu untuk Menyebut Mereka Saudara
date:  17/01/2022
---

Ibrani mengatakan bahawa Yesus tidak malu untuk memanggil kita saudara-saudaraNya (Ibrani 2:11). Walaupun Dia adalah satu dengan Tuhan, Yesus merangkul kita sebagai sebahagian daripada keluargaNya. Keakraban ini berbeza dengan perbuatan mempermalukan secara umum seperti yang dialami oleh pembaca-pembaca Ibrani dalam komuniti mereka (Ibrani 10:33).

`Baca Ibrani 11:24–26. Dalam cara bagaimana keputusan-keputusan Musa menunjukkan contoh seperti yang Yesus lakukan untuk kita?`

Pernahkah anda membayangkan apa artinya apabila Musa dipanggil “anak lelaki puteri Firaun”? Dia merupakan seorang tokoh yang berkuasa di dalam kerajaan yang paling kuat pada waktu itu. Dia mendapat didikan undang-undang dan ketenteraan tertinggi dan menjadi seorang individu yang luar biasa. Stefanus mengatakan bahawa Musa “‘berkuasa dalam perkataan dan perbuatannya’” (Kis. 7:22, LAI). Ellen G. White juga mengatakan bahawa dia merupakan “orang yang disenangi oleh tentara Mesir” dan Firaun “menetapkan untuk menjadikan cucu angkatnya itu sebagai penggantinya” (lihat Patriarchs and Prophets, ms. 245). Namun, Musa meninggalkan semua hak istimewa ini ketika dia memilih untuk mengidentifikasikan dirinya dengan orang Israel, sebuah bangsa hamba tanpa pendidikan dan kuasa.

`Baca Matius 10:32, 33; 2 Timotius 1:8, 12; dan Ibrani 13:12–15. Apa yang Tuhan minta dari kita?`

Ini adalah sebahagian daripada masalah pembaca-pembaca Ibrani. Setelah menderita penganiayaan dan penolakan, ramai di antara mereka mula merasa malu akan Yesus. Dari tindakan-tindakan mereka, beberapa di antara mereka mendedahkan Yesus kepada risiko “menghina-Nya di muka umum” dan bukan menghormatiNya (Ibrani 6:6). Oleh itu, Paulus terus-menerus memanggil para pembaca Ibrani untuk “teguh berpegang” pada “pengakuan” iman mereka (Ibr. 4:14, Ibr. 10:23, LAI).

Tuhan mahu kita mengenali Yesus sebagai Tuhan dan saudara kita. Sebagai Penebus kita, Yesus telah membayar hutang kita; sebagai saudara kita, Yesus telah menunjukkan kepada kita jalan yang seharusnya kita jalani agar kita “menjadi serupa dengan gambaran Anak-Nya, supaya Ia, menjadi yang sulung di antara banyak saudara” (Rm. 8:29, LAI).

`Fikirkan sejenak keputusan yang harus diambil Yesus untuk merangkul kita sebagai “saudara kandung.” Mengapakah, apa yang Yesus lakukan, jauh lebih rendah daripada DiriNya sendiri daripada apa yang Musa lakukan, dan apa yang diajarkan oleh hal ini kepada kita tentang kasih Tuhan kepada kita?`