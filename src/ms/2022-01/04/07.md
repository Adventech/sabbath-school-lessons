---
title:  Kajian Tambahan
date:  21/01/2022
---

Ibrani 2:13 mengandungi kata-kata Yesus yang ditujukan kepada BapaNya, berbicara tentang saudara-saudaranya: “Sesungguhnya, inilah Aku dan anak-anak yang telah diberikan TUHAN kepada-Ku” (Ibr. 2:13, LAI). Patrick Gray mencadangkan bahawa Yesus digambarkan di sini sebagai penjaga saudara-saudaranya. Sistem Rom tutela impuberum menetapkan bahawa pada ketika kematian seorang ayah, “Seorang pembimbing, selalunya anak lelaki yang paling tua, bertanggungjawab untuk menjaga anak-anak yang masih kecil dan warisan mereka sehinggalah mereka mencapai usia dewasa, dengan itu menekankan kewajiban saudara lelaki yang lebih tua untuk menjaga saudara-saudaranya yang lebih muda.”—Godly Fear: The Epistle to the Hebrews and Greco-Roman Critiques of Superstition [Atlanta: Society of Biblical Literature, 2003), ms. 126. Ini menjelaskan mengapa kitab Ibrani merujuk kepada kita sebagai saudara kandung Yesus, dan juga anak-anakNya. Oleh kerana saudara tua kita, Yesus, adalah pembimbing, penjaga, dan pelindung kita.

“Kristus datang ke bumi, mengambil sifat kemanusiaan dan berdiri sebagai wakil manusia, untuk menunjukkan dalam pertempuran dengan Syaitan bahawa manusia, sepertimana Tuhan menciptakannya, diperhubungkan dengan Bapa dan Anak, dapat mematuhi setiap kehendak ilahi.” - Ellen G. White, Selected Messages, buku 1, ms. 253.

Dalam kehidupan dan pelajaran-pelajaranNya, Kristus telah memberikan suatu teladan yang sempurna tentang pelayanan yang tidak mementingkan diri yang berasal dari Tuhan. Tuhan tidak hidup bagi diriNya Sendiri. Dengan menciptakan dunia, dan dengan memelihara segala perkara, Dia melayani orang lain senantiasa. “Bapamu yang di syurga, yang menerbitkan matahari bagi orang yang jahat dan orang yang baik dan menurunkan hujan bagi orang benar dan orang yang tidak benar.” Mat. 5:45 (LAI). Pelayanan yang ideal ini telah diamanatkan Tuhan kepada AnakNya. Yesus sudah diberikan untuk menuntun umat manusia agar melalui teladanNya Dia dapat mengajarkan apa ertinya melayani. “—Ellen G. White, The Desire of Ages, ms. 649.

**Soalan Perbincangan**:

`Ibrani memberitahu kita bahawa Yesus menjadi saudara kita untuk menyelamatkan kita. Fikirkan apa maksudnya dalam hal berkaitan dengan apa yang Tuhan telah lakukan untuk menyelamatkan kita. Oleh itu, mengapa kita menolak realiti yang luar biasa ini sebagai satu kesilapan yang tragik?`

`Mengapa penting bagi kita bahawa Yesus tidak dilahirkan “terjual di bawah kuasa dosa” seperti kita (Rom 7:14)? Fikirkan tentang Musa, dan mengapa penting bagi orang Israel bahawa Tuhan bukan seorang hamba seperti mereka. Bagaimana kisah Musa, dalam cara yang kecil, membantu kita memahami apa yang Yesus telah lakukan untuk kita?`

`Renungkan dengan lebih dalam tentang peranan penderitaan dalam kehidupan kita. Mengapa kita jangan pernah berfikir bahawa penderitaan itu adalah baik, walaupun kadang-kadang ada kebaikan yang timbul darinya?`