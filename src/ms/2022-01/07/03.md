---
title:  Mustahil untuk Dipulihkan
date:  07/02/2022
---

`Bandingkan Ibrani 6:4–6, Matius 16:24, Roma 6:6, Galatia 2:20, Galatia 5:24, dan Galatia 6:14. Apa yang dicadangkan oleh perbandingan ini tentang apa ertinya menyalibkan Kristus?`

Teks asal dalam bahasa Yunani menekankan perkataan “mustahil.” Adalah mustahil bagi Tuhan untuk memulihkan mereka yang telah “murtad” kerana “mereka menyalibkan lagi Anak TUHAN” (Ibr. 6: 6, LAI). Paulus ingin menekankan bahawa tidak ada jalan keselamatan yang lain kecuali melalui Kristus (Kis. 4:12). Keselamatan dengan cara lain tidak mungkin seperti “mana TUHAN tidak mungkin berdusta” (Ibr. 6:18, LAI) atau untuk menyenangkan Tuhan “tanpa iman” (Ibr. 11: 6, LAI).

Menyalibkan lagi Anak Tuhan merupakan satu ungkapan bahasa kiasan yang bertujuan  menggambarkan sesuatu yang berlaku dalam hubungan peribadi antara Yesus dan umat percaya.

Ketika para pemimpin agama menyalibkan Yesus, mereka melakukannya kerana Yesus menimbulkan ancaman terhadap kekuasaan dan pemerintahan mutlak mereka. Oleh itu, mereka berharap dapat menyingkirkan Yesus sebagai tokoh peribadi dan memusnahkan seorang musuh yang kuat dan berbahaya. Demikian juga injil mencabar kekuasaan dan hak pemerintahan individu pada tahap yang paling asas. Inti kehidupan Kristiani adalah memikul salib dan menyangkal diri sendiri (Mat. 16:24). Ini bermaksud menyalibkan “dunia” (Gal. 6:14), “manusia lama” (Rm. 6:6, LAI), dan “daging dengan segala hawa nafsu dan keinginannya” (Gal. 5:24, LAI). Tujuan hidup Kristian adalah supaya kita mengalami suatu kematian. Kecuali kita mengalami kematian ini, kita tidak akan dapat menerima kehidupan baru yang Tuhan ingin berikan kepada kita (Rom. 6:1–11).

Pergelutan antara Yesus dan diri adalah pertarungan untuk mati (Rm. 8:7, 8; Gal. 5:17). Pertempuran ini merupakan satu pertempuran sukar yang tidak dapat dimenangi sekaligus. Petikan ini bukan merujuk kepada orang yang kadang-kadang gagal dalam pertempuran melawan “manusia lama” dan “daging.” Dosa ini merujuk kepada orang yang, setelah mengalami keselamatan sejati dan apa yang disiratkannya (Ibr. 6:4, 5), memutuskan bahawa Yesus adalah satu ancaman kepada gaya kehidupan yang dia inginkan dan bertindak untuk membunuh perhubungan denganNya. Namun, Selagi orang itu memilih untuk tidak berpaling dari Kristus sepenuhnya, maka masih ada pengharapan keselamatan baginya.

`Apa artinya mati bagi “diri,” untuk memikul “salib”? Apakah perkara yang paling sukar anda serahkan kepada kekuasaan Kristus?`