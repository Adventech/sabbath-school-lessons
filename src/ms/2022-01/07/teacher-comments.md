---
title:  Komen Guru
date:  11/02/2022
---

**Ayat-ayat Utama**: Ibr. 6:4-6, Mat. 16:24, Rm. 6:6, Ibr. 10:26-29, Ibr. 6:9-13, Ibr. 6:17-20.

#### Bahagian I: Gambaran Keseluruhan

**Tema-tema Pelajaran**: Ibrani 5 diakhiri dengan nada yang agak suram, dengan satu peringatan dari Paulus yang menegur penontonnya kerana tidak maju dalam perjalanan rohani mereka. Walau bagaimanapun, Paulus berhasrat untuk meneruskan khotbahnya lebih jauh kepada pandangan teologi yang lebih mendalam walaupun terdapat hadirin yang “lamban dalam hal mendengar” (lihat Ibr. 5:11, LAI). Hanya jika masa mengizinkan, dia akan berbalik semula kepada ajaran asas, seperti “dasar pertobatan dari perbuatan-perbuatan yang sia-sia,” “dasar kepercayaan kepada TUHAN”, “ajaran tentang pelbagai pembaptisan,” “penumpangan tangan”, “kebangkitan orang-orang mati”, dan “hukuman kekal” (Ibr. 6:1, 2, LAI).

Di samping itu, hadirin itu telah merasakan, pada satu titik di masa lalu, pelbagai berkat ilahi. Berkat-berkat ini disebut dalam Ibrani 6:4, 5. Para hadirin telah “diterangi”, “mengecap karunia sorgawi”, “mendapat bagian dalam Roh Kudus”, dan “mengecap firman yang baik dari TUHAN dan karunia-karunia dunia yang akan datang” (LAI). Ungkapan-ungkapan ini sinonim dengan pengalaman pertaubatan, rahmat Tuhan, Roh Kudus melalui tanda-tanda dan keajaiban, kebenaran Injil, dan keselamatan.

Di tengah-tengah semua itu, sebahagian penonton nampaknya mengalami kemurtadan. Paulus memberitahu hadirinnya, “Tidak mungkin dibaharui sekali lagi sedemikian” (Ibr. 6:6, LAI) orang-orang yang telah murtad. Hukuman membinasakan yang sama diucapkan dalam Ibrani 10:26-29 terhadap mereka yang dengan sengaja bertekun dalam dosa setelah menerima pengetahuan tentang kebenaran. Tingkah laku orang murtad dicirikan oleh metafora yang sama dengan menolak Kristus, pengorbananNya, dan Roh Kudus.

#### Bahagian II: Ulasan

**Tiada Kemungkinan untuk Pertaubatan**

Adakah Ibrani 6:4-6, serta Ibrani 10:26-29, bercakap tentang ketidakmungkinan pertaubatan? Adakah tanggapan ini bermaksud bahawa jika seorang Kristian telah murtad, dia tidak boleh dibaharui untuk pertaubatan? Apakah tidak ada cara untuk mendapat peluang kedua untuk bertaubat? Idea bahawa pertaubatan tidak boleh diperbaharui merupakan pengertian yang lazim dalam Ibrani 6:4-6, seperti yang dipercayai oleh orang Kristian sepanjang sejarah gereja, yang menyebabkan beberapa orang menangguhkan pembaptisan mereka sehinggalah kematian mereka. Bagaimanakah amaran keras merupakan sesuatu yang baik apabila seseorang melihat pengalaman Petrus selepas Getsemani (Mat. 26:69-75)? Dalam kajian yang seterusnya, kita mahu memahami Ibrani 6:4-6 dan menyelaraskannya dengan pengalaman Petrus, dan juga dengan seluruh Kitab Suci.

Pertama, kita mahu memahami apa yang dialami oleh para hadirin dalam Ibrani. Sebahagian daripada mereka telah diterangi, telah mengecap karunia syurgawi, telah mendapat bahagian dalam Roh Kudus, telah mengecap Firman yang baik dari Tuhan, dan kemudian telah jatuh. Metafora pertama yang digunakan untuk menggambarkan masyarakat Kristian adalah “diterangi”, istilah yang muncul dalam Ibrani 10:32, yang berbunyi: “Ingatlah akan masa yang lalu. Sesudah kamu menerima terang, kamu banyak menderita oleh karena kamu bertahan dalam perjuangan yang berat” (LAI). Metafora ini sepertinya menggambarkan pengalaman Kristian awal yang dilalui oleh hadirin ini. Melalui Roh Tuhan, hadirin ini beralih daripada “perbuatan-perbuatan yang sia-sia” kepada “dasar kepercayaan kepada TUHAN” (Ibr. 6:1, LAI) dan kepada “pengetahuan tentang kebenaran” (Ibr. 10:26, LAI).

Metafora kedua, “telah mengecap karunia sorgawi” (Ibr. 6:4, LAI), menunjukkan bahawa para hadirin ini mempunyai pengalaman rohani dalam karunia keselamatan Tuhan. Kata kerja “mengecap” muncul dalam Ibrani 2:9, di mana ia membicarakan tentang Kristus yang terpaksa “mengalami maut bagi semua orang” (LAI). Apabila Kristus merasai kematian sebagai seorang manusia, Dia mengalami sesuatu yang tidak pernah diketahuiNya sebelum ini. Hadirin Ibrani itu telah merasai karunia syurgawi, sesuatu yang sebelum ini tidak mereka ketahui, iaitu, “keselamatan yang sebesar itu” (Ibr. 2:3, LAI).

Berkait rapat dengan pengecapan karunia sorgawi adalah metafora ketiga. Orang Kristian “mendapat bagian dalam Roh Kudus” (Ibr. 6:4, LAI), membangkitkan bahasa penyertaan, yang mengingatkan penggunaan kata-kata dalam Ibrani 3:1 dan Ibrani 3:14, di mana penonton digambarkan sebagai “saudara-saudara yang kudus, yang mendapat bagian dalam panggilan sorgawi” dan “telah beroleh bagian di dalam Kristus” (LAI). Pengagihan Roh Kudus adalah sesuatu yang telah dialami dengan nyata oleh penonton ini dalam fasa awal mereka diinjil (Ibr. 2:4).

Rentetan metafora-metafora ini diteruskan dengan pengulangan deria rasa. Merasai “firman yang baik dari TUHAN” (Ibr. 6:5, LAI) merujuk kepada mendengar Injil, yang diterima apabila pendengar menerima khabar baik tentang keselamatan (Ibr. 2:3). Kadang-kadang Kitab Ibrani membandingkan Firman Tuhan dengan makanan (lihat Ul. 8:3). Hadirin ini bukan sekadar menjadi penerima kebaikan Firman Tuhan; mereka juga mengalami “karunia-karunia dunia yang akan datang” (Ibr. 6:5, LAI), yang mencakup “tanda-tanda, mujizat-mujizat, dan pelbagai penyataan kuasa” (Ibr. 2:4, terjemahan pengarang).

Selepas empat metafora panjang yang positif, tiba-tiba terdapat perubahan yang mendadak. Metafora terakhir memperlihatkan fenomena kemurtadan: “namun murtad lagi” (Ibr. 6:6, LAI). Kata kerja “jauh,” atau “telah murtad,” boleh membawa maksud “berdosa,” dalam pengertian umum. Namun, kerana ungkapan yang menyusul, “menyalibkan lagi Anak TUHAN” (Ibr. 6:6, LAI) dan meletakkan Dia untuk “menghina-Nya di muka umum” (Ibr. 6:6, LAI), maka dosa itu perlu dimengertikan dalam pengertian yang lebih radikal iaitu melepaskan diri daripada setiap pengalaman keselamatan, seperti yang diterangkan setakat ini dalam ayat 4 dan 5. Secara ringkasnya, penonton telah mengalami pertaubatan, keselamatan, Roh Kudus melalui tanda-tanda dan mujizat-mujizat, dan kebaikan Firman Tuhan, dan kemudian murtad.

Sekarang setelah kita memahami apa yang dialami oleh para pendengar Ibrani, marilah kita sekarang beralih arah untuk mengkaji tanggapan tentang ketidakmungkinan pertaubatan dalam Ibrani 6:4-6. Kita perlu agak teknikal dalam pendekatan kita. Kesemua lima metafora yang disebutkan di atas adalah kata adjektif verbal (participles) dalam bahasa Yunani. Mereka semua dalam bentuk past tense (aorist), bentuk kata yang menerangkan perbuatan yang dilakukan di masa lalu. Perbuatan ini pada hakikatnya telah berakhir. Rangkaian participles (kata-kata yang dibentuk dari kata kerja) ini menerangkan tentang satu kumpulan dan kelompok orang yang sama. Oleh itu, kelompok daripada hadirin ini telah berubah daripada “diterangi” kepada “murtad,” oleh yang demikian telah mengalami serangkaian pengalaman keagamaan beberapa lama waktu di masa yang lalu.

Bahagian terakhir Ibrani 6:6 menggunakan bongkah kata-kata participles yang kedua (“menyalibkan lagi” dan “menghina-Nya di muka umum” dalam Ibrani 6:6, LAI). Namun, kali ini, Paulus menggunakan kata participles dalam bentuk present tense (masa sekarang). Secara tiba-tiba dia menukar bentuk ayat daripada past tense (aorist/masa lalu) kepada present tense (masa sekarang), yang memberitahu bahawa perbuatan ini sedang dalam proses berlaku. Apakah maksudnya ini? Masa sekarang mewakili perbuatan pada waktu ia berkembang, iaitu sedang beraku pada waktu percakapan dilakukan. Kedua-dua participles dalam ayat 6 ini menggambarkan kemurtadan dalam bentuk present tense (masa sekarang). Oleh itu, perbuatan itu dilihat sebagai perbuatan jenayah yang menghalang pembaharuan menjurus kepada pertaubatan, kerana ia menjadikan orang yang murtad musuh Kristus. Dia menyalibkan Anak Tuhan sekali lagi dan menghina Kristus di khalayak umum secara terus-terusan. Apa yang dicadangkan oleh perbuatan ini? Menghina Kristus adalah sama dengan melakonkan semula penyaliban Kristus. Lakonan semula ini menunjukkan akibat kemurtadan yang membinasakan dan berterusan kepada mereka yang pernah mendapat terang. Mereka tidak dapat dipulihkan kepada pertaubatan kerana sikap mereka sekarang, yang berterusan terhadap Kristus. Perbuatan mereka menggambarkan punca kemurtadan dan sikap kemurtadan yang sedang berlaku. Dengan menolak Kristus, orang yang murtad ini menyekat kemungkinan baginya untuk bertaubat.

Namun, bagaimana dengan seseorang yang tidak bersikap sedemikian? Adakah orang seperti itu mempunyai peluang? Sudah tentu! Contoh Petrus sangat membantu.  Ketika dia menyangkal Kristus sebanyak tiga kali, Petrus tiba-tiba teringat apa yang Kristus nubuatkan tentang dia, “Lalu ia pergi ke luar dan menangis dengan sedihnya” (Mat. 26:75, TB). Kesedihan ini adalah sikap yang sama sekali berbeza daripada sikap murtad dalam Ibrani 6, yang menyalibkan Anak Tuhan dan memalukan Dia secara terbuka. Tambahan pula, 1 Yohanes 2:1 menyatakan: “Anak-anakku, hal-hal ini kutuliskan kepada kamu, supaya kamu jangan berbuat dosa, namun jika seorang berbuat dosa, kita mempunyai seorang pengantara pada Bapa, yaitu Yesus Kristus, yang adil” (LAI). Pengantara itu hanya berguna jika dia diterima, tidak dipermalukan atau disalibkan.

Ringkasnya, Ibrani 6:4-6 menjelaskan bahawa hadirin itu menghadapi seluruh rangkaian atau pengalaman keagamaan daripada pertaubatan kepada kemurtadan. Apa yang menyebabkan sebahagian daripada mereka tidak dapat diperbaharui untuk bertaubat adalah sikap mereka yang menghina Kristus, yakni melaksanakan semula proses penyaliban itu. Pada dasarnya, sikap ini sama sahaja dengan mengisytiharkan Kristus sebagai musuh mereka. Namun, dengan pertaubatan yang rendah hati, seperti Petrus, pengampunan itu sentiasa mungkin. Pengantara itu, Kristus Yesus, bersedia untuk memperbaharui kita kepada pertaubatan.

Hal yang sama benar untuk petikan Ibrani 10:26-29. Petikan ini bermula dengan dosa yang dirancang dan disengajakan. “Sebab jika kita sengaja berbuat dosa, sesudah memperoleh pengetahuan tentang kebenaran, maka tidak ada lagi korban untuk menghapus dosa itu” (Ibr. 10:26, LAI). Sekali lagi, ketekunan dalam dosa yang yang sedang berlaku, berterusan dan disengajakan, seperti yang diterangkan dalam ayat ini, akan menghalang sesiapa pun daripada mendapat pengampunan. Sesetengah orang telah “menginjak-injak Anak TUHAN, yang menganggap najis darah perjanjian yang menguduskannya, dan yang menghina Roh kasih karunia” (Ibr. 10:29, LAI). Tindakan-tindakan mereka menggambarkan Yesus sebagai musuh, dan bahawa darahNya tidak mempunyai kuasa menyelamatkan. Orang-orang ini dengan angkuh menghina dan menolak tawaran karunia Tuhan. Orang seperti itu tidak mempunyai keinginan untuk bertaubat. Mereka menunjukkan sikap menentang Kristus dan pekerjaanNya secara terbuka. Oleh itu, pertaubatan adalah mustahil.

**Kami Yakin akan Perkara yang Lebih Baik dalam Kes Anda**

Selepas amaran keras seperti itu, dari Ibrani, Paulus kembali kepada hadirinNya dengan perubahan nada dan kata-kata yang mendorong. “Tetapi, hai saudara-saudaraku yang kekasih, sekalipun kami berkata demikian tentang kamu, kami yakin, bahwa kamu memiliki sesuatu yang lebih baik, yang mengandung keselamatan” (Ibr. 6:9, LAI). Hadirin ini serupa dengan tanah yang baik yang disebut dalam ayat 7, yang menghasilkan tanaman yang berbuah. Kelompok ini mempunyai rekod pelayanan Kristian. Tuhan begitu adil kerana Dia tidak mengabaikan hal ini (Ibr. 6:10). Dengan menyebut hadirinnya sebagai “yang dikasihi”, Paulus secara tersirat menyatakan bahawa dia melihat pengharapan sejati bagi pembaca-pembacanya.

#### Bahagian III: Penerapan

Ia bukanlah satu fenomena yang luar biasa dalam Gereja Masehi Advent Hari Ketujuh untuk anak-anak remaja dibaptiskan. Sebagaimana sejati pun atau setulus manapun pengelaman mereka bersama dengan Kristus, apabila mereka menjadi lebih dewasa dan menghadiri kolej, iman mereka mungkin akan pudar dan berkurangan. Ada yang meninggalkan gereja pada usia 19 tahun, menjelajahi liku-liku kehidupan; pada usia 30-an, selepas melalui beberapa krisis hidup, ramai daripada mereka menemui jalan kembali ke gereja Ia bukanlah satu fenomena yang luar biasa dalam Gereja Masehi Advent Hari Ketujuh bagi remaja muda untuk dibaptiskan. Walaupun pengalaman mereka dengan Kristus itu benar dan tulus, apabila mereka menjadi lebih tua dan menghadiri kolej, iman mereka mungkin pudar dan berkurangan. Ada yang meninggalkan gereja pada usia 19 tahun, berliku-liku melalui kehidupan sehingga, di suatu tempat dalam usia 30-an, selepas beberapa krisis kehidupan, ramai daripada mereka menemui jalan kembali ke gereja. Apakah cara terbaik untuk seorang bekas anggota yang menemui jalan kembali ke gereja?

`1. Bagaimanakah anda memberi respon terhadap orang yang bersikap demikian sekiranya dia membaca Ibrani 6:4-6 dan menganggap bahawa pertaubatan tidak mungkin terjadi?`

`2. Apakah yang boleh kita lakukan secara individu, dan juga secara korporat, untuk mencegah kemurtadan dalam keluarga kita, dan juga dalam gereja kita?`