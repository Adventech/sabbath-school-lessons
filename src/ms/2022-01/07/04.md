---
title:  Tidak ada Korban untuk Dosa-dosa yang Sisa
date:  08/02/2022
---

Amaran dalam Ibrani 6:4–6 sangat serupa dengan peringatan yang terdapat dalam Ibrani 10:26–29. Paulus menjelaskan bahawa penolakan korban Yesus akan meninggalkan para pembaca tanpa ada jalan untuk pengampunan dosa kerana tidak ada cara lain untuk pengampunan itu selain Yesus (Ibr.  10:1–14).

`Baca Ibrani 10:26–29. Dalam tiga cara apakah, penulis menggambarkan, dosa itu tidak ada pengampunan?`

Penulis tidak mengatakan bahawa tidak ada penebusan dosa yang dilakukan setelah menerima pengetahuan tentang kebenaran. Tuhan telah melantik Yesus sebagai Peguambela kita (1 Yoh. 2:1). Melalui Dia, kita mendapat pengampunan dosa (1 Yoh. 1:9). Dosa yang tidak ada korban ataupun penebusan adalah dosa menginjak-injak Anak TUHAN, yang menganggap najis darah Perjanjian, dan menghina Roh Kudus (Ibr. 10:29). Mari kita ulas maksud ungkapan ini.

Ungkapan “menginjak-injak Anak TUHAN” (Ibr. 10:29, LAI) menggambarkan penolakan terhadap hukum Yesus. Nama panggilan “Anak Tuhan” mengingatkan para hadirin bahawa Tuhan telah meletakkan Yesus di sebelah kananNya dan berjanji untuk menjadikan musuh-musuhNya sebagai “tumpuan” kakiNya (Ibr. 1:13; lihat juga Ibr. 1:5–12, 14, LAI). Memijak-mijak Yesus dengan kaki menunjukkan bahawa orang murtad itu telah memperlakukan Yesus sebagai musuh. Dalam konteks argumen surat-surat ini (Ibr. 1:13), dapat disiratkan bahawa, dalam hal kehidupan orang murtad, Yesus telah dilucutkan dari takhta (yang sekarang ditempati oleh orang yang murtad itu sendiri) dan menjadi alas kakinya sebagai ganti. Inilah yang ingin dilakukan oleh Lucifer di syurga (Yes. 14:12–14) dan apa yang akan dilakukan oleh “manusia derhaka” di masa akan datang (2 Tes. 2: 3, 4, LAI).

Ungkapan “pelanggaran-pelanggaran yang telah dilakukan selama perjanjian” merujuk kepada penolakan korban Yesus (Ibr. 9:15–22). Ini menunjukkan bahawa darah Yesus tidak mempunyai kuasa pembersihan.

Ungkapan “menghina Roh kasih karunia” sangat berkuasa. Istilah Yunani enybrisas (“penghinaan, kemarahan”) merangkumi manifestasi keangkuhan, yang merujuk kepada “penghinaan” atau “kesombongan.” Istilah ini sangat bertentangan dengan gambaran Roh Kudus sebagai “Roh kasih karunia.” Ini menunjukkan bahawa orang yang murtad telah memberi respon kepada pemberian rahmat Tuhan dengan satu penghinaan.

Orang yang murtad berada dalam kedudukan yang tidak dapat dipertahankan. Dia menolak Yesus, pengorbananNya, dan Roh Kudus.