---
title:  Pergelutan Itu
date:  27/12/2021
---

Apabila orang percaya mengakui iman mereka kepada Kristus dan bergabung dengan jemaah, mereka menetapkan garis sempadan yang membezakan mereka daripada masyarakat yang lain. Sayangnya, ini menjadi sumber konflik kerana ini secara tidak langsung memberikan penilaian negatif terhadap komuniti dan nilai-nilai mereka.

`Baca Ibrani 10:32–34 dan Ibrani 13:3. Apa pengalaman orang-orang Ibrani setelah pertaubatan mereka?`

Kemungkinan besar para pembaca Ibrani menderita secara lisan dan fizikal di tangan orang-orang yang dihasut oleh golongan yang menentang mereka (cth., Kis. 16: 19–22, Kis. 17: 1–9). Mereka juga dipenjara, dan ada kemungkinan mereka dipukul kerana para pegawai memiliki kuasa untuk mengizinkan hukuman dan penahanan, seringkali tidak menurut norma undang-undang yang sesuai, sementara mereka mengumpulkan bukti (cth., Kis. 16:22, 23).

`Baca Ibrani 11:24–26 dan 1 Petrus 4:14, 16. Bagaimana pengalaman Musa dan para pembaca 1 Petrus membantu kita memahami mengapa penganut Kristian dianiaya?`

Untuk “menanggung nistaan Kristus” bermaksud mengidentifikasikan diri kepada Kristus dan menanggung aib dan penderaan yang disiratkan oleh perhubungkaitan ini. Kebencian masyarakat awam terhadap orang Kristian adalah akibat dari komitmen agama mereka yang berbeza. Orang lain boleh tersinggung dengan amalan agama yang tidak mereka fahami atau dengan orang yang mempunyai gaya hidup dan moral yang membuat orang lain merasa bersalah atau malu. Menjelang pertengahan abad Masihi pertama, Tacitus menganggap orang Kristian bersalah kerana “kebencian terhadap sesama manusia.” —Alfred J. Church dan William J. Brodribb, trans., The Complete Works of Tacitus, (New York: The Modern Library, 1942) Annals 15.44.1. Apa pun alasan yang tepat atas tuduhan itu, yang sudah tentu salah, ramai orang Kristian awal, seperti yang Paulus tulis di dalam surat ini, menderita kerana iman mereka.

`Setiap orang, sama ada seorang Kristian atau bukan, menderita. Namun, apa ertinya menderita demi Kristus? Berapakah banyaknya penderitaan yang kita hadapi demi Kristus, dan berapa banyak yang ditanggung oleh pilihan kita sendiri?`