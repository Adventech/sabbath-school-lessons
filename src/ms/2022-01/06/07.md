---
title:  Kajian Tambahan
date:  04/02/2022
---

Kristus sedang memerhatikan. Dia tahu segala-galanya tentang beban kita, bahaya-bahaya dan kesukaran-kesukaran kita; dan Dia memenuhi mulutNya dengan hujah-hujah bagi pihak kita. Dia menyesuaikan perantaraanNya untuk memenuhi keperluan setiap jiwa, seperti yang dilakukannya dalam hal Petrus.... Peguambela kita memenuhkan mulutNya dengan hujah-hujah untuk mengajar umat-umatNya, yang dicobai dan digodai, untuk bersabar melawan godaan-godaan syaitan. Dia menafsir setiap pergerakan musuh itu. Dia mengatur kejadian demi kejadian.”—Ellen G. White, The SDA Bible Commentary, jil. 7, ms. 931 (Letter 90, 1906).

“Adalah matlamat Setan untuk mengadakan perpisahan yang kekal antara TUHAN dan umat manusia; akan tetapi dalam Kristus, kita dihubungkan lebih rapat lagi dengan TUHAN daripada sekiranya kita tidak pernah berdosa. Dalam mengambil sifat-sifat kita, Juruselamat telah mengikatkan diriNya kepada manusia dengan ikatan kasih yang tidak akan pernah putus.... Inilah ikrar yang menunjukkan bahawa TUHAN pasti akan menepati janjiNya. “Seorang anak lahir untuk kita, seorang putera telah diberikan untuk kita; lambang pemerintahan ada di atas bahunya.” TUHAN telah memakai sifat kemanusiaan dalam diri AnakNya, dan telah membawa sifat itu ke langit yang tertinggi. “Anak manusia” itulah yang juga turut bersemayam di takhta alam semesta. “Anak manusia” itulah yang namaNya akan disebut, “Penasihat Ajaib, TUHAN yang Perkasa, Bapa yang Kekal, Raja Damai.” Yes. 9:15. AKU ADA itulah Pengantara antara TUHAN dan manusia, yang meletakkan tanganNya atas keduanya. Dia yang “saleh, tanpa salah, tanpa noda, yang terpisah dari orang-orang berdosa” itu, tidak merasa malu untuk menyebut kita saudara. Ibrani 7:26; 2:11. Dalam Kristus, keluarga yang di bumi dan yang di syurga dipersatukan. Kristus yang dipermuliakan itu adalah saudara kita. Syurga diabadikan dalam manusia, dan manusia dirangkul mesra dalam dada Kasih Yang Tidak Terduga.”—Ellen G. White, The Desire of Ages, ms. 25, 26.

**Soalan Perbincangan**:

`Petikan pertama di atas mengatakan, "Dia [Yesus] memenuhi mulutnya dengan hujah-hujah bagi kita." Apa maksud janji itu kepada anda? Fikirkan tentang apa yang diajarkan oleh hal ini kepada kita tentang kasih Tuhan untuk kita. Mengapa idea ini begitu memberi pengharapan? Mengapa kita memerlukan seseorang untuk berdebat bagi pihak kita?`

`Petikan kedua di atas mengatakan, “dalam Kristus kita dihubungkan dengan lebih rapat lagi kepada TUHAN daripada sekiranya kita tidak pernah berdosa.” Apa maksudnya? Bagaimana kita dapat merasakan keeratan itu, dan apakah penghiburan yang anda peroleh dari pengalaman itu? Di dalam kelas, terangkan apa maksud kerapatan ini dan bagaimana rasanya melalui pengalaman itu. Bagaimanakah “hujah-hujah bagi pihak kita” membantu kita untuk merasai pengalaman ini?`