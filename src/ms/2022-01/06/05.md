---
title:  Imam yang Kekal
date:  02/02/2022
---

`Baca Ibrani 7:16. Atas landasan apa Yesus menjadi imam?`

Yesus menerima imamat berlandaskan atas hidup yang tidak dapat dimusnahkan dan kerana Dia memegang satu pelayanan yang kekal. Implikasi dari fakta-fakta ini sungguh mengagumkan. Ini bermaksud bahawa pelayanan Yesus tidak akan pernah dapat diatasi mahupun dikalahkan. Yesus menyelamatkan sepenuh-penuhnya, selama-lamanya, “dengan sempurna” (Ibr. 7:25, LAI). Keselamatan yang Yesus berikan adalah sempurna dan muktamad. Dia mencapai aspek terdalam sifat alamiah manusia (Ibr. 4:12, Ibr. 9:14, Ibr. 10: 1–4). Pengantaraan Yesus di hadapan Tuhan melibatkan semua manfaat yang diberikan berdasarkan perjanjian baru.

Ia melibatkah lebih dari sekadar pengampunan dosa. Ia bermaksud meletakkan hukum di dalam hati kita, menjadikan kita manusia yang baru di dalam Dia, dan membawa kepada penyebaran Injil kepada dunia (Ibr. 8:10–12). Sebagai Satu dengan Tuhan dan umat manusia, Dia mewakili kita di hadapan Bapa. Sebagai Satunya yang mempersembahkan nyawaNya sebagai korban, Yesus diperkenankan sepenuhnya di hadapan Tuhan.

`Baca Ibrani 7:22. Apakah Yesus dalam perkaitan kepada perjanjian baru?`

Yesus adalah jaminan kepada perjanjian baru kerana Tuhan telah melafazkan sumpah bahawa Yesus akan menjadi imam untuk “selama-lamanya” (Ibr. 7:21, LAI). Sangat mudah untuk gagal memahami kepentingan sumpah ini. Paulus telah merujuk kepada sumpah-sumpah yang Tuhan buat kepada generasi padang pasir dan Abraham (Ibr. 3: 7–11, Ibr. 6: 13–15). Perbezaan antara sumpah-sumpah ini dengan sumpah yang dibuat oleh Tuhan tentang Anak adalah bahawa sumpah-sumpah itu dibuat kepada manusia yang fana. Sumpah itu tetap berlaku selagi penerima sumpah tersebut masih hidup. Sumpah Tuhan kepada generasi padang pasir dan Abraham terikat selagi generasi padang gurun dan keturunan Abraham masih wujud (lihat Gal. 3:29).

Akan tetapi, dalam hal Anak, yang hidupnya “tidak dapat dihancurkan”, sumpah yang Tuhan buat kepadaNya akan terikat selama-lamanya. Seseorang yang diberikan jaminan atau dijamin oleh seorang yang lain akan terikat oleh hukum yang sama dengan orang yang telah memberikan jaminan, termasuklah kematian. Namun, Bapa menetapkan Yesus sebagai satu jaminan bagi kita bahawa Dia tidak akan melupakan janji-janjiNya. Demikianlah boleh kita yakin terhadap keselamatan yang telah diberikan kepada kita dalam Yesus.