---
title:  Seorang Imam Bagi Pihak Umat Manusia
date:  30/01/2022
---

`Baca Ibrani 5:1-10. Apakah peranan Imam Besar dan, menurut petikan ini, bagaimana Yesus memenuhi peranan itu?`

Tujuan mendasar imamat Lewi adalah untuk menjadi perantara bagi orang-orang berdosa dan Tuhan. Para imam dilantik oleh Tuhan untuk melayani bagi pihak manusia; oleh itu, mereka perlu berbelas kasihan dan penuh pengertian terhadap kelemahan-kelemahan manusia.

Dalam Ibrani 5:5–10, Paulus menunjukkan bahawa Yesus memenuhi tujuan itu dengan sempurnanya: Tuhan telah melantik Dia (Ibr. 5:5, 6), dan Yesus memahami kita kerana Dia juga telah menderita (Ibr. 5:7, 8).

Bagaimanapun, terdapat beberapa perbezaan penting. Yesus tidak “dipilih dari antara manusia” (Ibr. 5: 1, LAI). Sebaliknya, Yesus mengambil sifat manusia agar, selain dari sebab-sebab yang lain, Dia dapat melayani sebagai imam bagi pihak kita. Yesus bukan mempersembahkan korban untuk dosa-dosaNya sendiri (Ibr.i 5: 3) tetapi hanya untuk dosa-dosa kita, kerana sesungguhnya, Dia tidak berdosa (Ibr.i 4:15, Ibr. 7:26–28).

Ibrani mengatakan bahawa Yesus berdoa “kepada Dia, yang sanggup menyelamatkan-Nya dari maut, dan karena kesalehan-Nya Ia telah didengarkan” (Ibr. 5: 7, LAI). Ibrani merujuk kepada kematian kedua, di mana Tuhan menyelamatkan Yesus ketika Dia membangkitNya (Ibr. 13:20). Ibrani juga mengatakan bahawa Yesus “belajar menjadi taat dari apa yang telah dideritai-Nya” (Ibr. 5:8, LAI). Penurutan adalah sesuatu yang baru bagi Yesus, bukan kerana Dia tidak taat sebelum ini, tetapi kerana Dia adalah Tuhan. Sebagai penguasa ke atas alam semesta, Yesus tidak taat kepada sesiapapun; sebaliknya, semua orang taat kepada-Nya.

Penderitaan dan kematian Yesus di kayu salib merupakan bahagian penting dari pelayananNya sebagai imam. Penderitaan tidak menyempurnakan Yesus dalam ertikata bahawa Dia bertambah baik secara moral atau etika. Penderitaan tidak menjadikan Dia berbelas kasihan. Sebaliknya, Yesus datang ke bumi ini kerana Dia selamanya berbelas kasihan, dan itulah sebabnya Dia mengasihani kita (Ibr. 2:17). Apa yang dimaksudkan oleh Ibrani adalah bahawa melalui penderitaan, kasih persaudaraan Yesus, keaslian sifat manusiawiNya, dan kedalaman penyerahanNya sebagai wakil manusiawi terhadap kehendak Bapa benar-benar dinyatakan dan diungkapkan. Dia “disempurnakan” dalam ertikata bahawa penderitaanNya melayakkan Dia untuk menjadi Imam Besar kita. Hidupnya yang penuh penurutan sempurna, dan kemudian kematianNya di kayu salib, merupakan persembahan korban yang Yesus persembahkan kepada Bapa sebagai imam kita.

`Petrus 2:9 pertama mengatakan bahawa kita adalah “imamat yang rajani.” Apa yang dinyatakan oleh kehidupan Yesus kepada anda bagaimana seharusnya hubungan anda dengan manusia lain oleh kerana peranan kita yang suci ini?`