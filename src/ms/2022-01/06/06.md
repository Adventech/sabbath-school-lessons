---
title:  Imam yang Saleh
date:  03/02/2022
---

`Baca Ibrani 7:26. Apakah lima ciri-ciri Yesus terdapat dalam ayat ini?`

Yesus adalah “suci.” Ini bermaksud bahawa Yesus adalah tanpa salah dalam hubunganNya dengan Tuhan (Ibr. 2:18; Ibr. 4:15; Ibr. 5:7, 8). Terjemahan Yunani Lama dalam Perjanjian Lama menggunakan istilah Yunani yang sama untuk merujuk kepada mereka yang mengekalkan hubungan perjanjian mereka dengan Tuhan dan orang lain.

Yesus “tidak bercela.” Dia tetap suci dan tidak disentuh oleh kejahatan, walaupun dicobai dalam “segala hal” (Ibr. 4:15, Ibr. 2:18, AYT). Kesempurnaan tanpa dosa Yesus penting kepada imamatNya. Perjanjian lama menetapkan bahawa persembahan korban harus “tidak bercela” agar boleh diterima oleh Tuhan (Im. 1: 3, 10, dll.). Penurutan sempurna Yesus selama kehidupanNya di dunia memungkinkan Dia untuk mempersembahkan diriNya sebagai korban yang dapat diterima oleh Tuhan (Ibr.  9:14).

Yesus “terpisah dari orang-orang berdosa” ketika Dia naik ke surga. Bentuk kata kerja Yunani menunjukkan ini adalah keadaan semasa Yesus, yang bermula pada satu titik tertentu dalam waktu. Yesus menghadapi permusuhan dari orang berdosa selama kehidupanNya di dunia, tetapi Dia menang dan kemudian duduk di sebelah kanan takhta Tuhan (Ibr. 12:2, 3). Yesus juga “terpisah dari orang-orang berdosa” kerana Dia benar-benar tidak berdosa (Ibr. 7:26).

Yesus “ditinggikan...mengatasi langit” (LAI). Ini bererti bahawa Yesus telah dimuliakan di atas segala yang wujud dan, oleh itu, Dia adalah satu dengan Tuhan. Dikatakan dalam Mazmur, Tuhanlah yang “ditinggikan...mengatasi langit” (Mzm. 57: 5, 11; Mzm. 108:5).

Yesus adalah manusia sepenuhnya, tetapi Dia bukan manusia yang berdosa seperti kita (Ibr. 2:14–16, Ibr. 4:15). Yesus sempurna, bukan hanya kerana Dia tidak pernah berdosa tetapi kerana Dia tidak dirosakkan oleh dosa seperti kita.

Namun, oleh kerana Dia juga manusia sepenuhnya, Dia juga menjadi teladan kita. Dia menunjukkan kepada kita bagaimana berlari dalam perlumbaan hidup (Ibr. 12:1–4). Dia adalah teladan yang harus kita ikuti (1 Ptr. 2:21–23). Oleh kerana Dia “saleh, tanpa salah, tanpa noda, yang terpisah dari orang-orang berdosa” (Ibr. 7:26, LAI), Dia adalah Juruselamat kita, dan kita juga boleh mencerminkan sifatNya.

`Walaupun Yesus adalah manusia, seperti kita, Dia tidak pernah berdosa. Bagaimana kita boleh mengerti pemikiran yang menakjubkan ini? Fikirkan betapa sucinya Dia! Mengapa janji kekudusanNya yang dikreditkan kepada kita melalui iman seharusnya membantu menjamin keselamatan kita?`