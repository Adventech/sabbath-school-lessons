---
title:  Kajian Tambahan
date:  25/02/2022
---

Baca Ellen G. White, “Calvary,” ms. 741-757; “‘It is Finished,’” ms. 758-764, dalam The Desire of Ages.

Profesor Jiri Moskala telah menjelaskan hakikat penghakiman sebelum kedatangan Tuhan. Tuhan “tidak berada di sana untuk memperagakan dosa-dosa saya seperti di tingkap kedai. Sebaliknya, Dia akan menunjukkan pertama-tama kepada rahmat mengubahNya yang luar biasa, dan di hadapan seluruh alam semesta, Dia, sebagai Saksi yang benar kepada seluruh kehidupanku, akan menjelaskan sikapku terhadap Tuhan, motif dalamanku, pemikiranku, perbuatanku, orientasi dan hala tuju hidupku. Dia akan menunjukkan semuanya. Yesus akan memberi kesaksian bahawa aku melakukan banyak kesalahan, bahawa aku melanggar hukumNya yang kudus, tetapi juga bahawa aku telah bertaubat, meminta pengampunan, dan diubah oleh rahmatNya. Dia akan mengatakan: ‘Darahku sudah cukup bagi Moskala yang berdosa, orientasi hidupnya ada padaKu, sikapnya terhadap Aku dan orang lain adalah hangat dan tidak mementingkan diri sendiri, dia boleh dipercayai, dia adalah hambaKu yang baik dan setia.’ ” – “Toward a Biblical Theology of God’s Judgment: A Celebration of the Cross in Seven Phases of Divine Universal Judgment,” Journal of the Adventist Theological Society 15 (Spring 2004): ms. 155.

“Baik umat tebusan maupun makhluk-makhluk yang tidak jatuh ke dalam dosa akan menemukan ilmu pengetahuan serta nyanyian mereka pada kayu salib Kristus. Akan dilihat kelak bahawa kemuliaan yang bersinar pada wajah Yesus itu merupakan kemuliaan kasih yang lahir dari pengorbanan diri. Dari sudut pandang Kalvari, akan dilihat kelak bahawa hukum yang melahirkan kasih adalah hukum kehidupan bagi bumi dan syurga; bahawa kasih yang “tidak mencari keuntungan diri” ini sumbernya adalah dari hati Tuhan; dan bahawa dalam diri Peribadi yang lemah lembut dan rendah hati itu memperlihatkan sifat-sifatNya yang bersemayam dalam terang, yang tidak dapat dihampiri oleh seorang pun juga.”—Ellen G. White, The Desire of Ages, ms. 19, 20.

**Soalan Perbincangan**:

`Manusia selalu mempunyai kecenderungan untuk mempersembahkan berbagai jenis korban kepada Tuhan sebagai ganti untuk pengampunan atau keselamatan. Sebilangan mereka menawarkan pertaubatan yang berani kepada Tuhan dengan menghukum diri mereka sendiri, (melakukan perjalanan yang jauh, dll.), sebahagian lain menawarkan pelayanan selama hidup mereka, atau tindakan menyangkal diri, dan sebagainya. Bagaimana tindakan ini harus dipertimbangkan berdasarkan pengorbanan Yesus dan penegasan Kitab Suci bahawa salib telah mengakhiri semua persembahan-persembahan korban (Dan. 9:27, Ibr. 10:18)?`

`Pada masa yang sama, apakah peranan korban dalam kehidupan orang yang beriman? Apa yang Yesus maksudkan ketika Dia mengatakan bahawa kita perlu memikul salib kita dan mengikut Dia (Mat. 16:24), atau rasul Paulus ketika dia mengatakan bahawa kita harus mempersembahkan tubuh kita sebagai “persembahan yang hidup, yang kudus dan berkenan kepada Tuhan” (Rom. 12: 1, LAI)? Apakah hubungan antara perintah-perintah Yesus (Mat. 16:24) dan Paulus (Rom. 12: 1) dan Ibrani 13:15, 16?`