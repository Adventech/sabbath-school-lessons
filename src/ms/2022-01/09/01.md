---
title:  Yesus, Korban yang Sempurna
date:  19/02/2022
---

### Bacaan Untuk Pelajaran Minggu Ini
Ibr. 9:15, Kej. 15:6–21, Yer. 34:8–22, Ef. 3:14–19, Ibr. 7:27, Ibr. 10:10, Ibr. 9:22–28.

> <p>Ayat Hafalan</p>
> “Sebab oleh satu korban saja Ia telah menyempurnakan untuk selama-lamanya mereka yang Ia kuduskan” (Ibrani 10:14, LAI).

Idea bahawa seorang lelaki yang didapati bersalah dan dihukum mati di kayu salib harus disembah sebagai Tuhan sangat menyinggung pemikiran orang dahulukala. Sangat sedikit rujukan mengenai salib itu dalam kesusasteraan Rom menunjukkan ketidaksenangan mereka terhadap idea tersebut. Bagi orang Yahudi, undang-undang mengisytiharkan bahawa seorang lelaki yang dipakukan di atas pohon dikutuk oleh Tuhan (Ul. 21:23).

Oleh itu, motif pertama yang kita dapati dalam lukisan Kristian tentang kuburan adalah burung merak (kononnya melambangkan keabadian), burung merpati, daun palma kemenangan seorang atlet, dan ikan. Di kemudian hari, tema lain muncul: Bahtera Nuh; Abraham mengorbankan seekor domba dan bukannya Ishak; Daniel di gua singa; Yunus dimuntahkan oleh ikan; seorang gembala yang mendukung seekor anak domba; atau gambar-gambar mukjizat seperti penyembuhan seorang lumpuh dan kebangkitan Lazarus. Semua ini merupakan simbol-simbol keselamatan, kemenangan, dan kepedulian. Salib, sebaliknya, menggambarkan kekalahan dan keaiban. Namun, saliblah yang menjadi lambang agama Kristian. Malah, Paulus menyebut Injil itu sebagai “pemberitaan tentang salib” (1 Kor. 1:18, LAI).

Pada minggu ini, kita akan melihat kepada salib sebagaimana ia kelihatan dalam buku Ibrani.

_*Selidiki pelajaran minggu ini untuk persediaan Sabat, 26 Febuari._