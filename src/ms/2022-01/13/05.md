---
title:  Berjaga-jaga terhadap Ajaran yang Berbagai-bagai dan Asing
date:  23/03/2022
---

`Bandingkan Ibrani 13:9; Ibrani 2:9; Ibrani 4:16; dan Ibrani 6:19, 20. Dari manakah kasih karunia diperolehi? Bagaimana jiwa-jiwa kita dikuatkan?`

Hubungan antara ajaran-ajaran dan makanan palsu, yang disentuh dalam Ibrani 13:9, mungkin tidak merujuk kepada perbezaan antara makanan yang halal dan yang tidak halal.

Mengapa?

Pertama, dalam surat tersebut, Paulus nampaknya tidak risau dengan perbezaan antara makanan yang halal dan tidak halal. Kita mengetahui melalui Kisah 15 bahawa gereja Kristian awal menegaskan bahawa orang-orang percaya diselamatkan oleh kasih karunia (Kis. 15:7–11) dan bahawa mereka harus terus mematuhi beberapa peraturan berkaitan makanan (Kis. 15:19, 20). Perbezaan antara makanan halal dan tidak halal dan peraturan alkitabiah yang lain tidak bertentangan dengan kasih karunia. Malah, Paulus berpendapat bahawa perjanjian baru itu telah meletakkan hukum di dalam hati (Ibr. 8:10–12). Namun, apa yang penulis ingin perjelaskan adalah korban binatang dan perantaraan imam Lewi di tempat kudus telah digantikan oleh korban unggul dan perantaraan imam Yesus (Ibr. 8: 4, 5; Ibr. 10:1–18).

Kedua, konteks ini mencadangkan bahawa Paulus mengkritik pendengar bukan kerana mereka menghindarikan diri dari makanan tertentu tetapi kerana mereka memakannya dengan harapan memperoleh kasih karunia atau upah (Ibr. 13:9). Paulus mungkin memperingatkan mereka agar tidak terlibat dalam upacara ritual Yahudi atau makanan kultus yang dirayakan sebagai perpanjangan kepada korban binatang di kaabah dan yang seharusnya memberikan manfaat dari segi kerohanian, atau kasih karunia. Namun, kasih karunia tidak dimediasikan melalui makanan ini; kasih karunia datang hanya melalui korban dan pengantaraan imam Yesus Kristus. Orang percaya “mempunyai suatu mezbah” (Ibr. 13:10), salib Kristus, di mana mereka boleh makan (Yoh. 6: 47–58).

Dalam bahasa Ibrani, “kasih karunia” berasal dari takhta Tuhan (Ibr. 4:16). Kasih karunia ini, yang diperantarakan melalui Kristus, adalah “sauh,” “kuat dan aman,” yang diikat pada takhta Tuhan sendiri (Ibr. 6:19, 20; bandingkan dengan 4:16). Kasih karunia inilah yang kita terima melalui korban Kristus, yang memberikan kestabilan dan jaminan kepada hati kita. Apabila hati telah “diperkuat” dengan kasih karunia, ia tidak akan “disesatkan” oleh doktrin-doktrin baru (Ibr. 13:9), dan juga tidak akan “hanyut” dari Tuhan (Ibr. 2:1, LAI).

`Renungkan korban Kristus yang sempurna. Namun mengapa idea apa pun yang kita lakukan untuk “menambah” korban ini bertentangan dengan Injil dan kasih karunia yang didapati dari Yesus?`