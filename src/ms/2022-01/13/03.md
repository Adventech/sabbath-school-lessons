---
title:  Mengingini dan Penyimpangan Seksual
date:  21/03/2022
---

`Baca Ibrani 13:4, 5; Lukas 16:10–18; 1 Korintus 5:1; Efesus 5:3–5; dan Kolose 3:5. Apakah dua kejahatan yang berkaitan dalam petikan ini?`

Paul memberi amaran kepada para pembaca agar menghindari penyimpangan seksual dan sikap mengingini kerana kedua-dua perbuatan ini merupakan ancaman yang besar terhadap kasih persaudaraan. Malah, pengarang Perjanjian Baru dan moralis kuno menyedari perkaitan di antaranya.

Seruan Paulus untuk menghormati perkahwinan mencadangkan penghindaran dari apa pun yang akan meremehkannya. Penghindaran ini termasuk menjauhi pelanggaran sumpah perkahwinan dan perceraian yang tidak dibenarkan (bandingkan dengan Matius 19:9). Teguran untuk memastikan tempat tidur perkahwinan tidak tercemar merujuk kepada mengelakkan pencemaran perkahwinan melalui hubungan seksual di luar perkahwinan. Ungkapan “cabul” dalam Perjanjian Baru merujuk kepada apa pun bentuk penyimpangan seksual (1 Kor. 5:9-11; 1 Kor. 6:9, 10; Ef. 5:5; 1 Tim. 1:9, 10; Why. 21:8; Why. 22:15). Tambahan pula, masyarakat Yunani-Rom lemah dalam etika seksual. Sikap memihak berat sebelah sepertinya membenarkan kaum lelaki untuk mempunyai kebebasan dalam hubungan seksual asalkan sahaja ia tidak diketahui. Paulus memperingatkan, bagaimanapun, bahawa Tuhan akan mengadili orang yang berzina. Orang yang beriman seharusnya tidak membiarkan kelaziman sosial menetapkan standard etika mereka sendiri.

“Cinta uang” adalah salah satu kategori utama kejahatan di dunia Yunani-Rom. Malah, dalam suratnya yang lain, Paulus menyatakan “cinta uang” sebagai sumber semua kejahatan (1 Tim. 6:10).

`Memasang pertahanan terhadap kejahatan ini merupakan tindakan yang Paulus galakkan dalam beberapa surat yang lain. Pertama, mereka harus “senantiasa berkecukupan” di dalam segala sesuatu yang mereka miliki (juga 2 Kor 9:8; Flp 4:11, 12). Tambahan pula, orang Kristian harus percaya dan memikul janji Tuhan bahawa Tuhan “tidak akan membiarkan...dan tidak akan meninggalkan” mereka (Ibr. 13:5). Janji ini diberikan di beberapa tempat dan ketika kepada umatNya dan tersedia untuk kita juga pada hari ini (Kej. 28:15; Ul. 31: 6, 8; Yos. 1: 5; 1 Taw. 28:20). Oleh itu, orang-orang percaya diundang untuk memberi respon kepada janji Tuhan dengan kata-kata dalam Mazmur 118:6 (LAI): “Tuhan di pihakku. Aku tidak akan takut. Apakah yang dapat dilakukan manusia terhadap aku?” Rujukan Mazmur 118 ini tepat kerana di sana, pemazmur menyatakan keyakinannya kepada Tuhan, walaupun penderitaan ditimpakan kepadanya oleh orang-orang yang tidak beriman.`

`Apakah cara masyarakat moden yang merosakkan kesucian seksual dan, pada masa yang sama, menggalakkan cinta manusia terhadap wang? Dengan cara praktikal apa kita dapat memperkuat pertahanan kita terhadap dua kejahatan yang berbahaya ini?`