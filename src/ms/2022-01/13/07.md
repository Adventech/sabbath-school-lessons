---
title:  Kajian Tambahan
date:  25/03/2022
---

“Sesudah kecurahan Roh Kudus, ... [orang-orang percaya bergembira kerana manisnya perhubungan dengan orang-orang suci. Mereka lemah-lembut, memikirkan kepentingan orang lain, menyangkal diri sendiri, rela berkorban untuk kebenaran. Dalam pergaulan mereka setiap hari satu dengan yang lain, mereka menyatakan kasih yang telah diperintahkan oleh Kristus ke atas mereka. Dengan kata-kata dan perbuatan-perbuatan yang tidak mementingkan diri sendiri, mereka berusaha menyalakan kasih ini dalam hati orang lain....

“Namun, beransur-ansur satu perubahan datang. Orang-orang percaya mulai melihat kekurangan-kekurangan pada orang lain. Memikir-mikirkan kesalahan-kesalahan, memberikan ruang untuk kritikan yang tidak elok, mereka kehilangan pandangan pada Juruselamat dan kasihNya. Mereka menjadi lebih ketat dengan upacara-upacara secara lahiriah, lebih teliti dengan teori daripada amalan iman. Dalam semangat mereka untuk menghukum oranglain, mereka lupa akan kesalahan-kesalahan mereka sendiri. Mereka kehilangan kasih persaudaraan yang diperintahkan oleh Kristus, dan lebih menyedihkan dari semuanya, mereka tidak sedar akan kekurangan mereka. Mereka tidak menyedari bahawa kebahagiaan dan sukacita keluar dari kehidupan mereka, dan setelah menutup kasih Tuhan dari hati mereka, tidak lama kemudian mereka akan berjalan dalam kegelapan.

Yohanes, menyedari bahawa kasih persaudaraan semakin pudar di dalam sidang, mendesak orang-orang percaya kepada keperluan berterusan akan kasih ini. Surat-suratnya kepada sidang penuh dengan buah pikiran ini. “Saudara-saudaraku yang kekasih, marilah kita saling mengasihi,” ia menulis, “sebab kasih itu berasal dari TUHAN; dan setiap orang yang mengasihi, lahir dari TUHAN dan mengenal TUHAN. Barangsiapa tidak mengasihi, ia tidak mengenal TUHAN, sebab TUHAN itu kasih. Dalam hal inilah kasih TUHAN dinyatakan di tengah-tengah kita, iaitu bahawa TUHAN telah mengutus Anak-Nya yang tunggal ke dalam dunia, supaya kita beroleh hidup. Inilah kasih itu: Bukan kita yang telah mengasihi TUHAN, tetapi TUHAN telah mengasihi kita dengan mengutus Anak-Nya sebagai perdamaian bagi dosa-dosa kita.”—Ellen G. White, The Acts of the Apostles, ms. 547, 548.

**Soalan Perbincangan**:

`Kehidupan Kristian sering dianggap sebagai hubungan peribadi dan individu antara Yesus dan orang yang beriman. Namun, ini hanyalah satu aspek dalam kehidupan orang Kristian. Mengapa penting untuk diingat bahawa Tuhan memimpin kita sebagai satu kumpulan? Apakah tanggungjawab saya kepada kumpulan itu? Apa yang boleh saya harapkan dari kumpulan itu?`

`Apakah petunjuk-petunjuk terbaik yang menunjukkan bahawa kasih persaudaraan di dalam sidang itu kuat? Bersedia untuk membuat satu senarai di kelas Sekolah Sabat anda.`

`Apakah kasih persaudaraan sejati? Apa ciri, sebab, dan hasilnya? Bagaimana anda membezakannya dari kasih persaudaraan yang palsu?`