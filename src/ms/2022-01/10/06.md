---
title:  Mereka akan Melihat WajahNya
date:  03/03/2022
---

`Baca Ibrani 12:22-24. Dalam pengertian bagaimana kita telah tiba di Yerusalem syurgawi untuk menghadap hadirat Tuhan?`

Diperdebatkan bahawa umat percaya “telah datang” ke Gunung Sion, Yerusalem syurgawi, melalui iman. Dalam pengertian ini, pengalaman mereka mengharapkan masa depan. Oleh itu, Yerusalem syurgawi berada dalam alam untuk perkara-perkara yang “diharapkan” dan “tidak kita lihat” tetapi telah dijaminkan kepada kita melalui iman (Ibr. 11:1).

Walaupun benar, ini bukanlah makna keseluruhan petikan ini. Kita juga telah tiba di Gunung Sion, tepat di hadirat Tuhan, melalui wakil kita, Yesus (Ef. 2:5, 6; Kol 3:1). Kenaikan Yesus bukanlah soal iman, tetapi satu kenyataan. Dimensi sejarah kenaikan Yesus inilah yang memberikandesakan kepada penasihat Ibrani untuk memberitahu supaya kita berpegang teguh kepada pengakuan iman kita (Ibr. 4:14, Ibr. 10:23). Paulus berkata, “Kerana kita sekarang mempunyai Imam Besar Agung, yang telah melintasi semua langit, ... baiklah kita teguh berpegang pada pengakuan iman kita” (Ibr. 4:14, 16, LAI).

Kita telah tiba melalui wakil kita dan, oleh itu, harus bertindak sewajarnya. Melalui Dia, kita “pernah mengecap karunia sorgawi ... dan mengecap firman yang baik dari TUHAN dan karunia-karunia dunia yang akan datang” (Ibr. 6: 4, 5, LAI). Realiti kenaikan Yesus dan pelayanan di dalam kaabah suci syurgawi adalah “sauh yang kuat dan aman bagi jiwa kita” (Ibr. 6:19, LAI), juga merupakan jaminan bahawa janji-janji itu adalah nyata dan layak mendapat kepercayaan (Ibr. 7:22). Bagi kita, iman mempunyai sauh yang bersejarah.

Tujuan Tuhan akan digenapi bukan hanya dalam Yesus, tetapi juga dalam kita. Kita telah mengatakan bahawa kenaikan Yesus ke syurga telah menggenapi tipologi penghijrahan Israel dalam dua tahun yang pertama, Paskah dan Pentakosta. Menurut Ibrani dan kitab Wahyu, penghijrahan terakhir, Pesta Pondok Daun, masih belum disempurnakan. Kita akan merayakannya bersama-sama dengan Yesus, apabila kita berada di “tanah...dibangun oleh TUHAN,” dalam tanah air syurgawi (Ibr. 11:10 [LAI], 13–16). Kita tidak akan membangunkan pondok-pondok, tetapi pondok atau khemah Tuhan yang akan turun dari syurga, dan kita akan tinggal bersamaNya selama-lamanya (Why. 7:15–17; Why. 21:1–4; Why. 22:1–5; Bil. 6:24–26).

`Bagaimana kita dapat belajar untuk menjadikan janji hidup kekal nyata kepada kita sekarang, di tengah-tengah dunia yang penuh keperitan dan penderitaan? Apa jawapan yang dapat anda berikan kepada orang-orang yang mengatakan bahawa ini hanyalah fantasi untuk membantu kita merasa lebih baik mengenai kehidupan kita di sini dan sekarang?`