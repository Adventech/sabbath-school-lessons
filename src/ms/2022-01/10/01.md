---
title:  Yesus Membuka Jalan Itu Menerusi Tirai Itu
date:  26/02/2022
---

### Baca Pada Minggu Ini
Ibr. 9:24; Kel. 19:3, 4; Ibr. 12:18–21; Im. 16:1, 2; Ibr. 10:19–22; Kol. 3:1.

> <p>Ayat Hafalan</p>
> “Sebab, Kristus tidak masuk ke dalam Ruang Mahakudus yang dibuat oleh tangan manusia, yang hanyalah tiruan dari yang sesungguhnya, tetapi Ia masuk ke dalam surga itu sendiri dan sekarang berada di hadapan TUHAN demi kita” (Ibrani 9:24, AYT).

Ketika murid-murid kembali dari Bukit Zaitun, tepat setelah Yesus naik ke syurga, mereka dipenuhi dengan kegirangan dan kemenangan. Tuan dan Sahabat mereka itu telah naik kepada kedudukan kuasa ke atas dunia dan telah mengundang mereka untuk menghampiri Tuhan dalam namaNya dengan keyakinan teguh bahawa Tuhan akan memberikan respons yang baik terhadap doa mereka (Yoh. 14:13, 14). Walaupun mereka terus berada di dunia, diserang oleh kuasa-kuasa jahat, pengharapan mereka teguh. Mereka tahu bahawa Yesus telah naik untuk menyediakan tempat bagi mereka (Yoh. 14:1-3). Mereka tahu bahawa Yesus adalah Kapten keselamatan mereka, dan bahawa Dia telah membuka jalan ke tanah air syurgawi melalui darahNya.

Kenaikan Yesus ke surga merupakan pusat teologi Ibrani. Ia menandakan permulaan pemerintahan Yesus dan permulaan pelayanan Imam BesarNya bagi kita. Akhir sekali, dan yang jauh lebih penting, kenaikan Yesus menandakan saat perjanjian baru, yang menyediakan jalan di mana kita boleh mendekat kepada Tuhan dengan berani melalui iman, telah dimulakan. Merupakan satu keistimewaan bagi kita sekarang untuk mendekat kepada Tuhan dengan yakin melalui Yesus dan kebenaranNya.

_*Selidiki pelajaran minggu ini untuk persediaan Sabat, 5 Mac._