---
title:  Komen Guru
date:  14/01/2022
---

**Ayat-ayat Utama**: Yes. 2:2, 3; Ibr. 4:1-4; Kel. 24:16, 17; Yes. 44:24; Ibr. 1:10; Luk. 1:31; Ibr. 1:5.

#### Bahagian I: Gambaran Keseluruhan

Tema-tema Pelajaran: Sepanjang sejarah manusia, ramai orang telah menantikan kedatangan Penebus. Selepas Kejatuhan, ibu bapa pertama kita, Adam dan Hawa, menyangka bahawa Kain, anak sulung mereka, akan menjadi Penyelamat seperti yang dijanjikan. Abraham diberi janji bahawa, melalui anaknya Ishak, semua bangsa di bumi akan diberkati. Daud dijanjikan seorang anak lelaki yang, jika setia kepada Tuhan, akan memerintahkan selama-lamanya. Walau bagaimanapun, tidak seorang pun daripada orang-orang ini menyangka bahawa Tuhan sendiri akan menjadi Penebus yang dijanjikan itu.

Para nabi dalam Perjanjian Lama kadang-kadang membuat ramalan Mesianik yang samar dengan menggunakan frasa “di kemudian hari” (lihat Bil. 24:14–17, LAI), yang berbeza daripada nubuatan-nubuatan Perjanjian Lama lain, yang menggunakan frasa seperti “akhir masa” (lihat Dan. 8:17, 19). Dengan kedatangan Kristus, “zaman akhir” tiba. Setelah tempoh masa yang panjang, yang kadang-kadang dipanggil tempoh peralihan antara perjanjian, Tuhan berbicara sekali lagi. Kali ini, bagaimanapun, Dia berbicara dengan cara paling jelas, dan secara kualitatif, dengan cara yang paling unggul melalui Yesus Kristus. Kristus setara dengan Tuhan kerana Dia adalah “gambaran yang sempurna dari sifat-Nya” (Ibr. 1:3, AYT), dan sebagai ilahi, Dia juga Pencipta, serta Pemelihara alam semesta.

Seseorang mungkin bertanya, jika Kristus adalah setara dengan Tuhan, bagaimanakah Paulus, yang bercakap bagi pihak Bapa, boleh menulis tentang Yesus, “Anak-Ku Engkau! Engkau telah Kuperanakkan pada hari ini?” (Ibr. 1:5, LAI)? Adakah itu membawa maksud tersirat bahawa Yesus, entah bagaimana, diperanakkan dan tidak kekal? Terangkan.

#### Bahagian II: Ulasan

**Sifat Alamiah Kristus**

Soalan yang dikemukakan pada akhir Pengenalan telah mencetuskan sejarah pelbagai tafsiran. Petikan ayat sebelumnya (Ibr. 1:1-3) adalah berkenaan dengan membuktikan keunggulan Kristus yang melebihi nabi-nabi. Dalam petikan yang seterusnya (Ibr. 1:4-14), Paulus ingin membuktikan keunggulan Kristus itu melebihi para malaikat. Alasan untuk menegaskan keunggulan Kristus adalah disebabkan oleh minat mendalam para hadirin lebih mengarah kepada malaikat-malaikat atau bahkan kepada pemujaan para malaikat, sama seperti yang kita lihat dalam gereja di Kolose (Kol. 2:18).

Dalam hujahnya bahawa Kristus lebih tinggi daripada para malaikat, Paulus, dalam Ibrani 1:5, memetik dua ayat dari Perjanjian Lama. Mazmur 2:7 adalah yang pertama. Dalam konteks asalnya, Mazmur 2 bercakap tentang raja-raja dan penguasa bumi ini yang berkomplot menentang Tuhan. Namun, Tuhan ketawa dan menakutkan mereka. Akhirnya, Tuhan akan melantik Raja ilahiNya di Gunung Sion (Mzm. 2:6) sambil berkata: “Anak-Ku engkau! Engkau telah Kuperanakkan” (Mzm. 2:7, TB). Dalam khutbahnya di Antiokhia di Pisidia, Paulus menerapkan ayat ini kepada kebangkitan Kristus (Kis. 13:33). Di sepanjang agama Kristian, mazmur ini telah ditafsirkan sebagai Kristologi. Adakah tafsiran ini bererti bahawa Tuhan telah menjadi bapa Yesus pada kebangkitanNya; soalan yang kita kemukakan di akhir pengenalan kita?

Sama sekali tidak. Tuhan hanya memanggil AnakNya keluar dari kubur apabila Dia bekerja melalui Gabriel, “yang paling berkuasa dari balatentera Tuhan,” yang “menempati kedudukan yang daripadanya Syaitan jatuh,” yang mengeluarkan batu dari kubur Kristus seolah-olah ia hanyalah kerikil. Askar-askar yang menjaga kubur mendengar “dia berseru, ‘Anak TUHAN, keluarlah; Bapa-Mu memanggil Engkau.”—Ellen G. White, The Desire of Ages, ms. 780. Demikianlah, Tuhan Bapa memanggil AnakNya. Begitu juga, dalam 1 Korintus 4:15, Paulus memberitahu orang Korintus, “dalam Kristus Yesus aku telah melahirkan kamu melalui Injil” (terjemahan pengarang). Adakah tindakan ini bermakna bahawa Paulus menjadi bapa kepada gereja itu? Sudah tentu tidak. Paulus membawa mereka kepada kehidupan rohani; dia melahirkan mereka dalam pengertian rohani (istilah yang sama digunakan untuk Onesimus [Filemon 10] dan untuk orang Kristian dalam 1 Yohanes 2:29, 1 Yohanes 3:9, dll.).

Petikan kedua yang Paulus gunakan untuk menunjukkan kekuasaan Kristus melebihi dari para malaikat adalah dari 2 Samuel 7:14. Konteks asal ayat ini bercakap tentang rancangan Daud untuk membina bait suci; tetapi Natan memberitahu raja bahawa Salomo anaknya akan membina rumah Tuhan itu. Tuhan juga berjanji, “Aku akan menjadi Bapanya, dan ia akan menjadi anak-Ku” (2 Sam. 7:14, LAI). Petikan ini dalam konteks asalnya tidak merujuk kepada Kristus berikutan dengan apa yang dikatakan oleh ayat ini seterusnya: “Apabila ia melakukan kesalahan, maka Aku akan menghukum dia dengan rotan yang dipakai orang dan dengan pukulan yang diberikan anak-anak manusia” (2 Sam. 7:14, LAI). Dengan alasan-alasan yang jelas, ayat ini sudah semestinya merujuk kepada Salomo yang berdosa, bukannya Kristus yang tidak berdosa.

Kedua-dua Mazmur 2:7 dan 2 Samuel 7:14, bagaimanapun, mempunyai satu persamaan. Mereka berdua menekankan fakta bahawa raja Israel dan Salomo adalah anak-anak Tuhan: “Engkau adalah Anak-Ku. Hari ini, Aku telah memperanakkan Engkau” (AYT) dan “dia akan menjadi anak-Ku” (AYT). Penekanannya bukan pada kebapaan, tetapi pada pengangkatan raja keturunan Daud dan pada kedudukan raja anaknya, yang dipindahkan, jauh kemudian dalam Ibrani, kepada Kristus. Ungkapan pengenalan dalam Ibrani 1:5 bertanya, “Sebab, pernahkah TUHAN berkata kepada malaikat, “Engkau adalah Anak-Ku. Pada hari ini, Aku telah menjadi Bapa-Mu”?” (Ibr. 1:5, AYT). Jawapan yang jelas ialah tidak ada seorang pun dari malaikat-malaikat itu. Hanya Kristus yang “jauh lebih tinggi dari pada malaikat-malaikat, sama seperti nama yang dikaruniakan kepada-Nya jauh lebih indah dari pada nama mereka” (Ibr. 1:4, LAI). Nama itu ialah “Anak-Ku," gelaran yang tidak pernah diberikan kepada mana-mana malaikat. Tidak pernah Tuhan berkata kepada sesiapa pun daripada mereka, “Duduklah di sebelah kanan-Ku, sampai Kubuat musuh-musuh-Mu menjadi tumpuan kaki-Mu” (Ibr. 1:13, LAI).

Seseorang, bagaimanapun, mungkin membantah pengertian kebapaan ini sebagai pengangkatan dalam konteks ini, dengan mendebatkan Ibrani 1:6: “Ketika Ia membawa pula Anak-Nya yang sulung ke dunia” (Ibr. 1:6, LAI). Bukankah ayat ini,   pihak pembangkang mungkin berdebat, bercakap tentang Kristus sebagai anak sulung? Satu soalan yang baik. Istilah “anak sulung” mempunyai makna primogeniture, iaitu hak kesulungan, dalam ayat seperti Kejadian 25:13, Kejadian 27:19, dan Kejadian 35:23. Namun, dalam Perjanjian Lama, “anak sulung” juga adalah Israel (Kel. 4:22, 23), berbeza dengan anak sulung Mesir. Dalam Mazmur 89:27, Daud dipanggil “anak sulung” Tuhan walaupun dia adalah anak bongsu daripada lapan bersaudara, sama sekali bukan sebagai anak sulung. Dalam Perjanjian Baru, Yesus adalah “anak sulung” Maria (Lukas 2:7), “anak sulung” di antara banyak saudara (Rom. 8:29), “anak sulung” dari semua ciptaan (Kol. 1:15), dan “anak sulung” daripada kematian (Kol. 1:18, Why. 1:5). Ayat-ayat ini menunjukkan bahawa gelaran “anak sulung” merujuk kepada keunggulan Kristus dalam gereja, ke atas Penciptaan, ke atas kosmos, dan yang telah dibangkitkan. Menghubungkan Ibrani 1:5 dengan ayat 6 menunjukkan bahawa Kristus adalah raja dari keturunan Daud yang Tuhan perkenalkan kepada dunia dengan seruan, “Semua malaikat TUHAN harus menyembah Dia” (Ibr. 1:6, LAI). Lanjutan Bab 1, walau bagaimanapun, mengambil bukti-bukti ini dari Kitab Suci dan membuat empat penegasan: (1) hanya satu Pribadi yang dipanggil “Anak” oleh Tuhan (Ibr. 1:5), iaitu Kristus. (2) Malaikat menyembah Anak ini (Ibr. 1:6). (3) Anak adalah Raja yang tidak berubah, adil, dan diurapi, yang mencipta langit dan bumi (Ibr. 1:8-10). (4) Anak memerintah di sebelah kanan Tuhan, manakala malaikat, sebaliknya, adalah roh yang melayani demi mereka yang akan diselamatkan (Ibr. 1:11-14).

Secara ringkasnya, kita boleh mengatakan bahawa Kristus tidak dilahirkan oleh Tuhan tetapi, melalui penjelmaanNya sebagai Anak Tuhan, umat manusia telah “diangkat sebagai anak” dan “yang dikasihi-Nya” (Ef. 1:6). Oleh itu, Kristus diberi gelaran “anak sulung.” Dengan demikian, kedudukanNya jauh lebih tinggi dari para malaikat dan layak disembah. Ellen G. White, dalam menasihati gereja tentang cara terbaik untuk menjangkau orang Kristian lain, menyatakan perkara berikut tentang sifat sedia ada Kristus: “Jangan menonjolkan ciri-ciri mesej yang merupakan kutukan terhadap adat dan amalan orang, sehingga mereka mempunyai kesempatan untuk mengetahui bahawa kita adalah orang-orang yang percaya kepada Kristus, bahawa kita percaya pada keilahianNya dan pada pra-kewujudanNya.”—Testimonies for the Church, jil. 6, ms. 58. Ellen G. White membantu Gereja Masehi Advent Hari Ketujuh yang muda untuk mencari keseimbangan alkitabiah mengenai sifat semulajadi sedia ada Kristus. Dalam konteks kebangkitan Lazarus, dia menulis tentang sifat Kristus: “Dalam Kristus ada kehidupan, asli, tidak dipinjam, tidak diperoleh dari orang lain.”—The Desire of Ages, ms. 530.

**Zaman Akhir dan Masa Akhir**

Penulis Kristian awal percaya bahawa zaman akhir telah tiba, dan ia akan memuncak pada Kedatangan Kedua. Itulah sebabnya Paulus boleh berkata, “Maka pada zaman akhir ini [berbeza dengan zaman para nabi] Ia telah berbicara kepada kita dengan perantaraan Anak-Nya” (Ibr. 1:2, LAI). Begitu juga, apabila Petrus dan murid-murid lain dituduh mabuk pada Pentakosta, Petrus mendakwa bahawa mukjizat bercakap dalam bahasa roh merupakan penggenapan nubuat: “'“Akan terjadi pada hari-hari terakhir --demikianlah firman TUHAN--bahwa Aku akan mencurahkan Roh-Ku ke atas semua manusia; maka anak-anakmu laki-laki dan perempuan akan bernubuat”’” (Kis. 2:17, TB). Nubuatan Yoel 2 berlaku pada permulaan zaman akhir. Juga, apabila bercakap tentang penjelmaan Kristus, Petrus menulis: “Ia telah dipilih sebelum dunia dijadikan, tetapi karena kamu baru menyatakan diri-Nya pada zaman akhir” (1 Pet. 1:20, TB). Zaman akhir ini dicirikan oleh pencemooh, yang mempersoalkan kedatangan Kristus yang kedua kali (2 Ptr. 3:3, 4) dan memperalatkan orang miskin demi memperkaya diri mereka (Yak. 5:3). Zaman akhir juga dicirikan oleh kemunculan antikristus (1 Yoh. 2:18).

Sambil mengakui kebenaran bahawa zaman akhir itu tiba dengan penjelmaan Kristus, adakah terdapat perbezaan antara “zaman akhir” dan “masa akhir,” seperti yang dijelaskan oleh Daniel dan Wahyu? Pertimbangkan nubuatan waktu tentang 2,300 petang dan pagi dalam Daniel 8:14. Nubuatan masa ini merentang jauh melangkaui zaman Kristus. Terdapat nubuatan-nubuatan lain yang masih mempunyai beberapa peristiwa penting yang akan berlaku, dari sudut pandang masa kita, seperti “tujuh malapetaka terakhir” (Why. 15:1, Why. 21:9). Akhirnya, “musuh yang terakhir” (1 Kor. 15:26, LAI) masih belum lagi ditakluki, dan kita juga belum mendengar “bunyi nafiri yang terakhir” (1 Kor. 15:52, LAI). Sebagai kesimpulannya, kita boleh katakan bahawa zaman akhir akan tiba bersama Kristus, tetapi peristiwa besar terakhir pada zaman akhir ini masih belum digenapi. Jarak waktu di antara kedua-dua kedatangan ini, nubuatan-nubuatan yang masih belum digenapi masih akan berlaku.

#### Bahagian III: Penerapan

Melihat kepada Ibrani 1, kita menyedari bahawa Paulus memasukkan banyak teologi ke dalamnya. Kekristenan yang berjiwa mesra, penuh peribadahan, berorientasikan amalan adalah perlu. Walau bagaimanapun, amalan (orthoproxy) kita berpunca daripada kepercayaan (orthodoxy) kita. Teologi yang kukuh akan menjadi landasan kepada gaya hidup Kristian yang baik.

**Soalan-soalan untuk difikirkan**:

`1.	Adakah anda fikir, hari ini, kita perlu mengimbangi teologi kita dengan amalan (praxis) Kristian kita? Jika ya, bagaimana?`

`2.	Bagaimanakah kita boleh membezakan, bahkan pada hari ini, antara “bungkusan” agama dan budaya kita dengan kebenaran alkitabiah?`

`3.	Pada masa di mana pihak berkuasa dalam budaya dan dalam gereja berada dalam krisis, bagaimana Ibrani 1 memberikan kita panduan?`