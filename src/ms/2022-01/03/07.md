---
title:  Kajian Tambahan
date:  14/01/2022
---

Kedatangan Yesus ke bumi ini sebagai Anak Tuhan memenuhi beberapa fungsi pada masa yang sama. Pertama, sebagai Anak Ilahi Tuhan, Yesus datang untuk menyatakan Bapa kepada kita. Melalui perbuatan dan kata-kataNya, Yesus menunjukkan kepada kita bagaimana Bapa itu sebenarnya dan mengapa kita boleh mempercayai dan mentaati Dia.

Yesus juga datang sebagai Anak Daud, Abraham, dan Adam seperti yang telah dijanjikan, melalui siapa Tuhan telah berjanji mengalahkan musuh dan memerintah dunia. Oleh itu, Yesus datang untuk menggantikan Adam sebagai kepala kemanusiaan dan memenuhi tujuan asalnya yang Tuhan tetapkan bagi mereka (Kej. 1:26–28, Mzm. 8:3–8). Yesus datang untuk menjadi penguasa benar seperti yang Tuhan sentiasa kehendaki bagi dunia ini.

“Dan perkataan yang diucapkan kepada Yesus di Yordan itu, ‘Inilah Anak-Ku yang Aku berkenan,’ meliputi seluruh umat manusia. Tuhan berbicara kepada Yesus selaku wakil kita. Dengan segala dosa dan kelemahan kita, tidak dibuangNya kita sebagai tidak berharga. ‘Dalam kasih Ia telah menentukan kita dari semula oleh Yesus Kristus untuk menjadi anak-anak-Nya.” Efesus 1:6. Kemuliaan yang hinggap atas Kristus itu ialah janji tentang kasih Tuhan bagi kita.... Cahaya yang turun dari pintu gerbang yang terbuka ke atas kepala Juruselamat kita, akan turun pula ke atas kita apabila kita berdoa memohonkan bantuan untuk melawan pencobaan. Suara yang berbicara kepada Yesus itu berkata kepada setiap jiwa yang percaya, “Inilah AnaK yang Kukasihi, kepada-Nyalah Aku berkenan”—Ellen G. White, The Desire of Ages, ms. 113.

**Soalan Perbincangan**

`Kita telah belajar bahawa pemahaman yang lebih baik tentang kata-kata dan tindakan Yesus membantu kita memahami Tuhan Bapa dengan lebih baik. Dalam cara praktikal bagaimana pemahaman yang lebih baik mengenai Yesus memperkaya hubungan anda dengan Tuhan Bapa?`

`Kita belajar bahawa cara Tuhan berbicara dan memperlakukan Yesus adalah cara yang Dia inginkan apabila berbicara dan memperlakukan kita. Apa yang seharusnya diberitahukan oleh hal ini kepada kita tentang bagaimana kita harus memperlakukan orang lain?`

`Renungkan tentang ketuhanan Kristus yang kekal. Apa yang akan hilang jika kita percaya bahawa Yesus adalah makhluk ciptaan, seperti kita, tetapi tetap datang ke Salib? Bezakan pemikiran itu dengan kenyataan bahawa Kristus adalah Tuhan yang kekal, dan Dia sendiri yang pergi ke kayu salib. Apakah perbezaan besar antara kedua-dua idea itu?`

`Di dalam kelas, bicarakan tentang memuliakan Tuhan. Baca Wahyu 14:7. Bagaimana memberi kemuliaan kepada Tuhan merupakan sebahagian dari kebenaran masa sekarang dan juga perkhabaran tiga malaikat?`