---
title:  Melalui Siapa Dia telah Menjadikan Alam Semesta
date:  12/01/2022
---

Ibrani menegaskan bahawa Tuhan menciptakan dunia “melalui” atau “oleh” Yesus dan bahawa Yesus menopang dunia dengan firmanNya yang berkuasa.

`Baca Yesaya 44:24, Yesaya 45:18, dan Nehemia 9:6. Oleh kerana dalam Perjanjian Lama Tuhan menegaskan bahawa Dia menciptakan dunia “seorang diri” dan bahawa Dia adalah satu-satunya “TUHAN,” bagaimana kita dapat menyerasikan penegasan ini dengan penegasan dalam Perjanjian Baru bahawa Tuhan menciptakan alam semesta “melalui” Yesus (Ibr. 1:2, 3)?`

Ada yang berpendapat bahawa Yesus hanyalah alat yang diciptakan oleh Tuhan. Ini tidak mungkin. Pertama, bagi Paulus, Yesus adalah Tuhan yang menciptakan dunia; Dia bukan penolong. Ibrani 1:10 mengatakan bahawa Yesus adalah Tuhan yang menciptakan bumi dan langit, dan Paulus juga menerapkan padaNya apa yang Mazmur 102: 25–27 katakan tentang Tuhan (Yahweh) sebagai Pencipta. Kedua, Ibrani 2:10 mengatakan bahawa alam semesta diciptakan “oleh” atau “melalui” Bapa. (Pernyataan yang sama yang diterapkan kepada Yesus dalam Ibrani 1: 2.) Bapa mencipta dan Yesus mencipta (Ibr. 1:2, 10; Ibrani 2:10). Terdapat keserasian yang sempurna antara Bapa dan Anak dalam tujuan dan aktiviti mereka. Ini adalah sebahagian daripada misteri Triniti. Yesus menciptakan dan Tuhan menciptakan, tetapi hanya ada satu Pencipta, Tuhan - yang menyiratkan bahawa Yesus adalah Tuhan.

Sementara itu Ibrani 4:13 menunjukkan bahawa Yesus juga adalah Hakim. Kewibawaannya untuk memerintah dan mengadili berasal dari fakta bahawa Tuhan menciptakan segala sesuatu dan memelihara seluruh alam semesta (Yes. 44: 24–28).

Ibrani 1:3 dan Kolose 1:17 mengesahkan bahawa Yesus juga memelihara alam semesta. Tindakan menopang ini mungkin merangkumi idea membimbing dan memerintah. Kata Yunani pheron (menopang, membawa) digunakan untuk menggambarkan angin yang memandu sebuah kapal (Kis. 27:15, 17) atau Tuhan yang memimpin para nabi (2 Ptr. 1:21). Oleh itu, dalam erti kata yang sebenarnya, Yesus tidak hanya menciptakan kita tetapi juga memelihara kita. Setiap nafas, setiap denyut jantung, setiap saat keberadaan kita ditemukan di dalam Dia, Yesus, iaitu dasar kepada semua kewujudan ciptaan.

`Lihat Kisah 17:28. Apa yang dikatakan oleh ayat ini kepada kita mengenai Yesus dan kuasaNya? Kemudian fikirkan tentang implikasi Yesus yang sama ini yang mati di kayu salib untuk dosa-dosa kita. Apa yang diajarkan oleh kebenaran ini kepada kita mengenai sifat penyangkalan diri Tuhan kita ini?`