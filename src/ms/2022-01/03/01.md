---
title:  Anak yang Dijanjikan
date:  08/01/2022
---

### Bacaan Untuk Pelajaran Minggu Ini
Yes. 2:2, 3; Ibr. 1: 1–4; Kel. 24:16, 17; Yes. 44:24; Ibr.  1:10; Luk. 1:31, 32; Ibr. 1: 5.

> <p>Ayat Hafalan</p>
> “Maka pada zaman akhir ini Ia telah berbicara kepada kita dengan perantaraan Anak-Nya, yang telah Ia tetapkan sebagai yang berhak menerima segala yang ada. Oleh Dia TUHAN telah menjadikan alam semesta. Ia adalah cahaya kemuliaan TUHAN dan gambar wujud TUHAN dan menopang segala yang ada dengan firman-Nya yang penuh kekuasaan” (Ibrani 1:2, 3, LAI).

Sebaik sahaja Adam dan Hawa berdosa, Tuhan menjanjikan kepada mereka “keturunan”, seorang Anak yang akan membebaskan mereka dari musuh, memulihkan harta warisan yang telah hilang, dan memenuhi tujuan sepertimana mereka telah diciptakan (Kejadian 3:15). Anak ini akan mewakili dan menebus mereka dengan mengambil tempat mereka dan, akhirnya, dengan menghancurkan ular itu.

“Ketika Adam dan Hawa pertama kali mendengar janji itu, mereka sangat mengharapkan kegenapannya yang segera. Mereka menyambut anak sulung mereka dengan segala sukacita, mengharap bahawa mungkin dialah Penyelamat itu. Akan tetapi kegenapan janji itu bertangguh.”—Ellen G. White, The Desire of Ages, ms. 31. Janji itu kemudian diteguhkan kepada Abraham. Tuhan bersumpah kepada Abraham bahawa dia akan memiliki “keturunan”, seorang Anak di mana semua bangsa di bumi diberkati melaluiNya (Kej. 22: 16–18, Gal. 3:16). Tuhan melakukan hal yang sama dengan Daud. Dia berjanji kepada Daud bahawa keturunannya akan dilantik oleh Tuhan sebagai AnakNya sendiri dan akan ditetapkan sebagai pemerintah yang adil ke atas semua raja di bumi (2 Sam. 7:12–14, Mzm. 89:27–29). Namun, apa yang tidak pernah dibayangkan oleh Adam dan Hawa, Abraham, atau Daud adalah bahawa Anak Penebus mereka itu adalah Tuhan sendiri.

_*Selidiki pelajaran minggu ini untuk persediaan Sabat, 15 Januari._