---
title:  Bayangan kepada Ciptaan yang Baru
date:  27/01/2022
---

`Bandingkan Keluaran 20:8–11, Ulangan 5:12–15, dan Ibrani 4:8–11. Apa perbezaan-perbezaan yang anda dapati mengenai makna perhentian Sabat?`

Seperti yang telah kita lihat, ayat-ayat dalam Keluaran dan Ulangan menjemput kita untuk melihat masa lalu. Ayat-ayat ini menasihati kita untuk berehat pada hari Sabat untuk merayakan pencapaian Tuhan pada Penciptaan dan Penebusan. Ibrani 4:9–11, bagaimanapun, meminta kita untuk melihat ke masa depan. Ini memberitahu kita bahawa Tuhan telah menyediakan waktu perhentian Sabat di masa yang akan datang. Ia menunjukkan satu dimensi baru untuk pemeliharaan Sabat. Perhentian Sabat bukan hanya memperingati kemenangan-kemenangan Tuhan pada masa yang lalu, tetapi juga merayakan janji-janji Tuhan untuk masa hadapan.

Dimensi pemeliharaan Sabat di masa depan selalu ada, tetapi sering diabaikan. Setelah kejatuhan manusia, ia menjadi satu janji bahawa suatu hari nanti Tuhan akan mengembalikan ciptaan kepada kemuliaan asalnya melalui Mesias. Tuhan memerintahkan kita untuk merayakan kerja penebusanNya melalui pemeliharaan hari Sabat kerana Sabat menunjuk kepada puncak penebusan dalam satu penciptaan yang baru. Pemeliharaan hari Sabat merupakan sebuah harapan dari syurga bagi dunia yang tidak sempurna ini.

Hal ini selalu jelas dalam tradisi Yahudi. Life of Adam and Eve, sebuah karya yang dikarang dari tahun 100 S.M. sehingga 200 M (dalam James H. Charlesworth, ed., The Old Testament Pseudepigrapha [New Haven, London: Yale University Press, 1985], jilid 2, ms. 18), mengatakan: “Hari ketujuh merupakan tanda kebangkitan, istirehat masa yang akan datang.” Satu lagi sumber Yahudi kuno mengatakan: Zaman yang akan datang adalah “hari yang seluruhnya merupakan hari Sabat untuk selamanya.”- Jacob Neusner, The Mishnah, Terjemahan Baru (New Haven: Yale University Press, 1988), ms. 873. Manakala Othiot Rabbi Akiba, sumber yang dihasilkan kemudian, mengatakan: “ ‘Israel berkata di hadapan Yang Suci, Berbahagialah Dia, “Tuan Dunia, jika kami menurut hukum-hukum itu, apa pahala yang akan kami terima?” Dia berkata kepada mereka: “Dunia yang akan datang.” Mereka berkata kepada-Nya: “Tunjukkan kepada kami seperti apakah ia.” Dia menunjukkan kepada mereka hari Sabat.’ ” –Theodore Friedman, “The Sabbath Anticipation of Redemption,” Judaism: A Quarterly Journal, jil. 16, ms. 443, 444.

Sabat adalah untuk perayaan, untuk kegembiraan dan kesyukuran. Apabila kita memelihara hari Sabat, kita menunjukkan bahawa kita mempercayai janji-janji Tuhan, bahawa kita menerima anugerah kasih karuniaNya. Sabat adalah iman yang hidup dan bertenaga. Sejauhmana tindakan-tindakan kita, pemeliharaan Hari Sabat mungkin merupakan ungkapan kepercayaan yang terbesar bahawa kita diselamatkan oleh kasih karunia melalui iman kepadaNya.

`Bagaimana anda boleh belajar memelihara hari Sabat dalam cara yang, sesungguhnya, menunjukkan pengertian kita tentang keselamatan oleh iman, selain daripada penurutan-penurutan kepada hukum Taurat? Bagaimana perbuatan beristirehat pada hari Sabat itu merupakan satu ungkapan keselamatan melalui kasih karunia?`