---
title:  Kerana Tidak Beriman
date:  24/01/2022
---

`Baca Ibrani 3:12-19. Mengapakah bangsa Israel tidak boleh memasuki tempat perhentian yang telah dijanjikan itu?`

Satu kisah menyedihkan adalah bahawa mereka yang diselamatkan dari Mesir tidak boleh memasuki perhentian seperti yang dijanjikan Tuhan kepada mereka. Ketika Israel tiba di Kadesh Barnea, di perbatasan Tanah Perjanjian, mereka kurang memiliki iman yang mereka perlukan. Bilangan 13 dan 14 menjelaskan bahawa mata-mata Israel “menyampaikan kepada orang Israel kabar busuk tentang negeri yang diintai mereka” (Bil. 13:32, LAI). Mereka mengesahkan bahawa tanah itu baik, tetapi mereka memberikan amaran bahawa penduduk negeri itu kuat dan kota-kota itu dikelilingi tembok, dan bahawa mereka tidak akan dapat menaklukinya.

Yosua dan Kaleb menyetujui bahawa tanah itu baik dan tidak mempertikaikan kenyataan bahawa orang-orang di sana kuat dan bahawa kota-kotanya dibentengi. Namun, mereka mengatakan bahawa Tuhan ada bersama mereka dan bahawa Dia akan membawa mereka masuk ke tanah itu (Bil. 14:7–9). Namun, orang-orang yang telah melihat Tuhan menghancurkan Mesir dengan malapetaka (Keluaran 7–12), yang memusnahkan tentera Firaun di Laut Merah (Keluaran 14), yang menyediakan roti dari syurga (Keluaran 16) dan air dari batu (Keluaran 17), yang juga menyatakan kehadiran dan tuntunanNya yang berterusan melalui tiang awan (Kel. 40:36–38) — sekarang, masih gagal untuk percaya kepadaNya. Betapa merupakan satu ironi yang tragik kerana generasi yang telah melihat kekuasaan Tuhan yang luar biasa itu menjadi satu simbol ketidaktaatan (Neh. 9:15–17, Mzm. 106:24–26, 1 Kor. 10:5–10).

Tuhan menjanjikan kepada anak-anakNya pemberian-pemberian yang melebihi dari apa yang dapat dicapai oleh manusia. Itulah sebabnya pemberian-pemberian itu berlandaskan kasih karunia dan hanya dapat diterima melalui iman. Ibrani 4:2 menjelaskan bahawa janji yang diterima Israel “tidak berguna bagi mereka, kerana tidak bertumbuh bersama-sama oleh iman dengan mereka yang mendengarnya” (Ibr. 4:2, LAI).

Israel berjalan menuju kepada sempadan-sempadan Tanah Perjanjian sebagai satu bangsa. Ketika orang-orang ini berhadapan dengan laporan yang bertentangan, mereka menjadi sama seperti mereka yang kurang percaya. Iman, kekita kekurangannya, mudah merebak. Itulah sebabnya orang Ibrani menegur para pembacanya agar “nasihatilah seorang akan yang lain” (Ibr.  3:13, LAI), “untuk saling mendorong dalam kasih dan dalam pekerjaan baik” (Ibr. 10:24, LAI), dan “supaya jangan ada seorang pun menjauhkan diri dari kasih karunia TUHAN” (Ibr. 12:15, LAI).

`Dengan cara apa anda dapat membantu membangun iman sesama umat yang percaya? Bagaimana anda boleh memastikan bahawa anda tidak pernah mengatakan atau melakukan sesuatu yang boleh melemahkan iman orang lain?`