---
title:  Masuk ke dalam PerhentianNya
date:  26/01/2022
---

`Baca Ibrani 3:11 dan Ibrani 4:1, 3, 5, 10. Bagaimana Tuhan menerangkan ciri-ciri perhentian yang diperpanjangkan kepada kita untuk masuk?`

Kedua-dua perintah Sabat dalam Keluaran 20:8-11 dan pengulangannya dalam Ulangan 5:12-15 oleh Musa, mengundang kita untuk mengingat apa yang Tuhan telah lakukan untuk kita. Seperti yang telah kita lihat, apa yang Tuhan tulis di atas batu-batu loh menunjukkan kepada kita kesudahan kerja PenciptaanNya (Kel. 31:18; 34:28). Dalam Ulangan, Israel diperintahkan untuk memelihara hari Sabat sebagai peringatan kepada pekerjaan pembebasan oleh Tuhan yang sudah selesai, dari perhambaan Mesir. Kebebasan dari Mesir menunjukkan kepada pekerjaan pembebasan dari dosa yang terakhir, yang akan dilaksanakan oleh Kristus di atas kayu salib ketika Dia bersabda, “Sudah selesai!” (Yohanes 19:30). Oleh itu, hari Sabat diberkati berlipat ganda, malah, ia amat bermakna kepada orang-orang Kristian.

`Baca Ibrani 4:9-11. Apa seruan yang kita dipanggil untuk lakukan?`

Perhentian Sabat merayakan fakta bahawa Tuhan mengakhiri, atau menyelesaikan, kerja PenciptaanNya (Kej. 2:1–3, Kel. 20:8–11) atau penebusanNya (Ul. 5:12–15). Demikian juga, penabalan Yesus di kaabah syurgawi merayakan bahawa Dia sudah selesai mempersembahkan korban sempurna untuk keselamatan kita (Ibr. 10: 12–14).

Perhatikan, Tuhan hanya beristirehat setelah Dia menjamin kesejahteraan kita. Dalam peristiwa Penciptaan, Tuhan beristirahat setelah Dia menyelesaikan penciptaan dunia. Kemudian, Tuhan beristirehat di bait suci hanya setelah penaklukan negeri yang Dia telah janjikan kepada Abraham diselesaikan melalui kemenangan Daud, dan Israel “diam dalam tenteram” (1 Raja-raja 4:21–25, LAI; bandingkan dengan Kel. 15 :18–21, Ul 11:24, 2 Sam. 8:1–14). Tuhan membina rumah bagiNya hanya setelah Israel dan rajanya memiliki rumah mereka sendiri.

`Bagaimana kita dapat masuk ke dalam perhentianNya walaupun pada saat ini? Iaitu, bagaimana kita, melalui iman, mendapat perhentian dalam jaminan keselamatan yang kita miliki dalam Kristus, dan bukan dalam diri kita sendiri?`