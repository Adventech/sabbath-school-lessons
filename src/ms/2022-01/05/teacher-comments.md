---
title:  Komen Guru
date:  28/01/2022
---

**Ayat-ayat Utama**: Kej. 15:13-21; Ibr. 3:12-19; Ibr. 4:6-11; Ibr. 4:1, 3, 5, 10; Ul. 5:1-3; Ibr. 4:8-11

#### Bahagian I: Gambaran Keseluruhan

Tema-tema Pelajaran: Perjanjian dengan keturunan Daud menjanjikan ketenteraman kepada raja pada takhta dan juga rakyatnya. Perkembangan logik Ibrani selaras dengan gagasan ini. Dalam Ibrani 1 dan 2, kita melihat keunggulan Kristus sebagai Penguasa ilahi dan Penyelamat umat-Nya. Ibrani 3 dan 4 menunjukkan keunggulan Yesus melebihi Musa dan Yosua sebagai Pemimpin ilahi yang memberikan istirehat. Perhentian Sabat dalam Perjanjian Lama digambarkan dalam dua versi Hukum Sepuluh (Keluaran 20 dan Ulangan 5). Ayat dalam Keluaran 20 menekankan Penciptaan, manakala Ulangan 5 tentang Penebusan. Dalam Ibrani 3 dan 4, Paulus menggunakan generasi Keluaran (bukan anak-anak mereka yang masih muda) sebagai contoh ketidakpercayaan dan ketidaktaatan (Ibr. 3:19) untuk menunjukkan akibat yang merugikan kerana tidak dapat masuk ke tanah perhentian di Kanaan. Beralih kepada pendengarnya, Paulus menasihati mereka dengan petikan di ambil dalam Mazmur 95: “Pada hari ini, jika kamu mendengar suara-Nya, janganlah keraskan hatimu” (Ibr. 4:7, LAI), tetapi sebaliknya, masuk ke dalam perhentianNya (Ibr. 4:9). Apakah perhentian (dalam bahasa Yunani, sabbatismos) yang Paulus sebutkan ini? Mengapakah Paulus menggalakkan pendengarnya untuk menyertainya? Inilah soalan-soalan yang akan kita selesaikan sekarang.

#### Bahagian II: Ulasan

**Pemeliharaan Sabat Tetap Ada**

Mari kita mulakan dahulu dengan mentakrifkan “perhentian” dalam Ibrani 4:9. Menurut The SDA Bible Commentary, perkataan yang diterjemahkan sebagai “perhentian” dalam Ibrani 4:9 berasal daripada perkataan Yunani sabbatismos, yang bermaksud “ ‘perhentian [dari aktiviti yang sebelumnya],’ ” yang kemudiannya digunakan dengan maksud “pemeliharaan Sabat,” daripada kata kerja sabbatizō, “beristirahat,” “berhenti,” “untuk memelihara hari Sabat.”

“Sabbatizō digunakan tujuh kali dalam LXX [the Septuagint, terjemahan Perjanjian Lama dalam Yunani oleh Yahudi], sekali untuk Sabat hari ketujuh secara literal (Kel. 16:30), sekali untuk sabat lain (Im. 23:32). dan lima kali dengan maksud perhentian negeri itu pada tahun sabat (Im. 26:34, 35; 2 Taw. 36:21).... Sehubungan itu, idea asas yang dinyatakan oleh sabbatizō dalam LXX adalah berehat atau berhenti daripada sebarang pekerjaan atau aktiviti lain. Oleh itu, penggunaan kata ini dalam Yunani dan Ibrani boleh membawa maksud sebagai kata nama sabbatismos yang merujuk sama ada 'perhentian’ Sabat literal atau hanya ‘berehat’ atau ‘berhenti’ dalam erti kata yang lebih umum. Oleh itu, kajian linguistik perkataan sabbatismos dalam Ibr. 4:9 menjadikannya tidak pasti sama ada merujuk kepada ‘perhentian’ Sabat mingguan atau hanya ‘beristirehat’ atau ‘berhenti’ dalam erti kata umum. Hanya konteks yang boleh memutuskan maksudnya yang sebenar.

“Penulis Ibrani nampaknya menggunakan katapausis [“berhenti dari pekerjaan”; lihat pada Ibrani 3:11] lebih banyak sabbatismos atau kurang kata seertinya:

“1. Oleh kerana Yosua tidak dapat memimpin bangsa Israel masuk ke dalam ‘perhentian’ rohaniah (katapausis, ayat 8), kata sabbatismos (ayat 9) kekal ada bagi umat Kristian. Konsistensi nampaknya memastikan bahawa apa yang kekal ada tetap sama dengan apa yang ada sejak mulanya....

“2. Dari ayat 1 dan 6, jelas bahawa apa yang kekal ada bagi umat Tuhan pada waktu Perjanjian Baru adalah katapausis; dalam ayat 9, dikatakan hanya sabbatismos yang kekal ada. Mengisytiharkan bahawa apa yang kekal ada untuk ‘umat Tuhan’ ialah Sabat mingguan, juga mengisytiharkan bahawa apa yang Yosua gagal lakukan dalam memimpin Israel untuk masuk ke dalamnya adalah Sabat mingguan.

“3. Fakta bahawa dalam LXX, Alkitab gereja Perjanjian Baru, katapauō (Kej. 2:2, 3; Kel. 20:11) dan sabbatizō (Kel. 16:30; Im. 23:32) digunakan secara bergantian untuk menandakan Sabat hari ketujuh, akan cenderung untuk menghalang cadangan bahawa penulis Ibrani bertujuan untuk membuat perbezaan antara bentuk kata nama-kata nama perkataan ini dalam Ibr. 3; 4.

“Selanjutnya, dapat diperhatikan bahawa orang-orang Yahudi pada zaman Paulus, sama ada Kristian atau bukan Kristian, berhati-hati dalam mematuhi hukum keempat. Sudah tentu, ketika menulis kepada orang Yahudi, penulis Ibrani tidak akan menganggap perlu untuk membuktikan kepada mereka bahawa pemeliharaan Sabat itu ‘tetap.’ Jika kesimpulan hujah lanjutan yang bermula dengan pasal 3:7 adalah bahawa pemeliharaan Sabat kekal untuk umat Tuhan, akan kelihatan bahawa penulis Ibrani adalah bersalah atas non sequitur, satu kesimpulan atau pernyataan yang tidak mengikut logik daripada hujah atau pernyataan sebelumnya. Tidak ada gunanya berusaha keras untuk memujuk orang Yahudi untuk melakukan apa yang sudah lama mereka lakukan - memelihara Sabat hari ketujuh. Tambahan pula, pada zaman kerasulan, Sabat hari ketujuh dipelihara oleh semua orang Kristian, Yahudi dan bangsa Yunani, dan sebarang hujah untuk membuktikan kesahihan Sabat pada zaman Kristian awal itu merupakan kerja yang sia-sia. Tambahan pula, boleh diperhatikan bahawa bahagian kitab Ibrani terdiri daripada Bab 3 dan 4 dimulakan dengan jemputan untuk memandang ‘kepada Rasul dan Imam Besar yang kita akui, yaitu Yesus' (Ibr. 3:1), dan ditutup dengan rayuan yang sungguh-sungguh untuk datang ‘dengan penuh keberanian’ ke hadapan-Nya untuk ‘menerima rahmat dan menemukan kasih karunia untuk mendapat pertolongan kita pada waktunya’ (Ibr. 4:16). Apa perkaitan hujah yang berlarutan yang direka untuk membuktikan bahawa pemeliharaan Sabat kekal sebagai kewajipan kepada gereja Kristian kepada tema yang diisytiharkan bagi Bab 3 dan 4—pelayanan Kristus sebagai Imam Besar kita yang agung di bait suci syurga—sesungguhnya tidak jelas.

“‘Perhentian yang dibicarakan di sini adalah perhentian rahmat’” (Rujukan Tambahan EGW untuk Ibr. 4:9; rujuk GC 253). Ia adalah 'perhentian iman yang benar' (MB 1).

“Kita masuk ke dalam ‘perhentian’ Tuhan apabila kita ‘memandang’ Yesus (pasal 3:1) dan mendengar suaraNya (pasal 3:7, 15; 4:7), apabila kita mengamalkan iman kepadaNya (pasal 4:2, 3), apabila kita berhenti daripada usaha kita sendiri untuk memperoleh keselamatan (ayat 10), apabila kita ‘teguh berpegang...pada keyakinan iman kita’ (ayat 14), dan apabila kita menghampiri takhta kasih karunia (ayat 16). Mereka yang akan memasuki pengalaman ini harus berwaspada terhadap ‘hatinya yang jahat dan yang tidak percaya’ (pasal 3:12), terhadap mengeraskan hati mereka (pasal 3:8, 15; 4:7). Mereka mesti berusaha untuk masuk ke dalam ‘perhentian’ Tuhan itu (pasal 4:11).

“Mereka yang masuk ke dalam ‘perhentian’ Tuhan akan ‘berpegang teguh’ kepada ‘pengakuan’ mereka (ayat 14). Mereka akan ‘penuh keberanian menghampiri takhta kasih karunia’ untuk ‘menerima rahmat dan menemukan kasih karunia untuk mendapat pertolongan kita pada waktunya’ (ayat 16).”—The SDA Bible Commentary, jil. 7, ms. 422, 423, ulasan tentang “Perhentian” dalam Ibrani 4:9.

Mengenai perhentian yang dibicarakan dalam Ibrani 4:9, Ellen G. White menetapkan perbincangan itu ke dalam satu lakaran kehidupan seorang pembaharu Inggeris yang hebat, John Wesley: “Pada hari kegelapan rohani yang besar, Whitefield dan keluarga Wesley muncul sebagai pembawa terang untuk Tuhan. Di bawah pemerintahan gereja yang sudah berdiri, rakyat England telah kembali kepada keadaan kemunduran keagamaan yang sukar dibezakan daripada kekafiran. Agama alamiah adalah pelajaran yang paling digemari oleh para ulama, dan dimasukkan menjadi bahagian terbesar teologi mereka. Golongan-golongan masyarat yang lebih tinggi mencemuh kesalehan, dan menyombongkan diri mereka atas apa yang dinamakan kefanatikan. Golongan-golongan yang lebih rendah pula sangat jahil dan menyerah kepada kejahatan, sementara gereja tidak lagi mempunyai keberanian atau keyakinan untuk menyokong kepentingan kebenaran yang telah jatuh itu.

“Doktrin agung pembenaran oleh iman, yang begitu jelas diajarkan oleh Luther, hampir seluruhnya hilang dari pandangan; dan prinsip Romawi yang mempercayai perbuatan baik untuk keselamatan, menggantikannya. Whitefield dan keluarga Wesley, yang merupakan anggota jemaat yang sudah teguh, adalah orang-orang yang sungguh-sungguh mencari kehendak Tuhan. Dan seperti yang diajarkan kepada mereka, harus diperoleh melalui kehidupan yang saleh dan penurutan kepada peraturan-peraturan agama.

“Wesley dan rakan-rakannya telah dituntun untuk melihat bahawa agama yang benar ada di dalam hati, dan bahawa hukum Tuhan meliputi pemikiran serta perkataan dan tindakan. Setelah diyakinkan perlunya kesucian hati, serta tingkah laku luaran yang tepat, mereka bertekad menghidupkan suatu hidup baru. Dengan usaha dan doa yang tekun, mereka berusaha menundukkan kejahatan-kejahatan hati alamiah. Mereka menghidupkan suatu kehidupan penyangkalan diri, kedermawanan, dan kerendahan hati, menuruti dengan saksama setiap peraturan yang mereka anggap dapat menolong mereka dalam memperoleh apa yang paling mereka rindukan—iaitu kesucian yang berkenan kepada Tuhan. Namun, mereka tidak mencapai objek yang mereka inginkan. Sia-sia usaha mereka membebaskan diri dari hukuman dosa dan atau mematahkan kuasa dosa itu. Pergelutan yang sama seperti itulah yang Luther alami di dalam bilik penjaranya di Erfurt. Pertanyaan yang sama itulah yang telah menyeksa jiwanya—‘Haruskah manusia benar di hadapan TUHAN?’ Ayub. 9:2....

“Wesley, atas bimbingan seorang pengkhotbah Moravia, tiba pada suatu pengertian yang lebih jelas tentang iman Alkitab. Dia yakin bahawa dia harus membuang segala kebergantungannya kepada usahanya sendiri untuk memperoleh keselamatan dan harus percaya sepenuhnya kepada ‘Anak Domba Tuhan, yang menghapuskan dosa dunia.’ Pada satu pertemuan masyarakat Moravia di London, satu pernyataan dari Luther dibacakan, yang menjelaskan perubahan yang dilakukan oleh Roh Tuhan di dalam hati orang-orang percaya. Pada waktu Wesley mendengarkannya, iman mulai terbit dalam jiwanya.... ‘Aku merasakan aku percaya pada Kristus, Kristus satu-satunya jalan keselamatan. Dan kepastian telah diberikan kepadaku bahwa Dia telah membuangkan dosa-dosaku, ya, dosaku sendiri, dan menyelamatkanku dari hukum dosa dan kematian.’ . . .

“Selama tahun-tahun yang panjang, pekerjaan yang melelahkan dan membosankan —tahun-tahun penyangkalan diri yang keras, teguran dan celaan—Wesley berpegang teguh kepada satu tujuannya untuk mencari Tuhan. Sekarang dia telah menemukanNya; dan dia telah menemukan bahawa bahawa kasih karunia yang dia perjuangkan untuk dimenangkan dengan berdoa dan berpuasa, oleh perbuatan-perbuatan baik dan pengorbanan diri sendiri, merupakan satu karunia, ‘tanpa wang dan tanpa harga.’ ”—The Great Controversy, ms. 253-256.

#### Bahagian III: Penerapan

**Soalan-soalan untuk Difikirkan**:

`1.	Bagaimanakah kisah John Wesley menggambarkan perbezaan antara beristirehat sepenuhnya dalam merit Kristus dan kesia-siaan mempercayai usaha sendiri, untuk menyelamatkan kita?`

`2.	Apakah perhentian di dalam Ibrani 4:9 yang kekal ada untuk orang Kristian?`

`3.	Ellen G. White menegaskan bahawa perhentian yang Paulus sebutkan dalam Ibrani 4:9 adalah perhentian rahmat. Bagaimanakah kita masuk ke dalam perhentian rahmat ini?`