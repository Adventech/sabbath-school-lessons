---
title:  Roti dan Air Kehidupan
date:   09/08/2025
---

### Bacaan Untuk Kajian Minggu Ini

Kel. 15:22–16:36, Kej. 3:1–6, Kel. 17:1–7, 1 Cor. 10:4, Kel. 18: 1–27, 1 Cor. 10:11.

> <p>Ayat Hafalan</p>
> “Lalu berfirmanlah TUHAN dengan perantaraan Musa, “Berapa lama lagikah kamu enggan mentaati perintah-Ku dan hukum-Ku? Ingatlah bahawa TUHAN telah mengurniakan hari Sabat kepadamu. Oleh sebab itu pada hari keenam Dia memberimu roti untuk dua hari. Pada hari ketujuh masing-masing harus tinggal di tempatnya, tiada seorang pun boleh keluar dari tempatnya.” Demikianlah bangsa itu beristirahat pada hari ketujuh.” (Exodus 16:28–30, AVB).

Selepas meninggalkan Mesir, Israel memulakan perjalanan yang tidak diketahui menuju Tanah Perjanjian. Mereka menghadapi perjalanan yang sukar dan panjang serta perlu mempelajari pelbagai pelajaran baharu. Tuhan akan memimpin dan menjaga mereka; dan, ya, Dia ingin membantu mereka berkembang, tetapi mereka mesti belajar disiplin, penguasaan diri, pengorbanan, sikap tidak mementingkan diri sendiri, kepercayaan kepada Tuhan, dan yang paling penting, ketaatan.

Musa adalah pemimpin yang kelihatan, dan umat Israel harus mengikutinya serta kepimpinannya jika mereka mahu berjaya. Adalah penting bagi mereka untuk tetap bersatu, bekerjasama sebagai satu komuniti, dan saling membantu. Banyak rintangan dan cabaran menanti mereka di hadapan. Sebahagian besar pertumbuhan rohani mereka bergantung kepada bagaimana mereka menghadapi cabaran tersebut dan bagaimana mereka memberi respons terhadap Musa, terutama apabila cabaran menjadi lebih besar.

Pepatah Cina yang terkenal, “perjalanan seribu batu bermula dengan satu langkah,” adalah benar di dalam situasi mereka, dan mereka perlu mempercayai arahan Tuhan dalam setiap langkah mereka. Namun, malangnya, seperti yang akan kita lihat, mereka tidak menerapkan pelajaran itu dengan mudah.

Namun, sekali lagi, siapakah sebenarnya yang boleh benar belajar dengan mudah?

_*Kaji pelajaran minggu ini untuk persiapan Sabat, Ogos 16._