---
title:  Hukum Tuhan Sebagai Janji-Nya untuk Kita
date:   21/08/2025
---

`Baca Roma 3:20–24. Walaupun Paulus sangat jelas bahawa kita tidak boleh diselamatkan dengan mematuhi Hukum Sepuluh, apakah peranan hukum-hukum itu dalam hidup kita?`

Dalam bahasa Ibrani, perkataan dabarim yang digunakan oleh Musa untuk menggambarkan Hukum Sepuluh (Kel. 34:28; Ul. 4:13; Ul. 10:4) sebenarnya tidak bermaksud “perintah,” tetapi “perkataan.” Perkataan” ini (dabar, bentuk tunggal) boleh juga membawa maksud sebagai “janji.” Sebab itu, dalam banyak tempat di Alkitab (1 Raj. 8:56; 2 Taw. 1:9; Neh. 5:12, 13; Ul. 1:11; 6:3; 9:28; Yos. 9:21; 22:4; 23:5), dabar diterjemahkan sebagai kata nama atau kata kerja yang menyampaikan maksud ‘janji’.

Ellen G. White memberikan pandangan tentang peranan Sepuluh Hukum: “Sepuluh hukum itu... adalah sepuluh janji.” — Ellen G. White Comments, The SDA Bible Commentary, jilid 1, ms. 1105. Jadi, Hukum Sepuluh harus difahami sebagai janji-janji daripada Tuhan untuk membimbing kita ke jalan yang benar supaya Dia dapat melakukan perkara-perkara yang indah dalam hidup kita. Tetapi kita tetap perlu mentaati hukum-hukum itu.

`Baca Roma 10:4. Bagaimanakah kita harus memahami kenyataan Paulus bahawa Kristus adalah “akhir” bagi hukum Taurat?`

Paulus mengatakan bahawa Yesus Kristus adalah telos bagi hukum, tetapi bukan dalam maksud bahawa Yesus membatalkan hukum tersebut. Sebaliknya, maksudnya ialah Kristus adalah tujuan dan maksud sebenar hukum itu; bukan bahawa pengorbanan-Nya membatalkan kewujudan dan kuasa hukum itu.

Sebaliknya, Paulus menegaskan kepentingan hukum, kesahihannya, dan kuasa yang berterusan daripadanya (Rom. 3:31; 1 Korintus 7:19; Galatia 5:6). Perkataan telos lebih kepada maksud tujuan, bukan berkaitan masa atau pengakhiran.

Kristus adalah kunci untuk memahami makna sebenar dan tujuan hukum Tuhan. Oleh itu, adalah salah untuk mengatakan bahawa Kristus telah membatalkan atau menggantikan hukum itu. Kristus adalah tujuan hukum itu—Dia adalah yang ditunjukkan oleh hukum itu.

`Bagaimanakah hukum menunjukkan kita kepada Yesus? Apakah yang hukum dedahkan tentang diri kita sehingga kita sedar kita perlu datang kepada Yesus?`