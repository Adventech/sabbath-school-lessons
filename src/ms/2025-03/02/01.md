---
title:  Belukar yang Menyala
date:   05/07/2025
---

### Bacaan Untuk Kajian Minggu Ini

Kel. 18:3, 4; Kel. 3:1–22; Kej. 22:11, 15–18; Kel. 6:3; Yoel 2:32; Kel. 4:1–31; Kej. 17:10, 11.

> <p>Ayat Hafalan</p>
> “Berfirmanlah TUHAN, “Aku telah menyaksikan penindasan umat-Ku di Mesir, dan mendengar rintihan mereka kerana dianiayai oleh para tukang kerah mereka. Aku tahu tentang keperitan yang dialami mereka. Maka Aku turun untuk membebaskan mereka daripada cengkaman warga Mesir dan membawa mereka keluar dari negeri itu ke sebuah negeri yang luas dan kaya lagi berlimpah-limpah susu dan madu.” (Keluaran 3:7, 8, AVB).

Panggilan Tuhan kepada kita sering kali akan mengubah arah hidup kita. Namun, jika kita mengikut panggilan itu, kita akan mendapati bahawa jalan Tuhan sentiasa merupakan laluan yang terbaik bagi kita. Walaupun begitu, kadangkala—pada awalnya—bukanlah sesuatu yang mudah untuk menerima panggilan Tuhan.

Demikianlah halnya dengan Musa dan panggilannya oleh Tuhan, yang secara khusus bermula ketika pertemuannya dengan Tuhan di semak yang menyala tetapi tidak terbakar. Walaupun Musa mungkin tahu atau tidak tentang hukum pembakaran, dia sedar bahawa apa yang dilihatnya adalah suatu mukjizat, dan perkara itu pasti menarik perhatiannya. Tidak diragukan lagi, Tuhan sedang memanggilnya untuk suatu tugas yang khusus. Persoalannya ialah: Adakah dia akan menyahut panggilan itu, tanpa menghiraukan perubahan besar yang akan berlaku dalam hidupnya akibat panggilan ini? Pada mulanya, dia bersikap ragu-ragu untuk menerima panggilan tersebut.

Anda mungkin pernah mengalami situasi di mana anda mempunyai matlamat tertentu, tetapi Tuhan mengubah rancangan tersebut. Memang benar bahawa kita boleh menjadi berguna bagi Tuhan dalam pelbagai cara, tetapi mengikut panggilan Tuhan dalam hidup kita dan melakukan apa yang dipimpin-Nya untuk kita lakukan pastinya merupakan jalan kepada kehidupan yang paling memuaskan. Ia mungkin tidak selalu mudah, dan ia juga tidak mudah bagi Musa, tetapi alangkah ruginya jika kita memilih jalan kita sendiri apabila Tuhan sedang memanggil kita ke arah yang lain.

_Kaji pelajaran minggu ini untuk persiapan Sabat, July 12._