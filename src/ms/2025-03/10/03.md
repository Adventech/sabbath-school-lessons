---
title:  Melihat Tuhan
date:   01/09/2025
---

`Baca Keluaran 24:9–18. Pengalaman menakjubkan apakah yang diberikan kepada anak-anak Israel di sini?`

Selepas pembaharuan perjanjian dengan Tuhan, Musa sekali lagi mendaki Sinai. Pada permulaan pendakian ini, Musa tidak sendirian. Dia mempunyai teman yang sangat baik, iaitu 73 pemimpin Israel. Bagi para pemimpin, ini adalah pengalaman yang paling tinggi: mereka melihat Tuhan (teofani), dan teks ini dua kali menegaskan kenyataan menakjubkan ini. Ia juga adalah masa bagi para pemimpin, melalui makan bersama, untuk memeteraikan perjanjian mereka dengan Tuhan. Ini adalah sebuah jamuan, dan Tuhan Israel adalah Tuan Rumah mereka. Para pemimpin ini dihormati dengan mendalam oleh Tuhan.

Pada zaman alkitabiah di Timur Tengah (dan hingga kini dalam tahap tertentu), makan bersama adalah pengalaman yang tinggi, kehormatan dan keistimewaan yang besar. Ia menawarkan pengampunan dan membentuk ikatan persahabatan. Ia bermakna hadir untuk satu sama lain dan tinggal bersama dalam masa krisis dan masalah. Dengan makan bersama, mereka berjanji tanpa kata-kata, bahawa jika sesuatu berlaku kepada salah satu pihak, pihak yang satu lagi wajib datang membantu. Diundang untuk makan bersama adalah satu kemuliaan yang tidak diberikan kepada semua orang.

Sementara itu, menolak jemputan adalah salah satu penghinaan yang paling buruk. Wawasan ini membantu kita memahami cerita dalam Perjanjian Baru di mana Yesus Kristus dikritik hebat kerana makan bersama orang berdosa (Lukas 5:30). Ketika orang percaya merayakan Perjamuan Tuhan, mereka juga membina ikatan rapat dengan orang percaya lain yang juga orang berdosa seperti mereka. Semasa perjamuan ini, kita merayakan pengampunan dan keselamatan yang kita miliki dalam Yesus (lihat Mat. 26:26–30, Mark. 14:22–25, 1 Kor. 11:23–29).

Sedihnya, beberapa lelaki yang telah mendaki bersama Musa kemudian jatuh ke dalam dosa dan kehilangan nyawa mereka (lihat Im. 10:1, 2). Walaupun mereka telah melalui pengalaman yang mendalam dengan Tuhan di sana, mereka tidak berubah atau bertaubat oleh pengalaman itu. Betapa ini satu pengajaran yang kuat tentang bagaimana memiliki kebenaran dan hak istimewa yang suci bukan secara automatik yang bermakna pertaubatan. Setelah mengalami apa yang mereka lakukan, para lelaki ini seharusnya menjadi orang terakhir melakukan apa yang mereka akan lakukan pada kemudiannya dengan tragiknya nanti.

`Fokuskan lagi pada cerita tentang para lelaki yang istimewa ini, bahkan anak-anak kepada Harun. Apakah amaran yang harus kita ambil dari sini, sebagai orang Advent yang sememangnya berkeistimewaan, dengan cahaya yang telah dipercayakan kepada kita?`