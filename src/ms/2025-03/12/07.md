---
title:  Pandangan Tambahan
date:   19/09/2025
---

Bacalah dengan teliti tulisan Ellen G. White, “Idolatry at Sinai,” hlm. 327–330, dalam Patriarchs and Prophets.

Pada suatu hari yang suram, seorang ayah dan anak lelakinya melawat sebuah rumah ibadat. Semasa mereka melihat tingkap kaca berwarna yang menggambarkan pelbagai kisah dalam Alkitab dengan indah, tiba-tiba cahaya matahari mula menembusi kaca yang menunjukkan gambar orang-orang, lalu menerangi mereka dengan cahaya yang mengagumkan. Anak kecil itu bertanya kepada ayahnya: “Ayah, siapakah orang-orang ini?” Si ayah tidak begitu tahu tentang agama Kristian, tentang Kristus, atau murid-murid-Nya, tetapi dia segera menjawab: “Mereka ini orang Kristian.” Gambar yang bersinar itu terus kekal dalam fikiran si anak. Pada suatu hari, guru anak itu bertanya di dalam kelas: “Anak-anak, adakah kamu tahu siapa orang Kristian?” Anak kecil itu teringat gambar yang bersinar di dalam rumah ibadat dan menjawab: “Saya tahu, orang Kristian ialah orang yang bersinar.” Seiring dengan itu, Yesus juga berkata kepada para pengikut-Nya: “Biarlah cahayamu juga bersinar di hadapan orang ramai, supaya mereka melihat perbuatanmu yang baik lalu memuji Bapamu yang di syurga.” (Matius 5:16, AVB). Hanya orang yang bersinar boleh menjadi pembawa perubahan.

**Soalan Perbincangan:**

`“Jika kita merendahkan diri di hadapan Tuhan, serta bersikap baik, sopan, penuh belas kasihan, dan berperasaan, maka akan ada seratus pertobatan kepada kebenaran di mana sekarang hanya ada satu.”—Ellen G. White, Testimonies for the Church, jilid 9, hlm. 189.`

`Apakah mesej yang kuat dalam petikan ini bagi kita semua tentang bagaimana watak, tindakan, dan sikap kita mempengaruhi kesaksian kita?`

`Keluaran 34:6, 7 sering disebut sebagai Yohanes 3:16 dalam Perjanjian Lama. Mengapa? Bagaimanakah kita boleh menerangkan keindahan sifat Tuhan, berdasarkan penyataan diri Tuhan dalam Keluaran 34:6, 7, kepada orang yang bertanya siapa Tuhan kita?`

`Dalam sesi perbincangan kelas, bincangkan bagaimana watak dan tindakan orang yang mengaku sebagai pengikut Kristus mempengaruhi perjalanan iman seseorang. Apakah pengaruh mereka yang baik hati, pemurah, rendah hati, dan pemaaf terhadap pengalaman iman kita? Sebaliknya, bagaimana pula dengan kesan orang “Kristian” yang tidak baik hati, tidak pemaaf, dan sombong terhadap perjalanan kita bersama Tuhan?`