---
title:  Permulaan yang Sukar
date:   12/07/2025
---

### Bacaan Untuk Kajian Minggu Ini

Kel. 5:1–23, Why. 11:8, Kel. 6:1–13, Mzm. 73:23–26, 2 Kor. 6:16, Kel. 6:28–7:7.

> <p>Ayat Hafalan</p>
> “Sesudah itu, pergilah Musa dan Harun menghadap Firaun lalu berkata, “Beginilah firman TUHAN, TUHAN Israel, ‘Izinkanlah umat-Ku pergi supaya mereka dapat mengadakan perayaan bagi-Ku di gurun.’ ” Tetapi kata Firaun, “Siapakah TUHAN itu sehingga aku harus mematuhi-Nya dan mengizinkan orang Israel pergi? Aku tidak kenal akan TUHAN itu dan aku tidak mengizinkan orang Israel pergi.” (Keluaran 5:1, 2).

Ramai umat percaya beranggapan bahawa apabila seseorang memutuskan untuk mengikut Tuhan, dia pasti akan mengalami kebahagiaan, kemakmuran dan kejayaan. Namun, itu tidak semestinya berlaku, seperti yang sering ditunjukkan di dalam Alkitab. Kadangkala, banyak rintangan muncul, begitu juga dengan kesukaran baharu. Keadaan ini boleh menjadi sangat mengecewakan dan menimbulkan persoalan sukar yang tidak selalu mempunyai jawapan yang mudah atau, kadangkala, tiada jawapan sama sekali.

Mereka yang mempercayai Tuhan akan menghadapi pelbagai ujian. Namun, apabila kita bertahan, Tuhan akan membawa penyelesaian menurut kehendak dan waktu-Nya. Cara-Nya mungkin bertentangan dengan jangkaan kita yang mengharapkan penyelesaian yang cepat dan serta-merta, tetapi kita harus belajar mempercayai-Nya, tidak kira apa pun keadaannya.

Maka, inilah topik untuk minggu ini: Musa dan perintah untuk memimpin umat Tuhan keluar dari Mesir—ia berupa suatu panggilan yang sangat jelas daripada Tuhan. Bahkan, panggilan itu disertai dengan mukjizat, serta Tuhan sendiri berbicara secara langsung kepada Musa dan memberitahunya dengan tepat apa yang Dia mahu Musa lakukan.

Jadi, sepatutnya tugas ini menjadi lebih mudah bagi Musa, bukan? Dia sudah tahu bahawa dia dipanggil oleh Tuhan dan diberikan tugas yang khusus.

Sepatutnya ia mudah, bukan?

Teruskan membaca.

_*Kaji pelajaran minggu ini untuk persiapan Sabat, July 19._