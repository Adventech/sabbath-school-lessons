---
title:  Pandangan Tambahan
date:   01/08/2025
---

Baca tulisan Ellen G. White, “The Passover,” ms. 273–280, didalam Patriarchs and Prophets.

“Paskah adalah untuk memperingati dan melambangkan sesuatu yang lebih besar, bukan sahaja merujuk kepada pembebasan dari Mesir tetapi juga menunjuk kepada pembebasan yang lebih besar yang akan dilakukan oleh Kristus dalam membebaskan umat-Nya dari perhambaan dosa. Anak domba korban melambangkan ‘Anak Domba TUHAN,’ yang di dalam-Nya terletak satu-satunya harapan keselamatan kita. Rasul Paulus berkata, ‘Kerana Kristus, domba Paskah kita telah dikorbankan.’ (1 Korintus 5:7). Tidak cukup sekadar anak domba Paskah itu disembelih; darahnya juga mesti disapukan pada tiang pintu rumah. Begitu juga, pahala darah Kristus mesti diterapkan ke dalam jiwa kita. Kita harus percaya, bukan sahaja bahawa Dia mati untuk dunia, tetapi bahawa Dia mati untuk kita secara peribadi. Kita mesti menerima dan mengambil manfaat dari pengorbanan pendamaian-Nya.”— Ellen G. White, Patriarchs and Prophets, hlm. 277.

Sehingga hari ini, keluarga Yahudi yang taat di seluruh dunia masih merayakan Paskah, atau Pesach. Mereka mengadakan apa yang dipanggil “Passover Seder” (Seder bermaksud “susunan/tata cara”), di mana mereka mengenang kembali kisah keluaran dari Mesir dan kemudian menikmati jamuan istimewa bersama keluarga. Sangat menakjubkan bahawa perayaan ini masih kekal sejak zaman Keluaran! Hanya hari Sabat ketujuh, yang juga dipelihara oleh orang Yahudi yang setia, telah wujud lebih lama dalam sejarah manusia.

**Soalan Perbincangan:**

`Bagaimana kita boleh memahami “keadilan” Tuhan dalam membinasakan anak sulung, yang pastinya ramai di antara mereka adalah “tidak bersalah”? Bagaimanakah kita dapat menyelaraskan hal ini dengan realiti kasih Tuhan yang begitu besar? Fikirkan juga tentang peristiwa Air Bah. Bagaimana kita memahami hal ini?`

`Apakah maksud ungkapan simbolik bahawa orang percaya dilindungi oleh darah Yesus dan bahawa darah-Nya menyucikan mereka daripada segala kesalahan mereka?`

`Bacalah kata-kata berikut: “Pengikut Kristus harus mengambil bahagian dalam pengalaman-Nya. Mereka harus menerima dan menghayati firman Tuhan sehingga ia menjadi kuasa pendorong dalam kehidupan dan tindakan mereka. Dengan kuasa Kristus, mereka harus diubah menjadi serupa dengan-Nya dan mencerminkan sifat-sifat ilahi. . . . Roh dan pekerjaan Kristus harus menjadi roh dan pekerjaan murid-murid-Nya.”— Ellen G. White, Patriarchs and Prophets, hlm. 278. Bagaimanakah kita membiarkan Kristus melakukan dalam diri kita apa yang dinyatakan di sini?`