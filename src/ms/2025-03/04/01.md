---
title:  Sepuluh Bala
date:   19/07/2025
---

### Bacaan Untuk Kajian Minggu Ini

Kel. 7:8–10:29; Bil. 33:4; Roma. 1:24–32; Mzm. 104:27, 28; Yes. 28:2, 12–17; Yes. 44:9, 10, 12–17.

> <p>Ayat Hafalan</p>
> “Hati Firaun tetap keras dan dia tidak mengizinkan orang Israel pergi, sebagaimana yang telah difirmankan oleh TUHAN dengan perantaraan Musa” (Keluaran 9:35, AVB).

Seorang petani sedang berusaha untuk membuat keldainya bergerak, tetapi haiwan itu enggan berganjak. Maka, petani itu mengambil sebatang dahan tebal dan memukulnya. Dia sekali lagi bercakap dengan keldai itu, dan kali ini, haiwan itu pun mula bergerak.

Apabila seseorang bertanya kepada petani mengapa cara itu berkesan, dia menjawab, “Pertama sekali, anda perlu menarik perhatiannya.”

Tanpa mengulas isu kekejaman terhadap haiwan, terdapat satu pengajaran penting dalam kisah ini, terutamanya dalam konteks bangsa Ibrani keluar dari Mesir. Musa telah menerima perintah daripada Tuhan dan pergi menghadap Firaun dengan kata-kata Tuhan yang terkenal, shalach et ami, yang bermaksud, "Izinkan umat-Ku pergi!"

Namun, Firaun enggan membiarkan umat Tuhan pergi. Kitab Suci tidak secara eksplisit menjelaskan mengapa Firaun begitu degil, walaupun terdapat kebimbangan tentera Mesir bahawa orang Ibrani boleh menjadi ancaman ketenteraan (lihat Keluaran 1:10). Kemungkinan besar, seperti yang sering terjadi dalam sistem perhambaan, sebab utamanya adalah faktor ekonomi. Orang Ibrani merupakan tenaga buruh yang murah, dan Firaun tidak mahu kehilangan keuntungan ekonomi yang diperoleh daripada mereka. Oleh itu, dia memerlukan dorongan yang kuat, bukan sahaja untuk menarik perhatiannya tetapi juga untuk mengubah fikirannya.

_*Kaji pelajaran minggu ini untuk persiapan Sabat, 26 Julai._