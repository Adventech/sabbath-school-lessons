---
title:  Persembahan dan Roh
date:   22/09/2025
---

`Baca Keluaran 35:4–36:7. Apakah pengajaran penting yang dapat kita pelajari untuk kehidupan kita hari ini?`

Banyak bahan berharga diperlukan untuk membina khemah suci, dan pembinaan itu terlaksana melalui sumbangan murah hati daripada umat Tuhan, yang memberi dengan sepenuh hati, rela dan dengan sukacita. Mereka memberikan emas, perak, gangsa, kain linen halus, batu permata, kain-kain istimewa, kayu akasia, minyak zaitun, rempah-rempah, dan pelbagai lagi barang yang diperlukan. Umat juga menyumbangkan tenaga mereka, kerana banyak benda khusus perlu dibuat dengan kemahiran seni dan ketekunan mereka dalam pembinaan khemah dan perabotnya. Tukang jahit juga perlu menenun pakaian bagi para imam yang akan berkhidmat di dalam khemah suci, serta bagi imam besar, yang pakaiannya sangat rumit termasuklah tutup dada dan serban.

Tuhan telah memberkati orang Israel dengan limpahnya melalui hadiah yang mereka terima daripada orang Mesir semasa mereka keluar dari Mesir. Kini, inilah peluang mereka untuk mempersembahkan korban kesyukuran atas pimpinan Tuhan yang penuh belas kasihan dan kuasa, dan hati mereka digerakkan untuk melaksanakan pekerjaan ini demi kemuliaan-Nya.

Umat itu memberi dengan begitu banyak dan penuh sukacita sehingga Musa berkata: “Lebih daripada cukup bahan yang dibawa oleh umat demi pelaksanaan pekerjaan yang diperintahkan oleh TUHAN itu.” (Keluaran 36:5, AVB). Oleh itu, Musa terpaksa menghentikan pemberian mereka, “kerana bahan yang diperlukan mereka untuk melakukan segala pekerjaan itu sudah cukup, bahkan berlebihan.” (Keluaran 36:7, AVB).

Melalui bimbingan Roh Kudus, Tuhan memperlengkapi dan memberi kuasa kepada umat-Nya untuk membina khemah suci dengan tepat. Bezalel, Aholiab, dan yang lain telah “Dia sudah memenuhi Bezaleel dengan Roh TUHAN,” (Keluaran 35:31, AVB), yang bermaksud mereka dikurniakan kemahiran, kebijaksanaan, dan pengetahuan seni untuk melakukan segala kerja dengan sempurna. Ini adalah satu projek besar dan perlu dibuat dengan tepat mengikut model yang Tuhan tunjukkan kepada Musa.

Adalah penting untuk diperhatikan bahawa pemberian Roh Kudus itu berkaitan dengan kebolehan dan kemahiran yang berbeza-beza dimiliki oleh setiap orang, yang perlu digunakan dalam pembinaan khemah suci. Digenapi dengan Roh bukanlah satu proses ajaib dan tidak bermaksud ada kuasa rohani khusus dalam diri manusia. Untuk memajukan pekerjaan Tuhan dan memenuhi misi-Nya, Tuhan memberi kuasa kepada pengikut-Nya untuk mencapai matlamat-Nya agar mereka dapat melakukan tujuan-Nya dengan baik.

`Apakah karunia rohani yang telah kita terima ketika kita dipenuhi dengan Roh Kudus? Ingatlah bahawa karunia rohani hanya akan berkembang apabila kita memupuk buah Roh dalam kehidupan kita (Galatia 5:22, 23).`