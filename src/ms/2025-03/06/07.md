---
title:  Pandangan Tambahan
date:   08/08/2025
---

Baca tulisan Ellen G. White, “The Exodus,” ms. 281–290, di dalam Patriarchs and Prophets.

Tuhan tetap menyebelahi orang Israel walaupun mereka memiliki iman yang lemah. Dia ingin mengajar dan membimbing mereka dalam cara berfikir dan berkelakuan sebagai umat pilihan-Nya. Tuhan dengan sabar memimpin mereka dan membawa mereka ke tempat di mana mereka akan menghadapi lebih sedikit cabaran. Ellen G. White menjelaskan:"Orang Israel . . . mempunyai sedikit pengetahuan tentang Tuhan dan sedikit iman kepada-Nya, dan mereka akan menjadi ketakutan serta putus asa. Mereka tidak bersenjata dan tidak biasa dengan peperangan, semangat mereka lemah akibat perhambaan yang panjang, dan mereka juga dibebani dengan wanita dan kanak-kanak, serta kawanan ternakan. Dengan memimpin mereka melalui Laut Merah, Tuhan telah menyatakan diri-Nya sebagai Tuhan yang penuh belas kasihan serta Tuhan yang menghakimi." — Ellen G. White, Patriarchs and Prophets, ms. 282.

Dalam berbicara mengenai Nyanyian Musa, Andrews Bible Commentary menyatakan: "Kepastian tentang tindakan penebusan Tuhan dalam sejarah memberikan kita jaminan bahawa kita tidak perlu takut akan masa depan. Rangkap terakhir menumpukan perhatian kepada musuh-musuh masa depan yang akan dihadapi dalam penaklukan Kanaan. Disebabkan oleh ‘lengan’ Tuhan yang berkuasa, mereka akan ‘terdiam seperti batu’ (ay. 16). Ketika kita berhadapan dengan sesuatu yang kelihatan mustahil, ketika kita merasa terperangkap dan tidak tahu ke mana hendak pergi, kita boleh menemui jaminan dalam ‘Nyanyian Musa,’ kerana ia memperingati satu peristiwa besar dalam sejarah umat Tuhan." — Andrews Bible Commentary, “Exodus” (Berrien Springs, MI: Andrews University Press, 2020), ms. 214.

**Soalan Perbincangan:**

`Mengapakah kita sering mendapati diri kita dalam keadaan seperti bangsa Israel setelah mereka mengalami pembebasan luar biasa dari Mesir, tetapi sebelum menghadapi cabaran Laut Merah? Maksudnya, walaupun terdapat begitu banyak bukti tentang kebaikan Tuhan terhadap kita dan kuasa-Nya, mengapakah kita masih mudah meragui Tuhan dan menunjukkan kurangnya iman?`

`Walaupun setelah semua yang telah berlaku, termasuk kematian anak sulung di Mesir, mengapakah Firaun masih mengejar bangsa Israel? Apakah yang seharusnya kita pelajari tentang betapa bahayanya membiarkan hati kita menjadi keras kerana dosa (atau hidup dalam dosa)?`

`Walaupun kita semua menghadapi ujian yang berat pada masa-masa tertentu, ramai di antara kita juga telah (dan masih) mengalami hari-hari yang baik, ketika tiada perkara buruk yang berlaku kepada kita atau orang yang kita kasihi. Mengapakah kita harus melihat masa-masa ini sebagai bukti kasih karunia dan perlindungan Tuhan, kerana kita memahami bahawa kita hidup di wilayah “musuh”? Dengan kata lain, mengapakah kita harus sentiasa mengingati untuk memuji Tuhan dalam masa-masa baik, kerana kita tidak tahu dari bencana apa kita telah diselamatkan?`