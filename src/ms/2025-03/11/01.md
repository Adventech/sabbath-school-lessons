---
title:  Kemurtadan dan Perantaraan
date:   06/09/2025
---

### Bacaan Untuk Pelajaran Minggu Ini

Keluaran 32:1–6; Mazmur 115:4–8; Yesaya 44:9, 10; Roma 1:22–27; Keluaran 32:7–32; Yesaya 53:4.

> <p>Ayat Hafalan</p>
> “Lalu kembalilah Musa menghadap TUHAN dan berkata, “Ya, umat itu telah berdosa besar dengan membuat untuk diri mereka tuhan daripada emas. Semoga Engkau ampunkanlah dosa mereka itu, namun begitu, jika tidak, semoga dihapuskan sahaja namaku daripada kitab yang telah Kautulis nama para umat-Mu.” (Keluaran 32:31, 32, AVB).

Musa telah meninggalkan perkhemahan Israel hanya selama 40 hari, dan apa yang berlaku? Umat Tuhan telah berpaling daripada Tuhan dan menyembah berhala patung anak lembu emas buatan manusia. Setelah menyaksikan begitu banyak tanda ajaib, pengalaman dan mukjizat, bagaimanakah mungkin mereka boleh melakukan perkara sedemikian?

Terdapat banyak kemungkinan jawapan, dan mungkin ada kebenaran dalam kesemuanya. Adakah manusia tidak memahami siapa Tuhan yang sebenarnya? Atau adakah pengalaman mereka yang luar biasa dengan-Nya telah dibayangi oleh keinginan duniawi dan dosa mereka? Adakah mereka tidak menghargai apa yang telah Tuhan lakukan untuk mereka dan sebaliknya, menganggap semua itu sebagai sesuatu yang biasa? Adakah pemahaman mereka menjadi kabur, terjejas oleh kesibukan harian dan pemikiran berdosa yang lama? Adakah mereka begitu cepat melupakan perbuatan ajaib Tuhan (Mazmur 106:13, 21–23)? Atau bolehkah semuanya disalahkan atas kegagalan kepimpinan Harun? “TUHAN pun sangat murka terhadap Harun, sehingga Dia hendak membinasakannya.” (Ulangan 9:20, AVB).

Apa pun sebab di sebalik kemurtadan yang dahsyat ini, apakah pelajaran yang boleh kita ambil daripadanya, bukan sahaja mengenai sifat dosa manusia tetapi juga tentang kasih karunia Tuhan yang penuh rahmat terhadap manusia, walaupun mereka berdosa?

_*Kaji pelajaran minggu ini sebagai persediaan untuk Sabat, 13 September._