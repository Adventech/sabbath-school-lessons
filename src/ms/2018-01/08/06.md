---
title:  Perpuluhan dan Keselamatan oleh Iman
date:   22/02/2018
---

`Baca Roma 3:19-24.  Apakah kebenaran genting, pusat kepada iman kita, yang diajarkan di sini?  Mengapakah kita harus sentiasa memelihara dasar ajaran kepercayaan-kepercayaan kita ini?`

Inti kepada mesej alkitabiah adalah bahawa kita semua tidak layak untuk penebusan (Roma 3:23). Sekiranya kita layak, ia adalah melalui perbuatan baik, atau dengan daya usaha, dan gagasan ini bertentangan dengan Kitab Suci.

`Baca Roma 4:1-5.  Apakah yang diajarkan oleh ayat-ayat ini tentang kasih karunia yang bertentangan dengan perbuatan baik?`

Oleh itu, keselamatan adalah pemberian (Efesus 2: 8, 9) yang diberikan kepada yang tidak layak. Keselamatan datang kerana kebaikan korban Kristus yang sempurna yang telah dikreditkan ke akaun kita. Mengenai dengan persepuluhan, tidak ada kredit yang diperoleh dari Tuhan dengan mengembalikannya. Lagipun, jika persepuluhan itu adalah milik Tuhan sejak mulanya, apakah merit yang mungkin ada dalam memberikannya kembali kepada-Nya?

Pemberian persepuluhan bukanlah perbuatan yang menyelamatkan kita, tidak lebih dari perbuatan-perbuatan baik lain yang kita diciptakan untuk lakukan sebagai orang-orang Kristian.  â€œKarena kita ini buatan Tuhan, diciptakan dalam Kristus Yesus untuk melakukan pekerjaan baik, yang dipersiapkan Tuhan sebelumnya.  Ia mau, supaya kita hidup di dalamnyaâ€ (Ef. 2:10).

Walau bagaimanapun, pengembalian persepuluhan boleh memperlihatkan sama ada sikap rendah hati dan tunduk atau keras kepala dan menentang apa yang Tuhan minta kita lakukan. Sekiranya kita mengasihi Tuhan, kita akan patuh kepada-Nya. Persepuluhan adalah ungkapan secara luaran kesedaran kita bahawa kita, sesungguhnya, hanya penatalayan di sini, dan bahawa kita berhutang segala-galanya kepada Tuhan. Sama seperti Sabat adalah peringatan setiap minggu akan Tuhan sebagai Pencipta dan Penebus; pengembalian persepuluhan boleh berfungsi dalam cara yang sama; ia mengingatkan kita bahawa kita bukan milik kita sendiri dan bahawa hidup dan keselamatan kita adalah karunia daripada Tuhan. Akibatnya, kita dapat mengenali realiti itu dan menjalani kehidupan beriman, mengakui bahawa pemulangan perpuluhan adalah ungkapan yang sangat nyata tentang iman itu.

`Apakah yang dikatakan oleh Lukas 21: 1-4 kepada kita tentang apa yang dimaksudkan untuk hidup dalam iman?`