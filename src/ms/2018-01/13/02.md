---
title:  Penatalayanan dan Kesalehan
date:   25/03/2018
---

Kesalehan adalah topik yang luas. Orang-orang saleh hidup dalam gaya hidup yang suci (Titus 1: 1), menjadi seperti Kristus dengan sikap penuh pengabdian dan tindakan-tindakan yang menyenangkan kepadaNya (Mazmur 4: 3, Titus 2:12). Kesalehan adalah bukti agama yang benar dan menerima janji kehidupan kekal. Tidak ada falsafah, kekayaan, kemasyhuran, kuasa, atau kelahiran yang diperkenankan menawarkan janji seperti itu.

`Baca 2 Timotius 3:1-9.  Mengenai apakah amaran yang dinyatakan Paulus dalam ayat ini yang berkaitan langsung dengan hidup seorang penatalayan yang setia?`

Buku Ayub memberikan penerangan perwatakan dan perbuatan-perbuatan Ayub.  Ia menggambarkan bagaimana kehidupan saleh itu kelihatan, walaupun ketika mengalami penderitaan.  Ia juga menunjukkan betapa Setan membenci gaya kehidupan sedemikian. Malah Tuhan mengakui bahawa tidak ada orang lain seperti Ayub dalam kualiti iman dan cara kehidupan (Ayub 2:3).

"Ada seorang laki-laki di tanah Us bernama Ayub; dan orang itu saleh dan jujur; ia takut akan Tuhan dan menjauhi kejahatanâ€ (Ayub 1: 1). Oleh itu, kita melihat seorang lelaki yang imannya bukan hanya merupakan ungkapan kata-kata atau upacara keagamaan, walaupun itu adalah sebahagian daripada kehidupannya (Ayub 1: 5).

Rasa takutnya akan Tuhan ditunjukkan dalam keseluruhan hidupnya yang saleh, walaupun di tengah-tengah ujian yang mengerikan. Menjadi saleh tidak bermaksud kita sempurna, hanya bahawa kita mencerminkan kesempurnaan dalam ruang lingkup kita sendiri.

`Baca Yehezkiel 14:14. Apakah yang dikatakan oleh ayat ini yang memberikan kesaksian tentang sikap orang-orang ini?  Apakah persamaan di antara mereka yang sepatutnya dilihat di dalam diri kita?`

Penatalayanan adalah, sebenarnya, ungkapan kehidupan yang saleh. Penatalayan yang setia tidak hanya mempunyai bentuk kesalehan. Mereka adalah saleh, dan kesalehan ini dinyatakan dalam cara hidup mereka, bagaimana mereka mengendalikan perkara-perkara yang Tuhan mereka telah percayakan kepada mereka. Iman mereka dinyatakan bukan hanya dalam apa yang mereka lakukan tetapi juga dalam apa yang mereka tidak lakukan.