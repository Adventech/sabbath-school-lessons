---
title:  Pembangunan, Reformasi dan Perpuluhan
date:   15/02/2018
---

Pemerintahan Hizkia yang lama dianggap sebagai tahap tertinggi bagi suku Yehuda. Sejak dari pemerintahan Daud dan Salomo, Israel tidak menikmati berkat Tuhan yang sebegitu banyak. Dalam 2 Tawarikh 29-31 adalah rekod pemulihan dan reformasi Hizkia: "Ia melakukan apa yang benar di mata TUHAN" (2 Tawarikh 29: 2). "Rumah TUHAN ditetapkan kembali" (2 Tawarikh 29:35). Paskah dirayakan (2 Tawarikh 30: 5). "Maka besarlah kesukaan di Yerusalem" (2 Tawarikh 30:26). Imej-imej pagan, tugu-tugu berhala dan bukit perngorbanan telah dimusnahkan (2 Tawarikh 31: 1). Terdapat kebangkitan semula hati dan pembaharuan amalan secara tiba-tiba, mengakibatkan persepuluhan dan persembahan yang berlimpah (2 Tawarikh 31: 4, 5, 12).

`Nehemia memberikan contoh lain pembangunan, reformasi, dan persepuluhan. Bacalah Nehemia 9: 2, 3.  Apakah maksudnya 	kebangunan hati itu?  Baca Nehemia 13. Selepas Nehemiah memperbaharui "rumah Tuhan" (Neh 13: 4), apa yang dibawa oleh orang Yehuda di sana (Neh 13:12)?`

"Kebangunan dan pembaharuan adalah dua perkara yang berbeza. Kebangkitan menandakan pembaharuan kehidupan rohani, mempercepatkan kuasa minda dan hati, kebangkitan dari kematian rohani. Pembaharuan menandakan penyusunan semula, perubahan dalam idea dan teori, tabiat dan amalan. "--Ellen G. White, Christian Service, ms. 42.

Hubungan antara kebangunan, pembaharuan, dan persepuluhan adalah automatik. Tanpa pengembalian persepuluhan, kebangunan dan pembaharuan adalah suam-suam kuku, kalaulah benar ia adalah kebangunan. Sering kali kita sebagai orang Kristian berdiri sambil berdiam diri ditepi gelanggang pada ketika kita seharusnya terlibat secara aktif di sisi Tuhan. 	Kebangunan dan pembaharuan menuntut komitmen, dan persepuluhan adalah sebahagian daripada komitmen itu. Jika kita menahan dari Tuhan apa yang Dia minta dari kita, kita tidak boleh mengharapkan Dia untuk memberi respon kepada apa yang kita minta dariNya.

Kebangunan dan pembaharuan berlaku di gereja, bukan di luar daripadanya (Mzm. 85:6).  Kita mesti mencari Tuhan untuk kebangunan  (Mzm. 80:19) dan pembaharuan oleh â€œapa yang semula engkau lakukanâ€ (Why. 2:5).  Pembaharuan mesti berlaku berkaitan dengan apa yang kita simpan dan apa yang kita kembalikan kepada Tuhan.

Bukan perbuatan yang membuat perbezaan, tetapi keputusan minda dan emosi yang mendedahkan motif dan komitmen. Hasilnya adalah peningkatan iman, penglihatan rohani yang tajam, dan kejujuran yang diperbaharui.