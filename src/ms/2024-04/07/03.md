---
title:  Kesaksian Oleh Maria
date:   11/11/2024
---

Enam hari sebelum Paskah, Yesus datang untuk melawat Maria, Marta, dan saudara mereka Lazarus, yang telah dibangkitkan oleh Yesus. Simon, yang telah sembuh dari penyakit kusta, mengadakan jamuan sebagai penghargaan atas apa yang Yesus telah lakukan untuknya. Marta sedang melayani, dan Lazarus duduk di meja bersama para tetamu (Yohanes 12:1–8).

`Apakah kepentingan tindakan Maria di sini? Bagaimanakah hal ini menjadi satu kesaksian tentang siapa Yesus itu sebenarnya? Yohanes 12:1–3.`

Minyak wangi itu sangat mahal, bernilai kira-kira upah setahun bagi seorang pekerja biasa. Maria mungkin telah membawa hadiah ini sebagai ungkapan kesyukuran kepada Juruselamat atas pengampunan dosanya dan kebangkitan saudaranya. Dia berniat untuk suatu hari nanti bahawa minyak itu digunakan untuk pengebumian Yesus. Tetapi kemudian dia mendengar bahawa Yesus akan segera diurapi menjadi Raja. Dalam hal ini, dia ingin menjadi yang pertama untuk memberi penghormatan kepada-Nya.

Maria mungkin tidak berniat agar tindakannya diperhatikan, tetapi Yohanes mencatat, “keharuman minyak itu memenuhi seluruh rumah” (Yohanes 12:3, AVB). Yudas cepat memberikan teguran dengan mengatakan bahawa minyak wangi itu sepatutnya dijual dan hasilnya diberikan kepada orang miskin. Yesus segera menenangkan Maria dengan berkata, “ ‘Biarlah dia …Orang miskin sentiasa ada antara kamu, tetapi Aku tidak selalu bersama-sama kamu’ ” (Yohanes 12:7, 8, AVB).

Satu tema yang berulang muncul dalam kitab Injil ini. Yesus tahu apa yang ada dalam diri manusia (Yohanes 2:24, 25; Yohanes 6:70, 71; Yohanes 13:11; Yohanes 16:19). Dalam peristiwa jamuan oleh Simon ini, Yesus tahu apa yang ada dalam hati Yudas. Yohanes berhati-hati dalam menunjukkan siapa Yudas sebenarnya—iaitu, seorang pencuri yang mementingkan diri sendiri (Yohanes 12:6).

“Hadiah harum yang Maria fikirkan untuk dicurahkan kepada tubuh Juruselamat apabila mati nanti, dia telah tuangkan kepada tubuh-Nya semasa masih. Semasa pengebumian, harumnya hanya akan memenuhi kubur; sekarang ia menggembirakan hati-Nya dengan jaminan iman dan kasihnya. . . . Dan ketika Dia turun ke dalam kegelapan ujian-Nya yang besar, Dia membawa ingatan tentang tindakan itu, yang berupa sebagai bukti kasih yang akan menjadi milik-Nya dari mereka yang ditebus-Nya selama-lamanya.” —Ellen G. White, Desire of Ages, ms. 560.

`Yesus tahu apa yang ada dalam hati Maria dan hati Yudas. Dia juga tahu apa yang ada dalam hati anda. Apakah yang kebenaran ini beritahu kepada kita tentang perlunya Kristus sebagai kebenaran kita, yang mengubah kita dan menutupi kita, juga?`