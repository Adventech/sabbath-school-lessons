---
title:  Kesaksian Oleh Tomas
date:   13/11/2024
---

`Baca Yohanes 20:19–31. Apakah yang kitab oleh pelajari dari cerita Yomas tentang iman dan keraguan? Apakah kesilapan besar yang Tomas telah lakukan?`

Kristus menampakkan diri kepada para murid selepas kebangkitan-Nya, ketika mereka sedang berkumpul bersama di dalam sebuah bilik kerana ketakutan. Thomas tidak bersama mereka. Kemudian, dia mendengar laporan tentang kebangkitan itu dari murid-murid yang lain, tetapi dia merasa putus asa. Ini tidak sesuai dengan gambaran kerajaannya. Selain itu, dia pasti tertanya-tanya mengapa Yesus menunjukkan diri-Nya kepada yang lain sedangkan dia sendiri tidak ada di sana.

Tomas berkata, “Kecuali aku melihat bekas paku pada tangan-Nya dan meletakkan jariku pada bekas luka itu, serta meletakkan tanganku pada rusuk-Nya, aku tidak mahu percaya” (Yohanes 20:25, AVB).

Tomas menetapkan syarat-syarat kepercayaannya. Pendekatan ini terhadap iman kepada Yesus telah muncul berulang kali dalam Injil Yohanes. Nikodemus menjawab Yesus dengan, “Bagaimanakah seorang dewasa dapat dilahirkan semula?” (Yohanes 3:4, AVB). Wanita di perigi bertanya, “Tuan tidak mempunyai timba, lagi pun perigi ini sangat dalam. Dari mana tuan boleh mendapat air yang memberikan hidup [itu]?” (Yohanes 4:11, AVB). Orang ramai yang telah diberi makan dengan roti dan ikan bertanya, “Mukjizat apakah yang dapat guru lakukan supaya kami boleh melihat dan percaya kepada guru?” (Yohanes 6:30, AVB).

Perspektif “lihat dan kemudian percaya” inilah yang ditangani oleh Injil Yohanes. Ketika Yesus bertemu Tomas selepas kebangkitan-Nya, Dia menjemputnya untuk datang, melihat, dan menyentuh tubuh-Nya yang tekah bangkit. Tetapi kemudian Dia berkata, “Berbahagialah orang yang percaya meskipun tidak melihat Aku” (Yohanes 20:29, AVB).

“Tuhan tidak pernah meminta kita untuk percaya tanpa memberikan bukti yang mencukupi untuk dijadikan asas pada iman kita. Kewujudan-Nya, sifat-Nya, kebenaran firman-Nya, semuanya diteguhkan oleh kesaksian yang menyeru kepada akal budi kita; dan kesaksian ini adalah berkelimpahan. Namun Tuhan tidak pernah menghilangkan kemungkinan tentang keraguan. Iman kita mesti bergantung kepada bukti, bukan demonstrasi."—Ellen G. White, Steps to Christ, ms. 105.

Melalui Firman Tuhan, melalui Penciptaan, dan melalui pengalaman peribadi, kita telah diberi banyak bukti yang luar biasa untuk iman kita kepada Yesus.

`Jika seseorang bertanya kepada anda, Mengapakah anda percaya kepada Yesus? Apakah yang akan anda katakan?`