---
title:  Kesaksian Oleh Nikodemus
date:   24/10/2024
---

`Baca Yohanes 3:1–21. Bagaimanakah kesaksian Nikodemus menyokong tema pada Injil Yohanes?`

Nikodemus adalah seorang guru yang dihormati di Israel dan ahli Sanhedrin yang kaya. Kesaksiannya memainkan peranan penting dalam Injil Yohanes atas beberapa sebab. Dia memanggil Yesus “Rabi” dan menunjuk kepada tanda-tanda yang Yesus lakukan sebagai bukti misi ilahi-Nya. Oleh itu, sebelum Nikodemus menyedari apa yang dia lakukan, dia telah menyediakan bukti untuk menyokong peranan Yesus sebagai Mesias.

Nikodemus melihat tanda itu sendiri sebagai bukti panggilan ilahi Yesus, tetapi dia tidak melihatnya sebagai penggenapan nubuat Perjanjian Lama tentang Mesias. Jadi Nikodemus datang dengan keraguan; pada waktu ini dia tidak mengiktiraf Yesus sebagai Mesias.	

`Baca Yohanes 3:3–21. Apakah yang Yesus katakana kepada Nikodemus untuk menunjukkan bahawa Dia boleh melihat di dialam dirinya?`

Yesus mengetahui isi hati setiap orang. Responnya kepada Nikodemus mungkin kelihatan mendadak, tetapi Dia menangani isu itu secara langsung. Walaupun orang Yahudi percaya bahawa orang bukan Yahudi perlu bertaubat, ramai yang tidak memahami bahawa mereka juga, umat pilihan, memerlukan satu pengalaman pertaubatan. Tiada sesiapa yang dilahirkan dengan sudah sedia selamat, tidak kira apa bangsa atau di mana gereja mereka dibesarkan.

Warisan indah yang ada pada orang Yahudi, yang berasal dari Abraham, memberi mereka banyak kelebihan yang berbeza (lihat Roma 3:1, 2), yang tidak diragukan lagi. Namun, itu sahaja tidak mencukupi. Yesus memberitahu Nikodemus sesuatu yang tidak dapat difikirkan, bahawa dia, seorang guru dan pemimpin di Israel, harus dilahirkan semula dari atas!

Yesus kemudian menegur Nikodemus dengan kejahilan rohaninya sendiri: “ ‘Kamu pengajar bangsa Israel dan kamu tidak mengetahui hal ini?’ ” (Yohanes 3:10, AVB). Bagaimana mungkin engkau, seorang guru yang ditinggikan, tidak mengetahui hal ini? Teguran itu pasti sangat mengejutkan.

Disebalik apa pun persoalan Nikodemus mengenai Yesus pada masa itu, namun, Nikodemus kemudiannya berpihak bersama-sama dengan para pengikut Yesus (lihat Yohanes 19:39).

`Apa maksudnya untuk “dilahirkan semula,” dan mengapakah Yesus memberi penekanan yang seperti itu mengenainya?`