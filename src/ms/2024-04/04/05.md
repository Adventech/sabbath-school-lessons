---
title:  Filipus dan Natanael
date:   23/10/2024
---

`Baca Yohanes 1:43–46. Apakah yang telah dinyatakan oleh mesej Filipus tentang imannya kepada Yesus?`

Filipus berasal dari Betsaida, begitu juga Andreas dan Petrus. Dia bertemu rakannya, Natanael, dan memberitahunya tentang Yesus. Yohanes Pembaptis memanggil Yesus “Anak Domba Tuhan.” Andreas telah memberitahu Petrus bahawa dia telah menemui “Mesias.” Tetapi Filipus menyebut Yesus sebagai yang ditulis oleh Musa dan para nabi dan menambahkannya dengan nama “Yesus dari Nazaret.” Rujukannya tentang Nazaret telah menimbulkan reaksi yang tajam dari rakannya.

Natanael nampaknya berprasangka buruk terhadap kota kecil Nazaret. Sesungguhnya seorang raja tidak akan datang dari tempat yang jauh. Prasangka boleh dengan mudah membutakan mata daripada melihat orang lain sebagaimana yang sebenarnya. Filipus nampaknya telah menyedari, mungkin dari perbualan awal dengan Natanael, bahawa cara yang betul untuk mengatasi prasangka bukanlah dengan hujah falsafah atau teologi yang tinggi, tetapi dengan menjemput orang itu untuk mengalami kebenaran secara peribadi untuk diri mereka sendiri. Dia hanya berkata, “Marilah lihat.” Dan itulah yang dia lakukan. Dia pergi dan melihat.

`Baca Yohanes 1:47–51. Bagaimanakah Yesus meyakinkan Natanael tentang siapa Dia, dan bagaimanakah Natanael merespon?`

Apa yang tidak terdapat di antara ayat 46 dan ayat 47 beruupa satu perincian penting tentang bagaimana Natanael merespon terhadap jemputan Filipus. Namun, dia bangun dan pergi melihat. Persahabatannya dengan Filipus lebih kuat daripada prasangkanya, dan kehidupannya akan berubah sejak itu.

Yesus mengucapkan kata-kata yang baik tentang Natanael, memanggilnya seorang Israel tanpa ada palsu pada dirinya (Yohanes 1:47), yang sangat bertentangan dengan apa yang dikatakan oleh Natanael tentang Yesus (Yohanes 1:46). Natanael menjawab dengan kehairanan kerana dia tidak pernah berjumpa dengan Yesus sebelum ini.

Kemudian Yesus merujuk kepada melihat dia di bawah pokok ara, dan pernyataan kecil ini meyakinkan Natanael. Yesus, dengan pandangan ilahi, telah melihat Natanael berdoa, mencari kebenaran di bawah pokok itu (lihat Ellen G. White, The Desire of Ages, ms. 140, 141). Natanael kemudian membuat pengakuan besar, memanggil Yesus Rabbi, Anak Tuhan, dan Raja Israel. Perhatikan bagaimana wahyu yang kelihatan paling kecil boleh membawa kepada pengakuan iman yang terbesar.