---
title:  'Penyembuhan Orang Buta: Bahagian 2'
date:   09/10/2024
---

`Baca Yohanes 9:17–34. Apakah soalan yang ditanyakan oleh para pemimpin itu, dan bagaimana orang buta itu menjawab?`

Bahagian Yohanes 9 yang panjang ini adalah satu-satunya bahagian dalam Yohanes di mana Yesus bukan watak utama di dalam adegan itu, walaupun Dia sudah pasti menjadi subjek perbincangan. Sebagaimana persoalan tentang dosa telah memulakan cerita ini (Yohanes 9:2), orang Farisi berpendapat Yesus bahawa adalah seorang pendosa kerana Dia menyembuhkan pada hari Sabat (Yohanes 9:16, 24), dan mereka akan memfitnah orang yang disembuhkan itu sebagai “orang berdosa sejak lahir.” (Yohanes 9:34, AVB).

Satu kebalikan yang aneh berlaku. Orang buta itu semakin dapat melihat, bukan sahaja secara fizikal tetapi juga secara rohani, ketika dia bertambah menghargai Yesus dan percaya kepada-Nya. Sebaliknya, orang Farisi semakin buta dalam pemahaman mereka, pertamanya mereka berbelah pendapat mengenai Yesus (Yohanes 9:16), dan kemudian tidak tahu dari mana asal Yesus (Yohanes 9:29).

Sementara itu, penceritaan semula mukjizat ini memberi peluang kepada Yohanes untuk memberitahu kita siapa Yesus itu. Tema pada tanda di dalam Yohanes 9 bersilang dengan beberapa tema lain di dalam Injil itu. Yohanes menegaskan bahawa Yesus adalah Terang dunia (Yohanes 9:5; bandingkan dengan Yohanes 8:12). Cerita ini juga membahas asal usul Yesus yang misteri. Siapakah Dia, dari manakah asal usul-Nya, apakah misi-Nya? (Yohanes 9:12, 29; bandingkan dengan Yohanes 1:14). Watak Musa, yang dirujuk dalam naratif mukjizat sebelumnya, juga muncul dalam bab ini (Yohanes 9:28, 29; bandingkan dengan Yohanes 5:45, 46 dan Yohanes 6:32). Akhirnya, terdapat tema respons orang ramai. Ada yang sukakan kegelapan daripada terang, sementara yang lain memberi respons dengan iman (Yohanes 9:16–18, 35–41; bandingkan dengan Yohanes 1:9–16, Yohanes 3:16–21, Yohanes 6:60–71).

Apa yang menakutkan di sini adalah kebutaan rohani oleh para pemimpin agama. Seorang pengemis yang pernah buta boleh menyatakan, “Sejak permulaan dunia, belum pernah kedengaran kisah orang yang dapat mencelikkan mata orang yang buta sejak lahir. Jika orang itu bukan daripada Tuhan, tidaklah dapat Dia melakukannya.” (Yohanes 9:32, 33, AVB). Namun para pemimpin agama, yang berupa para pemimpin rohani bangsa itu, orang-orang yang seharusnya menjadi yang pertama mengenali Yesus dan menerimanya sebagai Mesias—mereka, disebalik dengan semua bukti yang kuat, tidak dapat melihatnya. Atau sebaliknya, mereka sebenarnya tidak mahu melihatnya. Betapa ini berupa satu peringatan yang kuat tentang bagaimana hati kita dapat menipu diri kita sendiri!

`Baca 1 Korintus 1:26–29. Bagaimanakah dengan apa yang Paulus tulis di sana sesuai dengan apa yang berlaku dalam adegan ini, dan bagaimanakah prinsip yang sama ini berlaku hingga kini?`