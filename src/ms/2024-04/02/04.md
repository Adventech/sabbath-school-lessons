---
title:  'Penyembuhan Orang Buta: Bahagian 1'
date:   08/10/2024
---

`Baca Yohanes 9:1–16. Apakah yang difikirkan oleh para murid tentang penyebab pada kebutaan orang ini, dan bagaimanakah Yesus membetulkan kepercayaan mereka yang salah itu?`

Para murid membuat satu hubungan di antara penyakit dan dosa. Beberapa petikan Perjanjian Lama menunjukkan mengenai hal itu (bandingkan dengan Keluaran 20:5, 2 Raja-raja 5:15–27, 2 Raja-raja 15:5, 2 Tawarikh 26:16–21), tetapi kisah Ayub seharusnya membawa kepada sikap berhati-hati tentang sama ada hubungan seperti itu selalu berlaku.

Yesus menetapkan perkara ini, tanpa menafikan sebarang hubungan antara dosa dan penderitaan, tetapi dalam kes ini menunjuk kepada tujuan yang lebih tinggi, bahawa Tuhan akan dimuliakan oleh penyembuhan tersebut. Kisah ini mengandungi kesamaan tertentu dengan kisah Penciptaan, iaitu tentang Tuhan yang membentuk manusia pertama dari debu tanah (Kejadian 2:7), sama seperti Yesus membuat tanah liat untuk menyediakan apa yang hilang dari rahim orang buta itu.

Dalam Matius, Markus, dan Lukas, cerita mukjizat mengikuti satu pola umum: pernyataan masalah, membawa individu kepada Yesus, penyembuhan, dan pengakuan penyembuhan dengan pujian kepada Tuhan.

Dalam cerita di Yohanes 9, urutan ini diselesaikan dalam Yohanes 9:7. Tetapi seperti biasa dalam Yohanes, kepentingan mukjizat menjadi titik perbincangan yang lebih luas, yang membawa kepada interaksi panjang di antara orang yang disembuhkan dengan para pemimpin agama. Perbincangan yang mencolok ini berkisar pada dua pasangan konsep yang bertentangan yang saling berkait—dosa/pekerjaan Tuhan dan kebutaan/penglihatan.

Naratif ini tidak memberitahu pembaca sehingga di Yohanes 9:14 bahawa Yesus melakukan penyembuhan ini pada hari Sabat, yang menurut tradisi, dan bukan menurut Alkitab, adalah melanggar hari Sabat. Oleh itu, Yesus dianggap sebagai pelanggar Sabat oleh orang Farisi. Kesimpulan mereka adalah bahawa Dia bukan dari Tuhan kerana mereka berpendapat bahawa “Dia tidak memelihara Sabat.” Tetapi orang lain melihatnya sebagai suatu yang membimbangkan bahawa seorang pendosa dapat melakukan tanda-tanda seperti itu (Yohanes 9:16).

Perbahasan ini jauh dari selesai, tetapi perpecahan sudah mulai muncul. Orang buta itu semakin jelas tentang siapa Yesus, tetapi para pemimpin agama semakin bingung atau buta tentang identiti-Nya yang sebenar.

`Apakah yang seharusnya diceritakan oleh kisah ini kepada kita tentang bahaya menjadi sangat dibutakan oleh kepercayaan dan tradisi kita sendiri sehingga kita boleh terlepas pandang kebenaran penting yang ada di depan mata kita sendiri?`