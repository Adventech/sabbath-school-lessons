---
title:  Tanda Keilahian
date:   05/10/2024
---

### Bacaan untuk Kajian Minggu ini
Yohanes 6:1–15, Yes. 53:4–6, 1 Kor. 5:7, Yohanes 6:26–36, Yohanes 9:1–41, 1 Kor. 1:26–29, Yohanes 11.

> <p>Ayat Hafalan</p>
> “Yesus berkata kepada Marta, “Akulah kebangkitan dan hidup. Sesiapa yang percaya kepada-Ku akan hidup, meskipun dia sudah mati. Orang hidup yang percaya kepada-Ku tidak akan mati selama-lamanya. Percayakah kamu?’ ” ( 11:25, 26, AVB).

Alkitab jelas mengatakan bahawa Yesus Kristus adalah Anak yang kekal, satu dengan Bapa, tidak punya asal dan tidak diciptakan. Yesus adalah Dia yang mencipta semua yang telah diciptakan (Yohanes 1:1–3). Oleh itu, Yesus sentiasa wujud; tidak pernah ada masa di mana Dia tidak wujud. Walaupun Yesus datang ke dunia ini dan mengambil kemanusiawian kita, Dia sentiasa mengekalkan keilahian-Nya, dan pada masa-masa tertentu, Yesus berkata dan melakukan perkara tertentu yang menyatakan keilahian ini.

Kebenaran ini penting bagi Yohanes, sebab itulah ketika mengisahkan beberapa mukjizat Yesus, Yohanes menggunakannya untuk menunjuk kepada keilahian Kristus. Yesus bukan sahaja mengatakan perkara-perkara yang menyatakan keilahian-Nya tetapi juga menyokong kata-kata-Nya dengan pelbagai karya yang mempamerkan keilahian-Nya.

Pada pelajaran minggu ini kita akan melihat tiga tanda terbesar keilahian Yesus. Apa yang menarik ialah dalam setiap kes, ada orang yang tidak percaya pada mukjizat itu atau tidak melihat kepentingannya. Bagi sesetengah orang, itu adalah masa untuk berpaling dari Yesus; bagi yang lain, masa untuk kebutaan yang semakin mendalam; dan bagi yang lain, masa untuk merancang kematian Yesus. Bagi yang lain lagi—masa untuk mempercayai bahawa Yesus adalah Mesias.

_*Kaji pelajaran minggu ini sebagai persediaan untuk Sabat 12 Oktober._