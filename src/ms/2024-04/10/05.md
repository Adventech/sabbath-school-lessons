---
title:  AKUlah Kebenaran
date:   04/12/2024
---

`Baca Yoh. 1:14, 17; Yoh. 8:32, Yoh. 14:6, dan Yoh. 15:26. Bagaimanakah Yohanes mengaitkan konsep Kebenaran terus kepada Yesus?`

Berulang kali dalam Injil Yohanes, kebenaran dikaitkan dengan Yesus, Bapa-Nya, dan Roh Kudus. Kebenaran dikaitkan dengan Yesus, Firman (logos), dan dengan cahaya - bertentangan dengan kegelapan (Yoh. 1:1-14, Yoh. 3:19-21). Juga, kepalsuan dikaitkan dengan syaitan dan dosa (Yoh. 8:44-46). Oleh itu, kebenaran dalam Yohanes bukan hanya soal fakta dan angka. Ia ada melibatkan perkara sedemikian, tetapi lebih daripada itu, idea kebenaran mengandungi aspek moral kesetiaan kepada Tuhan dan kehendak-Nya.

"Terdapat ramai yang berseru kepada Tuhan yang hidup, merindukan kehadiran ilahi. Teori falsafah atau tulisan sastera, walau bagaimana pun cemerlang, tidak dapat memuaskan hati. Dakwaan dan penemuan manusia tiada nilainya. Biarlah firman Tuhan berbicara kepada manusia. Biarlah mereka yang hanya mendengar tradisi dan teori dan perkataan manusia, mendengar suara-Nya berfirman, memperbaharui jiwa-jiwa kepada kehidupan yang kekal." -Ellen G. White, Christ's Object Lessons, ms. 40.

Fikirkan tentang maksud Yesus sebagai Kebenaran. Yesus adalah logos, Firman yang bersama-sama dengan Tuhan sejak mula lagi dan yang merupakan Pencipta segala yang diciptakan (Yohanes 1:1-4). Satu dengan Bapa dari kekekalan hingga keabadian, Yesus mempunyai ciri-ciri Bapa, dan dengan itu juga "AKU ADALAH." Kewujudannya bukan di bawah sesiapa atau apa pun. Tiada yang wujud, termasuk pengetahuan, selain daripada-Nya. Dan segala sesuatu yang ada, yang diciptakan, diciptakan hanya oleh Yesus dan hanya wujud di dalam Dia. "Kerana melalui Dia segala sesuatu diciptakan: yang wujud di bumi dan di syurga, yang kelihatan dan tidak kelihatan, baik yang bertakhta mahupun yang berkuasa, baik pemerintah mahupun kerajaan; segala-galanya telah dicipta melalui-Nya dan untuk-Nya. Dia terdahulu daripada segalanya, dan setiap yang wujud ada dalam-Nya.â€ (Kolose 1:16, 17, NIV).

Yesus bukan hanya simbol kebenaran. Dia adalah Kebenaran. Kebenaran bukanlah konsep atau binaan. Kebenaran adalah Peribadi!

Kebenaran, Yesus Kristus, boleh disamakan dengan matahari yang menerangi dunia (Yoh. 8:12). Ini selaras dengan apa yang C.S. Lewis nyatakan mengenai Kristian, "Saya percaya kepada Kristian kerana saya percaya bahawa Matahari telah terbit, bukan sahaja kerana saya melihatnya, tetapi kerananya saya melihat segala-galanya." - "Is Theology Poetry?" (n.p.: Samizdat University Press, 2014), p. 15, terbitan asal 1944.

Melalui Yesus, yang adalah Kebenaran, kita boleh mentafsir dunia di sekeliling kita dengan betul.