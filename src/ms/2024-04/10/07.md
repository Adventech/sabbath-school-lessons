---
title:  Pandangan Tambahan
date:   06/12/2024
---

Baca Ellen G. White, "The Light of Life," ms. 463-475, dalam The Desire of Ages; E. Edward Zinke, "The Authority of the Bible and the Certainty of the Second Coming," The Certainty of the Second Coming, ms. 23-36.

Apabila Yesus berkata, “Akulah cahaya dunia,” Dia “berada di halaman Bait Suci yang secara khusus berkait dengan penyembahan Perayaan Pondok Daun (Feast of Tabernacle). Di tengah-tengah halaman ini berdiri dua tiang yang menjulang tinggi, menyokong kaki lampu yang sangat besar. Selepas korban petang, semua lampu dinyalakan, menyinari Yerusalem. Upacara ini dijalankan untuk memperingati tiang cahaya yang membimbing orang Israel di padang pasir, dan juga dianggap sebagai menandakan kedatangan Mesias. Pada waktu malam apabila lampu dinyalakan, halaman menjadi tempat yang penuh kegembiraan. . . .

“Dalam cahaya terang Yerusalem, orang ramai menyatakan harapan mereka untuk kedatangan Mesias untuk memberikan terang-Nya kepada Israel. Tetapi bagi Yesus, pemandangan ini mempunyai makna yang lebih luas. Sebagaimana cahaya lampu bait suci yang menerangi sekelilingnya, demikian juga Kristus, sumber cahaya rohani, menerangi kegelapan dunia. Tetapi simbol itu tidak sempurna. Cahaya besar yang telah ditetapkan oleh tangan-Nya sendiri di surga adalah gambaran yang lebih benar kepada kemuliaan misi-Nya.

"Pagi itu, matahari baru sahaja terbit di atas Bukit Zaitun, dan cahayanya bersinar di atas marmar istana dan menerangi dinding emas bait suci, ketika Yesus, menunjuk ke arahnya, berkata: ‘Akulah cahaya dunia.’ ” —Ellen G. White, The Desire of Ages, ms. 463, 464.

**Soalan Perbincangan**:

`Dalam kelas, bincangkan tentang jawapan anda kepada soalan terakhir hari KHAMIS. Apakah kebenaran penting yang diajar oleh Alkitab yang tidak dapat kita pelajari, walaupun pada dasarnya, daripada sains? Sebagai contoh, salib? Atau kebangkitan? Atau Kedatangan Kedua Kali? Apakah kebenaran Alkitab penting lain yang mesti didedahkan kepada kita—jika tidak, kita tidak akan mengetahuinya?`

`Fikirkan tentang kejatuhan Lucifer, makhluk yang sempurna dengan begitu banyak pengetahuan intelek tentang Tuhan dan seperti apa Tuhan itu. Namun, walaupun dengan semua itu, dia tetap memberontak kepada-Nya. Apakah ini memberitahu kita tentang realiti kehendak bebas, kehendak bebas yang sama yang kita miliki - dan mengapa pada tiap masa kita perlu memilih untuk menyerahkan kehendak itu kepada Tuhan?`