### Tema dalam Injil Yohanes

Ketika sedang duduk di sebuah kedai di Tehran, Iran, permaidani Parsi menggambarkan satu hutan purba. Dengan cantiknya, ia mencipta semula satu pemandangan di Switzerland: gunung-gunung, air terjun, tasik turquoise, bukit-bukit berhutan, dan langit biru yang luas dihiasi awan.

Sesiapa sahaja di kedai itu boleh meluangkan masa mereka dengan memperhatikan butir-butir permaidani itu: bilangan simpulan pada setiap incinya, kain permaidani, jenis pewarna yang digunakan—semua perincian kecil yang menghasilkan permaidani itu.

Atau, sebaliknya, orang itu boleh memberi tumpuan pada teknik dan tema menarik yang memberikan permaidani itu keindahannya yang unik: langit yang terpantul di dalam tasik, salji yang menutupi puncak gunung, hutan yang subur dilengkapi dengan lumut hijau yang mendalam. Tema pada permaidani ini bergabung antara satu sama lain dalam paparan yang diselaraskan dengan indah untuk mempamerkan satu keindahan tempat yang tenang di pergunungan Alps.

Pada suku tahun ini, kita akan mempelajari satu lagi karya agung yang ditulis secara halus. Karya ini bukanlah hasil daripada lakaran berus di atas kanvas, atau gambar yang dirangka dengan tepat, atau permaidani yang ditenun dengan mahir. Sebaliknya, ia adalah Firman Tuhan, yang diungkapkan dengan indah yang terkandung di dalam Kitab Injil Yohanes.

Perkataan mempunyai makna di dalam konteksnya. Untuk dapat difahami oleh sesiapa pun mengenai apa yang Kitab Suci bermaksud untuk disampaikan, ia mesti dikaji dalam konteks—ayat, bab, dan bahagiannya terdekat, serta mesej keseluruhan Alkitab itu sendiri. Akhirnya, kerana keseluruhan Alkitab diilhamkan oleh Roh Kudus, setiap bahagiannya harus dikaji dalam konteks keseluruhannya.

Matlamat pelajaran pada suku tahun ini adalah untuk memahami mesej apada Injil Yohanes. Ia unik di antara empat Injil, yang sering memberi tumpuan kepada wawancara peribadi antara Yesus dengan hanya satu atau dua orang—seperti Natanael, Nikodemus, wanita di perigi, orang lumpuh di kolam Bethesda, lelaki yang dilahirkan buta, Lazarus dan saudaranya, Pilatus, Petrus, atau Tomas. Banyak di antara cerita ini hanya muncul di dalam Yohanes.

Injil Yohanes adalah Firman Tuhan yang disampaikan kepada kita melalui rasul. Sama seperti keseluruhan Alkitab, Injil datang atas kehendak Tuhan, bukan atas kehendak manusia. Yohanes hanyalah alat yang rela digunakan oleh Roh Kudus untuk menyampaikan banyak tema yang penting: Firman (logos), cahaya, roti, air, Roh Kudus, kesatuan, tanda-tanda, kesaksian, dan nubuat. Tema-tema ini saling memperkaya dan menerangkan satu sama lain pada sepanjang Injil.

Kajian Alkitab sering menumpukan pada makna perkataan atau petikan kecil dari Kitab Suci. Kita menyemak makna perkataan dalam kamus Alkitab. Kita meneliti tatabahasa, konteks terdekat, konteks sejarah dan, dengan menggunakan analogi permaidani—kita terjebak dalam memperhatikan bilangan simpulan pada setiap inci persegi, kain, pewarna dan penyudahya. Semua butiran ini adalah penting.

Tetapi janganlah kita terlepas pandang gambaran besar semasa meneliti butirannya. Sesungguhnya, sama seperti permaidani Parsi boleh membawa seseorang untuk memandang ke aras pergunungan Alpine yang indah itu, begitu juga Injil Yohanes boleh membawa kita kembali kepada kehidupan dan pelayanan Yesus Kristus, yang mengenalinya adalah kehidupan kekal. Butiran mempunyai peranan, iaitu untuk menunjuk kita ke arah gambaran yang besar, dan dalam Yohanes gambaran besar itu adalah wahyu ilahi tentang Yesus, Tuhan dan Penyelamat kita.

_E. Edward Zinke, bekas pengarah bersekutu untuk Biblical Research Institute di General Conference of Seventh-day Adventists, terlibat dengan banyak aktiviti dan lembaga gereja, termasuk naib pengerusi Ellen G. White Estate Board dan penasihat kanan untuk Adventist Review Ministries. Beliau memegang tiga ijazah kedoktoran kehormat dari universiti Seventh-day Adventist. Dia tinggal di Maryland._

_Thomas Shepherd, PhD, DrPH, adalah profesor penyelidikan kanan Perjanjian Baru di Andrews University Seventh-day Adventist Theological Seminary, di mana beliau telah mengajar sejak tahun 2008. Beliau dan isterinya, Sherry Shepherd, MD, telah berkhidmat sebagai mubaligh di Malawi, Afrika, dan Brazil. Mereka mempunyai dua anak dewasa dan enam cucu._