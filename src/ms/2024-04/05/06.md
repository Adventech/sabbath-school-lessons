---
title:  Kesaksian Oleh Orang Samaria
date:   31/10/2024
---

`Baca Yohanes 4:27–29. Apakah tindakan menghairankan yang wanita ini ambil?`

Perbualan Yesus dengan wanita itu terganggu oleh ketibaan para murid. Walaupun terkejut bahawa Dia sedang berbicara dengan seorang wanita, mereka tidak bertanya apa-apa kepada-Nya. Sebaliknya, mereka mendesak-Nya untuk makan.

Sementara itu, wanita tersebut meninggalkan tempayan airnya dan bergegas ke kota untuk berkongsi dengan orang lain tentang pengalamannya dengan Yesus.

`Baca Yohanes 4:30–42. Apa yang berlaku selepas pertemuan ini, dan apa yang ia ajarkan tentang bagaimana Injil boleh disebarkan?`

Nampaknya pelik bahawa naratif Yesus mengenai tuaian akan mengganggu kisah pertaubatan oleh ramai orang di kota itu. Tetapi Yohanes ingin kita melihat bagaimana Yesus memahami apa yang sedang berlaku. Berkongsikan rancangan keselamatan dengan seorang wanita Samaria itu jauh lebih penting bagi-Nya daripada makan. Memimpin jiwa-jiwa kepada keselamatan adalah tujuan-Nya, dan Dia menggunakan kesempatan ini untuk mengajar para murid tentang kepentingan berkongsi Injil dengan semua orang, malah, termasuklah dengan mereka yang berbeza daripada mereka.

Terdapat banyak titik penting di dalam Injil Yohanes. Sudah tentu Yohanes 4:39–42 adalah salah satunya. Ramai orang Samaria percaya kerana kesaksian wanita itu yang berkata kepada mereka, ‘Dia menyebutkan kepadaku segala yang telah kulakukan’ (Yohanes 4:39, AVB).

Orang Samaria meminta Yesus untuk tinggal bersama mereka. Hasilnya ialah lebih ramai yang percaya kerana Firman Yesus. 'Kemudian mereka berkata kepada wanita itu, “Mereka berkata kepada perempuan itu, ‘Sekarang kami percaya bukanlah kerana kata-katamu tetapi kerana kami telah mendengar kata-kata-Nya sendiri dan kami tahu Dialah Kristus, Penyelamat dunia’” (Yohanes 4:42, AVB).

`Apakah yang kisah ini harus ajarkan kepada kita tentang betapa kuatnya kesaksian walaupun hanya seorang individu? Sejauh mana kuatnya kesaksian anda tentang apa yang Yesus telah lakukan dalam hidup anda?`