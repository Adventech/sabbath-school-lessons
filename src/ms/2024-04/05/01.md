---
title:  Kesaksian Oleh Orang Samaria
date:   26/10/2024
---

### Bacaan untuk Kajian Minggu ini
Yohanes 4:1–42; Yohanes 3:26–30; Yer. 2:13; Zakh. 14:8; Yeh. 36:25–27.

> <p>Ayat Hafalan</p>
> “Mereka berkata kepada perempuan itu, “Sekarang kami percaya bukanlah kerana kata-katamu tetapi kerana kami telah mendengar kata-kata-Nya sendiri dan kami tahu Dialah Kristus, Penyelamat dunia.” (Yohanes 4:42, AVB).

Siapakah orang Samaria itu? Kerajaan Israel utara telah ditawan oleh Asyur pada 722 SM. Untuk mewujudkan kestabilan politik, kerajaan Asyur menyerakkan tawanan mereka ke seluruh empayar mereka. Begitu juga, tawanan dari negara lain dibawa untuk mendiami di kerajaan utara, dan mereka telah menjadi orang Samaria, sambil mempraktikkan bentuk agama Yudaisme mereka sendiri.

Walau bagaimanapun, hubungan antara mereka dan orang Yahudi tidak baik. Sebagai contoh, orang Samaria menentang pembinaan semula Bait Suci selepas kembalinya orang Yahudi dari Babilon. Sementara itu, orang Samaria telah membina bait mereka sendiri, di Gunung Gerizim. Namun demikian, bait ini telah dimusnahkan oleh pemerintah Yahudi, Hyrcanus, pada tahun 128 SM.

Pada zaman Kristus, permusuhan ini berterusan. Orang Yahudi seboleh-bolehnya menghindari Samaria. Walaupun perdagangan mungkin diteruskan, interaksi lain adalah pantang. Orang Yahudi tidak akan meminjam daripada orang Samaria atau menerima bantuan daripada mereka. Dalam konteks ini, Yohanes menceritakan tentang pertemuan antara Yesus, wanita di perigi, dan orang ramai di kota Sikhar, Samaria.

_*Kaji pelajaran minggu ini sebagai persediaan untuk Sabat, 2 November._