---
title:  Wanita Di Tepi Perigi
date:   28/10/2024
---

`Baca Yohanes 4:7–15. Bagaimanakah Yesus menggunakan pertemuan ini untuk memulakan satu kesaksian terhadap wanita ini?`

"Kebencian antara orang Yahudi dan Samaria menghalang wanita itu daripada menawarkan kebaikan kepada Yesus; tetapi Juruselamat sedang mencari kunci untuk membuka hati ini, dan dengan kebijaksanaan yang lahir daripada kasih ilahi, Dia meminta, bukan menawarkan, suatu bantuan. Tawaran kebaikan mungkin akan ditolak; tetapi percaya akan membangkitkan kepercayaan." — Ellen G. White, The Desire of Ages, ms. 184.

Seperti pertemuan-Nya dengan Nikodemus, Yesus tahu apa yang ada di dalam hati orang lain. Sebagai tindak balas kepada kehairanan wanita itu bahawa seorang Yahudi akan meminta bantuan sedemikian daripada seorang Samaria, Yesus terus berbicara mengenai perkara yang utama. “Yesus menjawab, ‘Kalaulah kamu mengetahui pemberian Tuhan, dan siapakah Dia yang berkata kepadamu, ‘Berilah Aku minum,’ tentulah kamu pula akan meminta daripada-Nya dan Dia akan mengurniaimu air hidup’”(Yohanes 4:10, AVB).

Tindak balas wanita itu adalah seperti Nikodemus, yang bertanya, “Bagaimana hal itu boleh berlaku?” (Yohanes 3:9, AVB) dalam konteks kelahiran baru. Dia bertanya, “Tuan tidak ada timba. Perigi ini sangat dalam. Bagaimana mungkin Tuan mendapatkan air hidup itu?” (Yohanes 4:11, AVB). Dalam kedua-dua kes, Yesus menunjukkan kepada mereka (seorang, guru Yahudi yang terkenal; yang satau lagi, seorang wanita Samaria yang berimej yang diragui) kepada kebenaran rohani yang melampaui yang perlu mereka dengar dan fahami. Dalam setiap kes, Yesus pada dasarnya memberitahu mereka perkara yang sama: mereka memerlukan satu pengalaman pertaubatan.

`Apakah latar belakang Perjanjian Lama bagi pernyataan Yesus tentang air hidup? (Yer. 2:13, Zak. 14:8).`

Air diperlukan untuk kehidupan; manusia tidak boleh hidup tanpa air, dan oleh itu air juga boleh menjadi gambaran yang kuat dan sesuai untuk melambangkan kehidupan yang kekal. Oleh itu, Yesus berkata, “tetapi sesiapa minum air yang Kuberikan kepadanya nanti tidak akan dahaga lagi selama-lamanya. Air yang akan Kuberikan itu akan menjadi mata air dalam dirinya dan memberinya hidup yang kekal.” (Yohanes 4:14, AVB).

`Baca Yohanes 7:37, 38. Apakah yang Yesus katakan kepada kita di dalam ayat-ayat ini, dan bagaimanakah kita mengalami apa yang Dia janjikan di sini?`