---
title:  Pandangan Tambahan
date:   01/11/2024
---

Baca tulisan Ellen G. White, “At Jacob’s Well,” ms. 183–195, dalam The Desire of Ages.

“Sebaik sahaja dia menemui Juruselamat, wanita Samaria itu membawa orang lain kepada-Nya. Dia membuktikan dirinya sebagai seorang misionari yang lebih berkesan daripada murid-murid Yesus sendiri. Murid-murid tidak melihat apa-apa di Samaria yang menunjukkan bahawa itu adalah ladang yang menjanjikan tuaian. Fikiran mereka tertumpu pada pekerjaan besar yang akan dilakukan pada masa depan. Mereka tidak menyedari bahawa di sekeliling mereka ada tuaian yang boleh dikumpulkan. Namun melalui wanita yang mereka hina ini, seluruh kota dibawa untuk mendengar Juruselamat. Dia segera membawa cahaya itu kepada orang sebangsanya.

“Wanita ini menggambarkan iman yang praktikal di dalam Kristus. Setiap murid yang benar dilahirkan ke dalam kerajaan Tuhan sebagai seorang misionari. Sesiapa yang minum air hidup akan menjadi sumber kehidupan. Penerima menjadi pemberi. Kasih karunia Kristus dalam jiwa adalah seperti mata air di padang pasir, yang memancar untuk menyegarkan semua orang, dan menjadikan mereka yang hampir binasa bersemangat untuk minum air kehidupan."Ellen G. White, The Desire of Ages, p. 195.

**Soalan Perbincangan**:

`Di dalam kelas, bincangkan jawapan anda kepada soalan terakhir pelajaran hari AHAD. Bersikaplah jujur secara tegas tentangnya. Apakah pantang larang dan prasangka yang terdapat dalam budaya anda yang mungkin boleh menghalang kesaksian anda kepada orang lain?`

`Mengapa anda fikir yang Yesus akan mendapat sambutan yang hangat di kalangan orang Samaria berbanding dengan sebahagian daripada kaum-Nya sendiri?`

`Bayangkan diri anda di tempat wanita Samaria itu. Seorang yang tidak dikenali datang dan memberitahunya bahawa Dia mengetahui rahsianya yang paling dalam. Bagaimanakah seseorang, apatah lagi orang asing, boleh mengetahui perkara-perkara ini? Tidak hairanlah dia terkesan dengan Yesus. Apakah yang seharusnya kisah ini ajarkan kepada kita tentang bagaimana Tuhan mengetahui segala sesuatu tentang kita, bahkan rahsia paling dalam dan paling gelap yang kita tidak mahu sesiapa pun mengetahuinya? Namun, apakah yang diberitahukan kepada kita mengenai cara Yesus melayani wanita ini tentang bagaimana Dia ingin berurusan dengan kita, walaupun Dia mengetahui rahsia kita? Apakah keselesaan yang boleh anda peroleh daripada kebenaran ini?`

`Apakah tema dalam Injil Yohanes yang telah kita pelajari setakat ini yang terdapat dalam pelayanan Yesus kepada wanita Samaria di perigi itu?`