---
title:  Pandangan Tambahan
date:   08/11/2024
---

Baca tulisan Ellen G. White, “The Crisis in Galilee,” ms. 383–394; “In the Outer Court,” ms. 621–626, di dalam The Desire of Ages.

“ ‘Kepada siapa kami akan pergi?’ Guru-guru Israel adalah hamba kepada formalisme. Orang Farisi dan Saduki sentiasa berada di dalam pertikaian. Meninggalkan Yesus bermaksud jatuh kepada pengamal ketat ritual dan upacara, serta orang yang bercita-cita tinggi yang mencari kemuliaan mereka sendiri. Para murid telah menemui lebih banyak kedamaian dan kegembiraan sejak mereka menerima Kristus berbanding pada sepanjang kehidupan mereka sebelum ini. Bagaimanakah mereka boleh kembali kepada orang ramai yang telah mengejek dan menganiaya Sahabat orang berdosa ini? Mereka telah lama mencari Mesias; kini Dia telah datang, dan mereka tidak dapat berpaling dari hadirat-Nya kepada mereka yang sedang memburu nyawa-Nya, dan telah menganiaya mereka kerana menjadi pengikut-Nya.

“‘Kepada siapa kami akan pergi?’” Bukannya dari ajaran Kristus, pelajaran kasih dan rahmat-Nya, kepada kegelapan ketidakpercayaan, kejahatan dunia. Sementara Juruselamat ditinggalkan oleh ramai orang yang telah menyaksikan pekerjaan-Nya yang menakjubkan, Petrus menyatakan iman para murid,—‘Engkau adalah Kristus itu.’ Pemikiran kehilangan sauh jiwa mereka ini memenuhi mereka dengan ketakutan dan kesakitan. Di dalam ketiadaan Juruselamat adalah seperti terumbang-ambing di laut yang gelap dan bergelora.” — Ellen G. White, The Desire of Ages, ms. 393.

**Soalan Perbincangan**:

`Di dalam kelas, bincangkan soalan yang sukar mengenai mengapa sesetengah orang, apabila diberikan bukti bahawa Yesus adalah Mesias dan kebenaran Kristian, dengan senang hati menerimanya, dan mengapakah pula yang lain, apabila diberikan bukti yang sama, menolaknya?`

`Apakah lagi kebenaran yang lebih penting daripada hakikat bahawa Yesus Kristus telah mati untuk dosa-dosa kita? Namun, bagaimanakah kita boleh mengetahui kebenaran yang penting ini? Adakah ia melalui sains, undang-undang alam, teologi semula jadi, logik, atau akal? Walaupun beberapa perkara ini sebenarnya boleh membawa kita untuk percaya kepada Tuhan sebagai Pencipta, Punca Pertama, Pemangkin yang Tidak Tergerak, atau apa pun sahaja—tidak ada satu pun daripada disiplin ini, sama ada secara bersendirian atau malah bersama-sama, yang dapat mengajarkan kepada kita kebenaran paling penting yang kita perlu tahu: iaitu, Kristus mati untuk dosa-dosa kita. Apakah yang harus diajarkan oleh hakikat ini—bahawa semua disiplin ini, walaupun dalam prinsipnya, tidak dapat membawa kita kepada satu perkara yang benar-benar kita perlu tahu—tentang betapa pentingnya menjadikan Alkitab sebagai autoriti muktamad kita dalam hal-hal iman?`

`Mengapakah begitu penting untuk iman seseorang menceritakan perkara-perkara yang telah dilakukan Tuhan dalam hidupnya?`