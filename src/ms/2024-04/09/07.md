---
title:  Pandangan Tambahan
date:   29/11/2024
---

Ellen G. White, “ ‘God With Us,’ ” ms. 19–26; “Controversy,” ms. 601–609 dalam ‘The Desire of Ages’.

“Dalam merendahkan diri-Nya untuk mengambil rupa manusia, Kristus mendedahkan watak yang bertentangan dengan watak Iblis. Tetapi Dia pergi lebih rendah lagi di jalan kehinaan. ‘Dalam keadaan sebagai manusia, Dia telah merendahkan diri-Nya dan taat hingga kepada kematian, bahkan kematian di salib!’ (Fil. 2:8, AVB). Sebagaimana imam besar menanggalkan jubah kepausan yang indah, dan menyingkap jubah linen putih imam biasa, demikian juga Kristus mengambil rupa seorang hamba, dan mempersembahkan korban, Diri-Nya sebagai imam, Diri-Nya sebagai korban. ‘Tetapi dia terluka oleh sebab segala pelanggaran kita, dia dihancurkan oleh sebab segala kesalahan kita. Pengajaran yang mendatangkan kesejahteraan bagi kita ditimpakan kepadanya,’ Yes. 53:5.

“Kristus telah diperlakukan sebagaimana layaknya kita, supaya kita juga boleh diperlakukan sebagaimana layaknya Dia. Dia telah dihukum kerana dosa kita, di mana Dia tiada bahagiannya, supaya kita dibenarkan oleh kebenaran-Nya, di mana kita tiada bahagiannya. Dia menderita kematian kita, supaya kita boleh menerima kehidupan yang dimiliki-Nya. ‘dan oleh bilur-bilurnya kita sembuh.’ ” - Ellen G. White, The Desire of Ages, p. 25.

**Soalan Perbincangan**:

`Banyak yang telah Yesus berikan untuk menyelamatkan dunia. Pada pendapat anda, apakah cara terbaik untuk membantu orang lain melihat kebenaran luar biasa ini dan datang kepada-Nya dalam iman?`

`Apakah perbezaan utama dalam membuat keputusan pada tahap manusia dan duniawi, berbanding membuat keputusan berdasarkan wahyu ilahi?`

`Bagaimanakah perkara seperti logik dan akal sihat sesuai dengan pemahaman Firman Tuhan? Apakah alasan logik dan rasional yang kita ada untuk datang kepada iman?Bagaimanakah perkara seperti penggenapan nubuat atau keindahan dan kerumitan dunia ciptaan yang menakjubkan dapat membawa kita secara logik dan rasional kepada kewujudan Tuhan dan kepada kebenaran rancangan keselamatan?`

`Di dalam kelas, bincangkan tentang jawapan anda kepada soalan pada akhir pelajaran SELASA. Apakah dasar iman anda? Jika seseorang bertanya kepada anda mengapa anda percaya kepada Yesus dan rayuan Injil, bagaimanakah anda akan menjawab?`