---
title:  Dalam Dia Adalah Kehidupan
date:   24/11/2024
---

Dalam Yohanes 1:1, rasul dengan jelas menyatakan bahawa Yesus adalah Tuhan, Anak Tuhan. Oleh itu, dalam Yohanes 1:4 – “Hidup ada dalam-Nya, dan hidup itu cahaya manusia.” (AVB) – ‘hidup’ di sini mestilah merujuk kepada hidup keilahian, mempunyai kewujudan diri yang kekal. Kerana Dia mempunyai hidup di dalam Dia, Dia boleh menyerahkan nyawa-Nya dan mengambilnya semula (Yohanes 10:17). Dan, kerana Dia mempunyai hidup di dalam diri-Nya, Dia boleh memberikan kehidupan kepada sesiapa sahaja yang Dia kehendaki (Yohanes 5:21; rujuk Yohanes 14:19).

Istilah hidup (zo?) muncul 36 kali dalam Injil Yohanes, kira-kira 25 peratus daripada semua penggunaan istilah ini dalam Perjanjian Baru. Dalam Yohanes 1:4, 5, selain merujuk kepada sumber kehidupan di bumi kita, perkataan itu juga dikaitkan dengan keselamatan. Sepanjang buku Yohanes yang lain, idea tentang hidup(zo?) seringkali dinyatakan sebagai hidup kekal, janji keselamatan (lihat Yohanes 3:15, 16, 36; Yohanes 4:14, 36; Yohanes. 6:27, 40, 47, 54, 68; Oleh itu, Dia yang memberi hidup pada penciptaan adalah Dia yang sama, yang membawa keselamatan dan kehidupan kekal, kepada dunia yang hilang.

`Mengapakah Yesus datang ke dunia ini? Yohanes 1:29, Yohanes 3:16, Yohanes 6:40, Yohanes 10:10, Yohanes 12:27.`

“ 'Sebagaimana ular diangkat oleh Musa di gurun, begitulah Anak Manusia akan diangkat, supaya semua yang percaya kepada-Nya mendapat hidup yang kekal.' ” (Yohanes 3:14, 15, AVB).

Sama seperti ular gangsa menggantikan orang Israel yang telah dipatuk ular, demikian juga Yesus menggantikan tempat kita, kita yang telah diremukkan oleh dosa. Dia mengambil hukuman yang kita terima supaya kita boleh mendapat kehidupan yang adalahi milik-Nya.

Kristus juga mahu kita mempunyai hidup dan memilikinya dalam kelimpahan (Yohanes 10:10). Oleh itu, “Dia memberikan hak menjadi anak Tuhan kepada mereka yang menerima-Nya dan percaya dalam nama-Nya. Kelahiran mereka bukan melalui darah keturunan, atau kehendak manusia, atau kemahuan seorang lelaki, tetapi kerana perbuatan Tuhan.” (Yohanes 1:12,13, AVB).

Kristus datang untuk menyatakan Bapa kepada kita. Kerana, “Tidak seorang pun pernah melihat TUHAN. Anak tunggal Bapa yang sama dengan Bapa dan di sisi Bapa, sudah menunjukkan TUHAN kepada kita.” (Yohanes 1:18, AVB). Dengan melihat perwatakan Yesus, kita dapat melihat watak Bapa.

`Apakah yang boleh kita pelajari daripada kehidupan Yesus tentang perwatakan Bapa? Mengapa pendedahan ini adalah satu berita baik?`