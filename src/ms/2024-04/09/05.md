---
title:  Menolak Sumber Kehidupan
date:   27/11/2024
---

Ada beberapa kisah menyedihkan dalam Kitab Suci berlaku dalam Injil Yohanes. “Dan cahaya itu bersinar dalam kegelapan, dan kegelapan tidak menguasainya. ... [Cahaya itu] berada di dunia, dan dunia telah dicipta melalui-Nya, namun manusia di dunia tidak mengenal-Nya. Dia datang kepada milik-Nya sendiri, tetapi milik-Nya tidak menerima-Nya.” (Yohanes 1:5, 10, 11, AVB). “AKU” telah ditolak oleh ramai umat-Nya sendiri.

Tidak hairanlah Paulus kemudiannya memberi amaran, “Janganlah buangkan keyakinanmu,” (Ibrani 10:35, NKJV). Seperti yang telah kita lihat berulang kali, Kristus ditolak karena orang-orang tidak menerima Firman-Nya.

“Pada zaman ini cara pemikiran manusia bermula dengan keraguan. Manusia mempersoalkan segala-galanya untuk menentukan apa itu kebenaran. Yang terselamat daripada api ujian balas, diterima sebagai pengetahuan yang kukuh, di mana ia menjadi asas kepercayaan seseorang. Ada orang menggunakan kaedah yang sama untuk Alkitab, mempersoalkan segala-galanya dari perspektif saintifik, sejarah, psikologi, falsafah, arkeologi, atau geologi untuk menentukan apa yang benar di dalam Alkitab. Kaedah itu sendiri bermula dan dibina atas keraguan tentang kebenaran Alkitab. Kristus bertanya, ‘apabila Anak Manusia datang, adakah Dia akan menjumpai iman di bumi ini?’ (Lukas 18:8, AVB)." — E. Edward Zinke dan Roland Hegstad, The Certainty of the Second Coming, (Hagerstown, MD: Review and Herald Publishing Association, 2000) p. 96.

`Baca Bilangan 13:23-33. Apakah perbezaan antara kedua-dua laporan yang dibawa balik oleh pengintip tentang Kanaan?`

Dosa orang Ibrani ketika mereka berada di Kadesh-Barnea adalah meragui Firman Tuhan. Tuhan telah meminta mereka untuk pergi dan mengambil alih tanah itu. Dua belas pengintip dihantar ke Kanaan untuk mengintai negeri itu. Mereka kembali dengan dua laporan. Majoriti memberikan laporan negatif. Terdapat gergasi di tanah itu, kota bertembok, senjata yang tidak pernah dilihat sebelum ini, dan askar yang terlatih. Jika dibandingkan, mereka telah menjadi hamba di bumi Mesir dengan sedikit pengalaman ketenteraan. Sepuluh pengintip yang mengundi ‘tidak’ adalah berdasarkan bukti yang banyak dari perspektif manusia. Dua pengintip yang mengundi ‘ya’ adalah berdasarkan kepercayaan mereka dengan kuasa Firman Tuhan yang menakjubkan.

`Bagaimanakah kita boleh mengelakkan kesilapan yang sama, seperti yang dilakukan di sini? Juga, bagaimana kita boleh mengelak membuat tanggapan awal, melakukan sesuatu yang bodoh tetapi mempercayai kita melakukan kehendak Tuhan dan oleh itu, tidak mungkin gagal?`