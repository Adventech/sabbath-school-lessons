---
title:  Pandangan Tambahan
date:   22/11/2024
---

Baca Ellen G. White, “ ‘Let Not Your Heart Be Troubled,’ ” ms. 662–680, dalam The Desire of Ages.

“Orang Ibrani diberi kebenaran sebagai harta yang berharga. Tradisi dan amalan Yahudi, yang ditubuhkan oleh Kristus sendiri, penuh dengan simbol yang mewakili kebenaran besar penebusan. Walau bagaimanapun, apabila Kristus datang, orang Yahudi tidak menyedari bahawa simbol-simbol ini menunjuk kepada-Nya. Mereka mempunyai firman Tuhan di tangan mereka, tetapi tradisi yang diturunkan dari generasi ke generasi dan tafsiran manusia terhadap Kitab Suci menyembunyikan kebenaran tentang Yesus daripada mereka. Mereka kehilangan makna rohani sebenar tulisan suci itu. Semua harta pengetahuan terbuka untuk mereka, tetapi mereka tidak mengetahuinya.

‘Tuhan tidak menyembunyikan kebenaran-Nya dari manusia. Dengan tindakan mereka sendiri yang membuatkannya terlindung pada mereka sendiri. Kristus memberikan bukti yang cukup kepada orang Yahudi bahawa Dia adalah Mesias, tetapi ajaran-Nya memerlukan mereka untuk membuat perubahan yang ketara dalam kehidupan mereka. Mereka menyedari jika menerima Kristus, mereka harus meninggalkan tradisi dan amalan yang mementingkan diri sendiri. Menerima kebenaran abadi memerlukan pengorbanan. Oleh kerana itu, mereka enggan menerima bukti kukuh yang Tuhan sediakan untuk menyokong iman dalam Kristus. Mereka mengakui percaya kepada Perjanjian Lama, tetapi mereka menolak kesaksian yang mengandungi kehidupan dan watak Kristus. Mereka takut untuk diyakinkan kerana ia bermakna mengubah kepercayaan mereka. Khazanah Injil, Jalan, Kebenaran, dan Kehidupan, ada bersama mereka, tetapi mereka menolak pemberian terbesar yang ditawarkan oleh Syurga.” - Ellen G. White, Christ’s Object Lesson, p. 105.

**Soalan Perbincangan**:

`Bagaimanakah nubuat yang digenapi dalam kehidupan Yesus membina iman?`

`Apakah tiga atau empat halangan utama yang menghalang pemimpin agama daripada percaya kepada Yesus? Bagaimanakah prinsip yang sama ini ditunjukkan hari ini?`

`Ambil inventori peribadi tentang kedudukan kepercayaan anda pada masa ini. Pada pendapat anda, apakah langkah yang boleh menguatkan iman anda?`

`Apakah jawapan anda kepada soalan di penghujung pelajaran ISNIN tentang kekuasaan Kitab Suci, dan mengapa kita harus menolak apa sahaja yang menimbulkan keraguan pada kekuasaan terakhir dan muktamad Kitab Suci?`