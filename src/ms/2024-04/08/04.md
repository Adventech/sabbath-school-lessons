---
title:  'Nubuat Perjanjian Lama Tentang Yesus: Bahagian I'
date:   19/11/2024
---

Dalam perbincangan dengan pemimpin agama tentang identiti-Nya, Yesus mengesahkan kekuasaan Kitab Suci.Sekali imbas, ia seakan tidak perlu bagi-Nya untuk berbuat demikian kerana para pemimpin agama percaya kepada Alkitab.Namun demikian, walaupun dengan mereka, Yesus menekankan kekuasaan Kitab Suci, dan Dia melakukannya untuk menunjukkan kepada mereka siapa Dia—tidak kira betapa kerasnya hati mereka, dan tidak kira betapa kerasnya mereka cuba melawan kepercayaan mereka.

**Sementara itu, Yohanes banyak mencatatkan rujukan dan petikan langsung dari Perjanjian Lama yang menunjukkan bahawa Yesus adalah penggenapan janji untuk Mesias di dalam Perjanjian Lama.**

`Yoh. 1:23, Yes. 40:3`

`Yoh. 2:16, 17; Maz. 69:9`

`Yoh. 7:38, Yer. 2:13`

`Yoh. 19:36, Bil. 9:12`

Bukan sahaja Yohanes, tetapi Petrus, Paulus, Matius, Markus, Lukas, dan juga semua penulis Perjanjian Baru, di bawah ilham Roh Kudus, berulang kali menekankan kisah Yesus dari Nazaret dalam kehidupan, kematian, kebangkitan, dan kenaikan ke takhta Tuhan dan kesemuanya ini adalah penggenapan nubuat Perjanjian Lama.

Walaupun Yesus sering menunjukkan kepada murid-murid bagaimana Kitab Suci menggenapkan pelayanan-Nya, mereka tidak memahami sepenuhnya bahawa Kitab Suci merujuk kepada Dia. Hanya selepas Dia mati, dibangkitkan dan menampakkan diri-Nya kepada mereka barulah mereka faham. “Apabila Yesus bangkit daripada kematian, murid-murid-Nya teringat kata-kata-Nya itu. Dengan demikian percayalah mereka akan Kitab Suci dan kata-kata Yesus.” (Yohanes 2:22, AVB; lihat juga Yohanes 20:9).