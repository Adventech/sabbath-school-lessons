---
title:  'Nubuat Perjanjian Lama Tentang Yesus: Bahagian II'
date:   20/11/2024
---

Yesus berkata kepada pemimpin agama: “Kamu mengkaji Kitab Suci dengan tekun kerana kamu percaya dalamnya kamu mendapat hidup kekal. Sebenarnya Kitab Suci memberikan kesaksian tentang diri-Ku.” (Yohanes 5:39). Satu dakwaan yang menakjubkan dibuat oleh Yesus tentang diri-Nya!

Pelbagai anggaran yang dibuat, tetapi sesetengah sarjana berpendapat bahawa Yesus dari Nazaret menggenapi ratusan nubuat Perjanjian Lama. Walau apa pun jumlahnya, peluang seseorang untuk memenuhi walaupun hanya beberapa, apatah lagi kesemuanya, adalah sangat kecil. Kita akan menggunakan gambaran seperti ini: bayangkan anda mengisi kawasan sebesar Pulau Borneo dengan syiling sehingga dua kaki tinggi dan mengecat satu syiling dengan warna merah jambu, kemudian campurkan kesemuanya. Seorang yang ditutup matanya diberi peluang untuk memilih syiling merah jambu itu. Apakah kebarangkalian, dalam satu cabutan, dia akan mendapat syiling merah jambu tersebut?

Tidak syak lagi—kelahiran, kehidupan, dan kematian Kristus telah dinubuatkan dalam Perjanjian Lama, bukti yang menakjubkan tentang identiti-Nya sebagai Mesias yang dinantikan. Yohanes merujuk kepada petikan Perjanjian Lama ini berulang kali untuk menjelaskan siapa Yesus, dan juga, mengapa kita harus percaya kepada-Nya dan menerima keselamatan yang Dia tawarkan.

**Apakah yang dinyatakan oleh setiap petikan berikut dari Injil Yohanes tentang Yesus sebagai penggenapan nubuat Mesianik?**

`Yoh. 12:13, Maz. 118:26`

`Yoh. 12:14, 15; Zak. 9:9`

`Yoh. 13:18, Maz. 41:9`

`Yoh. 19:37, Zak. 12:10, Zak. 13:6`

`Sejauh manakah anda berpegang pada apa yang anda percayai? Jika seseorang mencabar sebab kenapa anda percaya kepada Yesus sebagai Mesias, apakah jawapan yang boleh anda berikan, ke mana anda akan pergi, dan mengapa, untuk membantu mempertahankan iman itu?`