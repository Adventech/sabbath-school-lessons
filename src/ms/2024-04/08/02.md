---
title:  Tanda, Pekerjaan, dan Keajaiban
date:   17/11/2024
---

Selain mukjizat-mukjizat khusus yang Yohanes gunakan untuk menunjukkan Yesus sebagai Mesias, dia juga mencatat perbincangan yang meluas mengenai tanda, pekerjaan, dan keajaiban-keajaiban yang Yesus lakukan.

Tanda-tanda dan keajaiban itu sendiri bukanlah bukti peranan-Nya sebagai Mesias, kerana banyak nabi, kadang-kadang nabi palsu, juga melakukan mukjizat. Yohanes tidak mencatatkan tanda-tanda itu hanya kerana ia menunjukkan kepada seorang pekerja mukjizat yang hebat. Tanda-tanda yang ditulis oleh Yohanes memiliki perwatakan unik yang merujuk Yesus sebagai Mesias dan menunjukkan sesungguhnya Dia datang dari Tuhan Bapa sendiri.

`Baca Yohanes 5:17, 20, 36-38. Bagaimanakah ayat-ayat ini menerangkan hubungan antara Yesus dan Tuhan Bapa, khususnya dalam konteks tanda-tanda?`

Yesus menggunakan tanda-tanda ini untuk menunjukkan hubungan kerja-Nya yang erat dengan Bapa. Keduanya adalah satu. Pekerjaan ini menunjukkan bahawa “Bapa di dalam Aku dan Aku di dalam Bapa.” (Yohanes 10:38, AVB; lihat juga Yohanes 14:10, 11.)

Tujuan kedatangan Yesus adalah untuk melakukan pekerjaan Dia yang mengutus-Nya, agar pekerjaan itu dapat dinyatakan kepada dunia. Maksudnya, Dia datang untuk melakukan pekerjaan yang Tuhan berikan kepada-Nya, dan pekerjaan yang telah Dia lakukan memberi kesaksian, dengan jelas, bahawa Dia datang dari Bapa.

Walau bagaimanapun, seperti yang telah kita lihat, walaupun terdapat tanda-tanda yang kuat dan kesaksian ramai orang, manusia masih memilih untuk tidak percaya.

Para pemimpin agama bertanya kepada Yesus, “ ’Sampai bilakah Engkau membiarkan kami bertanya-tanya? Katakanlah dengan jelas: Adakah Engkau ini Kristus?’ Yesus menjawab, ‘Aku sudah pun mengatakannya kepada kamu, tetapi kamu tidak mahu percaya. Segala yang Kulakukan dengan nama Bapa-Ku memberikan kesaksian tentang diri-Ku.’ ” (Yohanes 10:24, 25, AVB).

Jika Yesus secara terang-terangan mengatakan bahawa Dia adalah Mesias, para pemimpin agama - akan mencari apa sahaja yang mereka dapati untuk menentang Dia - akan menyerang Dia. Mengetahui perkara ini, Yesus sebaliknya menunjukkan kerja yang telah dia lakukan. Jika Yesus berkata bahawa Dia adalah Mesias, mereka dengan mudah boleh menafikannya. Tetapi bagaimana mereka dapat menafikan tanda, perbuatan, dan mukjizat? Ini adalah kesaksian yang kuat tentang siapa Dia dan dari mana Dia datang.

`Bagaimana kita dapat melindungi diri kita sendiri agar tidak mempunyai hati yang keras seperti yang kita lihat di antara pemimpin agama ini? Dalam cara apakah kita mungkin melawan pekerjaan Tuhan dalam kehidupan kita sendiri?`