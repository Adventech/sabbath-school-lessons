---
title:  Dari Bawah
date:   21/11/2024
---

Dalam pelajaran kita tentang Yohanes setakat ini, kita telah melihat bagaimana Yohanes tunjukkan Yesus, sesungguhnya adalah Mesias yang dijanjikan - harapan besar yang telah lama ditunggu oleh orang Yahudi.

Walau bagaimanapun, ramai daripada pemimpin agama, pembimbing rohani masyarakat, telah menjadi musuh terbesar-Nya.

Kenapa?

`Baca Yohanes 8:12-30. Apakah hubungan yang berlaku di antara Yesus dan para pemimpin agama di sini? Manakah ayat yang paling membantu untuk menjelaskan mengapa banyak orang menolak Dia?`

Yesus berkata bahawa mereka tidak mengenali Dia atau Bapa (Yohanes 8:19). Mereka sepatutnya mengenali kedua-keduanya, tetapi mereka menipu diri mereka sendiri. Mereka terjebak dalam tradisi dan falsafah mereka sendiri, sehingga walaupun Yesus berada di hadapan mereka - melalui tindakan dan perkataan-Nya yang menunjukkan kekuasaan Bapa Tuhan - mereka tetap menolak-Nya.

Kedua, Yesus berkata kepada mereka, “Kamu datang dari bawah” (Yohanes 8:23, NKJV). Dengan kata lain, sekuat mana kealiman mereka pun, mereka bukanlah orang penuh kerohanian dan alim. Mereka ada satu “bentuk kealiman” (2 Timotius 3:5), tetapi hanya itu sahaja. Mereka hanya alim secara luaran tetapi banyak keraguan di dalam.

Ini bukanlah sesuatu yang baru: "Bangsa ini mendekati-Ku dengan mulut dan menghormati-Ku dengan bibir, padahal hati mereka jauh daripada-Ku. Ibadat mereka kepada-Ku hanya berasaskan peraturan yang diajarkan manusia.” (Yesaya 29:13, AVB). Yesus mengulangi konsep ini berabad kemudiannya apabila Dia berkata, “Sia-sialah mereka beribadat kepada-Ku; sedangkan ajaran yang diajarkan mereka ialah peraturan manusia.” (Markus 7:7, AVB). Ajaran dan hukum mereka adalah “dari dunia” ini (Yohanes 8:23), sementara Yesus berkata, “Aku tidak berasal dari dunia” ini (Yohanes 8:23). Sudah cukup buruk mereka menipu diri mereka sendiri, tetapi lebih teruk lagi mereka menyesatkan orang lain. Walau bagaimanapun, yang menariknya, Yohanes ada menulis, akibat dari kata-kata Yesus kepada para ketua agama ini, “ramai orang percaya kepada-Nya.” (Yohanes 8:30, AVB).

Walaupun dengan kepimpinan yang lemah, ramai orang Yahudi dapat melangkaui para ketua agama ini dan melihat sendiri siapa Yesus.

`Apakah pelajaran yang boleh anda dapati daripada perbualan Yesus dengan pemimpin agama? Bagaimanakah kita boleh menjadi "dari atas" dan bukan "dari bawah" - dan bagaimanakah kita boleh membezakannya?`