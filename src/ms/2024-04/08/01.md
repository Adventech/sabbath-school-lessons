---
title:  Menggenapi Nubuat Perjanjian Lama
date:   16/11/2024
---

### Bacaan untuk Kajian Minggu ini
Yoh. 5:17, 20, 36–40, 46, 47;Yoh. 13:18; Yoh. 17:12; Jer. 2:13; Zak. 9:9; Yoh. 8:12–30.

> <p>Ayat Hafalan</p>
> “Tetapi kesaksian-Ku lebih besar daripada kesaksian Yohanes. Aku melakukan apa yang ditugaskan oleh Bapa-Ku, dan hal ini membuktikan bahawa Bapa telah mengutus-Ku.” (Yohanes 5:36, AVB).

Berulang kali kita dapat melihat dalam kitab Yohanes semua perkara yang Yesus katakan dan lakukan menunjukkan bahawa Mesias (hammashiach), Kristus, telah datang ke Israel. Dia telah datang, dan juga salah seorang daripada mereka, seorang Yahudi yang dilahirkan di Betlehem, seperti yang telah dinubuatkan oleh Kitab Suci.

Namun, seperti yang ditulis Yohanes, “Dia berada di dunia, dan dunia telah dicipta melalui-Nya, namun manusia di dunia tidak mengenal-Nya.” (Yoh. 1:10, AVB)

Dia berada di dunia, dan dunia telah dicipta melalui-Nya, namun dunia tidak mengenali Dia? Satu pernyataan yang luar biasa. Dan, seperti yang dapat kita lihat dalam Injil Yohanes dan Injil-Injil lainnya, ramai orang tidak mengenali-Nya meskipun mereka seharusnya kenal, terutama sekali kerana semua hal yang telah Yesus lakukan dan katakan. Lebih-lebih lagi, kerana kitab-kitab Perjanjian Lama menunjuk kepada-Nya.

Minggu ini kita akan melihat lebih banyak cara Yohanes menerangkan Yesus sebagai Mesias. Kita juga akan melihat kenapa masih ada yang masih menolak Dia - meskipun banyak sebab kuat yang mengesahkan bahawa Dia adalah Mesias.

Apakah yang boleh kita pelajari dari kesilapan mereka?

_*Kaji pelajaran minggu ini sebagai persediaan untuk Sabat, 23 November._