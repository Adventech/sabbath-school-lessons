---
title:  Peranan Kekuasaan Kitab Suci
date:   18/11/2024
---

Sebagai tambahan kepada tanda-tanda khusus dan kesaksian yang Yohanes gunakan untuk menunjukkan Yesus sebagai Mesias, Yohanes juga merujuk kepada kuasa Perjanjian Lama dan nubuatannya, di mana meramalkan pekerjaan Kristus. Perjanjian Lama merupakan pusat, bukan sahaja kepada Injil Yohanes tetapi juga kepada seluruh Perjanjian Baru. Pengesahan untuk Yesus, tentang siapa Dia, dari mana Dia datang, apa yang telah Dia lakukan, dan apa yang akan Dia lakukan adalah berdasarkan Kitab Suci, dalam hal ini Perjanjian Lama.

`Baca ayat-ayat berikut: Yohanes 5:39, 40, 46, 47. Apakah yang diajarkan oleh ayat-ayat ini tentang sikap Yesus terhadap kuasa Kitab Suci?`

Sepanjang Injil, Yesus berulang kali menunjukkan kekuasaan Kitab Suci sebagai saksi utama bagi-Nya. Sebagai contoh, Yesus sering menggunakan peristiwa dari Perjanjian Lama untuk menunjukkan diri-Nya dan apa yang Dia lakukan. Berikut adalah satu contoh, di mana Dia mengambil satu peristiwa dari Bilangan 21:5-9. “Sebagaimana ular diangkat oleh Musa di gurun, begitulah Anak Manusia akan diangkat ” (Yohanes 3:14, AVB). Di sini, bukan sahaja Yesus merujuk kepada kisah itu, tetapi digunakan untuk merujuk kepada Diri-Nya. Dia secara dasarnya memberi kita kuasa tafsiran tentang apa yang cuba disampaikan oleh cerita itu.

Dan bukan sahaja Yesus, tetapi yang lain juga menggunakan Perjanjian Lama untuk merujuk kepada Yesus. Sebagai contoh, pada permulaan kitab Yohanes, kita membaca kata-kata Filipus: “ ’Kami telah bertemu dengan orang yang disebut oleh Musa dalam kitab Taurat dan oleh nabi-nabi.’ ” (Yohanes 1:45, AVB).

`Baca ayat-ayat berikut: Yoh. 13:18; Yoh. 17:12; Yoh. 19:24, 28, 36. Apakah yang diajarkan oleh ayat-ayat ini tentang kekuasaan Kitab Suci seperti yang difahami oleh Yesus dan Yohanes? Apakah yang seharusnya disampaikan kepada kita tentang peranan penting seluruh Kitab Suci untuk iman kita?`

`Apa kuasa-kuasa yang wujud hari ini sama ada secara halus atau terang-terangan berusaha untuk melemahkan iman kita terhadap kuasa Alkitab? Bawa jawapan anda ke kelas pada hari Sabat.`