---
title:  Pandangan Tambahan
date:   18/10/2024
---

Ellen G. White, “ ‘God with Us,’ ” di dalamThe Desire of Ages, ms. 19–26.

“Tuhan Yesus Kristus, Putera Tuhan yang ilahi, wujud dari kekekalan, seorang yang berbeza, tetapi satu dengan Bapa. Dia adalah kemuliaan syurga yang mengatasi segalanya. Dia adalah panglima mahkluk syurgawi, dan penghormatan tertinggi dari para malaikat diterima oleh-Nya sebagai hak-Nya. Ini bukan suatu perampasan terhadap Tuhan [Amsal 8:22-27].

“Ada terang dan kemuliaan di dalam kebenaran bahawa Kristus adalah Satu dengan Bapa sebelum dunia dijadikan. Ini adalah terang yang bersinar di tempat yang gelap, menjadikannya bersinar dengan kemuliaan ilahi dan asli. Kebenaran ini, begitu misteri dalam dirinya sendiri, menjelaskan kebenaran lain yang misteri di mana kebenaran itu tidak dapat dijelaskan, sementara kebenaran ini diabadikan di dalam cahaya yang tidak dapat dihampiri dan tidak dapat difahami." -Ellen G. White Comments, The Seventh-day AD Adventist Bible Commentary, jilid 5, ms. 1126.

"Yesus telah berkata: ‘Apabila Aku diangkat tinggi di atas bumi, Aku akan menarik semua manusia kepada-Ku.’ Yohanes 12:32. Kristus mesti dinyatakan kepada orang berdosa sebagai Juruselamat yang mati untuk dosa dunia; dan apabila kita melihat Anak Domba Tuhan di salib Kalvari, misteri penebusan mula terungkap dalam fikiran kita dan kebaikan Tuhan membawa kita kepada pertaubatan. Dalam kematian-Nya bagi orang berdosa, Kristus menyatakan kasih yang tidak dapat difahami; dan apabila orang berdosa melihat kasih ini, ia akan melembutkan hati, mengesankan fikiran, dan menimbulkan penyesalan di dalam jiwa. Setiap kali mereka [orang itu] berusaha untuk berubah, kerana keinginan yang tulus untuk melakukan yang betul, kuasa Kristuslah yang menarik mereka. Pengaruh yang mereka tidak sedari beroperasi di dalam jiwa, dan hati nurani dibangkitkan, dan kehidupan lahiriah diubah. Dan apabila Kristus menarik mereka untuk melihat salib-Nya, untuk melihat Dia yang telah tertikam kerana dosa-dosa mereka, hukum itu akan diserapkan ke dalam hati nurani mereka.”—Ellen G. White, Steps to Christ, ms. 26, 27.

**Soalan Perbincangan**:

`Mengapa Yohanes mula berbicara tentang Yesus dalam peranan-Nya sebagai Pencipta? Apakah yang hal ini beritahukan kepada kita tentang kepentingan Penciptaan dalam semua teologi? Oleh itu, mengapakah pentingnya kita mempunyai pemahaman yang betul tentang Penciptaan, seperti yang dinyatakan di dalam Kitab Suci?`

`Renung lebih lanjut mengenai soalan yang ditanya pada akhir kajian hari AHAD. Apakah yang berlaku kepada salib jika, disebalik Tuhan yang kekal mati di atasnya, makhluk ciptaan pula yang tergantung di situ? Apakah yang kita kehilangan jika Yesus adalah segala-galanya kecuali Tuhan yang kekal?`