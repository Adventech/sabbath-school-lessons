---
title:  Tema Muncul Semula—Kepercayaan/Ketidakpercayaan
date:   16/10/2024
---

`Baca Yohanes 3:16–21, Yohanes 9:35–41, dan Yohanes 12:36–46. Bagaimanakah ayat-ayat ini mengulangi tema mengenai kepercayaan/ketidakpercayaan yang terdapat di dalam mukadimah?`

Dalam Injil Yohanes, umat manusia nampaknya terbahagi kepada dua kumpulan besar: mereka yang percaya kepada Yesus dan menerima Dia sebagai Mesias dan mereka yang, setelah mempunyai peluang untuk percaya, memilih untuk tidak percaya.

Murid-murid berada dalam kumpulan pertama, sebagaimana yang lain seperti Nikodemus (yang imanya datang secara beransur-ansur), wanita di perigi, dan lelaki yang dilahirkan buta. Dalam kumpulan kedua ialah orang Farisi dan imam besar, mereka yang terlibat dalam mukjizat memberi makan 5,000, dan juga salah seorang murid, iaitu Yudas.

Adalah menarik bahawa perkataan, kata nama, iman/kepercayaan (Greek pistis) tidak pernah muncul dalam Injil Yohanes. Walau bagaimanapun, kata kerja percaya (pisteu?) terdapat 98 kali, berbanding dengan jumlah 241 kali dalam keseluruhan Perjanjian Baru! Kata kerja ini sememangnya merupakan tema yang sangat besar dalam Injil Yohanes. Penggunaan kata kerja dan bukannya kata nama ini mungkin menunjukkan pemahaman yang sangat aktif sebagai seorang Kristian. Menjadi percaya kepada Yesus adalah sesuatu yang kita lakukan, dan ini dinyatakan dalam cara hidup kita dan bukan hanya dalam suatu set kepercayaan. Seperti yang kita ketahui, Syaitan juga percaya kepada Yesus (lihat Yakobus 2:19).

Dalam Yohanes, perbezaan utama antara kedua-dua kumpulan ini ialah cara mereka berhubung dengan Yesus. Orang-orang yang beriman, atau mereka yang datang untuk mempercayai dan beriman, mempunyai keterbukaan kepada-Nya, walaupun ketika Dia menegur mereka. Mereka datang kepada Yesus dan tidak melarikan diri. Dialah Cahaya yang menyinari mereka. Dengan iman, dengan percaya, mereka menjadi anak-anak Tuhan.

Sebaliknya, orang yang tidak percaya biasanya datang kepada Yesus untuk melawan Dia. Mereka disifatkan sebagai orang yang lebih suka kegelapan daripada cahaya. Mereka mendapati perkataan-Nya sukar diterima atau mereka melihat Dia sebagai melanggar tradisi lama dan tidak memenuhi jangkaan mereka. Mereka bertahan untuk menghakimi Dia daripada membiarkan cahaya-Nya mengukur dan menghakimi mereka. Sudah tentu, sikap ini telah dilihat berkali-kali di dalam diri para pemimpin agama, yang idealnya, sebagai pembimbing rohani bangsa itu, sepatutnya menjadi orang pertama yang menerima Yesus.

`Dalam cara apakah anda boleh menghidupkan iman anda kepada Yesus, dan bukan sekadar pengakuan intelektual bahawa Dia adalah Mesias? Mengapakah penting untuk mengetahui perbezaannya? (Lihat Matius 7:21-23.)`