---
title:  'Ceritya Latar Belakang: Mukadimah'
date:   12/10/2024
---

### Bacaan untuk Kajian Minggu ini
Yohanes 1:1–5, Kej. 1:1, Yohanes 1:9–13, Yohanes 3:16–21, Yohanes 9:35–41, Mat. 7:21–23, Yohanes 17:1–5.

> <p>Ayat Hafalan</p>
> “Pada permulaan sudah wujud Firman, dan Firman itu bersama TUHAN dan Firman itu ialah TUHAN” (Yohanes 1:1, AVB).

Minggu pertama membincangkan mengenai akhir hayat Yohanes, yang menjelaskan mengapa dia menulis Kitab Injilnya. Pelajaran minggu ini kembali kepada permulaan Injil itu, di mana Yohanes menetapkan ke mana arah yang dia, ketika diilhamkan oleh Roh Kudus, ingin membawa para pembacanya. Dalam perkataan yang awal dan perenggan penulisan mereka, para penulis Perjanjian Baru seringkali menyampaikan tema yang mereka ingin tuliskan. Yohanes juga berbuat demikian, di mana tema yang digunakannya dipaparkan sebagai sebahagian daripada satu perjalanan kosmik besar yang menggambarkan kebenaran utama mengenai Yesus Kristus—kebenaran yang merentasi hingga ke zaman sebelum penciptaan.

Pemaparan ini, di permulaan buku ini, akan memberi para pembaca, yang sudah mengetahui bahawa Yesus adalah Mesias, satu kelebihan yang tidak dimiliki oleh watak-watak dalam buku itu sendiri. Pembaca akan dapat melihat dengan jelas tema besar yang diulangi oleh penginjil itu ketika menceritakan kisah Yesus. Tema-tema hebat ini diletakkan dalam tempoh sejarah kehidupan Yesus semasa di bumi.

Pelajaran minggu ini akan bermula dengan Mukadimah (Prolog - Yohanes 1:1–18) dan merangkumi tema utamanya. Tema ini kemudian akan dilihat juga di bahagian lain di dalam Kitab Injil Yohanes.

_*Kaji pelajaran minggu ini sebagai persediaan untuk Sabat, 19 Oktober._