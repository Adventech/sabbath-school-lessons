---
title:  Hati keras
date:   02/10/2024
---

Tanda-tanda, keajaiban, dan mukjizat, dengan sendirinya, tidak membuktikan bahawa sesuatu itu daripada Tuhan. Namun sebaliknya, jika semuanya datang dari Tuhan, adalah satu perkara yang bahaya jika kita menolaknya.

`Baca Yohanes 5:10-16. Apakah pengajaran yang boleh kita ambil daripada kekerasan hati yang luar biasa pada para pemimpin agama terhadap Yesus dan mukjizat yang baru saja Dia lakukan?`

Apabila Yesus menampakkan diri kepada seorang lelaki yang baru disembuhkan, lelaki itu segera memberitahu pemimpin agama bahawa itu adalah Yesus. Seseorang akan berfikir bahawa ini akan menjadi suatu masa untuk memuji Tuhan, tetapi sebaliknya para pemimpin â€œmula memusuhi Yesus kerana menyembuhkan orang pada hari Sabat.â€ (Yohanes 5:16, AVB).

Penyembuhan hanya dibenarkan pada hari Sabat dalam keadaan kecemasan. Lelaki ini telah lumpuh selama 38 tahun; oleh itu, pemulihannya bukanlah suatu yang bersifat kecemasan. Kemudian, apakah keperluannya untuk dia mengangkat tilamnya? Seseorang akan berpendapat bahawa seorang yang mempunyai kuasa daripada Tuhan untuk melakukan mukjizat seperti itu juga akan tahu jika dibenarkan untuk mengangkat dan membawa tikar pulang pada hari Sabat. Jelas sekali, Yesus berusaha untuk memimpin mereka kepada kebenaran Alkitab yang lebih mendalam di luar ketetapan dan peraturan buatan manusia yang, dalam beberapa keadaan, telah menghalang iman sejati.

Apakah yang diajar oleh kisah lain ini kepada kita tentang bagaimana jadinya orang yang degil rohani, tanpa megambilkira bukti yang ada? (Yohanes 9:1-16; Markus 3:22, 23; Matius 12:9-14).

Bagaimana mungkin para pemimpin agama ini boleh menjadi sangat buta? Jawapannya adalah kerana hati mereka sendiri yang rosak, kepercayaan palsu mereka bahawa Mesias akan membebaskan mereka dari orang Rom sekarang, dan cinta mereka terhadap kuasa dan kekurangan penyerahan kepada Tuhan. Semua perkara ini menyebabkan mereka menolak kebenaran yang berada di hadapan mereka.

`Baca Yohanes 5:38-42. Apakah amaran yang Yesus berikan? Apakah yang boleh kita pelajari daripada kata-kata ini? Iaitu, apa yang mungkin ada di dalam diri kita yang membutakan kita kepada kebenaran yang perlu kita ketahui dan gunakan di d alam kehidupan kita sendiri?`