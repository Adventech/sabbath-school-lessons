---
title:  Mukjizat di Kolam Betesda
date:   01/10/2024
---

Tanda seterusnya yang dicatat oleh Yohanes berlaku di Kolam Betesda (Yohanes 5:1–9). Adalah dipercayai bahawa seorang malaikat akan menyebabkan pergerakan di dalam air itu dan orang sakit pertama yang masuk ke dalam air akan disembuhkan. Akibatnya, serambi kolam tersebut dipenuhi dengan mereka yang berharap untuk disembuhkan pada kejadian seterusnya. Yesus pergi ke Yerusalem dan, ketika Dia melewati kolam itu, Dia melihat orang ramai yang sedang menunggu.

Betapa luarbiasanya pemandangan di situ! Semua orang yang berada di situ, beberapa di antara mereka pasti sangat sakit, menunggu dan terus menunggu untuk penyembuhan di dalam air yang pasti tidak akan datang. Betapa itu satu peluang yang baik untuk Yesus!

`Baca Yohanes 5:1–9. Jelas kelihatan bahawa oleh kerana sesiapa yang berada di kolam itu ingin untuk disembuhkan, mengapakah Yesus bertanya kepada orang lumpuh itu jika dia ingin disembuhkan (Yohanes 5:6)?`

Apabila seseorang telah menjadi sakit dalam jangka masa yang lama, penyakit itu menjadi suaru yang norma dan, anehnya, ia kadang-kadang boleh menjadi suatu yang sedikit mengganggu apabila meninggalkan kecacatan tersebut dibelakang. Lelaki itu menyiratkan dalam jawapannya bahawa dia mahu penyembuhan. Masalahnya ialah dia mencari penyembuhan di tempat yang salah—sedangkan Orang yang menciptakan kaki manusia sedang berdiri tepat di hadapannya. Lelaki itu tidak tahu siapa yang sedang berbicara dengannya; walaupun selepas penyembuhan, dia mungkin mula memahami bahawa Yesus memang Seorang yang sangat istimewa.

“Yesus tidak meminta pesakit ini untuk beriman kepada-Nya. Dia hanya berkata, 'Bangun, angkat tilammu, dan berjalan.' Tetapi iman lelaki itu menyambut kata-kata itu. Setiap saraf dan otot bergetar dengan kehidupan yang baru, dan aksi yang sihat tiba ke dalam anggota tubuhnya yang lumpuh. Tanpa persoalan dia bertekad untuk mematuhi perintah Kristus, dan semua ototnya merespons kehendaknya. Sambil melompatkan untuk berdiri, dia mendapati dirinya seorang yang aktif. . . . Yesus tidak memberinya jaminan bantuan ilahi. Lelaki itu mungkin berhenti untuk meragui, dan kehilangan satu-satunya peluang untuk mendapat kesembuhan. Tetapi dia percaya kata-kata Kristus, dan dengan bertindak mengikuti-Nya dia menerima kekuatan.”—Ellen G. White, The Desire of Ages, ms. 202, 203.

Yesus kemudiannya menemui lelaki itu di dalam bait suci dan berkata, “ ‘Kamu telah sembuh. Jangan berdosa lagi, supaya sesuatu yang lebih buruk tidak menimpa kamu’ ” (Yohanes 5:14, AVB).

`Apakah hubungan antara penyakit dan dosa? Mengapakah kita mesti memahami bahawa tidak semua penyakit adalah akibat langsung dari dosa-dosa tertentu di dalam hidup kita?`