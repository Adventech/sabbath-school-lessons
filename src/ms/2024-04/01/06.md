---
title:  Dakwaan Yesus
date:   03/10/2024
---

Mukjizat di kolam Bethesda memberikan peluang yang sangat baik bagi Yohanes dalam menegaskan siapa Yesus. Yohanes menggunakan sembilan ayat untuk menerangkan mukjizat dan kira-kira 40 ayat (lihat di bawah) untuk menggambarkan Dia sebagai yang melakukan mukjizat itu.

`Baca Yohanes 5:16-18. Mengapakah Yesus dianiaya kerana tindakan-Nya pada hari Sabat?`

Yohanes 5:18 boleh boleh menadi suatu yang menyinggungkan kerana ia seolah-olah mengatakan bahawa Yesus melanggar Sabat. Walau bagaimanapun, dengan melihat lebih teliti pada Yohanes 5:16-18, Yesus berkata bahawa "pekerjaan"-Nya pada hari Sabat adalah selaras dengan hubungan-Nya dengan Bapa-Nya. Tuhan tidak berhenti menjaga alam semesta pada hari Sabat. Oleh itu, aktiviti Yesus pada hari Sabat adalah sebahagian daripada tuntutan-Nya terhadap ketuhanan. Para pemimpin agama menganiaya Dia atas dasar dakwaan pelanggaran Sabat dan dakwaan yang menyamakan Dia dengan Tuhan.

`Baca Yohanes 5:19-47. Apakah yang Yesus katakan untuk membantu para pemimpin agama melihat Dia tentang siapa Dia sebenarnya, dakwaan yang dibuktikan dengan tegas melalui mukjizat yang baru Dia lakukan?`

Yesus mempertahankan tindakan-Nya dalam tiga langkah. Pertama, Dia menjelaskan hubungan intim-Nya dengan Bapa (Yohanes 5:19-30). Yesus menunjukkan bahawa Dia dan Bapa-Nya bertindak secara harmoni, sehingga Yesus mempunyai kuasa untuk menghakimi dan membangkitkan orang mati (Yohanes 5:25-30).

Kedua, Yesus memanggil empat "saksi" berturut-turut untuk membela diri - Yohanes Pembaptis (Yohanes 5:31-35), mukjizat yang dilakukan Yesus (Yohanes 5:36), Bapa (Yohanes 5:37,38), dan Kitab Suci (Yohanes 5:39). Setiap "saksi" ini memberikan kesaksian yang memihak kepada Yesus.

Akhirnya, di dalam Yohanes 5:40â€“47, Yesus mengemukakan kepada penuduh-Nya hukuman atas diri mereka sendiri, mendedahkan perbezaan antara pelayanan-Nya dan sifat mereka yang mementingkan diri szendiri. Hukuman mereka, kata-Nya, akan datang dari Musa (Yohanes 5:45â€“47), yang kepadanya mereka meletakkan harapan mereka.

`Bagaimanakah kita boleh berhati-hati agar tidak terperangkap dalam kepercayaan kepada Tuhan, malah termasuk dalam memiliki doktrin yang betul, tetapi tidak menyerah sepenuhnya kepada Kristus? Bawa jawapan anda ke kelas pada hari Sabat.`