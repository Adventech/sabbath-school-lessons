---
title:  Mengetahui Kebenaran
date:  19/06/2023
---

`Sila baca Yohanes 8:32, Yohanes 7:17 dan Yohanes 17:17. Janji apakah yang Yesus berikan berkenaan dengan mengetahui kebenaran dan di mana ia ditemui?`

Rayuan terakhir Tuhan kepada umat-Nya adalah untuk melarikan diri daripada kesalahan Babel dan berjalan dalam terang kebenaran kekal yang terdapat dalam Firman-Nya. Kunci kepada segala-galanya ialah Alkitab. Selagi orang berpegang kepada Alkitab dan mengikuti apa yang diajarkannya, mereka tidak akan tertipu dalam krisis terakhir, khususnya mengenai Sabat.

Perkhabaran malaikat kedua merayu kepada kita untuk menerima kebenaran bukannya  kesilapan, Kitab Suci bukannya tradisi dan ajaran Firman Tuhan bukannya kesilapan daripada doktrin palsu.

Perkhabaran malaikat ketiga, yang menyusul selepas dua malaikat pertama, memberikan amaran terhadap tanda binatang itu. Seluruh nubuatan Alkitab, seekor binatang melambangkan kuasa politik atau agama. Binatang laut dalam Wahyu 13 dan 14 muncul dari Rom sebagai sistem penyembahan di seluruh dunia. Akhirnya kuasa Rom ini meluaskan pengaruhnya ke seluruh dunia dan akan memimpin dalam gerakan untuk menyatukan gereja dan negara. Matlamatnya adalah untuk mencapai perpaduan dunia pada masa pergolakan ekonomi, bencana alam, kegawatan sosial, krisis politik antarabangsa dan konflik global.

Amerika Syarikat akhirnya akan menerajui konfederasi global ini. “Melalui dua kesalahan besar, keabadian jiwa dan kekudusan hari Ahad, Setan akan membawa manusia ke bawah tipu dayanya. Walaupun yang pertama meletakkan asas spiritualisme, yang kedua mewujudkan ikatan simpati dengan Rom. Protestan Amerika Syarikat akan menjadi yang paling utama dalam menghulurkan tangan mereka untuk berjabat tangan spiritualisme; mereka akan berjabat  tangan dengan kuasa Rom; dan di bawah pengaruh persatuan tiga rangkap ini, negara ini akan mengikuti langkah Rom dalam menginjak-injak hak mengikuti hati nurani.”—Ellen G. White, The Great Controversy, hlm. 588.

Perkhabaran ini diakhiri dengan seruan mendesak agar pengikut Kristus yang setia mematuhi perintah-perintah Tuhan melalui iman Yesus yang hidup, yang berdiam di dalam hati mereka (Wahyu 14:12).

`Bagaimanakah anda memahami kata-kata Yesus bahawa “kebenaran akan memerdekakan kamu”? Apakah maksudnya? Bagaimanakah kebenaran telah membebaskan anda? Apakah yang dimaksudkan dengan "bebas" dalam konteks ini?`