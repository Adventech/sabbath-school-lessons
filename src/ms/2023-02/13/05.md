---
title:  Kemuliaan Tuhan Memenuhi Bumi
date:  21/06/2023
---

`Sila baca Wahyu 4:11, Wahyu 5:12, Wahyu 19:1 dan Wahyu 21:26. Apakah perkataan yang dikaitkan dengan kemuliaan Tuhan yang memenuhi bumi seperti yang diterangkan dalam Wahyu 18:1?`

Kontroversi besar antara yang baik dan yang jahat di alam semesta juga adalah mengenai kehormatan atau reputasi Tuhan. Syaitan,  malaikat yang memberontak, telah menyatakan bahawa Tuhan tidak adil, bahawa Dia menuntut penyembahan tetapi memberikan sedikit balasan. Si jahat mengisytiharkan bahawa hukum Tuhan menyekat kebebasan kita dan membatasi kebahagiaan kita.

Kehidupan, kematian dan kebangkitan Yesus menunjukkan kata-kata Syaitan itu adalah bohong. Dia yang menciptakan kita telah terjun ke kubu ular itu, dunia ini, untuk menebus kita. Di kayu salib, Dia menjawab tuduhan Syaitan dan menunjukkan bahawa Tuhan adalah pengasih dan adil.

Terpesona oleh kasih-Nya, prihatin tentang kehormatan-Nya, umat akhir zaman-Nya terdorong untuk menyatakan kepada dunia kemuliaan-Nya—sifat-Nya yang penuh kasih, rela berkorban kepada dunia yang mementingkan diri sendiri, tidak bertuhan, maka bumi diterangi oleh tabiat Tuhan.

`Sila baca Keluaran 33:18, 19. Bagaimanakah Tuhan menyatakan kemuliaan-Nya kepada Musa? Apakah kemuliaan Tuhan?`

Kemuliaan Tuhan adalah karakter-Nya. Bumi akan dipenuhi dengan kemuliaan Tuhan apabila kita dipenuhi dengan kasih Tuhan,  tabiat kita diubah oleh Kasih yang menebus.

Untuk menyatakan kasih-Nya dalam kehidupan peribadi kita, mendedahkan kemuliaan-Nya, tabiat-Nya, kepada dunia yang diselubungi oleh kegelapan rohani, kita harus memberitakan  perkhabaran terakhir yang  dibawa oleh tiga malaikat di tengah-tengah langit  “ ‘Takutlah akan Tuhan dan muliakanlah Dia’” (Wahyu 14:7, ITB).

`Tidak ada kemuliaan bagi diri kita sendiri dalam perbuatan baik kita, atau kebenaran kita, atau kebaikan kita. “Perkhabaran kebenaran Kristus harus dikumandangkan dari hujung ke hujung bumi. . . . Inilah kemuliaan Tuhan yang menutup pekerjaan malaikat ketiga.”—Ellen G. White, Testimonies for the Church, jilid 6, hlm. 19. Ellen G. White juga menulis: “Apakah pembenaran melalui iman? Ini adalah pekerjaan Tuhan dalam meletakkan kemuliaan manusia di dalam debu dan melakukan bagi manusia apa yang manusia tidak dapat lakukan sendiri.”—Testimonies to Ministers and Gospel Workers, hlm. 456.`

Tiada kemuliaan untuk diri kita sendiri, hanya kemuliaan bagi Tuhan sahaja.