---
title:  Kajian Tambahan
date:  26/05/2023
---

“Perkhabaran Wahyu 14, mengumumkan kejatuhan Babilon pasti merujuk kepada badan-badan keagamaan yang dahulunya murni tetapi kemudian telah menjadi rosak. Oleh kerana perkhabaran ini menyusul selepas amaran penghakiman, maka ia pasti diberikan pada hari-hari terakhir; oleh itu ia tidak boleh merujuk kepada Jemaat Rom sahaja, kerana gereja itu sudah berada dalam keadaan jatuh selama berabad-abad.”—Ellen G. White, The Great Controversy, hlm. 383.

Daniel 3—kisah tentang tiga orang Ibrani yang telah diperintahkan untuk “ ‘menyembah patung emas yang telah didirikan oleh Raja Nebukadnezar ’ ” (Dan. 3:5, ITB) di Babel kuno—adalah sebagai simbol, model, apa yang akan berlaku apabila Babel rohani, pada zaman akhir, akan menguatkuasakan penyembahan kepada “patung” palsu juga (lihat Why. 13:15; Why. 14:9, 11; Why. 16:2; Why. 19: 20; Why. 20:4). Sungguh menarik bahawa perintah yang boleh sahaja dilanggar oleh tiga orang Ibrani itu, perintah kedua (Keluaran 20:4, 5), adalah salah satu daripada dua perintah yang kuasa ini cuba ubah     (Dan. 7:25).

Apakah perintah lain yang kuasa itu injak-injik? Sudah tentu, perintah keempat, yang mana, seperti yang telah kita lihat dan akan lihat lagi, terletak di tengah-tengah keseluruhan persoalan penyembahan dan akan menjadi pusat dalam krisis terakhir apabila kita menghadapi persoalan sama ada kita akan menyembah Dia yang  “menjadikan langit dan bumi, laut dan segala isinya dan berhenti pada hari ketujuh” (Keluaran 20:11, ITB; lihat juga Wahyu 14:7), atau binatang itu dan patungnya.

**Soalan Perbincangan**:

`Apakah hubungan Menara Babel dengan Babilon rohani moden? Apakah persamaan antara keduanya?`

`Bagaimanakah anda menyelaraskan dua idea yang berbeza? Yesus telah memberikan kuasa kepada gereja-Nya, tetapi adalah berbahaya untuk meletakkan pengalaman keagamaan kita di tangan mana-mana pemimpin rohani. Apakah had kuasa gereja?`

`Bagaimanakah kita boleh mengetahui bahawa penyembahan berhala, salah satu dosa Babilon, bukan sekadar sujud kepada patung? Dalam cara apakah bahkan orang Protestan boleh jatuh ke dalam penyembahan berhala?`

`Apakah persamaan lain yang boleh anda temui antara Daniel 3 dan penyembahan paksa di sana dan apa yang telah diamarkan kepada kita pada hari-hari terakhir?`