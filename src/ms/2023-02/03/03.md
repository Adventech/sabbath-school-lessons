---
title:  Injil “Kekal”
date:  10/04/2023
---

Perhatikan apa yang  Wahyu 14:6 mulakan dalam permulaan perkhabaran tiga malaikat: Injil “kekal” atau “abadi”. Jika kita gagal memahami kedalaman injil, kita akan terlepas keseluruhan inti dari perkhabaran tiga malaikat itu. Kita tidak akan dapat memahami sepenuhnya isu-isu dalam perkhabaran saat penghakiman Tuhan atau kejatuhan Babel atau tanda binatang jika kita gagal memahami injil itu.

`Sila baca 1 Korintus 15:1–4, Roma 3:24–26 dan Roma 5:6–8. Bagaimanakah “injil kekal” digambarkan dalam ayat-ayat ini? Apakah harapan besar yang dinyatakan di sini untuk kita?`

Injil adalah berita baik yang luar biasa tentang kematian Kristus untuk dosa-dosa kita, kebangkitan-Nya yang mulia,  kasih dan keprihatinan-Nya yang sentiasa ada untuk kita. Dengan iman kepada darah-Nya yang ditumpahkan dan kuasa kebangkitan-Nya, kita dibebaskan dari kedua-dua hukuman dan kuasa dosa. Kristus memenuhi pemikiran rasul Paulus dan menjadi pusat pengajaran dan khutbahnya. Kristus yang disalibkan itu menebusnya dari kutukan dan rasa bersalah masa lalunya. Kristus yang dibangkitkan itu memberikannya kuasa untuk masa kini dan Kristus yang akan kembali itu memberinya harapan untuk masa depan.

Perhatikan empat perkara dalam petikan ini dalam Roma:

Kita dibenarkan secara percuma melalui kasih kurnia.

Kasih kurnia adalah perisytiharan kebenaran Tuhan.

Kasih kurnia membenarkan mereka yang melalui iman menerima Yesus.

Kasih Tuhan telah ditunjukkan kepada kita semasa kita masih berdosa.

Kasih kurnia Kristus tidak layak bagi kita dan tidak diperolehi melalui usaha kita. Yesus mati dalam kematian yang derita dan menyakitkan yang sepatutnya ditanggung oleh orang berdosa. Dia mengalami kepenuhan murka Bapa, atau penghakiman, terhadap dosa. Dia ditolak supaya kita diterima. Dia mati dalam kematian kita, supaya kita boleh menjalani kehidupan yang adalah milik-Nya.

Oleh itu, tidak hairanlah bahawa keselamatan mesti melalui iman,  tanpa perbuatan hukum.  Apakah yang boleh kita tambahkan, bahkan perbuatan kita dengan niat terbaik, kerja yang dipenuhi Roh Kudus, boleh menambahkan apa yang Kristus telah  lakukan untuk kita di kayu salib?

Rancangan ini, rancangan penyelamatan, telah dilaksanakan sebelum permulaan zaman (2 Tim. 1:9, Titus 1:2, Ef. 1:4), yang membantu menjelaskan mengapa ia dipanggil injil “yang kekal.” Sebelum dunia diciptakan, Tuhan mengetahui apa yang akan berlaku, oleh itu Dia memulakan rancangan penyelamatan untuk menghadapi krisis apabila krisis itu, akhirnya, akan datang.