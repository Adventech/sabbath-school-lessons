---
title:  Kisah Kasih Kurnia
date:  11/04/2023
---

Perkhabaran tiga malaikat adalah kisah kasih kurnia. Itu adalah kisah tentang kasih Juruselamat yang tidak terkira—kisah tentang Yesus yang sangat mengasihi kita sehingga Dia lebih suka mengalami neraka sendiri daripada kehilangan salah seorang daripada kita. Perkhabaran itu adalah kisah Kasih yang tidak terbatas, tidak dapat difahami, tidak berkesudahan.

Tuhan tidak pernah tertangkap oleh keadaan secara mengejut. Dia tidak tertakluk kepada perubahan angin pilihan manusia. Seperti yang kita sudah lihat, rancangan-Nya untuk membebaskan kita dari kekuasaan dosa bukanlah sesuatu yang difikirkan selepas dosa memuncak. Tuhan tidak terperangkap oleh drama dosa yang mengerikan.

`Sila baca Wahyu 13:8 dan 1 Petrus 1:18–20. Apakah yang ayat-ayat ini ajarkan kepada kita tentang rancangan keselamatan?`

Ungkapan “injil yang kekal” dalam Wahyu 14:6 bercakap tentang masa lalu, masa kini dan masa depan. Apabila Tuhan menciptakan manusia dengan keupayaan untuk membuat pilihan moral, Dia menjangkakan bahawa mereka akan membuat pilihan yang salah. Apabila makhluk-Nya mempunyai keupayaan untuk memilih, mereka mempunyai keupayaan untuk memberontak terhadap sifat penyayang-Nya. Satu-satunya cara untuk mengelakkan realiti ini adalah dengan mencipta robot yang dikawal dan dimanipulasi oleh beberapa rancangan kosmik ilahi. Kesetiaan yang dipaksakan adalah bertentangan dengan fitrah Tuhan. Kasih memerlukan pilihan dan apabila makhluk diberi kuasa pilihan, kemungkinan membuat pilihan yang salah wujud. Oleh itu, rancangan penyelamatn telah difikirkan dalam fikiran Tuhan sebelum pemberontakan ibu bapa pertama kita di Eden.

“Rancangan untuk penebusan kita bukanlah sesuatu yang difikirkan kemudian, rancangan yang dirumuskan selepas kejatuhan Adam. Rancangan itu adalah penyingkapan 'misteri yang didiamkan berabad-abad lamanya.' Roma 16:25. Itu adalah penyingkapan prinsip-prinsip yang sejak zaman kekekalan telah menjadi asas takhta Tuhan.”—Ellen G. White, The Desire of Ages, hlm. 22.

“Injil kekal” itu bukan sahaja bercakap tentang masa lalu dan masa kini—ia adalah asas masa depan dengan harapan. Ia bercakap tentang hidup kekal bersama Dia yang hatinya sangat rindu untuk bersama kita selama-lamanya.

`Sila baca Efesus 1:4. Fikirkan tentang apa maksudnya, bahkan sebelum “dunia dijadikan,” anda telah “dipilih” dalam Kristus untuk mendapat keselamatan dalam Dia. Mengapakah anda harus dapati kebenaran ini sangat menghiburkan?`