---
title:  Buku Pengharapan yang Penuh dengan Kasih Kurnia
date:  09/04/2023
---

Apabila kebanyakan orang berfikir tentang buku terakhir Alkitab, Wahyu, mereka tidak memikirkan tentang kasih kurnia Tuhan. Apabila mereka memikirkan perkhabaran akhir zaman Tuhan, fikiran mereka sering beralih kepada binatang yang menakutkan, simbol mistik dan gambar-gambar yang aneh. Kitab Wahyu menakutkan ramai orang kerana mereka tidak memahaminya. Malang sekali kerana ia sebenarnya, dipenuhi dengan kasih kurnia dan harapan. Iaitu, walaupun di tengah-tengah binatang yang menakutkan dan amaran tentang penganiayaan dan masa-masa sukar di hadapan, Tuhan masih memberi kita alasan untuk bersukacita dalam penyelamatan-Nya.

`Sila baca Wahyu 1:1–3 dan Wahyu 14:6. Bagaimanakah ayat-ayat ini sama-sama memberitahu kita tentang bukan sahaja kitab Wahyu tetapi juga  tentang “injil  kekal” itu?`

Wahyu adalah tentang Yesus. Ia adalah perkhabaran-Nya kepada umat-Nya dan amat sesuai untuk gereja-Nya pada zaman akhir. Ia adalah perkhabaran yang dipenuhi  kasih kurnia, perkhabaran harapan akhir zaman kita. Seluruh buku ini, Kristus digambarkan sebagai Anak Domba yang tersembelih dan berkat dijanjikan kepada mereka yang membaca, memahami dan bertindak berdasarkan kebenaran yang dinyatakan.

Menurut Wahyu 1:5, 6, Yesus adalah yang “ mengasihi kita dan yang telah melepaskan kita dari dosa kita oleh darah-Nya dan telah menjadikan kita raja dan imam bagi  Tuhan dan Bapa-Nya” (ITB). Dalam Kristus kita diampuni. Kasih kurnia mengampuni masa lalu kita, memperkasakan masa kini dan memberikan harapan untuk masa depan kita. Maksudnya, dalam Kristus kita dibebaskan daripada hukuman dan kuasa dosa dan suatu hari nanti kita akan dibebaskan daripada kehadiran dosa. Ini adalah perkhabaran dari buku terakhir Alkitab, Wahyu.

Ia juga merupakan perkhabaran yang mendesak, yang pertama  digambarkan sebagai malaikat yang terbang dengan pantas di tengah-tengah langit yang padanya ada "injil yang kekal".

Injil? Keselamatan melalui iman kepada Kristus? Kematian Kristus untuk menebus kita? Janji kehidupan kekal, bukan kerana apa yang boleh kita lakukan tetapi kerana apa yang telah Kristus lakukan untuk kita? Semua ini terdapat pada permulaan perkhabaran tiga malaikat? Tepat sekali!

Oleh itu, tidak hairanlah bahawa ia adalah perkhabaran yang dipenuhi dengan kasih kurnia dan harapan dan janji untuk kita sebagai makhluk yang rosak dan menderita.

`Walaupun mudah untuk menumpukan perhatian kepada binatang dan amaran zaman akhir, seperti yang digambarkan dalam Wahyu, bagaimanakah kita boleh belajar untuk mengimbangi semua ini dengan apa yang, tidak dapat dinafikan, perkhabaran paling penting dalam Wahyu: kematian pengorbanan Kristus demi kita ?`