---
title:  Injil Kekal
date:  08/04/2023
---

### Bacaan Untuk Pelajaran Minggu Ini
Wahyu 14:6–12; 1 Kor. 15:1–4; Rom. 3:24–26; 1 Pet. 1:18–20; Mat. 28:19, 20; Kisah 1:8.

> <p>Ayat Hafalan</p>
> “Dan aku melihat seorang malaikat lain terbang di tengah-tengah langit dan padanya ada Injil yang kekal untuk diberitakannya kepada mereka yang diam di atas bumi dan kepada semua bangsa dan suku dan bahasa dan kaum” (Wahyu 14:6, ITB).

Di Israel kuno, ketika orang-orang pagan di sekeliling mereka adalah orang-orang musyrik, menyembah berbilang “tuhan” daripada kayu dan batu, pernyataan iman Israel yang jelas dan tegas  terdapat dalam Ulangan 6:4: “ ‘Dengarkanlah hai Israel, YAHWEH itu Elohim kita, YAHWEH itu Esa’ ” (IMB).

Sepanjang berabad-abad, laungan Shema (nama doa, berdasarkan perkataan Ibrani yang bermaksud “dengarlah”) mengingatkan orang Yahudi tentang penglihatan rohani yang menyatukan mereka sebagai satu bangsa dan yang menguatkan tekad mereka untuk mengekalkan identiti unik mereka sebagai penyembah Tuhan yang esa.

Bagi umat Seventh-day Adventist, perkhabaran tiga malaikat dalam Wahyu 14 adalah Shema kita. Itu adalah pernyataan iman kita yang memperkenalkan siapa kita. Ia mentakrifkan siapa kita sebagai satu umat dan menggambarkan misi kita kepada dunia. Ringkasnya, identiti  nubuat kita yang unik digariskan dalam Wahyu 14:6–12 dan di sinilah kita dapati keghairahan kita untuk memberitakan injil kepada dunia.

Dalam pelajaran minggu ini, kita akan memulakan kajian terperinci Wahyu 14:6–12, tetapi akan mengkajinya melalui mata kasih kurnia sementara kita mendengar Tuhan bercakap kepada hati kita.

_*Sila kaji pelajaran minggu ini untuk persediaan Sabat, 22 April._