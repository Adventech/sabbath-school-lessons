---
title:  Mahkota Pemenang
date:  05/04/2023
---

Yohanes menggambarkan Yesus sebagai “Anak Manusia, mempunyai mahkota emas di kepala-Nya dan sabit tajam di tangan-Nya” (Why. 14:14, ITB). Perkataan untuk “mahkota” ialah stephanos. Itu adalah mahkota pemenang. Apabila seorang atlet memenangi pertandingan penting, dia diberikan stephanos, mahkota kehormatan, kemuliaan, kemenangan.

Yesus pernah memakai mahkota duri, melambangkan penghinaan dan ejekan. Dia pernah dipandang rendah dan ditolak oleh manusia. Dia dicaci, diejek, diludah, dipukul dan disebat. Tetapi sekarang Dia memakai mahkota kemuliaan dan datang lagi sebagai Raja atas segala raja dan Tuan segala tuan.

`Sila baca Wahyu 14:15 dan Markus 4:26–29. Apakah persamaan yang anda lihat antara ayat-ayat itu? Apa yang kedua-duanya bualkan?`

Malaikat datang dari hadirat Tuhan dalam kemuliaan tempat kudus. Tuhan memandang malaikat itu dan berkata, “Sudah tiba masanya. Tuaian sudah masak sepenuhnya.” Malaikat itu terbang dari tempat kudus kepada Yesus dan menyatakan dengan suara nyaring: “Sudah tiba masanya. tuaian sudah masak.” Pergi dan dapatkan anak-anakMu dan bawa mereka pulang.

Yesus menggunakan ilustrasi daripada pertanian berulang kali dalam Perjanjian Baharu. Lebih daripada satu peristiwa Dia menggunakan perlambangan tuaian yang masak untuk menggambarkan pertumbuhan benih injil dalam kehidupan umat-Nya.

“Percambahan benih melambangkan permulaan kehidupan rohani dan perkembangan tumbuhan adalah gambarn baik tentang  pertumbuhan Kristian. Seperti dalam alam semula jadi, begitu juga dalam kehidupan rohani; tidak mungkin ada kehidupan tanpa pertumbuhan. Tumbuhan mesti sama ada tumbuh atau mati. Oleh kerana pertumbuhannya senyap dan tidak dapat dilihat, namun berterusan, begitu juga perkembangan kehidupan Kristian. Pada setiap peringkat pertumbuhan, kehidupan kita mungkin sempurna; tetapi jika tujuan Tuhan untuk kita dipenuhi, akan ada kemajuan yang berterusan. Pengudusan adalah kerja seumur hidup. Apabila peluang kita berlipat ganda, pengalaman kita akan bertambah dan pengetahuan kita bertambah.”—Ellen G. White, Christ’s Object Lessons, hlm. 65, 66.

Pematangan gandum keemasan melambangkan semua yang diubah oleh kasih kurnia, didorong oleh kasih dan menjalani kehidupan yang taat demi kemuliaan nama Kristus. Hati mereka bersatu dengan hati Yesus dan apa yang mereka inginkan hanyalah apa yang Dia kehendaki.

`Bagaimanakah anda memahami kenyataan Ellen G. White bahawa "pada setiap peringkat perkembangan, kehidupan kita mungkin sempurna"? Apakah maksudnya, terutamanya apabila kita dapat melihat kecacatan dan karakter kita sekarang?`