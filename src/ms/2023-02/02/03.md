---
title:  Kedatangan Kembali Anak Manusia
date:  03/04/2023
---

Wahyu 14 mengandungi ayat-ayat kunci berkenaan dengan perkhabaran akhir zaman Tuhan kepada umat-Nya dan kepada dunia. Inti dari semua itu adalah kedatangan Yesus kembali, penggenapan janji-Nya bahawa “ ‘kamu akan melihat Anak Manusia duduk di sebelah kanan Yang Mahakuasa dan datang di tengah-tengah awan-awan di langit’ ” (Markus 14:62, ITB).

`Sila baca Wahyu 14:14. Apakah gelaran yang digunakan untuk menggambarkan Yesus semasa Dia kembali ke bumi? Mengapakah anda fikir Yohanes menggunakan gelaran ini untuk Yesus?`

Yesus menggunakan istilah “Anak Manusia” untuk merujuk kepada Diri-Nya sebanyak 82 kali dalam injil. Ia adalah salah satu gelaran kegemaran-Nya. Dia menggunakannya sebagai ungkapan rasa sayang untuk menyamakan diri dengan kita. Dia adalah Juruselamat yang memahami kita, telah mengalami godaan kita dan telah melalui ujian kita. Dia adalah “Anak Manusia” yang akan kembali untuk membawa kita pulang. Yesus yang datang untuk kita adalah Yesus yang sama yang hidup di antara kita. Dia layak untuk menebus kita kerana Dia menjadi salah Seorang daripada kita, namun, walaupun sebagai salah Seorang daripada kita, Dia telah menang ketika menghadapi kedahsyatan penuh godaan Syaitan.

**Apakah yang kita pelajari daripada ayat-ayat Alkitab berikut dalam Matius tentang Yesus, Anak Manusia?**

`Mat. 16:27`

`Mat. 24:27, 30`

`Mat. 25:31, 32`

Perhatikan beberapa elemen dalam petikan ini:

(1) Yesus, Anak Manusia, akan datang dalam kemuliaan bersama malaikat-malaikat-Nya. (2) Dia akan memisahkan domba dari kambing (pada dasarnya penghakiman). (3) Nasib bangsa-bangsa dan semua manusia akan ditentukan untuk selama-lamanya.

`Fikirkan tentang istilah "Anak Manusia" dan apa yang dikatakan tentang kemanusiaan Kristus. Walaupun Tuhan, Dia menjadi salah satu daripada kita, sama seperti kita, tetapi tidak seperti kita, Dia tidak pernah berdosa. Apakah harapan yang menakjubkan yang ditawarkan ini kepada anda dari segi (1) mengetahui kasih Tuhan kepada kita; (2) mengetahui bahawa Dia memahami perjuangan anda dan memberi anda kemenangan ke atasnya?`