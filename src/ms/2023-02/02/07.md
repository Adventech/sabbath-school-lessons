---
title:  Kajian Tambahan
date:  07/04/2023
---

“Sudah menjadi satu hukum dari segi intelek dan rohani bahawa dengan melihat kita menjadi berubah. Fikiran secara beransur-ansur menyesuaikan dirinya dengan subjek-subjek yang dibenarkan untuk mengambil tempat dalam fikiran. Ia menjadi berasimilasi dengan apa yang biasa disukai dan dihormati. Manusia tidak akan pernah naik lebih tinggi daripada ukuran kesucian atau kebaikan atau kebenaran mengikut ukurannya sendiri. Jika diri sendiri adalah cita-citanya yang paling tinggi, dia tidak akan pernah mencapai sesuatu yang lebih mulia. Sebaliknya, dia akan sentiasa tenggelam lebih rendah dan lebih rendah. Rahmat Tuhan sahaja yang berkuasa untuk meninggikan manusia. Jika dibiarkan kepada dirinya sendiri, haluannya pasti ke bawah.”—Ellen G. White, The Great Controversy, hlm. 555.

Secara halus, tidak dapat dilihat, hampir tidak disedari pada mulanya, karakter dan keperibadian kita berubah berdasarkan benih yang kita semai dalam fikiran kita. Taburlah benih yang baik, maka kamu akan menghasilkan buah yang baik. Taburkan benih jahat dunia ini, maka anda akan menghasilkan buah dunia ini dalam karakter anda. Jika kita menyemai sikap acuh tak acuh terhadap Tuhan dan tidak peduli akan nilai dan keutamaan rohani, maka kita menuai buah dari sikap acuh tak acuh—tidak peduli, rasa puas hati rohani dan kekecewaan dalam kehidupan rohani kita. Inilah sebabnya mengapa mereka yang berfikir, Baiklah, saya tahu bahawa suatu hari nanti penganiayaan terakhir akan datang, "tanda binatang" dan sebagainya, tetapi apabila ia berlaku, maka saya akan melakukan yang benar, sedang memilih jalan yang sangat berbahaya. Tuhan memanggil kita sekarang, pada saat ini, untuk menyerahkan hidup kita kepada-Nya. Semakin lama seseorang menunda untuk merespons kepada Roh Kudus, semakin keras dan bertambah keras jiwa seseorang terhadap dorongan Tuhan dan lebih mudah untuk jatuh dan percaya kepada dusta si jahat.

**Soalan Perbincangan**:

`Apakah hubungan antara diselamatkan oleh kasih kurnia dan bertumbuh dalam kasih kurnia, dalam konteks Wahyu 14:14-20 dan prinsip penuaian?`

`Bincangkan unsur-unsur yang diperlukan untuk pertumbuhan tumbuhan dan bandingkan dengan pertumbuhan rohani kita. Apakah persamaannya? Maksudnya, apakah yang boleh kita pelajari daripada cara tumbuh-tumbuhan bertumbuh yang boleh kita gunakan dalam kehidupan kita sendiri?`

`Adakah terdapat perbezaan antara keupayaan yang diberikan Tuhan untuk memilih dan kemahuan? Mengapakah memahami perbezaan ini penting bagi Kristian yang semakin bertumbuh?`

`Mengapakah gelaran “Anak Manusia” menjadi satu pemberi semangat pada waktu penghakiman semasa kita menanti-nantikan kedatangan Kristus kali kedua? Mengapa berasa selesa apabila menyedari bahawa seorang manusia, berada di atas sana mewakili kita dalam penghakiman?`