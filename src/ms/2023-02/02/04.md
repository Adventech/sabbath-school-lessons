---
title:  Penghakiman Syurgawi
date:  04/04/2023
---

`Sila baca Wahyu 14:14 dan Kisah 1:9–11. Apakah persamaan yang anda temui?`

Yohanes menyatakan  “Dan aku melihat: sesungguhnya, ada suatu awan putih dan di atas awan itu duduk seorang seperti Anak Manusia” (Wahyu 14:14, ITB). Ketika Yesus naik ke syurga, Lukas mencatatkan dalam Kisah 1:9 bahawa semasa murid-murid berdiri memandang ke langit, “sementara mereka melihat, Dia [Yesus] terangkat dan awan menerima Dia dari pandangan mereka.”  Yesus naik dalam awan malaikat dan akan kembali dengan awan malaikat. Para malaikat kemudian mengisytiharkan kepada murid-murid yang takjub dalam Kisah 1:11, “‘Yesus ini, yang telah terangkat ke syurga daripada kamu, akan datang dengan cara yang sama seperti kamu melihat Dia naik ke syurga.’” Terdapat kebenaran ilahi yang tertanam dalam petikan ini yang mungkin tidak jelas. “Yesus yang sama,” “Anak Manusia” ini, Dia yang berjalan di jalan-jalan yang berdebu di Nazareth, melayani di jalan-jalan Yerusalem yang sesak, menyembuhkan orang sakit di desa-desa Israel dan berkhutbah di lereng bukit berumput di Galilea akan datang lagi.

Anak Manusia juga disebut sehubungan dengan  penghakiman dalam Daniel 7.

`Sila baca Daniel 7:9, 10, 13, 14. Mengapakah Daniel memanggil Yesus sebagai “Anak Manusia” dalam sesuatu yang serius seperti penghakiman? Apakah, memandangkan apa yang telah kita lihat, yang seharusnya menghiburkan apabila mengetahui bahawa “Anak Manusia” adalah sangat penting dalam penghakiman?`

Dalam Daniel 7:9, 10, Daniel melihat tempat duduk di mahkamah syurga dengan sepuluh ribu kali sepuluh ribu malaikat, makhluk syurga berkumpul di sekeliling takhta. Penghakiman ditetapkan dan kitab-kitab—catatan syurga mengenai kehidupan kita—dibukakan di hadapan alam semesta. Dalam Daniel 7:13, 14, Anak Manusia mendekati Yang Lanjut Usianya, Bapa dan menerima kerajaan kekal-Nya. Penghakiman mendedahkan kepada seluruh alam semesta bahawa Bapa, Anak dan Roh Kudus telah melakukan segala yang mungkin untuk menyelamatkan semua manusia. Penghakiman ini membersihkan bukan sahaja orang-orang kudus tetapi karakter Tuhan sendiri terhadap tuduhan palsu Syaitan (lihat Ayub 1–2, Mazmur 51:1–4).

`Fikirkan tentang hakikat bahawa seluruh hidup anda akan diselidiki di hadapan Tuhan. Jadi, apakah satu-satunya harapan anda apabila ini berlaku? (Lihat Rom. 8:1.)`