---
title:  Perkhabaran Belas Kasihan Tuhan yang Terakhir
date:  01/04/2023
---

### Bacaan Untuk Pelajaran Minggu Ini
Mat. 24:14, Why. 14:14—20, Mat. 16:27, Kisah 1:9—11, Markus 4:26—29, Wahyu 16:1.

> <p>Ayat Hafalan</p>
> “Dan aku melihat: sesungguhnya, ada suatu awan putih dan di atas awan itu duduk seorang seperti Anak Manusia dengan sebuah mahkota emas di atas kepala-Nya dan sebilah sabit tajam di tangan-Nya.  Maka keluarlah seorang malaikat lain dari Bait Suci; dan ia berseru dengan suara nyaring kepada Dia yang duduk di atas awan itu: ‘Ayunkanlah sabit-Mu itu dan tuailah, karena sudah tiba saatnya untuk menuai; sebab tuaian di bumi sudah masak’ ” (Wahyu 14:14, 15, ITB).

Sejak dahulu Tuhan bercakap kepada umat-Nya, memberikan mereka apa sahaja  kebenaran yang relevan yang mereka perlu dengar pada masa itu. Sejak amaran tentang Air Bah (Kej. 6:7) hingga kedatangan pertama Yesus (Dan. 9:24–27) hingga penghakiman sebelum kedatangan (Dan. 7:9, 10; Dan. 8:14) hingga peristiwa terakhir sebelum Kristus kembali (Wahyu 12-14), Tuhan telah berfirman kepada kita. Pada hari-hari terakhir sejarah manusia ini, Dia telah menghantar satu perutusan khusus kepada dunia dan kepada umat-Nya, yang dirancang untuk memenuhi keperluan pada waktunya. Dia menggambarkan perkhabaran ini sebagai dibawa oleh tiga malaikat yang terbang di tengah-tengah langit dengan perkhabaran genting akhir zaman mereka kepada seluruh dunia.

Perkhabaran tiga malaikat itu adalah perkhabaran belas kasihan Yesus yang terakhir, satu panggilan yang membawa kita daripada mempercayai kebenaran kita sendiri kepada mempercayai kebenaran Yesus untuk membenarkan kita, untuk menguduskan kita dan, pada akhir zaman, untuk memuliakan kita.

Walau bagaimanapun, seperti biasa, kita mesti memilih Kristus, untuk menyerah kepada-Nya dan untuk mematuhi-Nya. Pilihan yang kita buat sekarang, sememangnya, akan memberi kesan kepada pilihan yang kita buat dalam krisis terakhir di hadapan kita.

Oleh itu, sekarang adalah masa untuk membuat persediaan.

_*Sila kaji pelajaran minggu ini untuk persediaan Sabat, 15 April._