---
title:  Kajian Tambahan
date:  19/05/2023
---

“Alasan yang diberikan . . . untuk menyembah Tuhan adalah kerana Dia adalah Pencipta. Dalam liturgi syurgawi, makhluk surgawi menyatakan idea itu dengan cara yang sangat ringkas:  ‘Sebab Engkau telah menciptakan segala sesuatu’ (Wahyu 4:11). Di bumi, Tuhan sebagai pencipta perlu ditekankan sebanyak mungkin, jadi malaikat itu berkata, ‘Sembahlah Dia yang menjadikan langit dan bumi dan laut dan semua mata air’ (Wahyu 14:7, ITB). Memang tepat sekali untuk membayangkan bahawa malaikat itu menggunakan bahasa dari perintah keempat untuk mewajarkan panggilan untuk menyembah Tuhan (Keluaran 20:11). . . .

“Di dalam Hukum, perintah Sabat berdiri sebagai meterainya kerana ia mengenal pasti siapa Tuhan itu—Sang Pencipta; mengesahkan wilayah yang diperintah-Nya—segala sesuatu yang Dia ciptakan; dan mendedahkan hak-Nya untuk memerintah—kerana Dia menciptakan segala-galanya. Agar naga itu berjaya, dia terpaksa mengetepikan peringatan ini.”—Ángel Manuel Rodríguez, ”The Closing of the Cosmic Conflict: Role of the Three Angels’ Messages,”  hlm. 40, 41.

**Soalan Perbincangan**:

`Bagaimanakah perkhabaran Sabat menjawab persoalan besar dalam kehidupan, seperti dari mana saya datang, mengapa saya berada di sini dan ke manakah saya akan pergi?`

`Renungi keajaiban Penciptaan. Renungi keajaiban kewujudan kita sendiri di alam semesta yang luas ini. Apakah fakta bahawa peringatan utama penciptaan ini, Sabat, datang kepada kita (bukannya kita datang kepadanya) setiap minggu tanpa pengecualian, mengajar kita tentang betapa pentingnya doktrin Penciptaan?`

`Dalam Daniel 3 dan Daniel 6, bagaimanakah anda melihat isu penyembahan dimainkan dalam kisah yang diilhamkan ini? Apakah yang terdapat dalam kisah ini yang dapat membantu kita mempersiapkan dan menjangka cabaran yang akan dihadapi oleh umat Tuhan yang setia semasa krisis sehubungan dengan  “tanda binatang itu”?`

`Bagaimanakah kita menunjukkan kepada seseorang yang percaya proses evolusi berjuta-juta, malah berbilion-bilion, tahun sebagai cara penciptaan, ketidakrasionalan memelihara Sabat hari ketujuh sebagai peringatan kepada penciptaan?`