---
title:  Penciptaan, Sabat dan Akhir Zaman
date:  17/05/2023
---

Kontroversi besar, yang bermula di syurga ribuan tahun yang lalu, adalah mengenai mempersoalkan autoriti Tuhan. Penentangan itu tetap sama hari ini pun.

**Sila baca Wahyu 14:7, 9 dan 12. Ringkaskan ayat-ayat ini dengan melengkapkan ayat-ayat pada garis-garis di bawah.**

`Wahyu 14:7 adalah panggilan untuk`

`Wahyu 14:9 adalah seruan yang sungguh-sungguh untuk tidak`

`Wahyu 14:12 menggambarkan bangsa yang`

Petikan ini menerangkan dengan jelas bahawa isu utama dalam konflik pada zaman akhir antara yang baik dan yang jahat, Kristus dan Syaitan, adalah dalam hal penyembahan. Adakah kita menyembah Pencipta atau binatang itu? Oleh kerana Penciptaan membentuk asas bagi semua kepercayaan kita (lagipun, apakah yang kita percayai yang masuk akal selain daripada Tuhan sebagai Pencipta kita?), maka Sabat hari ketujuh—tertanam dalam kisah Kejadian itu sendiri (Kej. 2:1 –3)—berdiri sebagai tanda yang kekal dan tidak berubah bagi Penciptaan itu. Ia adalah simbol paling mendasar bagi ajaran paling mendasar. Satu-satunya perkara yang lebih mendasar kepada Sabat ialah Tuhan sendiri.

Oleh itu, menggantikan Sabat hari ketujuh adalah merampas autoriti Tuhan yang tertinggi, sebagai Pencipta. Sesungguhnya, itu adalah perbuatan berusaha untuk mengambil alih tempat Tuhan Sendiri (2 Tes. 2:4).

Sudah tentu, isu sebenar pada zaman akhir ialah kasih dan kesetiaan kita kepada Yesus. Tetapi menurut Alkitab, kasih ini dinyatakan dalam ketaatan kepada perintah-perintah Tuhan (1 Yohanes 5:3, Why. 14:12)— Sabat itu sendiri adalah di antara perintah-perintah itu yang  berada di belakang segala-galanya kerana ia sahaja yang menuding  kepada Tuhan sebagai Pencipta (Keluaran. 20:8–11). Tidak hairanlah ia akan menjadi simbol luaran bagi pemisahan terakhir antara mereka yang menyembah Tuhan dan mereka yang menyembah binatang itu (Why. 14:11, 12). Memandangkan betapa pentingnya hari Sabat, bagaimana mungkin ujian terakhir adalah  tentang perkara lain?

`Ramai orang berpendapat bahawa tidak ada bezanya hari apa yang dipelihara sebagai Sabat, selagi kita memeliharanya. Bagaimanakah kita menjawab pendapat  itu berdasarkan Alkitab?`