---
title:  Penghakiman, Penciptaan, dan Kebertanggungjawaban
date:  14/05/2023
---

Jika kita hanyalah sekumpulan sel yang terbentuk secara rawak, hanya hasil kebetulan dan hanya bagaikan kera Afrika yang maju, tidak lebih dari itu, maka kehidupan tidak mempunyai makna. Jika kita hanyalah salah seorang daripada lapan bilion orang yang dianggarkan saling bercakaran satu sama lain untuk mendapatkan ruang untuk hidup di planet yang dipanggil bumi, maka kehidupan kehilangan tujuannya, selain daripada kelangsungan hidup semata-mata. Sebaliknya, Penciptaan alkitabiah memberikan alasan untuk hidup dan keharusan moral untuk hidup. Kita telah diciptakan oleh Tuhan dan kita harus memberi jawaban kepada-Nya atas tindakan kita. Dia yang telah menjadikan kita membuat kita bertanggung jawab atas semua yang kita katakan dan lakukan. Tuhan telah membuat peraturan-peraturan penting yang Dia harapkan untuk kita patuhi.

`Sila baca Wahyu 14:7, Roma 14:10 dan Yakobus 2:8–13. Apakah yang penghakiman bayangkan tentang isu seperti akauntabiliti dan tanggungjawab? Bagaimanakah penghakiman, perintah Tuhan dan penyembahan saling berkaitan?`

Perkhabaran dari tiga malaikat yang terbang di udara dalam Wahyu 14 mengumumkan bahawa "saat penghakiman-Nya telah tiba" (Why. 14:7, ITB). Oleh kerana kita diciptakan oleh Tuhan dengan keupayaan untuk membuat pilihan moral, maka kita bertanggungjawab terhadap keputusan yang kita buat. Jika kita hanyalah koleksi rawak sel, produk keturunan dan persekitaran kita sahaja, tindakan kita sebahagian besarnya akan ditentukan oleh kuasa di luar kawalan kita.

Tetapi penghakiman membayangkan tanggungjawab moral. Dalam masa krisis sejarah bumi ini, masa penghakiman, Tuhan memanggil kita untuk membuat keputusan dalam terang kekekalan. Rayuan malaikat pertama yang sungguh-sungguh untuk “ ‘sembahlah Dia yang menjadikan langit dan bumi, laut dan semua mata air’ “ (Wahyu 14:7, ITB) mengakui bahawa asas semua penyembahan adalah hakikat bahawa kita diciptakan oleh Tuhan.

Sementara itu, kepatuhan kita kepada Sabat hari ketujuh menunjukkan kepercayaan kita bahawa Yesus layak untuk disembah sebagai Pencipta kita. Kepatuhan kita meenunjukkan penerimaan kita terhadap hukum-Nya, Sepuluh Perintah, sebagai prinsip yang diilhamkan ilahi untuk menjalani kehidupan dengan sepenuhnya. Oleh kerana hukum adalah asas pemerintahan Tuhan dan penyataan tabiat-Nya, maka ia menjadi standard penghakiman. Kesetiaan kita kepada perintah Sabat adalah pengakuan komitmen kita untuk menjalani kehidupan yang taat.

`Bagaimanakah pemahaman kita tentang Penciptaan mempengaruhi tingkah laku kita? Apakah pengaruh dari kebiasaan turun-temurun dan persekitaran terhadap pilihan yang kita buat setiap hari? Bagaimanakah kita, oleh rahmat Tuhan, dapat mengatasi kecacatan karakter yang tidak kita pilih untuk dimiliki pada mulanya?`