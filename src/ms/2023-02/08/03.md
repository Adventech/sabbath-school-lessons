---
title:  Sabat dan Penciptaan
date:  15/05/2023
---

Oleh kerana dunia kita sangat memerlukan perkhabaran yang meyakinkan tentang Penciptaan maka Tuhan memberi kita hari Sabat. Pada pertengahan tahun 1800-an apabila hipotesis evolusi melanda dunia intelektual, Tuhan menghantar perkhabaran harapan yang luar biasa. Kita telah mempelajari perkhabaran ini,  yang terdapat dalam Wahyu 14:6, 7.

Syaitan telah berusaha bersungguh-sungguh  untuk memutarbelitkan idea Penciptaan kerana dia membenci Yesus dan tidak mahu Yesus menerima penyembahan yang layak untuk-Nya sebagai Pencipta dan Penebus kita. Sabat berada di tengah-tengah kontroversi besar kerana Sabat ada hubungan dengan kelayakan Kristus untuk menerima penyembahan sebagai Pencipta kita. Perkhabaran zaman akhir Tuhan adalah perkhabaran yang memanggil semua manusia untuk menyembah Kristus sebagai Pencipta langit dan bumi. Asas semua ibadah adalah hakikat bahawa Dialah yang telah menciptakan kita.

`Sila baca Kejadian 2:1–3, Keluaran 20:8–11 dan Ulangan 5:12–15 dalam konteks Wahyu 14:6, 7. Bagaimanakah kita melihat dalam perintah Sabat hubungan antara Penciptaan dan Penebusan?`

Sabat adalah simbol kekal perhentian kita di dalam Dia. Ia adalah tanda khas kesetiaan kepada Pencipta (Yeh. 20:12, 20). Ini bukan tuntutan legalistik yang sewenang-wenangnya. Sebaliknya, ia menunjukkan bahawa perhentian  sejati   terdapat dalam Dia, bukannya kebenaran melalui perbuatan. Sabat bercakap tentang Tuhan yang telah mencapai untuk kita apa yang tidak dapat kita lakukan sendiri.

Kitab Suci memanggil kita untuk beristirahat di dalam kasih dan penjagaan-Nya setiap hari Sabat. Sabat adalah simbol perhentian, bukan usaha melalui perbuatan; rahmat, bukan legalisme; jaminan, bukan kutukan; bergantung kepadaNya, bukan kepada diri kita sendiri. Setiap hari Sabat kita bergembira dalam kebaikan-Nya dan memuji Dia untuk keselamatan yang hanya boleh didapati dalam Kristus.

Sabat juga merupakan penghubung kekal antara kesempurnaan Eden pada masa lalu dan kemuliaan langit yang baharu dan bumi baharu pada masa hadapan (Yes. 65:17, Why. 21:1).

Hari Sabat memanggil kita kembali ke akar umbi kita. Ia adalah penghubung kepada keluarga asal kita. Sabat telah dipelihara secara berterusan sejak zaman bermula. Sabat adalah sambungan yang tidak terputus dari waktu ke waktu kembali ke penciptaan kita. Ia membuatkan kita tertumpu pada kebenaran mulia bahawa kita adalah anak-anak Tuhan. Ia memanggil kita kepada hubungan yang intim dan rapat dengan-Nya.

`Bagaimanakah perintah Sabat dibayangkan dalam Wahyu 14:6, 7 dan mengapakah ia penting untuk perkhabaran akhir zaman kita? (Lihat Kel. 20:8–11.)`