---
title:  Sabat dan Akhir Zaman
date:  13/05/2023
---

### Bacaan Untuk Pelajaran Minggu Ini
Yakobus 2:8–13; Ulangan. 5:12–15; Mz. 33:6, 9; Wahyu 14; 2 Pet. 3:13; Wahyu 21:1.

> <p>Ayat Hafalan</p>
> “Dan untuk menyatakan apa isinya tugas penyelenggaraan rahasia yang telah berabad-abad tersembunyi dalam Tuhan, yang menciptakan segala sesuatu” (Efesus 3:9, ITB).

Teras kepada harga diri setiap manusia adalah sama-sama diciptakan oleh Tuhan. Hakikat bahawa kita diciptakan oleh Tuhan secara unik memberi nilai kepada setiap manusia. Bayi yang belum lahir dalam rahim ibu, remaja cacat tangan dan kaki, dewasa muda yang Down syndrome dan nenek yang menderita Alzheimer semuanya mempunyai nilai yang sangat besar bagi Tuhan. Tuhan adalah Bapa mereka. Mereka adalah putera dan puteri-Nya. “ ‘Tuhan yang telah menjadikan bumi dan segala isinya, Ia, yang adalah Tuhan atas langit dan bumi, tidak diam dalam kuil-kuil buatan tangan manusia. . . .  Dari satu orang saja Dia telah menjadikan semua bangsa dan umat manusia untuk mendiami seluruh muka bumi’ ” (Kisah Para Rasul 17:24–26, ITB).

Kita berkongsi warisan yang sama. Kita tergolong dalam keluarga yang sama. Kita adalah saudara dan saudari yang direka bentuk oleh Tuhan yang sama. Penciptaan memberikan rasa harga diri yang sebenar. Apabila gen dan kromosom bersatu untuk membentuk struktur biologi unik keperibadian anda, Tuhan telah membuang corak itu. Maka tidak ada orang lain yang benar-benar serupa atau seperri anda di seluruh alam semesta. Anda adalah unik, ciptaan yang unik, makhluk yang sangat besar nilainya sehingga Tuhan yang mencipta alam semesta mengambil ke atas diri-Nya tubuh jasmani kita dan mempersembahkan diri-Nya sebagai korban untuk anda dan dosa-dosa anda!

_*Sila kaji pelajaran minggu ini untuk persediaan Sabat, 27 Mei._