---
title:  Ketabahan
date:  04/06/2023
---

Seperti yang kita telah lihat dalam Wahyu 14:7, Tuhan memanggil semua orang untuk menyembah Pencipta. Ini adalah perkhabaran malaikat pertama. Dalam Wahyu 14:8, Tuhan memberi amaran kepada orang tentang “Babel,” sebuah sistem agama palsu yang berakar pada Babilon purba. Ini adalah perkhabaran malaikat kedua.

Dalam Wahyu 14:9, 10, malaikat ketiga memberi amaran supaya tidak menyembah binatang itu. Malaikat itu berkata dengan suara nyaring,

“‘Jikalau seorang menyembah binatang dan patungnya itu dan menerima tanda pada dahinya atau pada tangannya,  maka ia akan minum dari anggur murka Tuhan ’” (ITB).

`Sila baca Wahyu 14:12. Apakah dua ciri yang kita temui dalam petikan ini tentang umat Tuhan pada zaman akhir? Mengapakah kedua-duanya penting?`

Perkataan Yunani untuk ”kesabaran” ialah hupomone, yang lebih baik diterjemahkan sebagai “ketahanan yang teguh”. Tuhan akan mempunyai umat akhir zaman yang setia kepada-Nya dalam menghadapi tentangan dan penganiayaan yang hebat. Melalui rahmat-Nya, mereka berdiri dengan ketabahan yang teguh, menjalani kehidupan yang berpusatkan Tuhan, penuh rahmat dan taat.

Menyembah Pencipta (Wahyu 14:7) bertentangan secara langsung dengan menyembah binatang itu (Wahyu 14:9).  Mereka yang menyembah Tuhan menunjukkannya dengan mematuhi perintah Tuhan dan mempunyai iman Yesus (Why. 14:12).  Konflik terakhir mengenai kesetiaan kepada Kristus atau kesetiaan kepada kuasa binatang ini berkisar pada penyembahan. Di tengah-tengah pertikaian besar antara yang baik dan yang jahat ini adalah  hari Sabat.

`Sila baca Roma 8:1–4, Efesus 2:8–10 dan Kolose 1:29. Apakah yang petikan ini ajarkan kepada kita tentang hasil daripada hidup dengan iman?`

Apabila kita hidup dengan iman, maka kita menerima kasih kurnia-Nya dan hidup kita diubah. Para pengikut Juruselamat yang komited bukan sahaja akan mempunyai iman kepada Yesus, tetapi mereka juga akan mempunyai iman Yesus. Kualiti iman akhir zaman Yesus akan menjadi milik mereka, dengan demikian mereka akan tetap setia, sehingga mati, seperti yang Yesus.

`Sejauh manakah anda setia dalam perkara-perkara kecil? Apakah yang mungkin memberitahu anda tentang keadaan anda apabila pencubaan sebenar datang? (Lihat Lukas 16:10.)`