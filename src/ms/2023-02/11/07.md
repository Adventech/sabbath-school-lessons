---
title:  Kajian Tambahan
date:  09/06/2023
---

“Sejak awal pertikaian besar di syurga,  tujuan Setan adalah untuk menumbangkan Tuhan. Untuk mencapai tujuan ini,  dia memulakan pemberontakannya terhadap Pencipta dan walaupun dia dibuang dari syurga dia telah meneruskan peperangan yang sama di atas bumi. Untuk menipu manusia dan dengan demikian membawa mereka melanggar hukum Tuhan, adalah tujuan yang dia usahkan dengan tabah. Sama ada ini dicapai dengan mengenepikan keseluruhun hukum itu, atau dengan menolak salah satu daripada peraturannya, hasilnya akan sama. . . . Dalam usaha untuk menghina hukum ilahi, Setan telah menyelewengkan doktrin-doktrin Alkitab dan dengan demikian kesesatan telah dimasukkan ke dalam iman beribu-ribu orang yang mengaku percaya kepada Kitab Suci. Pertentangan besar antara kebenaran dan kesalahan hanyalah perjuangan terakhir dari pertikaian yang telah berlangsung lama mengenai hukum Tuhan. Dalam pertempuran ini kita sekarang sedang memasuki—pertempuran antara hukum manusia dan perintah Yehuwa, antara agama Alkitab dan agama dongeng dan tradisi.”—Ellen G. White, The Great Controversy, hlm. 582.

Seluruh kitab Wahyu, penyembahan dan penciptaan tidak dapat dipisahkan. Inti dari pertikaian antara yang baik dan yang jahat dan isu-isu yang meliputi tanda binatang itu, berkisar kepada sama ada Tuhan layak untuk disembah atau tidak.

Seperti yang kita telah lihat, penyembahan kita pada hari Sabat adalah merayakan Yesus,  yang telah  menciptakan kita. Yesus mengatakan bahawa  hari Sabat adalah sangat penting. Dia menamakan diri-Nya Tuhan atas hari Sabat  (Mat. 12:8, Markus 2:28, Luk 6:5). Sabat adalah peringatan kekal tentang identiti kita. Ia mengingatkan kita tentang siapa kita sebagai manusia. Ia meletakkan nilai pada setiap manusia. Ia sentiasa mengukuhkan idea bahawa kita adalah makhluk ciptaan dan bahawa Pencipta kita layak untuk mendapat kesetiaan dan penyembahan kita. Inilah sebabnya mengapa Syaitan sangat membenci Sabat. Sabat adalah mata rantai emas yang menyatukan kita dengan Pencipta kita dan mengapa ia akan memainkan peranan yang begitu penting dalam krisis terakhir pada akhirnya.

**Soalan Perbincangan**:

`Apakah prinsip asas di sebalik dakwaan binatang laut itu mempunyai bidang kuasa yang besar? Dalam cara apakah sikap yang sama dapat disematkan dalam hati kita tanpa kita sedari?`

`Bagaimanakah anda merespons kepada mereka yang berpendapat bahawa idea tentang kewujudan Syaitan secara literal adalah kepercayaan karut primitif yang tidak dapat diambil serius oleh orang yang berpendidikan, atau sekurang-kurangnya orang yang bijak? Apakah hujah yang boleh anda gunakan sebagai respons?`