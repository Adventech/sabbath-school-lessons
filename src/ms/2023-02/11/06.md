---
title:  'Yesus: Satu-satunya Pengantara kita'
date:  08/06/2023
---

`Sila  baca Wahyu 13:4, 5. Apakah tanda pengenalan kuasa binatang yang kita temui dalam ayat-ayat ini?`

Binatang dalam kitab Wahyu adalah kuasa agama murtad yang bangkit daripada Rom pagan dan berkembang menjadi sistem penyembahan di seluruh dunia. Menurut Wahyu 13:5, ia adalah kuasa yang menghujat. Dalam Perjanjian Baharu, penghujatan adalah menyamakan diri dengan Tuhan.

`Sila baca Lukas 5:18–26 dan Yohanes 10:33. Apakah dua aspek penghujatan yang dikenal pasti oleh ayat-ayat ini?`

Yesus dituduh menghujat oleh para pemimpin. Dalam kes Yesus, tuduhan itu tidak adil kerana Dia mempunyai semua kuasa dan hak prerogatif Tuhan—termasuk hak untuk mengampuni dosa kita. Itu kerana Yesus adalah Tuhan, sebagaimana Dia katakan dengan jelas:      “ ‘Telah sekian lama Aku bersama-sama kamu, Filipus, namun engkau tidak mengenal Aku? Barangsiapa telah melihat Aku, ia telah melihat Bapa; bagaimana engkau berkata: Tunjukkanlah Bapa itu kepada kami”?’ ” (Yohanes 14:9).

Sementara itu, 1 Timotius 2:5 mengajarkan bahawa ada satu pengantara antara Tuhan dan manusia, iaitu Yesus Kristus. Sebaliknya, Gereja Rom mengajarkan bahawa imam adalah pengantara antara Tuhan dan manusia yang berdosa. Tetapi oleh kerana imam itu sendiri adalah manusia yang berdosa, maka dia tidak boleh menjadi pengantara  kita kerana dia juga memerlukan pengantara. Penghujatan juga ditakrifkan sebagai tuntutan mana-mana manusia sebagai Tuhan atau berdiri di tempat Tuhan. Berikut adalah dua kenyataan daripada pemimpin  Gereja Rom:

“Paus sangat bermartabat dan sangat dimuliakan sehingga dia bukan seorang manusia semata-mata. . . . dia adalah bagaikan TUHAN di bumi.”—Lucius Ferraris, “Papa,” artikel 2 dalam Prompta Bibliotheca (1763), jilid 6, ms 25–29.

Paus Leo XIII menyombongkan diri, ”Kami [para paus] memegang jabatan  Tuhan Yang Mahakuasa di bumi ini.”—The Great Encyclical Letters of Pope Leo XIII (New York: Benziger, 1903), hlm. 193.

Dakwaan ini menjadi lebih relevan apabila kita memahami bahawa perkataan "anti-," seperti dalam anti-Kristus, tidak selalu bermaksud "menentang" tetapi juga boleh bermaksud "menggambil tempat." Oleh itu anti-Kristus juga bermaksud "menggantikan Kristus." Itu adalah satu penghujatan!