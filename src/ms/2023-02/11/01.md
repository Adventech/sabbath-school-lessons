---
title:  'Meterai Tuhan dan Tanda Binatang: Bahagian 1'
date:  03/06/2023
---

### Bacaan Untuk Pelajaran Minggu Ini
Wahyu 14:12, Ef. 2:8–10, Mat. 27:45–50, Wahyu 13:15–17, Wahyu 14:4, Lukas 5:18–26.

> <p>Ayat Hafalan</p>
> “Dan aku melihat seorang malaikat lain muncul dari tempat matahari terbit. Ia membawa meterai Tuhan yang hidup; dan ia berseru dengan suara nyaring kepada keempat malaikat yang ditugaskan untuk merusakkan bumi dan laut,  katanya: "Janganlah merusakkan bumi atau laut atau pohon-pohon sebelum kami memeteraikan hamba-hamba Allah kami pada dahi mereka!" ’ ” (Wahyu 7:2, 3, ITB).

Sementara kita mengkaji peristiwa-peristiwa akhir zaman berkenaan dengan tanda binatang, satu perkara penting yang akan kita lihat ialah perbezaan antara cara Tuhan dan cara musuh jiwa-jiwa beroperasi.

Seperti yang  kita telah pelajari, isu utama dalam pertikaian besar antara Kristus dan Syaitan tertumpu pada kesetiaan, autoriti dan penyembahan. Nubuatan yang menggambarkan kuasa binatang dalam Wahyu 13, tanduk kecil dalam Daniel 7 dan “manusia durhaka” dalam 2 Tesalonika 2 semuanya bercakap tentang kuasa yang merampas kuasa Tuhan, memerintahkan kesetiaan dan memperkenalkan sistem penyembahan yang palsu. Mereka melakukannya melalui penggunaan kekerasan, paksaan dan kadangkala rasuah dan ganjaran—semuanya untuk memaksa penyembahan.

Sebaliknya, kasih adalah kuasa pendorong besar kerajaan Tuhan. Daripada menyembah binatang itu, umat Tuhan mendapati kegembiraan terbesar mereka dan kesukaan tertinggi dalam menyembah Dia. Mereka komited kepada-Nya kerana mereka tahu betapa komitednya Dia kepada mereka. Hanya satu perkara sahaja yang akan menghalang siapa pun daripada kita daripada menerima tanda binatang itu pada akhir zaman—Kasih kepada Yesus yang begitu mendalam sehingga tiada apa yang dapat memutuskan pegangan kita kepada-Nya.

Dalam pelajaran ini, kita akan meneroka tema-tema ini dengan lebih lanjut.

_*Sila kaji pelajaran minggu ini untuk persediaan Sabat, 17 Jun._