---
title:  Perjuangan Kosmik
date:  05/06/2023
---

``	Sila baca Matius 27:45–50. Apakah yang ini ajarkan kita tentang apa yang Kristus alami di kayu salib? Apakah yang Yesus maksudkan dengan bertanya kepada Tuhan mengapa Dia meninggalkan-Nya dan bagaimanakah adegan ini membantu kita memahami apa yang dimaksudkan dengan “iman Yesus”?`

Ketika tergantung di atas salib, diselubungi kegelapan, menanggung kesalahan, malu dan kutukan dosa dunia dan dijauhkan dari rasa kasih Bapa-Nya, Yesus bergantung pada hubungan yang Dia miliki dengan Bapa sepanjang hayat-Nya. Iaitu, melalui kehidupan yang bergantung sepenuhnya kepada Bapa, termasuk pada masa yang baik, Yesus telah bersedia untuk masa yang paling teruk, bahkan salib. Juruselamat percaya, walaupun di sekeliling-Nya keadaan menyeru agar Dia meragui. Walaupun nampaknya Tuhan telah meninggalkan Dia, tetapi Yesus tidak berputus asa.

“Di tengah-tengah kegelapan yang mengerikan, nampaknya ditinggalkan Tuhan, Kristus telah mengeringkan ampas terakhir dalam cawan celaka manusia. Pada saat-saat yang mengerikan itu Dia telah bersandar pada bukti penerimaan Bapa-Nya yang sebelumnya diberikan kepada-Nya. . . . Oleh iman, Kristus telah menang.”—Ellen G. White, Christ Triumphant, hlm. 277.

Iman Yesus adalah iman yang sangat dalam, sangat percaya, sangat komited, sehingga semua iblis di alam semesta dan semua ujian di bumi tidak dapat menggoyahkan iman itu. Itu adalah iman yang percaya apabila ia tidak dapat melihat, percaya apabila ia tidak dapat memahami, bertahan apabila ada sedikit untuk berpaut. "Iman  Yesus" ini adalah anugerah yang kita terima melalui iman dan akan membawa kita melalui krisis yang akan datang.  "Iman Yesus" inilah yang tinggal di dalam hati kita yang membolehkan kita menyembah Kristus sebagai yang tertinggi dan teguh bertahan apabila tanda binatang itu yang disebut dalam kitab Wahyu dikuatkuasakan.

Namun, iman itu bukanlah sesuatu yang entah dari mana tiba-tiba muncul. Umat ??Tuhan telah belajar untuk hidup dengan iman, hari demi hari, sekarang pun. Dalam masa senang, dalam masa susah, bila Tuhan terasa dekat, bila Tuhan terasa jauh—tak penting. “Orang benar akan hidup oleh iman” (Gal. 3:11; lihat juga Hab. 2:4). Masa untuk persediaan adalah sekarang. Setiap ujian sekarang, jika ditanggung dengan iman, boleh membuahkan hasil yang berharga dalam hidup kita.

`Fikirkan tentang masa apabila kehidupan seolah-olah runtuh di sekeliling anda dan satu-satunya yang anda miliki adalah iman anda. Bagaimanakah anda berjaya melewati kehidupan itu? Apakah pelajaran yang anda pelajari? Apakah yang anda alami yang boleh membantu orang lain yang mungkin mengalami sesuatu yang serupa?`