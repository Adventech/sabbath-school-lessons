---
title:  Menuai Apa yang Kita Tabur
date:  06/06/2023
---

Nubuatan tentang tanda binatang itu adalah tentang sikap tidak bertoleransi agama, boikot ekonomi, penganiayaan dan akhirnya perintah kematian. Anehnya, ia juga adalah perkhabaran yang memberi semangat. Walaupun dalam masa yang paling teruk, Tuhan akan memelihara umat-Nya yang “menuruti perintah-perintah Tuhan dan mempunyai iman Yesus” (Why. 14:12, ITB). Di antara perintah-perintah itu, tentu saja, termasuklah yang keempat—Sabat hari ketujuh.

Nubuatan tentang tanda binatang  dalam Wahyu 13 memberitahu kita tentang hal yang paling teruk,  peperangan Syaitan melawan Tuhan. Strategi pertama Syaitan dalam kempen ini adalah penipuan. Wahyu 13 menceritakan tentang suatu masa akan datang apabila Syaitan akan bekerja melalui kuasa agama politik duniawi yang dipanggil binatang dan menggunakan kekerasan.

Penganiayaan agama, tentu saja, bukanlah perkara baharu. Ia telah wujud sejak Kain membunuh Habel kerana beribadah menurut cara yang Tuhan arahkan kepada mereka (lihat Kej. 4:1–8). Yesus berkata bahawa penganiayaan akan berlaku bahkan kepada orang percaya pada abad pertama dan seterusnya sepanjang zaman: “ ‘Akan datang saatnya,’ ” Dia memberi amaran, “ ‘setiap orang yang membunuh kamu akan menyangka bahwa ia berbuat bakti bagi Tuhan’ ” (Yohanes 16:2). , ITB; lihat juga Mat. 10:22, 1 Pet. 4:12).

Nubuatan tentang tanda binatang itu adalah mata rantai terakhir dalam rantaian yang jahat  ini. Seperti penganiayaan pada masa lalu, ia dirancang untuk memaksa semua orang mematuhi kepercayaan tertentu dan sistem ibadat yang diperakui.

`Sila baca Wahyu 13:15–17. Apakah yang akan dihadapi oleh umat Tuhan akhir zaman dalam krisis terakhir?`

Nubuatan itu mengatakan bahawa penganiayaan akan bermula dengan sekatan ekonomi: "Tiada sesiapa pun boleh membeli atau menjual" melainkan mereka mempunyai "tanda" itu. Apabila ini berlaku, majoriti besar akan menyerah. Sesiapa yang enggan akhirnya akan diletakkan di bawah dekri kematian.

Iblis sedang mempersiapkan orang-orang  yang mengaku Kristian berkompromi untuk menerima tanda binatang itu apabila ujian terakhir menimpa kita pada masa hadapan. Kasih Tuhan kepada setiap daripada kita akan menguatkan kita dan memelihara kita semasa masa-masa sukar di hadapan.

`Sila baca Galatia 6:7–9. Walaupun ini tidak ditulis dalam konteks peristiwa akhir zaman, mengapakah prinsip di sana begitu relevan dengan isu mengenai tanda binatang itu dan bagaimanakah kita boleh berdiri setia?`