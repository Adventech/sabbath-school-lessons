---
title:  Injil, Penghakiman, Penciptaan
date:  10/05/2023
---

Lihatlah perkhabaran malaikat pertama. Injil yang kekal. Saat penghakiman. Menyembah Pencipta. Lihatlah betapa  berkait rapatanya idea-idea ini. Apabila kita berdiri di hadapan Pencipta kita dalam penghakiman, hanya injil yang memberi kita satu-satunya harapan. “Demikianlah sekarang tidak ada penghukuman bagi mereka yang ada di dalam Kristus Yesus” (Rom. 8:1, ITB). Tiada kutukan sekarang—dan sudah tentu tidak ada kutukan dalam penghakiman juga.

Perkhabaran Tuhan sebagai Pencipta adalah sangat penting kepada kebenaran masa kini, terutamanya apabila evolusi, walaupun berpakaian "Kristian", mengancam untuk memusnahkan seluruh asas iman Kristian.

Namun, di tengah-tengah serangan pemikiran evolusi, Tuhan telah membangkitkan satu gereja, satu umat yang namanya itu sendiri menjadi saksi menentang idea evolusi—umat yang akan meberitakan kebenaran yang mendasar bahawa Tuhan adalah Pencipta dan Penebus kita.

`Sila baca Efesus 3:9, Kolose 1:13–17, Wahyu 4:11 dan Roma 5:17–19. Apakah yang ayat-ayat ini ajarkan tentang Yesus sebagai Pencipta dan Penebus?`

Lihatlah betapa rapatnya ikatan Yesus sebagai Pencipta dengan Yesus sebagai Penebus. Pada saat peranan-Nya sebagai Pencipta dikurangkan, kerana teori evolusi tidak dapat dielakkan, peranan-Nya sebagai Penebus kita pun turut dipersoalkan. Yesus datang untuk menebus kita daripada dosa, daripada kematian, daripada penderitaan dan daripada keganasan. Evolusi mengajar kita bahawa penderitaan, dosa dan kematian adalah perkara yang menyebabkan kehidupan berlaku. Jadi, jika idea palsu ini adalah benar, maka itu bermakna bahawa Tuhan menyelamatkan kita daripada perkara yang Dia gunakan untuk menjadikan kita! Idea ini adalah satu pembohongan yang berbahaya.

Apa yang menjadikannya lebih buruk lagi adalah evolusi mengejek idea kematian Yesus di kayu salib. Kenapa? Paulus (lihat Rom. 5:17–19) mengaitkan pengenalan dosa, oleh Adam, dengan kematian Yesus. Maka, terdapat hubungan langsung antara Adam dan Yesus. Walau bagaimanapun, evolusi mengajarkan bahawa tiada Adam yang  menyebabkan kematian terjadi kerana jutaan tahun kematian diperlukan untuk menciptakan Adam dan manusia memulakan kehidupan.

Oleh itu, sejak awal lagi evolusi memusnahkan asas alkitabiah mengenai salib. Sebaliknya, Seventh-day Adventist, dengan memanggil dunia untuk menyembah Pencipta, berdiri sebagai saksi hidup yang menentang kesalahan teori evolusi ini.