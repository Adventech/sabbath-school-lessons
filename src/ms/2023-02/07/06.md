---
title:  Pencipta di atas Salib
date:  11/05/2023
---

Betapapun kita mengagumi dan menyembah Tuhan sebagai Pencipta kita, ada lagi yang lebih daripada itu. Seperti yang telah kita lihat, tetapi patut dilihat semula, adalah idea bahawa Pencipta kita juga adalah Penebus kita. Tuhan yang menciptakan kita adalah Tuhan yang sama yang menebus kita. Tuhan yang berkata, “Baiklah Kita menjadikan manusia menurut gambar dan rupa Kita” (Kej. 1:26, ITB), adalah Tuhan yang sama yang, di atas kayu salib, berseru,

“ ‘Eloi, Eloi, lama sabakhtani?’ ” yang ertinya, “ ‘Elohimku, Elohimku, mengapakah Engkau meninggalkan Aku?’” (Mat. 27:46, IMB). Inilah alasan untuk takut akan Tuhan atau, lebih-lebih lagi, untuk memuliakan Dia dan menyembah Dia!

Bagaimanakah kita, sebagai manusia yang telah jatuh, dapat merespons dengan secukupnya kepada kebenaran yang menakjubkan seperti ini? Apakah yang boleh kita lakukan sebagai respons? Kita diberitahu, dalam perkhabaran malaikat pertama, apa yang harus dilakukan:     “ ‘Takutlah akan Tuhan dan muliakanlah Dia, kerana telah tiba saat penghakiman-Nya; dan sembahlah Dia yang menjadikan langit dan bumi, laut dan semua mata air’” (Why. 14:7, ITB).

`Sila baca Yohanes 19:16–30, penceritaan Yohanes tentang Yesus di kayu salib. Semasa anda membacanya, fikirkan ayat-ayat Alkitab yang telah kita lihat tentang Yesus sebagai Pencipta, sebagai Pribadi yang oleh-Nya “segala sesuatu, yang ada di sorga dan yang ada di bumi, yang kelihatan dan yang tidak kelihatan, baik singgasana, maupun kerajaan, baik pemerintah, maupun penguasa; segala sesuatu diciptakan oleh Dia dan untuk Dia” (Kol. 1:16, ITB). Bagaimanakah kita harus merespons terhadap ungkapan kasih Tuhan yang menakjubkan ini?`

Perkhabaran malaikat pertama untuk menyembah Pencipta datang selepas salib, setelah diketahui oleh alam semesta yang memandang di bumi dan kepada pengikut Kristus bahawa Dia yang “menjadikan langit dan bumi, laut dan semua mata air” adalah Dia yang sama, walaupun sebagai Tuhan, mengambil “rupa seorang hamba dan menjadi sama dengan manusia. Dan dalam keadaan sebagai manusia, Ia telah merendahkan diri-Nya dan taat sampai mati, bahkan sampai mati di kayu salib” (Flp. 2:7, 8, ITB).

Betapa suatu tontonan yang menakjubkan bagi mereka yang mengenali Yesus sebelum Dia datang ke bumi sebagai manusia. Tidak hairanlah makhluk syurga juga menyembah-Nya. Bagi kita, yang ditebus oleh darah-Nya, ada  lagikah yang boleh kita lakukan selain menyembah Pencipta dan Penebus kita?

`Adakah kita perlu menambah apa-apa lagi kepada pengorbanan Yesus untuk dosa kita di kayu salib? Atau adakah kematianNya cukup untuk menyelamatkan kita? Terangkan jawapan anda di dalam kelas.`