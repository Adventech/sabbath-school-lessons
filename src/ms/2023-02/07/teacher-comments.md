---
title:  Komen Guru
date:  12/05/2023
---

#### Bahagian I: Gambaran Keseluruhan

Hakikat bahawa Tuhan mencipta dunia ini dalam tujuh hari literal adalah salah satu kebenaran asas Kitab Suci. Seluruh Alkitab bermula dengan perkataan “Pada mulanya Tuhan menciptakan langit dan bumi” (Kej. 1:1). Buku terakhir Alkitab, Wahyu, menyeru kita untuk "menyembah Dia yang menjadikan langit dan bumi" (Wahyu 14:7, ITB). Tuhan layak kita sembah kerana Dia yang menciptakan kita. Kita bukan hasil evolusi. Kita bukan   kemalangan genetik semata-mata. Kita adalah lebih daripada spesies haiwan yang telah maju. Kita adalah manusia yang mempunyai nilai yang luar biasa kerana Tuhan menciptakan kita. Setiap daripada kita adalah unik di mata-Nya.

Pelajaran minggu ini meneroka kepentingan Penciptaan itu sendiri. Lagipun, apakah yang boleh kita percayai, sebagai orang Kristian, bermakna, atau menjadi masuk akal, selain daripada kita sebagai makhluk ciptaan Tuhan? Perhatikan baris pembukaan Alkitab, bab pembukaan, Kejadian 1. Baris ayat itu tidak bercakap tentang pembenaran dengan iman sahaja, bukan? Ia juga tidak mengatakan apa-apa tentang kehidupan, kematian, kebangkitan dan pelayanan imam besar Yesus.. Tiada satu perkataan pun tentang Kedatangan Kedua. Tidak berkata  apa-apa tentang Sepuluh Perintah dan keabadian hukum Tuhan. Tidak menyebut apa-apa tentang keadaan orang mati.

Kenapa? Jawapannya, sungguh mudah. Doktrin-doktrin ini, betapapun pentingnya, menjadi pembaziran air liur yang tidak bermakna, benar-benar  karut tanpa makna jika terpisah daripada doktrin Penciptaan itu sendiri, terpisah daripada baris pembuka—“Pada mulanya Tuhan menciptakan langit dan bumi.”

#### Bahagian II: Ulasan

Pada bulan November 1998, Charles Colson menulis artikel bertajuk “Astronauts Who Found God: A Spiritual View of Space”: “Kekembalian angkasawan John Glenn ke angkasa lepas selepas 36 tahun pengorbitannya mengelilingi bumi yang mengagumkan   merupakan  peringatan tentang jenis kepahlawanan yang membuat penerokaan angkasa lepas boleh dimungkinkan. . . . [Glenn memberitahu wartawan pada tahun 1998, sejurus selepas kembali, pada usia 77 tahun, dari perjalanan terakhirnya ke angkasa lepas bahawa] 'Melihat ciptaan seperti ini namun tidak percaya akan kewujudan Tuhan adalah mustahil bagi saya. Sebaliknya, itu menguatkan iman saya.’ ”—Charles Colson, Breakpoint Commentary, 5 November 1998.

Orang ramai mungkin tidak menyedari hakikat bahawa ramai wira angkasawan awal mempunyai kepercayaan agama yang mendalam. Pandangan mereka terhadap ruang yang tidak terhingga hanya meningkatkan iman mereka. “Neil Armstrong dan Buzz Aldrin paling dikenali sebagai [dua daripada] angkasawan pertama yang mendarat di bulan, yang merupakan satu ‘lompatan besar kejayaan manusia manusia.’ Anda mungkin tidak tahu bahawa sebelum mereka muncul keluar dari kapal angkasa, Aldrin mengeluarkan Alkitab, cawan perak, roti dan anggur. Di sana, di bulan, tindakan pertamanya adalah merayakan perjamuan.

“Frank Borman adalah komander kru angkasa lepas pertama yang melakukan perjalanan di luar orbit Bumi. Melihat bumi di bawah dari jarak 250,000 batu jauhnya, Borman menghantar perkhabaran melalui radio, memetik Kejadian 1: ‘Pada mulanya, Tuhan menciptakan langit dan bumi.’ Seperti yang dia jelaskan kemudian, ‘Saya mempunyai perasaan yang sangat besar bahawa mesti ada kuasa yang lebih besar daripada mana-mana daripada kita—bahawa ada Tuhan, bahawa memang ada permulaan.’ ”—Charles Colson, Breakpoint Commentary, 5 November 1998. Setiap angkasawan yang dibincangkan di sini merasakan bahawa dunia ini bukanlah hasil daripada satu kebetulan. Kehidupan juga bukan kemalangan kosmik. Angkasawan menyedari kebenaran Kejadian 1:1—bahawa dunia ini diciptakan oleh Tuhan yang maha mengetahui dan berkuasa.

Perkhabaran tiga malaikat dalam Wahyu 14 menyatakan dengan "suara nyaring" perkhabaran Penciptaan dan Tuhan yang maha mengetahui. Tuhan tidak pernah tertangkap oleh kejutan. Dia melihat peristiwa yang belum berlaku sebelum peristiwa itu berlaku. Perkhabaran tiga malaikat dirancang khusus oleh Tuhan untuk menghadapi cabaran kemanusiaan, pascamoden generasi ini. Bukan kebetulan bahawa, pada masa yang sama teori evolusi berkembang, Tuhan menghantar perkhabaran kepada dunia untuk menyembah Pencipta.

Fikirkan juga sejenak, jika evolusi adalah benar, berapa banyak pembohongan yang telah kita katakan dalam Alkitab. Permulaannya sahaja, Kejadian 2:1-2 menceritakan tiga pembohongan. “Demikianlah diselesaikan langit dan bumi dan segala isinya. Ketika Tuhan pada hari ketujuh telah menyelesaikan pekerjaan yang dibuat-Nya itu, berhentilah Ia pada hari ketujuh dari segala pekerjaan yang telah dibuat-Nya itu.” (ITB). Kejadian 2:1, yang mengatakan bahawa ciptaan asal telah “selesai,” adalah satu pembohongan kerana sains mendakwa bahawa proses kreatif, evolusi, masih berterusan.  (Sila Google Is evolution still happening? Atau sebagainya). Jika demikian, maka pekerjaan penciptaan belum berakhir, walaupun Kejadian 2:2 juga mengatakan bahawa Tuhan “mengakhiri pekerjaan-Nya yang telah dilakukan-Nya” (ITB). Kejadian 2:2 juga mengatakan bahawa Tuhan berhenti pada hari ketujuh dari semua pekerjaan-Nya. Hari ketujuh apa? Penciptaan (kita diberitahu) mengambil masa berbilion-bilion tahun, dan masih berterusan, jadi ayat tentang Dia yang berhenti pada hari ketujuh "dari semua pekerjaan-Nya yang  Dia telah lakukan" adalah satu lagi pembohongan.

Lebih menyedihkan lagi, ketiga-tiga rekaan ini hanya permulaan kepada pembohongan yang telah kita katakan; iaitu, jika evolusi adalah benar.

Rancangan untuk Setiap Kehidupan

Ketika Bruce Olson berumur 19 tahun, dia pergi ke dalam hutan di sempadan Colombia dan Venezuela untuk membawa injil kepada suku Barí. Orang Barí adalah orang primitif, orang asli, terpencil di dalam hutan tebal di Amerika Selatan. Mereka terkenal dengan kebolehan bertarung yang sengit. Mereka juga terkenal dengan taktik ganas dan biadab  ketika berperang melawan suku. Bruce tidak terpengaruh dengan reputasi kejam mereka dan, jika perlu, sanggup memberikan nyawanya untuk mengongsikan injil dengan mereka. Dia menghabiskan masa berminggu-minggu cuba memenangi keyakinan mereka. Tiada orang Barat yang memasuki wilayah mereka sebelum ini. Perlahan-lahan, dari masa ke masa, Barí belajar untuk mencintai orang asing yang lembut dan penyayang ini. Semasa Bruce berkongsi injil dengan orang asli primitif ini, mereka mengalami kehidupan baharu dalam Kristus. Pencipta yang maha kuasa mengubah hidup mereka. Puak yang suka berperang dan ganas ini menjadi kuasa keamanan di seluruh rantau itu.

Ketika Bruce baru sahaja sedang membuat kemajuan sebenar dalam memberitakan injil, perkara yang tidak dijangka berlaku. Gerila Colombia menculiknya dan menahannya di tempat persembunyian rahsia jauh di dalam hutan. Selepas itu, tentera Colombia cuba merekrut orang Barí untuk berperang melawan gerila.

Suku Barí itu menolak dan berkata, "Keganasan hanya menimbulkan keganasan."

Bruce telah ditahan selama berbulan-bulan dalam keadaan tidak berperikemanusiaan; namun, dia mampu mengatasi kengerian keadaannya. Dia memenangi keyakinan penculiknya. Akhirnya mereka memberinya sebuah Alkitab. Hari demi hari dia berkongsi Firman Tuhan dengan mereka. Lebih daripada 100 pejuang pemberontak ini menerima Kristus dan meninggalkan pasukan gerila, meletakkan senjata mereka, dan menyertai semula masyarakat sebagai warga Colombia yang produktif.

Walaupun kuasa jahat berkumpul melawan Bruce Olson, namun Pencipta yang maha kuasa mempunyai rancangan untuk hidupnya, semua kuasa neraka tidak dapat memusnahkan rancangan itu. Pencipta kita bukan sahaja mempunyai rancangan untuk kehidupan Bruce Olson; Dia mempunyai rancangan untuk hidup kita, bahkan lebih baik. Pencipta kita bukan sahaja mempunyai rancangan untuk hidup kita, tetapi melalui Roh Kudus, Dia akan membimbing kita ke dalam rancangan-Nya. Memahami kekayaan hari Sabat memberi kita pemahaman yang lebih mendalam tentang rancangan Tuhan untuk kita, serta tujuan yang lebih mendalam kepada kehidupan kita.

Seperti yang ditunjukkan oleh pelajaran minggu ini, perkataan Ibrani barà adalah sesuatu yang hanya boleh dilakukan oleh Tuhan. Manusia boleh membuat sesuatu daripada bahan yang ada, tetapi hanya Tuhan yang boleh membuat sesuatu daripada yang tiada. Apabila Tuhan mengucapkan firman-Nya, benda yang nyata muncul (Mzm. 33:6, 9; Ibr. 1:1, 2). Apabila Tuhan berfirman, apa sahaja yang Dia katakan akan jadi, walaupun sebelum ini tidak ada, kerana Firman Tuhan mempunyai kuasa kreatif untuk menjadikannya. Apabila kita menyembah Pencipta langit dan bumi pada hari Sabat, kita mengakui hakikat bahawa Dia mahakuasa.

Jika Dia cukup berkuasa untuk mencipta dunia ini dan segala isinya, Dia pastinya cukup berkuasa untuk mengubah hidup kita. Sabat adalah simbol kedua-dua pembenaran (perhentian kita hanya dalam Kristus sahaja) dan pengudusan (kekuatan kita hanya dalam Kristus sahaja). Nabi Yehezkiel menyatakan idea ini dengan jelas:

“‘Hari-hari Sabat-Ku juga Kuberikan kepada mereka menjadi peringatan di antara Aku dan mereka, supaya mereka mengetahui bahwa Akulah TUHAN, yang menguduskan mereka’” (Yeh. 20:12, ITB). Semasa kita beribadah setiap Sabat, Pencipta mencipta kita semula. Dia yang menjadikan kita menjadikan kita semula. Dia yang membentuk kita memperbaharui kita.

Konflik terakhir mengenai penyembahan, seperti yang dihuraikan dalam kitab Wahyu, adalah tepat kerana Kristus telah mencipta kita, menebus kita, mengubah kita, dan akan datang lagi untuk kita. Iblis membenci Sabat kerana Dia membenci segala yang dilambangkannya. Hari Sabat adalah lambang autoriti Kristus, kekuasaan-Nya, rahmat-Nya, dan kuasa-Nya. Jika Syaitan dapat menipu orang supaya mempercayai bahawa Sabat tidak penting, dia kemudiannya boleh melemahkan kuasa Pencipta dan mengalihkan kesetiaan jutaan orang kepada dirinya sendiri. Oleh itu, Tuhan telah menghantar perkhabaran hari terakhir-Nya dalam Wahyu 14 untuk mempersiapkan dunia kita untuk kedatangan kembali Pencipta dan Penebus kita, yang akan mencipta semula planet ini dalam kemegahan Eden.

#### Bahagian III: Penerapan  Hidup

Untuk Renungan Peribadi: Tuhan Pencipta telah mewujudkan matahari, bulan, dan bintang. Kuasanya yang mengagumkan mencipta planet ini dan memenuhinya dengan hidupan. Tuhan yang sama ini membebaskan umat-Nya daripada perhambaan Mesir, membimbing mereka dalam pengembaraan di padang gurun, menghujani manna dari syurga, menyebabkan tembok Yerikho runtuh, dan mengalahkan musuh Israel. Tuhan yang sama ini memberi perhatian terhadap anda dan saya. Bagi pihak kita, Dia melepaskan kuasa Pencipta untuk mengalahkan musuh yang berjuang untuk membinasakan jiwa kita. Pemahaman dan penerimaan kita terhadap kebenaran Alkitab ini membawa perbezaan.

Setiap seorang daripada kita menghadapi pertempuran dengan godaan setiap hari.  Berita yang sangat baik adalah: Tuhan yang sama, yang melepaskan kuasa-Nya yang tidak terhingga untuk mencipta dunia, melepaskan kuasa tak terhingga yang sama untuk mengalahkan kuasa neraka yang melancarkan pertempuran untuk jiwa kita. Yesus mempunyai sesuatu untuk ditawarkan untuk mengatasi kekalahan dan kekecewaan. Dia mempunyai sesuatu untuk ditawarkan untuk mengatasi kegagalan berulang. Dia mempunyai sesuatu untuk ditawarkan untuk mengatasi kegagalan yang sama berulang berkali-kali. Siapakah yang kita layan? Pencipta yang maha kuasa dengan kuasa yang tidak terhad dan tidak terhingga. Kekuatan ini adalah milik kita apabila kita memahaminya dengan iman. Kita ditransformasi, diubah, diperbaharui oleh kuasa Pencipta.

Perbincangan dan Doa: Minta seorang sukarelawan untuk membaca 2 Korintus 5:17: “Jadi siapa yang ada di dalam Kristus, ia adalah ciptaan baru: yang lama sudah berlalu, sesungguhnya yang baru sudah datang” (ITB).

Bincangkan dengan kelas anda apa ertinya dijadikan ciptaan baharu.

Sebagai penutup, berdoalah untuk pelajar anda, meminta Tuhan untuk membantu mereka memahami dengan lebih mendalam dan sepenuhnya bagaimana kuasa kreatif-Nya boleh mengubah hidup mereka.