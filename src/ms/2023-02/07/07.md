---
title:  Kajian Tambahan
date:  12/05/2023
---

Penyembahan kepada Tuhan adalah ajaran yang paling penting dalam Kitab Suci dan selalu menjadi isu pertikaian bagi manusia dan umat Tuhan. Seluruh Perjanjian Lama para nabi menegur umat Tuhan kerana menyembah tuhan lain atau menyembah Tuhan menggunakan amalan penyembahan dunia pagan. Satu lagi masalah yang kita lihat hari ini adalah ramai orang yang mengatakan mereka Kristian tetapi mengajar bahawa kita tidak perlu lagi mematuhi hukum Tuhan.

“Ibadah membicarakan aspek yang paling asas dalam kewujudan manusia kerana ia mempunyai kaitan dengan apa yang manusia sebagai makhluk hidup harus lakukan apabila berhadapan dengan kehadiran Pencipta. . . . Hanya mereka yang hidup boleh menyembah Tuhan; orang mati tidak dapat memuji dan menyembah-Nya. . . . Dia yang menciptakan kita mengundang kita untuk menyerahkan hidup kita dalam ibadah untuk menerimanya kembali daripada-Nya hidup yang diperkayakan, untuk digunakan untuk manafaat orang lain.  Ibadah mempunyai kaitan dengan sifat dan tujuan kewujudan kita dan dengan keperluan untuk mempunyai pusat di luar dari diri kita sendiri yang membebaskan kita daripada mementingkan diri sendiri. Tidak menyembah Tuhan adalah kehilangan alasan kewujudan kita; ia adalah wujud dalam keadaan keliru dan oleh itu akan mati, menuju kepupusan total kerana kita terputus dari sumber kehidupan.”—Ángel Manuel Rodríguez, “The Closing of the Cosmic Conflict: Role of the Three Angels’ Messages,”  hlm. 42.

**Soalan Perbincangan**:

`Renungi lebih lanjut idea ini mengapa, dalam dunia yang telah jatuh, diciptakan oleh Tuhan tidak mencukupi. Mengapakah kita memerlukan janji Penebusan juga?`

`Fikirkan tentang beberapa pengalaman di mana anda tanpa ragu telah melihat kuasa Tuhan bekerja dalam hidup anda; iaitu, dengan cara yang menunjukkan kasih Tuhan kepada anda secara peribadi. Kemudian fikirkan fakta bahawa ini adalah Tuhan yang telah mencipta seluruh kosmos! Tuhan ini cukup mengasihi anda untuk mengambil berat tentang hidup anda. Mengapakah realiti ini bukan sahaja menghiburkan tetapi juga merendahkan diri?`

`Jika evolusi adalah benar, fikirkan bagaimana kita akan dipanggil untuk menyembah Pencipta yang menggunakan berbilion tahun kematian, keganasan, kemusnahan, penderitaan dan kepupusan besar-besaran untuk mencipta kita, sementara pada masa yang sama memberikan kita sepenuhnya cerita yang berbeza dalam Kejadian tentang bagaimana kita diciptakan. Namun, kita sepatutnya menyembah Dia? Sembah Dia untuk apa?`