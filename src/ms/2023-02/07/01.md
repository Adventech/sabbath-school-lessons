---
title:  Menyembah Pencipta
date:  06/05/2023
---

### Bacaan Untuk Pelajaran Minggu Ini
Wahyu 1:9, Yes. 40:26, 2 Kor. 5:17, Kol. 1:17, Wahyu 4:11, Yohanes 19:16–30.

> <p>Ayat Hafalan</p>
> “ ‘Ya TUHAN, Engkau layak menerima kemuliaan dan hormat dan kuasa, karena Engkau telah menciptakan segala sesuatu dan oleh kehendak-Mu semua ada dan telah diciptakan’ ” (Wahyu 4:11, IMB).

Sangat mudah untuk memandang ringan, terutamanya perkara yang kita sudah ketahui sejak dahulu atau alami. Betapa mudahnya, sebagai contoh, untuk anak-anak kecil memandang ringan ibu bapa mereka, yang mereka kenali sepanjang hayat mereka yang singkat? Betapa mudahnya bagi kita, juga, untuk memandang mudah matahari, langit, udara, atau tanah di bawah kaki kita.

Namun, pernahkah anda berhenti sejenak  untuk memikirkan betapa kita memandang remeh kewujudan itu sendiri? Iaitu, berapa kerap kita berhenti sejenak dan bertanya soalan falsafah yang terkenal, Mengapa ada sesuatu dan bukannya tiada?

Mengapakah alam semesta kita sendiri, serta semua keagungan dan benda-benda yang menakjubkan di dalamnya, wujud pada mulanya? Apakah percanggahan logikal besar yang akan berlaku jika alam semesta kita dan kita di dalamnya, tidak wujud? Mengikut teori saintifik terkini (teori mereka cenderung berubah), alam semesta kita suatu ketika dahulu tidak wujud. Dalam erti kata lain, kewujudan kita adalah kewujudan yang tidak dijangka dan merupakan satu keajaiban bahawa kita berada di sini. Walaupun pelbagai mitos tentang alam semesta yang timbul daripada sesuatu yang tiada sama sekali, atau daripada suatu jenis persamaan matematikal, namun, alam semesta kita wujud kerana Tuhan, Pencipta, telah menciptanya dan segala isinya.

_*Sila kaji pelajaran minggu ini untuk persediaan Sabat, 20 Mei._