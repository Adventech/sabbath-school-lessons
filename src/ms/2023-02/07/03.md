---
title:  Sembahlah Pencipta
date:  08/05/2023
---

`Sila baca Wahyu 14:7. Bagaimanakah perkhabaran malaikat pertama diakhiri? Apakah rayuan terakhir yang dibuat oleh perkhabaran saat penghakiman ini? (Lihat juga Yes. 40:26, Yohanes 1:1–3 dan Rom. 1:20.)`

Wahyu 14:7 berakhir dengan panggilan yang jelas untuk menyembah Pencipta; panggilan ini penting terutamanya sekarang ini, apabila kebanyakan dunia saintifik dan juga Kristian telah mengakui evolusi, satu ajaran yang menyentuh inti semua perkara yang alkitabiah dan Kristian. Jika evolusi adalah benar, iman kita, pastilah, satu pembohongan. Begitulah betapa seriusnya isu itu.

Oleh itu, rayuan terakhir Wahyu berakar pada buku pertama Alkitab, Kejadian. Kita tidak akan memahami sepenuhnya isu-isu dalam pertempuran kosmik mengenai penyembahan melainkan kita memahami kepentingan Penciptaan. “Pada mulanya Tuhan menciptakan langit dan bumi” (Kej. 1:1, ITB). Ayat ini adalah asas bagi semua Kitab Suci. “Pada mulanya Tuhan menciptakan.” Perkataan Ibrani untuk "mencipta" dalam petikan ini ialah bara, kata kerja yang digunakan hanya dan secara eksklusif dengan Tuhan Sendiri sebagai subjek.

Untuk mendapatkan gambaran kecil tentang betapa tidak terhad kuasa Tuhan, mari kita renungkan hanya satu objek ciptaan-Nya—matahari. Matahari menghasilkan lebih banyak tenaga dalam satu saat berbanding dengan tenaga yang manusia hasilkan daripada minyak, gas, arang batu, atau api sejak awal zaman.

Matahari mempunyai diameter kira-kira 865,000 batu dan boleh memuatkan satu juta planet sebesar bumi. Tetapi matahari hanyalah satu daripada sekurang-kurangnya 100 bilion bintang di galaksi kita, Bima Sakti. Sebuah bintang yang dipanggil Pistol Star mengeluarkan sebanyak sepuluh juta kali tenaga yang dijanakan oleh matahari kita. Satu juta bintang sebesar matahari kita boleh muat dengan mudah dalam sfera Pistol Star. Jadi, bagaimanakah kita  memahami Tuhan dan ciptaanNya?

Penciptaan mendedahkan Tuhan yang mempunyai kekuatan yang mengagumkan dan kuasa yang tidak terhad. Kuasa penciptaan-Nya bukan sahaja mewujudkan langit dan bumi, tetapi telah bekerja untuk umat-Nya selama berabad-abad. Dia adalah  Tuhan yang memulakan dunia ini, yang sentiasa ada di dunia ini dan yang tidak akan pernah meninggalkan umat-Nya di dunia ini.

`Bagaimanakah saiz Ciptaan yang besar  menguatkan lagi realiti kasih Tuhan, kerana ia menunjukkan bahawa, bagaimanapun jua, walau betapa kecilnya kita berbeza dengan Ciptaan, Kristus mati untuk kita?`