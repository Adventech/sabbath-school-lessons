---
title:  'Babilon: Pusat Penyembahan Matahari'
date:  30/05/2023
---

Penyembahan matahari menonjol di Mesir, Asyur, Persia dan tentunya Babilon. Dalam bukunya The Worship of Nature, James G. Frazer membuat pemerhatian ini, “Di Babilonia purba matahari disembah sejak zaman dahulu lagi.”—Jilid 1, hlm. 529. Ia mungkin kelihatan mengejutkan, tetapi ada kalanya penyembahan matahari Babilonia mempengaruhi penyembahan umat Tuhan dalam Perjanjian Lama.

`Sila baca Yehezkiel 8:16 dan 2 Raja-raja 23:5, 11. Apakah yang ditulis oleh para nabi tentang pengaruh penyembahan matahari di Israel dan Yehuda? (Lihat juga Rom. 1:25.)`

Nabi Yehezkiel, yang sezaman dengan Daniel, menggambarkan beberapa umat Tuhan dengan punggung mereka ke arah bait Tuhan menyembah matahari ke arah timur. Daripada menyembah Pencipta matahari, sebaliknya mereka menyembah matahari.

Dalam Wahyu 17, Yohanes menerangkan masa apabila prinsip Babel, termasuk penyembahan matahari, akan memasuki gereja Kristian semasa zaman kompromi. Constantine memeluk Kristian begitu sahaja pada awal abad keempat, menyebabkan kegembiraan besar dalam Empayar Roma. Constantine adalah penyembah matahari. Edward Gibbon, ahli sejarah terkenal, menulis, “Matahari dirayakan secara universal sebagai pembimbing dan pelindung Constantine yang tidak dapat dikalahkan.”—The History of the Decline and Fall of the Roman Empire, bab 20. Pada tahun 321 M,  Constantine juga meluluskan “Undang-undang hari Ahad” yang pertama. Dekrit ini menyatakan, “Pada hari Matahari yang mulia hendaklah para Majistret dan orang-orang yang tinggal di kota-kota berehat dan hendaklah semua bengkel ditutup.”—Edict of Constantine, A.D. 321. Ini bukanlah undang-undang yang menguatkuasakan pemeliharaan hari Ahad untuk semua rakyat Constantine, tetapi ia menguatkan pemeliharaan hari Ahad dalam fikiran penduduk Rom.

Pada dekad-dekad berikutnya, maharaja dan paus meneruskan melalui dekri negara dan majlis gereja untuk menetapkan hari Ahad sebagai hari ibadat tunggal, yang kekal hingga ke hari ini, untuk majoriti penganut Kristian. Betapa satu contoh yang kuat tentang realiti bahawa  hanya kerana majoriti orang percaya pada sesuatu, atau mengamalkannya, tidak menjadikannya betul.

`Lihat sekeliling betapa berleluasanya ibadat Ahad di gereja-gereja Kristian. Apakah yang seharusnya diajarkan oleh fakta ini kepada kita tentang betapa meluasnya penipuan Syaitan? Sekali lagi, sebagaimana  keadaan orang mati, apakah satu-satunya perlindungan kita?`