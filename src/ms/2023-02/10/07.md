---
title:  Kajian Tambahan
date:  02/06/2023
---

“‘Babel besar’ dalam kitab Wahyu melambangkan agama-agama murtad yang bersatu pada akhir zaman. . . . ‘Babel besar’ adalah nama yang Tuhan berikan untuk kumpulan agama akhir zaman yang besar ini. Kumpulan ini terdiri daripada tiga rangkap kuasa besar, iaitu kepausan, Protestantisme yang murtad dan spiritisme. . . . Istilah 'Babilon' merujuk kepada organisasi itu sendiri dan kepada pemimpin mereka, bukan kepada para anggota dari kumpulan itu. Para anggota ini disebut sebagai ‘air yang banyak.’ (Wahyu 17:1, 15).”—The SDA Alkitab Commentary, jld. 7, hlm. 851, 852.

“Melalui dua kesalahan besar, keabadian jiwa dan kekudusan hari Minggu, Setan akan membawa manusia ke bawah tipu dayanya. Sementara yang pertama meletakkan asas spiritualisme, yang kedua pula mewujudkan ikatan simpati dengan Rom.”—Ellen G. White, The Great Controversy, hlm. 588.

Dalam Perjanjian Lama, roh orang mati memainkan peranan utama dalam agama Babilonia. Orang Babilon mempunyai kepercayaan yang kuat terhadap doktrin keabadian jiwa. Mereka percaya sejurus kematian, jiwa orang mati itu memasuki dunia roh. Konsep jiwa yang abadi adalah asing bagi ajaran Kitab Suci. The Jewish Encyclopedia jelas mengenal pasti asal-usul idea palsu tentang keabadian jiwa. “Kepercayaan bahawa roh meneruskan kewujudannya selepas pembubaran jasad . . . . tidak diajarkan secara jelas dalam Kitab Suci. . . . Kepercayaan tentang keabadian jiwa datang kepada orang Yahudi dari hubungan dengan pemikiran Yunani dan terutamanya melalui falsafah Plato, pelopor utamanya, yang dibawa kepadanya melalui misteri Orphic dan Eleusinian di mana pandangan Babilonia dan Mesir diadunkan secara aneh.” — Kaufmann Kohler, The Jewish Encyclopedia, “Immortality of the Soul,” (1906).

**Soalan Perbincangan**:

`Mengapakah pemahaman kebenaran tentang kematian sangat penting? Ia melindungi kita daripada apa? Mengapa ia begitu menghiburkan?`

`Sesetengah tipu daya syaitan adalah jelas, yang lain lebih halus. Bagaimanakah kita boleh mengelak daripada ditipu oleh kedua-duanya?`

`Di dalam kelas, bincangkan tentang soalan, yang disentuh dalam pembelajaran hari Ahad, tentang mereka yang melakukan kejahatan dengan mempercayai bahawa mereka mengikuti kehendak Tuhan, seperti yang dinyatakan dalam Alkitab. Bagaimanakah kita menerangkan perkara ini? Apakah peranan yang seharusnya dimainkan oleh hukum Tuhan dalam penjelasan itu?`