---
title:  Panggilan untuk Bersetia
date:  31/05/2023
---

Perkhabaran malaikat kedua dalam Wahyu 14 ialah

“ ‘Sudah rubuh, sudah rubuh Babel, kota besar itu.’ ” Dalam Wahyu 17, wanita yang dikenal pasti sebagai Babel rohani, berpakaian ungu dan merah, menunggang seekor binatang yang berwarna merah tua, mengedarkan anggur percabulannya,  membuat dunia mabuk dengan kesilapan. Gereja dan negara bersatu. Kepalsuan berlaku. Iblis menjalankan keajaiban mereka untuk menipu. Dunia melonjak ke dalam konflik terakhirnya.

Pada masa yang sama, umat Tuhan difitnah, diejek, ditindas dan dianiaya, tetapi dalam Kristus dan melalui kuasa Roh Kudus-Nya, mereka teguh dalam komitmen mereka. Semua kuasa neraka dan kuasa jahat tidak dapat mematahkan kesetiaan mereka kepada Kristus. Mereka aman di dalam Dia. Dia adalah “tempat perlindungan dan kekuatan mereka, penolong yang hadir dalam kesesakan” (Mzm. 46:1).

Tuhan sedang memanggil umat akhir zaman kembali kepada kesetiaan kepada Firman-Nya. Yesus berdoa, “ ‘Kuduskanlah mereka dalam kebenaran; firman-Mu adalah kebenaran’ ” (Yohanes 17:17, ITB). Kebenaran Firman Tuhan, bukan pendapat atau tradisi manusia, adalah Bintang Utara untuk membimbing kita dalam masa kritikal dalam sejarah bumi ini.

Berikut adalah kenyataan yang luar biasa oleh Dr. Edward T. Hiscox, pengarang Standard Manuel for Baptist Churches. Pada tahun 1893, dia bercakap kepada sekumpulan ratusan pendeta Baptist dan mengejutkan mereka ketika dia menjelaskan bagaimana hari Ahad masuk ke dalam gereja Kristian.

“Ahad berasal dari agama menyembah matahari. Protestant  menerima hari ibadat ini ke dalam agama mereka selepas Gereja Katolik menggantikan Sabat yang benar dengan hari palsu ini!”—Edward Hiscox, di hadapan  para pendeta dalam persidangan di New York, 13 Nov. 1893, diadaptasi.

`Sila baca Yehezkiel 20:1–20. Apakah inti dari pesan Yehezkiel di sini dan bagaimana Sabat sesuai dengan panggilan untuk bersetia ini?`

Yehezkiel 20 adalah seruan yang sungguh-sungguh kepada Israel untuk meninggalkan amalan pagan dan menyembah Pencipta dan bukannya tuhan palsu mereka, dalam hal ini "berhala Mesir." Dalam perkhabaran tiga malaikat, Tuhan membuat seruan yang sama untuk "menyembah Pencipta," kerana "Babel sudah runtuh." Juga, seperti yang kita ketahui, Sabat dan kesetiaan kepadanya, akan memainkan peranan yang besar dalam peristiwa akhir.

`Apakah pelajaran yang boleh kita ambil untuk diri kita sendiri daripada apa yang telah ditulis dalam Yehezkiel 20:1–20? (Lihat juga 1 Kor. 10:11.)`