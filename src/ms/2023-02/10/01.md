---
title:  Penipuan Terakhir Iblis
date:  27/05/2023
---

### Bacaan Untuk Pelajaran Minggu Ini
Wahyu 12:9; Wahyu 16:13, 14; 1 Tes. 4:16, 17; Yeh. 8:16; Yeh. 20:1–20; Why.18:4, 5.

> <p>Ayat Hafalan</p>
> “ ‘Kuduskanlah mereka dalam kebenaran; firman-Mu adalah kebenaran’ ” (Yohanes 17:17, ITB).

Pagi itu adalah salah satu pagi September yang indah di Chicago. Ketika matahari terbit di atas Tasik Michigan, para penumpang bergelut dengan kesesakan lalu lintas di lebuh raya Kennedy dan Eisenhower,  kanak-kanak menuju ke sekolah, kisah yang menyeramkan mula muncul yang menimbulkan ketakutan di hati warga Chicago. Orang ramai jatuh sakit secara tragis,  ada yang mati hanya beberapa jam selepas mengambil kapsul Tylenol. Ketika ujian dilakukan, setiap kapsul terbukti dicampur dengan kalium sianida, racun yang boleh membawa maut. Seorang individu yang gila telah mencampurkan racun dalam ubat tersebut. Sehingga hari ini, kita tidak tahu siapa yang melakukan ini.

Seperti yang kita telah lihat, Wahyu memberi amaran kepada kita bahawa ”penduduk bumi” akan meminum ramuan yang mematikan yang disebut ”wain Babilon.” Terdapat doktrin dan ajaran palsu yang, pada akhirnya, hanya akan membawa kepada kematian. Walau bagaimanapun, dunia tidak dibiarkan tanpa penawar, perlindungan, terhadap racun rohani ini: perkhabaran tiga malaikat.

Dalam pelajaran minggu ini, kita akan terus melihat, bukan sahaja kepada penipuan Babilon tetapi kepada rancangan Yesus untuk menyelamatkan kita daripada penipuan Babilon dan kematian yang akan ia bawa.

_*Sila kaji pelajaran minggu ini untuk persediaan Sabat, 10 Jun._