---
title:  Kajian Tambahan
date:  28/04/2023
---

Lihatlah pemahaman yang mendalam yang diberikan Roh Nubuat kepada kita berkenaan dengan keadaan umat Tuhan pada zaman akhir, pada masa penghakiman dan akhir dunia.

“Satu-satunya harapan mereka ialah pada kasih kurnia Tuhan; pertahanan mereka hanyalah doa. Sebagaimana Yosua memohon di hadapan Malaikat, demikian pula jemaat yang sisa, dengan hati yang patah dan iman yang sungguh-sungguh, akan memohon pengampunan dan pembebasan melalui Yesus, Pembela mereka. Mereka sedar sepenuhnya akan dosa dalam hidup mereka, mereka melihat kelemahan dan ketidaklayakan mereka dan ketika mereka melihat diri mereka sendiri, mereka bersedia untuk berputus asa. Penggoda berdiri untuk menuduh mereka, sementara dia berdiri untuk menentang Yosua. Dia menunjuk kepada pakaian mereka yang kotor, karakter mereka yang cacat. Dia menunjukkan kelemahan dan kebodohan mereka, dosa-dosa mereka yang tidak berterima kasih, ketidaksamaan mereka dengan Kristus, yang mana semua ini telah menghina Penebus mereka. . . . Umat ??Tuhan dalam banyak hal sangat salah. Syaitan tahu dengan tepat tentang dosa-dosa yang dia telah godakan untuk mereka lakukan dan dia membentangkan ini dalam terang yang dibesar-besarkan, dengan menyatakan: “ ‘Adakah Tuhan akan mengusir aku dan malaikat-malaikatku dari hadirat-Nya, namun memberi ganjaran kepada mereka yang bersalah atas dosa yang sama?  Engkau tidak boleh melakukan ini, ya Tuhan, dalam keadilan. Takhta-Mu tidak akan berdiri dalam kebenaran dan penghakiman. Keadilan menuntut hukuman itu dijatuhkan terhadap mereka.’ Tetapi walaupun pengikut Kristus telah berdosa, mereka tidak menyerahkan diri mereka kepada kawalan kejahatan. Mereka telah menyingkirkan dosa-dosa mereka dan telah mencari Tuhan dalam kerendahan hati dan penyesalan,  maka Pembela ilahi merayu bagi pihak mereka. Dia yang mengetahui ketidakbersyukuran mereka, yang mengetahui dosa mereka dan juga pertobatan mereka, menyatakan: ‘Tuhan menghukum engkau, hai Iblis.” Aku memberikan nyawa-Ku untuk jiwa-jiwa ini. Mereka diukir pada telapak tangan-Ku.’ ”—Ellen G. White, Testimonies for the Church, vol. 5, ms 473, 474.

**Soalan Perbincangan**:

`Bagaimanakah pengetahuan bahawa “saat penghakiman-Nya telah tiba” memberi kesan kepada kehidupan seharian kita? Jika kebanyakan daripada kita jujur, kita mungkin akan mengatakan bahawa itu tidak memberi kesan, bukan? Bagaimanakah kita boleh berubah?`

`Mengapakah penghakiman itu adalah berita baik,  bukannya berita buruk? Di dalam kelas, bincangkan tentang peranan Yesus bagi kita dalam penghakiman. Bagaimanakah ini dapat mendorong kita untuk setia kepada-Nya, mengetahui bahawa hanya kerana apa yang Dia telah lakukan untuk kita,  kita boleh mempunyai harapan keselamatan?`

`Fikir lebih lanjut idea penghakiman, yang mendedahkan kepada alam semesta sifat Tuhan. Bagaimanakah idea ini sesuai dengan keseluruhan senario kontroversi yang besar?`

Komen Guru