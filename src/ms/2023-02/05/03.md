---
title:  Belas Kasihan dan Penghakiman Tuhan
date:  24/04/2023
---

Salib dan penghakiman kedua-duanya mendedahkan bahawa Tuhan adalah adil dan berbelas kasihan. Hukum yang dilanggar menuntut kematian orang berdosa. Keadilan menyatakan, “Upah dosa ialah maut.” Belas kasihan menjawab, “Karunia Tuhan ialah hidup yang kekal dalam Kristus Yesus, Tuhan kita” (Rom. 6:23, ITB). Jika hukum Tuhan boleh diubah atau dihapuskan, maka tidak perlu bagi Yesus untuk mati sama sekali. Kematian Kristus meneguhkan sifat kekal hukum dan hukum itu adalah asas penghakiman.

`Sila baca Wahyu 20:12. Bagaimana kita dihakimi? Apakah hubungan perbuatan baik kita dengan keselamatan kita?`

Perbuatan kita mendedahkan pilihan kita dan kesetiaan kita kepada Tuhan. Menurut Efesus 2:8, 9, “Sebab karena kasih karunia kamu diselamatkan oleh iman . . . bukan hasil pekerjaanmu: jangan ada orang yang memegahkan diri” (ITB). Tetapi apabila Kristus menyelamatkan kita, Dia mengubah kita. “Karena kita ini buatan Tuhan, diciptakan dalam Kristus Yesus untuk melakukan pekerjaan baik” (Ef. 2:10, ITB).

Perbuatan baik kita, yang diberi kuasa oleh Roh Kudus, tidak menyelamatkan kita, tetapi ia memberi kesaksian bahawa iman kita adalah tulen. Penghakiman terakhir Tuhan menanggalkan semua kepura-puraan, semua kemunafikan, semua kepalsuan dan menembusi ke dalam diri kita yang paling dalam. Dalam menggambarkan kedudukan kita di hadapan Tuhan dalam penghakiman, Ellen G. White memberikan pandangan yang bernas ini tentang bagaimana injil dan penghakiman berjalan seiring.

“Fakta bahawa umat Tuhan yang diakui digambarkan sebagai berdiri di hadapan Tuhan dengan pakaian yang kotor seharusnya membawa kepada kerendahan hati dan penyelidikan hati yang mendalam bagi semua  pihak  yang mengakui nama-Nya. Mereka yang benar-benar menyucikan jiwa mereka dengan mematuhi kebenaran akan mempunyai pendapat yang paling hina tentang diri mereka sendiri.  Semakin mereka melihat tabiat Kristus yang tidak bernoda, semakin kuat keinginan mereka untuk menjadi serupa dengan imej-Nya dan semakin kurang mereka melihat kesucian atau kekudusan dalam diri mereka sendiri. Tetapi sementara kita harus menyedari keadaan kita yang berdosa, kita harus bergantung kepada Kristus sebagai kebenaran kita, pengudusan kita dan penebusan kita. Kita tidak boleh menjawab tuduhan Syaitan terhadap kita. Hanya Kristus sahaja yang boleh membuat rayuan yang berkesan bagi pihak kita. Dia mampu mendiamkan penuduh dengan hujah-hujah yang diasaskan bukan atas jasa kita, tetapi atas diri-Nya sendiri.”—Testimonies for the Church, vol. 5, ms 471, 472.

`Bagaimanakah anda melihat, dalam kata-katanya (EGW), injil tidak dapat dipisahkan  daripada penghakiman? Harapan apakah yang boleh anda ambil daripada hubungan antara injil dan penghakiman ini untuk diri anda sendiri?`