---
title:  '#### Bahagian I: Gambaran Keseluruhan'
date:  05/05/2023
---

Matematik adalah sains tepat. Dalam nubuatan Daniel dan Wahyu mengenai penghakiman, Roh Kudus menyatakan kepada para nabi bukti matematik yang sangat spesifik bahawa Firman Tuhan boleh dipercayai. Dalam pelajaran minggu ini, kita akan meneliti beberapa daripada  bukti ini.

Daniel 9 adalah salah satu bab yang paling luar biasa dalam semua Alkitab. Ia dengan jelas mendedahkan masa untuk pembaptisan Yesus, kematian-Nya di kayu salib, dan pemberitaan injil kepada Bangsa Lain. Nubuat-nubuat ini tidak diberikan dalam istilah yang tidak jelas mahupun diberikan secara umum. Apabila dihadapkan dengan ketepatan nubuatan ini, ramai orang yang sebelumnya ragu-ragu, nmun setelah memahami kepentingannya, mereka menjadi pengikut Yesus yang setia.

Daniel 9 adalah jawapan kepada penglihatan Daniel dalam Daniel 8:27: “Dan aku tercengang-cengang tentang penglihatan itu, tetapi tidak memahaminya” (ITB). Penglihatan dalam Daniel 8 adalah penglihatan tentang penguasaan Yunani ke atas Media-Persia, digambarkan sebagai pertembungan antara domba jantan dan kambing jantan. Satu tanduk kecil (kepausan Roma) kemudiannya timbul dan menguasai landskap politik dan agama. Kuasa tanduk kecil ini akhirnya memutarbelitkan kebenaran tentang Yesus dan, menurut Daniel 8:12, menghempaskan “kebenaran ke tanah” (ITB). Kemudian Daniel mendengar malaikat itu bertanya, “Berapa lama . . . ?” (Dan. 8:13)—iaitu, berapa lamakah kesilapan akan bertahan? Berapa lama kejahatan akan memerintah? Bilakah kebenaran akan dipulihkan ke tempat yang sepatutnya di kalangan umat Tuhan? Bilakah kebenaran akan memerintah dan kejahatan berakhir? Jawapannya terdapat dalam Daniel 8:14: “Sampai lewat dua ribu tiga ratus petang dan pagi, lalu tempat kudus itu akan dipulihkan dalam keadaan yang wajar.”

#### Bahagian II: Ulasan

Perkataan Ibrani untuk "dibersihkan" dalam Daniel 8:14 ialah nisdaq. Penterjemah telah menerjemahkan perkataan ini dalam pelbagai makna, termasuk "dipulihkan," "diperbetulkan," "dimurnikan," "dibersihkan," dan "dibenarkan." Perkataan Ibrani nisdaq mungkin merangkumi pelbagai makna yang disenaraikan di sini.

Sebuah terjemahan bebas dari Daniel 8:13, 14 mungkin berbunyi, “Pada tahap manakah tempat kudus itu akan dipulihkan ke tempatnya yang sepatutnya, bilakah ia akan disucikan atau dibersihkan dari dosa, bilakah nama Tuhan akan dibuktikan benar, kebenaran-Nya ditinggikan, dan segala sesuatu diperbetulkan semula?” Malaikat itu menjawab, “Sampai lewat dua ribu tiga ratus petang dan pagi, lalu tempat kudus itu akan dipulihkan dalam keadaan yang wajar” (Dan. 8:14). Jawapan lengkap kepada soalan ini tidak terdapat dalam Daniel 8. Pada akhir bab, ketika malaikat menerangkan penglihatan kepada Daniel, nabi itu pengsan (Dan. 8:27). Tahun berlalu, sesudah itu. Kemudian, dalam Daniel 9, nabi berdoa untuk pemahaman, maka malaikat itu kembali untuk menjelaskan bahagian penglihatan yang belum sempat dijelaskan (Dan. 9:20). Dalam Daniel 9:24, malaikat menyatakan, “Tujuh puluh minggu telah ditetapkan bagi bangsamu.”

70 minggu dalam Daniel 9 “ditetapkan” dari nubuatan yang lebih panjang selama 2,300 hari, dalam Daniel 8:14. Perkataan Ibrani untuk "ditetapkan" hanya muncul di sini dalam Perjanjian Lama Ibrani. Ia boleh diterjemahkan secara literal "dipotong." Para rabbi menggunakan perkataan ini untuk menggambarkan sesuatu yang terputus, atau dipotong, daripada tempoh yang lebih lama. Pemotongan adalah maksud yang tepat  di sini. Masa depan orang Yahudi, bait suci, dan Yerusalem juga dihuraikan dalam nubuat ini. 70 minggu itu akan menjadi masa percubaan untuk memulihkan Israel kepada perkenan penuh Tuhan. Dalam tempoh ini, Mesias akan datang untuk “membawa kebenaran yang kekal” (Dan. 9:24).

Soalan mungkin diajukan, Apakah bukti yang kita ada dalam teks itu sendiri bahawa 70 minggu bukanlah minggu literal atau 490 hari literal? Ungkapan Ibrani untuk "minggu" di sini juga digunakan sebagai kumpulan hari atau juga boleh diterjemahkan sebagai 70 kali tujuh. Oleh kerana peristiwa yang dinubuatkan berlaku dalam tempoh yang lebih lama daripada 490 hari literal, bahkan, sebenarnya, berabad-abad lamanya— maka tempoh masa ini mesti difahami dalam konteks prinsip hari/tahun (Yeh. 4:6, Bil. 14:34); iaitu satu hari nubuatan sama dengan satu tahun literal.

Gerhard Pfandl dari Institut Penyelidikan Alkitab Seventh-day Adventist membuat ulasan yang bernas ini mengenai Bilangan 14:34: “Sesuai dengan jumlah hari yang kamu mengintai negeri itu, yakni empat puluh hari, satu hari dihitung satu tahun, jadi empat puluh tahun lamanya kamu harus menanggung akibat kesalahanmu, supaya kamu tahu rasanya, jika Aku berbalik dari padamu’ (Bilangan 14:34). Dalam perumpamaan yang dilakonkan, nabi Yehezkiel diberitahu untuk berbaring 390 hari di sisi kirinya dan 40 hari di sisi kanannya, ‘Aku telah menetapkan kepadamu satu hari untuk setiap tahun’ (Yehezkiel 4:6). Walau bagaimanapun, Bilangan 14 dan Yehezkiel 4 bukanlah ayat apokaliptik. Oleh itu, Tuhan menyatakannya—satu hari bermaksud satu tahun. Dalam ayat apokaliptik ini tidak pernah dinyatakan, ia adalah prinsip asas.”—Journal of the Adventist Theological Society, 23/1 (2012), hlm. 9. Prinsip ini terpakai dalam nubuatan masa Daniel dan Wahyu. Apabila anda menggunakan prinsip bahawa satu hari nubuatan sama dengan satu tahun literal, nubuatan itu terbuka kuncinya. Peristiwa yang diramalkan pada garis masa nubuatan masuk akal dan difahami.

70 minggu dalam Daniel 9:24, 25 dikira 490 hari nubuatan atau 490 tahun literal. Tempoh 70 minggu ini bermula dengan dekri untuk memulihkan dan membina semula Yerusalem. Apabila Babilon dikalahkan oleh Media dan Persia, akhirnya pemerintah baharu meluluskan tiga dekri berasingan, membenarkan orang Yahudi pulang dari tawanan di Babilon ke Yerusalem.  Dua dekri pertama, yang dikeluarkan oleh Koresh (Ezra 1:1-4) dan Darius (Ezra 6:1-12), masing-masing, tidak termasuk sepenuhnya setiap yang berikut: pembinaan semula Yerusalem, pemulihan bait suci, dan pengesahan Israel sebagai sistem kehakiman. Dekri terakhir dari tiga dekri, yang dikeluarkan oleh Artahsasta pada 457 M, bukan sahaja membenarkan orang Yahudi pulang ke tanah air mereka, tetapi juga menyediakan peruntukan bagi mereka untuk berbuat demikian, dan memberi mandat kepada kota Yerusalem sebagai sivil, kehakiman, dan pusat keagamaan.

Garis Masa Nubuatan

Bermula pada 457 B.C., nubuatan itu membawa kita ke  abad-abad selama 69 minggu nubuatan, atau 483 tahun, hingga 27 A.D.. Menurut nubuatan itu, tempoh nubuatan ini akan mencapai kemuncaknya dengan kedatangan Mesias Sang Putera. “Mesias” bermaksud “yang diurapi”. Pada 27 A.D. (tahun kelima belas Tiberius Caesar), Yesus Kristus, Mesias, telah dibaptis, atau diurapi, untuk pelayanan-Nya (Lukas 3:1–3, 15, 16, 21, 22), tepat seperti yang dinubuatkan.

Mesias Akan Disingkirkan pada Pertengahan Minggu

Daniel meramalkan beratus-ratus tahun lebih awal tarikh tepat untuk pembaptisan Kristus. Penjelasan Gabriel kepada Daniel tentang Kristus berterusan. Seperti yang didedahkan dengan jelas oleh pelajaran minggu ini, Mesias akan "disingkirkan", atau disalibkan, pada pertengahan minggu terakhir nubuatan 70 minggu. Yesus telah disalibkan pada tahun 31 A.D., seperti yang diramalkan oleh nubuat Daniel.

Menurut penjelasan Gabriel kepada Daniel, perjanjian Tuhan secara khusus dengan bangsa Yahudi itu sendiri, sebagai satu bangsa, akan terhenti pada akhir 70 minggu nubuatan, 34 M. Perjanjian itu kini ditawarkan kepada semua orang—kepada orang Yahudi dahulu, dan kemudian kepada orang bukan Yahudi (lihat Rom. 1:16; Rom. 2:6, 10)—yang menerima Yesus sebagai Juruselamat mereka.

Sementara itu, pelayanan tempat kudus adalah pengajaran objek, menggambarkan pengorbanan Yesus dan rancangan keselamatan. Setelah Dia meninggal, pelayanan tempat kudus tidak lagi relevan. Tempat kudus itu telah memenuhi tujuannya. Sekarang, orang berdosa tidak perlu lagi mengorbankan seekor anak domba di dalam tempat kudus; mereka boleh datang terus kepada Yesus dan menerima darah-Nya untuk menutup dosa mereka. Yesus adalah Anak Domba Tuhan, yang disembelih untuk kita, tepat pada masanya, seperti nubuat Alkitab.

Bahagian Baki Daripada 2,300 Tahun

Seperti yang anda ingat, 70 minggu itu hanyalah 490 tahun pertama daripada 2,300 tahun nubuat Daniel. Bahagian ini berkaitan dengan bangsa Yahudi. Bahagian selebihnya daripada 2,300 tahun itu berlanjutan hingga ke zaman akhir. Peristiwa yang berkaitan dengan bahagian pertama nubuat itu menjadi kenyataan dengan ketepatan yang menakjubkan. Ketepatan sedemikian memberi kita jaminan bahawa peristiwa-peristiwa bahagian selebihnya dalam nubuat itu juga akan digenapi, tepat seperti yang diramalkan.

Seluruh nubuatan bermula dengan dekri untuk “memulihkan dan membina Yerusalem,” pada 457 B.C. (Dan. 9:25). Jika anda bermula pada 457 B.C. dan bergerak ke hadapan 2,300 tahun mengikut garis masa sejarah (termasuk perpindahan dari 1 B.C. ke A.D. 1, yang tidak termasuk tahun 0), anda tiba pada   1844  A.D. Tarikh ini membawa kepada pembersihan tempat kudus di syurga dan kerja penghakiman, digambarkan dengan Hari Pendamaian.

#### Bahagian III: Penerapan  Hidup

Minta pelajar anda merenungkan soalan ini: Mengapakah penting bagi kita untuk memahami bahawa kita hidup pada hari penghakiman, masa penyucian tempat kudus, antitipikal hari pendamaian?

Jemput ahli kelas untuk merenungkan tiga kebenaran penting berikut dari kajian mereka minggu ini:

Pertama: Alkitab boleh dipercayai. Ia adalah tepat secara matematik. Ia adalah tepat dalam semua butirannya. Ia mendedahkan tarikh yang tepat pada garis masa sejarah, meyakinkan walaupun skeptik akan kebenarannya. Oleh itu, nubuat menguatkan keyakinan kita akan kebolehpercayaan Firman Tuhan.

Kedua: Perkhabaran saat penghakiman adalah rayuan kepada hati kita untuk berusaha berkomitmen yang lebih mendalam kepada Yesus sebagai Tuhan bagi kehidupan kita. Pada zaman akhir ini, umat Tuhan akan memeriksa hati mereka, meminta Tuhan mengampuni dosa mereka dan membersihkan mereka daripada sebarang sikap atau amalan dalam kehidupan mereka yang tidak selaras dengan kehendak Tuhan. Umat-Nya akan memohon kepada Tuhan untuk menutupi mereka dengan jubah kebenaran Kristus (Yes. 61:10).

Ketiga: Saat yang mendesak itu adalah panggilan bagi umat Tuhan untuk bersaksi, dengan semangat yang diperbaharui, kepada saudara-mara, sahabat, jiran, dan rakan sekerja mereka. Panggilan saat penghakiman adalah perkhabaran terakhir syurga kepada dunia yang berdosa, perkhabaran yang akan mempersiapkan hati untuk kedatangan Yesus.

Akhiri kelas dengan soalan praktikal ini, minta pelajar anda merenung sendiri jawapan pada minggu akan datang:

1.	Adakah saya telah menyerahkan sepenuhnya hidup saya kepada Kristus dalam masa genting dalam sejarah bumi ini? Jika tidak, apakah yang menghalang saya daripada menyerahkan hati saya sepenuhnya kepada-Nya?

Adakah saya tahu dengan pasti bahawa keselamatan saya terjamin dalam Yesus? Mengapa, atau mengapa tidak? Mengapakah saya mesti bergantung penuh kepada kebenaranNya sahaja? Apakah yang dimaksudkan untuk berbuat demikian? Adakah harapan saya sepenuhnya dan mutlak berjangkar pada-Nya? Jika tidak, apakah yang harus saya lakukan untuk menjangkarkan diri saya sepenuhnya kepada-Nya?