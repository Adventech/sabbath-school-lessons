---
title:  2,300 Hari dan Zaman Akhir
date:  01/05/2023
---

`Sila baca Daniel 8:17, 19, 26. Apakah makna tempoh masa yang dikatakan oleh malaikat mengenai penglihatan dalam Daniel 8 dan 2,300 hari dan mengapakah perkara itu penting untuk difahami?`

Ada yang berpendapat bahawa 2300 hari adalah hari literal. Mereka juga percaya bahawa tanduk kecil yang disebut dalam Daniel 8 ini adalah mengenai pemimpin tentera Seleucid Antiochus Epiphanes (216 B.C.–164 B.C.), yang menyerang Yerusalem dan mencemarkan tempat kudus Yahudi, meskipun 2,300 hari tidak sesuai dengan rangka masa Antiochus Epiphanes. Tafsiran ini, bagaimanapun, bertentangan dengan petunjuk malaikat yang jelas bahawa penglihatan itu berlaku untuk "zaman akhir." Antiochus pastinya tidak hidup pada zaman akhir.

Dalam Daniel 8, Gabriel memulakan penjelasannya tentang nubuatan 2,300 hari itu. Dia menamakan domba jantan itu sebagai menggambarkan Media-Persia dan kambing jantan itu menggambarkan Yunani (Dan. 8:20, 21). Walaupun tidak dinamakan, seperti dua kuasa sebelum itu, entiti seterusnya, tanduk kecil itu, jelas sekali adalah Rom (Dan. 8:9, 23, 24). Dia kemudiannya memberi gambaran mengenai satu fasa agama-politik Rom, yang akan “menghempaskan kebenaran ke tanah” (Dan. 8:10–12, 25) dan mencampuri pelayanan syurgawi Kristus (Dan. 8:10–12). Pembersihan tempat kudus dalam Daniel 8:14, kemuncak bab itu, adalah jawapan Tuhan terhadap cabaran kuasa dunia dan agama yang telah cuba merampas kuasa Tuhan. Ia adalah sebahagian daripada penyelesaian Tuhan kepada masalah dosa.

Gabriel bersedia untuk menjelaskan perincian dalam jadual masa nubuatan Tuhan. Pada akhir Daniel 8, kita dapat lihat dengan jelas bahawa Daniel tidak memahami bahagian dari penglihatan itu tentang 2300 hari (Dan. 8:27). Bahagian awal tentang domba jantan, kambing dan tanduk kecil semuanya telah dijelaskan, bahkan  dua kuasa pertama secara terang-terangan dikenal pasti dengan namanya (Dan. 8:20, 21). Pembersihan tempat kudus itu, bagaimanapun, tidak dijelaskan.

Malaikat Gabriel, yang muncul dalam Daniel 8, kini muncul dalam Daniel 9 dan berkata kepadanya: “ ‘Ketika engkau mulai menyampaikan permohonan keluarlah suatu firman, maka aku datang untuk memberitahukannya kepadamu, sebab engkau sangat dikasihi. Jadi camkanlah firman itu dan perhatikanlah penglihatan itu’ ”  (Dan. 9:23, ITB). Penglihatan apa? Seperti yang akan kita lihat esok, penglihatan 2,300 hari, satu-satunya bahagian penglihatan sebelumnya, dalam Daniel 8, yang dia belum jelaskan  kepada Daniel.

`Gabriel memanggil Daniel “amat dikasihi”. Apakah panggilan ini beritahu kita tentang hubungan yang sangat intim antara syurga dan bumi?`