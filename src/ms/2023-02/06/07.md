---
title:  Kajian Tambahan
date:  05/05/2023
---

Berikut ini adalah cara cepat dan mudah untuk melihat nubuatan 70 minggu dalam Daniel 9:24–27.

Pertama, 70 minggu (Dan. 9:24).

Seterusnya, tujuh minggu dan 62 minggu, atau 69 minggu (Dan. 9:25) daripada 70 minggu itu.

Terdapat minggu terakhir, ketujuh puluh (Dan. 9:27).

Akhirnya, minggu terakhir itu dibahagikan—“pada pertengahan minggu” (Dan. 9:27)—menjadi dua bahagian, tiga setengah tahun.

Begitulah. Tujuh puluh minggu, yang terdiri daripada enam puluh sembilan minggu dan satu minggu. Satu minggu itu dibahagikan kepada separuh. Hanya masukkan tarikh, tahun 457. B.C, pada permulaan dan dengan matematik mudah—ya, kita sampai ke tahun 1844 pada garis masa itu.

Juga,  bercakap tentang 2,300 hari, Daniel 8 tidak pernah mengatakan bila 2,300 hari itu bermula. “Sampai lewat dua ribu tiga ratus petang dan pagi, lalu tempat kudus itu akan dipulihkan dalam keadaan yang wajar” (Dan. 8:14). Hingga dua ribu tiga ratus hari—dari bila? Mengapa tidak sejak Daniel mendapat penglihatan itu sendiri, “tahun ketiga pemerintahan Raja Belsyazar” (Dan. 8:1)?

Itu tidak boleh dipakai. Penglihatan dalam Daniel 8 tidak termasuk Babilon. Ia bermula dengan peristiwa selepas itu, iaitu, Media-Persia, Yunani, Rom, sehingga “akhir zaman.” Mengapa tarikh peristiwa, pembersihan tempat kudus, dalam penglihatan itu, tidak bermula pada zaman Babilon? Ini kerana tarikh permulaan untuk kemuncak penglihatan itu harus bermula dari tahun apabila penglihatan itu diberikan, yang bermula dengan Media Persia dan menjangkau ke "akhir zaman."

Bilakah itu bermula? Kita tidak diberitahu dalam Daniel 8. Kita diberitahu dalam Daniel 9.

**Soalan Perbincangan**:

`Di dalam kelas, bincangkan hubungan rapat antara injil dan penghakiman seperti yang dilihat dalam dua bahagian nubuatan ini dari apa yang sebenarnya, hanya satu nubuatan. Mengapakah hubungan antara kedua-duanya berita baik untuk kita? Bagaimanakah kaitan ini boleh membantu mengurangkan ketakutan ramai orang mengenai idea penghakiman?`

`Renungkan lebih lanjut tentang kebenaran yang dinyatakan dalam Daniel 9:26, bahawa Mesias disingkirkan, tetapi “bukan untuk diri-Nya sendiri” (terjemahan dari KJV). Apakah yang dibincangkan ini? Untuk siapa Dia disingkirkan dan mengapa?`

`Sila baca sekali lagi Imamat 16:16 dan Imamat 23:26–29. Bercakap tentang sebab pembersihan tempat kudus (Im. 16:16) dan bagaimana orang-orang sepatutnya bertindak apabila itu berlaku (Im. 23:26–29). Apakah hubungan antara apa yang berlaku di sini dan apakah maksudnya bagi kita hari ini?`

Komen Guru