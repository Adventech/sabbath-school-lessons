---
title:  Tahun 1844
date:  04/05/2023
---

490 tahun pertama dari nubuatan 2,300 tahun itu dikhususkan untuk bangsa Yahudi zaman dahulu dan kedatangan Mesias. Bahagian terakhir daripada  2300 tahun adalah berkaitan dengan umat Tuhan, baik Yahudi mahupun bukan Yahudi, bersama-sama dengan pembersihan tempat kudus syurgawi dan, akhirnya, kedatangan Kristus kali kedua.

490 tahun pertama diperuntukkan untuk Kedatangan Mesias yang pertama dan berakhir pada 34 A.D. Dengan menolak 490 tahun daripada 2,300 tahun maka ada  tinggal 1810 tahun lagi. 1810 tahun kedua ini berlaku untuk umat Tuhan. Jika kita bermula pada 34 A.D. dan kita tambahkan 1810 tahun, kita sampai ke 1844 A.D.

Sehubungan dengan pembersihan atau pemulihan kebenaran mengenai tempat kudus dan penghakiman akhir zaman syurgawi, Tuhan membuat rayuan terakhir-Nya kepada semua manusia dalam Wahyu 14:6, 7 untuk merespons kepada kasih-Nya, menerima rahmat-Nya dan hidup saleh dan taat.

`Sila baca Imamat 16:16. Apakah sebab pembersihan tempat kudus dan apakah yang diajarkan ini kepada kita tentang injil?`

Oleh kerana dosa-dosa orang israel, tempat kudus itu harus dibersihkan, yang boleh berlaku hanya dengan darah binatang. Ia sama dengan kita. Kita memerlukan Juruselamat, yang hidupnya dilambangkan oleh binatang yang dikorbankan pada Hari Pendamaian, sebagai satu-satunya cara untuk dapat melewati penghakiman.

`Sila baca Imamat 23:26â€“29. Apakah yang Tuhan perintahkan kepada umat-Nya untuk lakukan pada hari penghakiman itu dan apakah maknanya bagi kita hari ini?`