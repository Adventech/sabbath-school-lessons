---
title:  Pembersihan Tempat Kudus
date:  30/04/2023
---

Seperti yang kita  telah  lihat, mesti ada penghakiman sebelum Kristus datang. Malaikat mengumumkan dengan suara nyaring bahawa "saat penghakiman-Nya telah tiba" (Wahyu 14:7, ITB). Kitab Daniel memberi kita masa bila penghakiman ini bermula.

`Sila baca Daniel 8:14. Apakah jadual waktu khusus yang Daniel berikan kepada kita mengenai pembersihan tempat kudus?`

Setiap orang Yahudi memahami dengan jelas maksud pembersihan tempat kudus duniawi. Itu berlaku pada Hari Pendamaian, iaitu hari penghakiman. Walaupun Daniel memahami konsep pembersihan tempat kudus dan penghakiman, dia keliru tentang 2300 hari itu.

`Sila baca Daniel 8:27 dan Daniel 9:21, 22. Apakah respons Daniel terhadap penglihatan 2,300 hari itu dan apakah respons Tuhan kepadanya?`

Pada penghujung Daniel 8, Daniel pengsan dan berseru, “aku tercengang-cengang tentang penglihatan itu, tetapi tidak memahaminya” (Dan. 8:27, ITB). Penglihatan itu adalah mengenai 2,300 hari (selebihnya daripada penglihatan itu telah dijelaskan; lihat Daniel 8:19–22). Bab seterusnya, Daniel 9, mencatatkan malaikat Gabriel datang untuk menjelaskan kepada Daniel nubuatan 2,300 hari itu. “ ‘Daniel, sekarang aku datang untuk memberi akal budi kepadamu untuk mengerti’” (Dan. 9:22, ITB).

Gabriel mengagumkan Daniel apabila dia mendedahkan jawapan kepada doanya yang jauh lebih luas daripada yang pernah dia bayangkan. Malaikat Gabriel membawa Daniel menyusuri arus masa dan mendedahkan kebenaran tentang Mesias yang akan datang, memberikan tarikh tepat permulaan pelayanan-Nya dan kematian-Nya yang kejam, peristiwa-peristiwa yang berkaitan secara langsung dengan pembersihan tempat kudus, dalam Daniel 8. Dalam dengan kata lain, kematian Kristus dan penghakiman adalah berkait rapat yang tidak dapat dipisahkan.

`Mengapakah penting bahawa kematian Yesus, seperti yang dinyatakan dalam Daniel 9:24–27, dikaitkan secara langsung dengan penghakiman, dalam Daniel 8:14? Apakah kebenaran besar yang diajar di sini melalui kaitan ini?`