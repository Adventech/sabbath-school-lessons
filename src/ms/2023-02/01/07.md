---
title:  Kajian Tambahan
date:  31/03/2023
---

Dalam satu erti kata, kita boleh mengatakan bahawa Tuhan tidak mempunyai pilihan: jika Dia mahu makhluk yang boleh mengasihi Dia dan mengasihi orang lain, Dia harus mencipta mereka dengan diberikan kebebasan. Jika mereka tidak bebas, mereka tidak boleh mengasihi,  bagaimanakah jadinya alam semesta kita tanpa kasih? Ia akan menjadi apa yang didakwa oleh sesetengah orang: tiada apa-apa selain mesin yang tidak berfikiran yang bekerja mengikut apa yang ditetapkan dan di mana kita tidak mempunyai kehendak bebas, tiada pilihan bebas, melainkan hanyalah paket daging dan darah zarah subatom. yang hanya mengikut hukum fizik. Bukan satu gambaran yang indah, juga tidak menggambarkan apa yang kita tahu, dalam dan tentang diri kita, adalah benar. Siapakah di antara kita yang menganggap, sebagai contoh, bahawa Kasih kita kepada ibu bapa kita, anak-anak kita, pasangan kita tidak lain hanyalah susunan atom?

“Hukum kasih sebagai dasar pemerintahan Tuhan, kebahagiaan semua makhluk yang cerdas bergantung kepada keserasian mereka yang sempurna dengan prinsip-prinsip kebenarannya yang agung. Tuhan menghendaki dari semua makhluk-Nya pelayanan kasih—pelayanan yang bersumber daripada penghargaan terhadap tabiat-Nya. Dia tidak senang dengan ketaatan yang dipaksakan;  kepada semua orang Dia memberikan kebebasan berkehendak, agar mereka dapat memberikan pelayanan sukarela kepada-Nya.

“Selagi semua makhluk ciptaan setia kepada Tuhan dan melayani Dia dengan kasih, ada kedamaian di seluruh alam semesta. Para malaikat berasa gembira dalam melakukan apa sahaja yang Tuhan kehendaki. Mereka gembira untuk menunjukkan kepada orang lain dan malaikat bahawa Tuhan sangat perkasa dan penuh dengan kasih. Malaikat suka memuji Tuhan. Malaikat mengasihi Tuhan lebih daripada mereka mengasihi yang lain. Kasih mereka antara satu sama lain tidak mementingkan diri sendiri. Tiada dosa atau tingkah laku yang mementingkan diri sendiri yang memusnahkan kedamaian yang dirasai oleh para malaikat.”—Ellen G. White, Patriarchs and Prophets, halaman 34, 35, diadaptasi.

**Soalan Perbincangan**:

`Mengapakah Wahyu 12 merupakan pengantar yang sesuai untuk perkhabaran tiga malaikat itu, khususnya memandangkan konflik yang akan datang pada zaman akhir?`

`Bagaimanakah Wahyu 12 mententeramkan hati anda secara peribadi dalam godaan dan ujian yang anda hadapi setiap hari?`

`Ada sesetengah pihak percaya bahawa perbuatan kita banyak ditentukan oleh keturunan dan persekitaran kita. Adakah anda bersetuju atau tidak? Apakah peranan pilihan kita dalam menentukan tingkah laku kita? Bincangkan hubungan antara pilihan kita dan kuasa Tuhan yang beroperasi dalam kehidupan kita.`