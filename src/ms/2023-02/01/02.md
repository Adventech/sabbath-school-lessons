---
title:  Peperangan di Syurga
date:  26/03/2023
---

Wahyu 12 membentangkan aliran episod dramatik, gambar konflik sudah sekian lama antara kebaikan dan kejahatan yang bermula di syurga tetapi akan berakhir di bumi. Episod-episod ini membawa kita menyusuri arus masa, sejak dari permulaan pemberontakan Syaitan di syurga hingga serangan kejamnya terhadap umat Tuhan pada hari-hari terakhir.

`Sila baca Wahyu 12:7â€“9 yang menerangkan konflik kosmik antara yang baik dan yang jahat ini. Bagaimana mungkin perkara seperti ini boleh berlaku di syurga? Apakah yang dimaksudkan oleh ayat-ayat ini tentang realiti kehendak bebas, pilihan bebas?`

Kebebasan untuk memilih adalah prinsip asas kerajaan Tuhan, baik di syurga mahupun di bumi. Tuhan tidak menciptakan robot, baik di langit mahupun di bumi. Dicipta mengikut imej Tuhan, kita sebagai manusia boleh membuat pilihan moral.

Kuasa untuk membuat pilihan adalah sejajar rapat dengan keupayaan untuk mengasihi. Jika anda menghapuskan kuasa untuk membuat pilihan, anda memusnahkan keupayaan untuk mengasihi, kerana kasih tidak boleh dipaksakan.  Kasih adalah ungkapan daripada kehendak bebas. Setiap malaikat di syurga dihadapkan dengan pilihan sama ada untuk merespons kasih Tuhan atau berpaling  dalam keangkuhan,  kesombongan dan mementingkan diri. Sama seperti malaikat-malaikat di syurga diminta, dengan penuh kasih, membuat pilihan yang kekal, demikian juga kitab Wahyu membentangkan kepada kita, setiap orang, pilihan kekal dalam konflik terakhir bumi.

`Tidak pernah ada neutrality dalam kontroversi besar (lihat Lukas 11:23), demikian juga tidak akan ada neutrality dalam perang terakhir di bumi. Sama seperti setiap malaikat memilih berpihak kepada Yesus atau berpihak kepada Lucifer, demikian juga semua manusia akan dibawa ke pilihan terakhir mereka yang tidak boleh ditarik balik pada akhir zaman. Siapakah yang akan mendapat kesetiaan kita, ibadah kita, ketaatan kita? Ini sudah menjadi isu manusia sejak dahulu, walau bagaimanapun ia akan lebih dramatik, dalam krisis terakhir sejarah bumi.`

Tetapi inilah berita yang sangat baik: Wahyu 12 menerangkan kemenangan Kristus dalam konflik itu. Kita hanya perlu, dengan menggunakan kehendak bebas kita, memilih untuk berada di pihak-Nya, pihak yang menang. Betapa hebatnya dapat memilih pihak dalam satu pertempuran yang anda sudah tahu, akan menjadi pemenang.

`Fikirkan betapa sucinya kehendak bebas dan pilihan bebas bagi Yesus, yang, walaupun mengetahui bahawa itu akan membawa-Nya ke salib (lihat 2 Tim. 1:9), namun, bagaimanapun jua, telah memberikan kita kehendak bebas. Apakah yang seharusnya hal ini beritahu kepada kita tentang betapa berhati-hatinya kita menggunakan pemberian  suci ini, yang telah membawa Yesus ke salib?`