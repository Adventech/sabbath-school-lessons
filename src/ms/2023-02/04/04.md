---
title:  Menjalani Kehidupan yang Berpusat Pada Tuhan
date:  18/04/2023
---

Dalam zaman konsumerisme, apabila nilai-nilai sekular telah menjadikan diri sendiri sebagai pusat, seruan syurga adalah untuk berpaling daripada kezaliman mementingkan diri sendiri dan daripada diperhambakan oleh kepentingan diri sendiri. Gantinya,  meletakkan Tuhan sebagai pusat kehidupan kita. Bagi sesetengah orang, wang adalah pusat kehidupan mereka. Bagi orang lain pusat kehidupan mereka adalah keseronokan atau kuasa. Bagi sesetengah orang, ia mungkin sukan, muzik atau hiburan. Perkhabaran Wahyu adalah panggilan yang nyaring untuk takut dan menghormati Tuhan sebagai pusat kehidupan yang sebenar.

`Sila baca Matius 6:33, Kolose 3:1, 2 dan Ibrani 12:1, 2. Apakah yang dikatakan oleh petikan ini tentang menjadikan Tuhan sebagai pusat kehidupan kita yang sebenar?`

Isu utama dalam konflik terakhir bumi adalah pertempuran minda. Ia benar-benar berkaitan dengan kesetiaan dan komitmen kepada kehendak Tuhan.

Pertempuran terakhir dalam kontroversi besar adalah antara baik dan jahat untuk mengawal pemikiran kita. Rasul Paulus memberikan nasihat ini kepada kita: “Hendaklah kamu dalam hidupmu bersama, menaruh pikiran dan perasaan yang terdapat juga dalam Kristus Yesus” (Flp. 2:5, ITB). Fikiran adalah benteng kehidupan kita. Ia adalah punca tindakan kita. Perkataan "membiarkan" bermaksud membenarkan atau memilih. Ia bercakap tentang tindakan untuk melaksanankan kehendak. Pilihan untuk memiliki fikiran Kristus adalah pilihan untuk membenarkan Yesus membentuk pemikiran kita dengan mengisi fikiran kita dengan perkara-perkara yang kekal. Tindakan kita mendedahkan apa yang ada dalam pikiran kita. Takut akan Tuhan adalah menjadikan Dia yang pertama dalam hidup kita.

Fikirkan betapa mudahnya, dalam satu segi, mengawal pemikiran anda, sekurang-kurangnya apabila anda sedar bahawa anda perlu mengawalnya. Selalunya masalahnya adalah jika kita tidak berusaha secara sedar untuk memikirkan perkara yang betul, “perkara yang di atas, bukan yang di bumi,” fikiran kita, yang telah jatuh dan berdosa, secara semula jadi akan cenderung kepada perkara-perkara yang hina, perkara dunia. Oleh itu, kita perlu, seperti yang dikatakan Paulus, dengan sengaja memilih, menggunakan kurnia suci kehendak bebas, untuk memikirkan perkara-perkara syurgawi.

`“Jadi akhirnya, saudara-saudara, semua yang benar, semua yang mulia, semua yang adil, semua yang suci, semua yang manis, semua yang sedap didengar, semua yang disebut kebajikan dan patut dipuji, pikirkanlah semuanya itu” (Flp. 4:8, ITB). Bagaimanakah kita belajar untuk melakukan apa yang Paulus katakan di sini?`