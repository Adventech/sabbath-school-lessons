---
title:  Para Pemenang dalam Wahyu
date:  20/04/2023
---

“Ini adalah ketabahan orang-orang kudus; inilah mereka yang memelihara perintah-perintah Elohim dan iman Yesus” (Wahyu 14:12, ILT). Ini adalah gambaran tentang umat Tuhan yang setia pada zaman akhir. Namun, satu-satunya cara sesiapa sahaja boleh mematuhi perintah Tuhan, dahulu atau sekarang, adalah melalui iman Yesus. Perhatikan ayat kita tidak mengatakan, "iman kepada Yesus," walaupun itu sangat penting, tetapi ungkapan ini, "iman Yesus," (KJV) adalah sesuatu yang lebih penting.  Kualiti imanlah yang membolehkan Kristus menang atas godaan Syaitan yang paling dahsyat. Iman adalah anugerah yang diberikan kepada setiap orang percaya. Apabila kita menjalankan iman yang ditempatkan oleh Roh Kudus dalam hati kita, iman itu bertumbuh. Kita dikalahkan, bukan dengan kemahuan kita, tetapi oleh kuasa Kristus yang hidup yang bekerja melalui kita. Kita menang bukan kerana siapa kita tetapi kerana siapa Dia.

Kita boleh menang kerana Dia telah menang. Kita boleh mengatasi godaan kerana Dia mengatasi atas godaan.

`Sila baca Ibrani 4:14–16 dan Ibrani 7:25. Apakah cara untuk menang dan menjalani kehidupan yang "takut akan Tuhan" dan "memuliakan Dia"?`

Yesus, Anak Tuhan yang ilahi, telah mengatasi tipu daya Syaitan. Dia menghadapi godaan dengan mempercayai janji-janji Tuhan, menyerahkan kehendak-Nya kepada kehendak Bapa dan bergantung pada kuasa Bapa. Dengan percaya kepada-Nya, memandang kepada-Nya, kita juga boleh menang. Yesus adalah segala-galanya bagi kita,  perkhabaran tiga malaikat adalah tentang Dia. Perkhabaran Wahyu adalah satu kemenangan, bukan kekalahan. Ia bercakap tentang satu kaum yang melalui kasih kurnia-Nya dan dengan kuasa-Nya menang.

Perkataan "menang" digunakan 11 kali dalam buku Wahyu. Dalam penglihatan mengenai tujuh gereja yang menggambarkan gereja Kristian dari abad pertama hingga zaman kita, terdapat orang percaya dalam setiap generasi yang mana, kata Yohanes, “menang.” Pada akhir zaman mereka yang “menang” mewarisi segala sesuatu (Wahyu 21:7). Ini bukan legalisme. Hanya melalui kemenangan Yesus Kristus sahaja, yang kehidupanNya dan kebenaranNya sempurna, memberi mereka janji hidup yang kekal. Ia adalah iman dalam tindakan. Ia mengubah hidup, rahmat ajaib dalam kehidupan orang percaya.

`Adakah terdapat perkara dalam hidup anda yang ingin anda atasi? Bagaimanakah kita boleh menterjemahkan keinginan kita kepada tindakan? Apakah langkah praktikal yang boleh kita ambil untuk menjadi salah seorang "pemenang" yang dikatakan dalam Wahyu?`