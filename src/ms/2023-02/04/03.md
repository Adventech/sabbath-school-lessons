---
title:  Takut dan Mentaati Tuhan
date:  17/04/2023
---

Apakah lagi yang Alkitab ajarkan kita tentang apa yang dimaksudkan dengan takut akan Tuhan?

`Sila baca Ulangan 6:2; Mazmur 119:73, 74; dan Pengkhotbah 12:13, 14. Apakah yang dinyatakan dalam ayat-ayat ini sebagai hasil daripada “takut akan Tuhan”?`

Petikan-petikan ini menyatakan hubungan antara takut akan Tuhan dan mematuhi perintah-Nya. Takut akan Tuhan adalah sikap menghormati yang membawa kita kepada ketaatan. Rayuan mendesak syurga adalah agar mereka yang telah diselamatkan oleh kasih kurnia taat kepada perintah Tuhan (Ef. 2:8–10). Kasih kurnia tidak membebaskan kita daripada mematuhi perintah Tuhan. Injil membebaskan kita daripada kutukan hukum, bukan membebaskan kita daripada tanggungjawab untuk mematuhinya.

Kasih karunia bukan sahaja membebaskan kita daripada rasa bersalah masa lalu kita, tetapi ia memberi kuasa kepada kita untuk menjalani kehidupan yang saleh dan penurut pada masa kini.  Paulus menyatakan bahawa “kami menerima kasih karunia dan jabatan rasul untuk menuntun semua bangsa” (Rom. 1:5, ITB).

Ada beberapa orang yang mempunyai idea aneh bahawa keselamatan melalui kasih kurnia meniadakan hukum Tuhan atau meminimumkan keperluan untuk mentaatinya. Mereka percaya bahawa sebarang perbincangan tentang ketaatan adalah legalisme. Mereka telah menyatakan, Saya hanya memerlukan Yesus. Persoalannya adalah, “Yesus yang mana?” Yesus buatan kita sendiri, atau Yesus dalam Kitab Suci? Kristus dalam Kitab Suci tidak pernah membawa kita untuk merendahkan hukum-Nya, yang merupakan transkrip akan karakter-Nya. Kristus dalam Kitab Suci tidak pernah membawa kita untuk meminimumkan doktrin Alkitab, yang mendedahkan dengan lebih jelas siapa Dia dan rancangan-Nya untuk dunia ini. Kristus dalam Kitab Suci tidak pernah memimpin kita untuk mengurangkan ajaran-Nya menjadi kata-kata kesalehan yang tidak penting. Kristus adalah perwujudan semua kebenaran doktrin. Yesus adalah kebenaran yang menjelma. Dia adalah doktrin yang diamalkan.

Rayuan terakhir Kitab Wahyu memanggil kita untuk menerima Yesus dengan iman  segala yang Dia tawarkan. Ia memanggil kita untuk “takut akan Tuhan,” yang dinyatakan melalui iman dalam kuasa penebusan-Nya untuk memberikan kita kuasa untuk menjalani kehidupan yang saleh dan taat.

`Bagaimanakah kata-kata Yesus di sini—" 'Dan janganlah kamu takut kepada mereka yang dapat membunuh tubuh, tetapi yang tidak berkuasa membunuh jiwa; takutlah terutama kepada Dia yang berkuasa membinasakan baik jiwa maupun tubuh di dalam neraka' ” (Mat. 10:28, ITB) —membantu kita memahami apa yang dimaksudkan dengan takut akan Tuhan?`