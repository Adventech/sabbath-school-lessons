---
title:  Takutlah akan Tuhan dan
date:  15/04/2023
---

muliakanlah Dia

### Bacaan Untuk Pelajaran Minggu Ini
Wahyu 14; Kej 22:12;  Pengkhotbah. 12:13, 14; Kol 3:1, 2; Ibr. 12:1, 2; 1 Kor. 3:16, 17.

> <p>Ayat Hafalan</p>
> “Yang penting di sini ialah ketekunan orang-orang kudus, yang menuruti perintah TUHAN dan iman kepada Yesus” (Wahyu 14:12, ITB).

Seorang pengarang Denmark, Søren Kierkegaard, menceritakan perumpamaan tentang akhir zaman. Lebih kurang seperti ini:

Kebakaran berlaku di belakang pentas di sebuah teater besar. Seorang badut, yang  menjadi sebahagian daripada persembahan, keluar untuk memberi amaran kepada penonton: Keluar; tempat ini terbakar! Para penonton menganggap ia hanya gurauan besar, sebahagian daripada persembahan, itu sahaja dan hanya bertepuk tangan. Dia mengulangi amaran: Keluar! Keluar! Tetapi lebih tegas dia memberi amaran kepada mereka, namun tepukan lebih gemuruh. Bagi Kierkegaard, begitulah dunia akan berakhir; iaitu, kebanyakan orang akan menganggap amaran tentang akhir zaman adalah cerita lucu untuk ditertawakan.

Pengakhiran dunia dan peristiwa-peristiwa yang mendahuluinya, seperti yang kita tahu, bukanlah satu jenaka. Dunia menghadapi krisis paling serius sejak Air Bah. Malah, Petrus sendiri menggunakan kisah Air Bah sebagai simbol pengakhiran itu, memberi amaran bahawa sama seperti dunia dahulu telah musnah oleh air, pada akhir zaman, “Pada hari itu langit akan lenyap dengan gemuruh yang dahsyat dan unsur-unsur dunia akan hangus dalam nyala api dan bumi dan segala yang ada di atasnya akan hilang lenyap” (2 Pet. 3:10,ITB). Setelah diberi amaran tentang apa yang akan datang, kita  perlu bersedia untuk itu sekarang.

_*Sila kaji pelajaran minggu ini untuk persediaan Sabat, 29 April._