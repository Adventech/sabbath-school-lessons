---
title:  Kajian Tambahan
date:  16/06/2023
---

“Akan tiba masanya apabila para pemimpin gereja Protestan akan membuat perjanjian dengan para pemimpin Gereja Roman Katolik. Gereja-gereja Protestan juga akan menerima ajaran palsu bahawa roh tidak mati. Mereka akan percaya bahawa orang mati boleh berkomunikasi dengan kita. Kemudian gereja-gereja Protestan, Gereja Roman Katolik dan orang-orang yang percaya bahawa orang mati boleh berkomunikasi dengan kita akan bergabung dengan persetujuan. Kumpulan tiga bahagian ini akan menyebabkan rakyat Amerika Syarikat menolak setiap peraturan dan undang-undang penting kerajaan mereka. Kemudian rakyat negara ini akan meluluskan undang-undang yang menghormati ajaran dan pembohongan Roman Katolik. Apabila perkara ini berlaku, kita akan tahu bahawa sudah tiba masanya untuk Syaitan melakukan kerjanya yang mengejutkan. Kiamat sudah dekat.”—Ellen G. White, Testimonies for the Church, jilid 5, 451, diadaptasi.

“Kita cenderung untuk mengabaikan hakikat bahawa hari Ahad adalah hari penyembahan dari pasukan lawan. . . dalam alur cerita Kitab Wahyu. Ahad adalah simbol yang sangat penting, mendedahkan kelicikan naga itu yang sukar dipercayai. . . . Pengubahan hukum Tuhan ini dinyatakan dalam satu tindakan sedarhana akan kebencian naga terhadap Tuhan dalam konflik kosmik. Kesederhanaannya sangat memperdayakan. Naga itu telah berusaha untuk merampas tempat Tuhan di alam semesta dengan menggambarkan dirinya sebagai objek penyembahan yang sebenar dan berhujah bahawa hukum Tuhan adalah tidak adil-bahawa ia harus diubah.  Naga itu mengubah perintah keempat daripada Hukum itu di mana Tuhan dikenal pasti sebagai Pencipta dan Penebus, satu-satunya yang layak disembah (Keluaran 20:8–11; Ul 5; rujuk Wahyu 4:11; 5:9, 13, 14). Perubahan hukum menunjukkan bukan sahaja kebencian naga terhadap kehendak Tuhan (hukum), tetapi itu juga percubaannya untuk merampas tempat Tuhan dengan menjadikan dirinya objek penyembahan. . . . Kesejagatan perubahan dalam hukum ini akan menjamin kemenangannya.”—Ángel Manuel Rodriquez, “The Closing of the Cosmic Conflict: Role of the Three Angels’ Messages,”  hlm. 53, 54.

**Soalan Perbincangan**:

`Walaupun hidup dalam penantian, bahkan menjangkakan,  peristiwa-peristiwa terakhir, mengapakah kita mesti berhati-hati agar tidak menjadi fanatik, menetapkan tarikh, atau spekulasi melebihi apa yang telah didedahkan kepada kita melalui ilham? Apakah bahaya melakukan ini dan apakah hasilnya apabila peristiwa yang dijangkakan tidak berlaku seperti yang dikatakan bagaimana dan bila ia akan berlaku?`

`Walaupun kita mesti mengelakkan bahaya yang digambarkan dalam soalan perbincangan sebelum ini, bagaimanakah kita merespons kepada mereka yang mengatakan bahawa senario kita tentang tanda binatang itu dan penganiayaan tidak boleh berlaku kerana ia kelihatan tidak mungkin, memandangkan keadaan semasa dunia? Mengapakah pemikiran seperti ini, walaupun pada zahirnya kelihatan masuk akal, benar-benar tidak masuk akal sama sekali? (Lagipun, lihatlah betapa cepatnya perubahan besar boleh datang kepada dunia.)`