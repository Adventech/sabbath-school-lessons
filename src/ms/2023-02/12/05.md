---
title:  Tanda Binatang
date:  14/06/2023
---

`Sila baca Wahyu 14:9 dan bandingkan dengan Wahyu 14:12. Di manakah tanda binatang itu diletakkan? (Lihat Ulangan 6:8, Ulangan 11:18.) Apakah dua ciri yang membezakan umat Tuhan daripada mereka yang menerima tanda binatang itu?`

Satu kelompok menyembah binatang itu dan satu lagi memelihara perintah Tuhan (termasuk yang keempat, satu perintah yang cuba diubah oleh kuasa binatang itu) dan mempunyai iman Yesus. Itulah perbezaannya. Bekerja melalui binatang laut dan darat, Syaitan cuba melemahkan kuasa Tuhan dengan menyerang jantung penyembahan; iaitu hari Sabat. Tanda binatang itu diletakkan sama ada di dahi atau di tangan. Dahi adalah simbol minda, di mana hati nurani, akal dan pertimbangan terletak; tangan, sebaliknya, adalah simbol tindakan dan perbuatan.

Harinya akan datang dan mungkin lebih cepat daripada yang kita fikirkan, undang-undang akan diluluskan yang menyekat kebebasan beragama kita. Mereka yang bersungguh-sungguh mengikut Firman Tuhan dan memelihara Sabat Tuhan yang sebenar akan dilabelkan sebagai menentang perpaduan dan kebaikan bagi masyarakat.

“Mereka yang menghormati Sabat Alkitab akan dikecam sebagai musuh undang-undang dan ketertiban, sebagai meruntuhkan moral masyarakat, menyebabkan anarki dan korupsi dan membawa penghakiman Tuhan ke atas bumi. Keragu-raguan mereka yang teliti akan dinyatakan sebagai kedegilan dan penghinaan terhadap pihak berkuasa. Mereka akan dituduh tidak suka kepada kerajaan.”—Ellen G. White, The Great Controversy, hlm. 592.

Gereja Rom mendakwa bahawa hari Ahad adalah "tanda" kuasa gerejanya. “Sudah tentu Gereja Katolik mendakwa bahawa perubahan itu adalah perbuatannya. . . . Dan tindakan itu adalah tanda kekuasaan dan autoriti gerejaya dalam hal-hal keagamaan.”—The American Catholic Quarterly Review, Januari 1883.

Wahyu meramalkan bahawa pada masa hadapan, pada masa krisis antarabangsa, dunia kita akan menghadapi sejenis transformasi politik, sosial, agama dan moral yang radikal, di mana pemeliharaan hari Ahad akan dikuatkuasakan dan kemudian akan menjadi "tanda binatang itu." Sekali lagi, bagaimana semua ini berlaku, kita tidak diberitahu. Kitab Suci hanya memberi kita garis besar yang luas, tetapi cukup untuk menunjukkan kepada kita bahawa kontroversi besar akan mencapai kemuncak dalam isu penyembahan sama ada kepada binatang atau Pencipta dan bahawa Sabat hari ketujuh akan memainkan peranan utama.

`Dalam cara apakah manusia sentiasa terbahagi sama ada di pihak Tuhan atau di pihak Syaitan? Kenapa tidak boleh ada jalan tengah? Bagaimanakah kita boleh tahu, dengan pasti, di pihak siapa kita sebenarnya?`