---
title:  'Meterai Tuhan dan Tanda Binatang: Bahagian 2'
date:  10/06/2023
---

### Bacaan Untuk Pelajaran Minggu Ini
Wahyu 12:6, 14; Dan. 7:25; 2 Tes. 2:3, 4; Ul. 6:8; Ul. 11:18; Kel. 20:8–11.

> <p>Ayat Hafalan</p>
> “Dan aku melihat seorang malaikat lain muncul dari tempat matahari terbit. Ia membawa meterai Tuhan yang hidup; dan ia berseru dengan suara nyaring kepada keempat malaikat yang ditugaskan untuk merusakkan bumi dan laut, katanya: ‘Janganlah merusakkan bumi atau laut atau pohon-pohon sebelum kami memeteraikan hamba-hamba Tuhan kami pada dahi mereka!’ ” (Wahyu 7:2, 3, ITB).

Pada abad kelima belas, lembah Piedmont, di pergunungan tinggi  di utara Itali, adalah tempat kediaman bagi orang Waldensia, orang yang bertekad untuk tetap setia kepada pemahaman mereka tentang Alkitab. Sebagai akibat daripada kesetiaan mereka yang teguh kepada Kristus, mereka telah dianiaya dengan kejam. Pada tahun 1488 A.D., orang Waldensia di Lembah Loyse telah dibunuh dengan kejam oleh Gereja Rom kerana iman mereka.

Satu lagi gelombang penganiayaan datang pada abad ketujuh belas, apabila duke Savoy menghantar 8,000 tentera ke wilayah mereka dan menuntut penduduk tempatan untuk menempatkan tenteranya di rumah mereka. Mereka melakukan seperti yang dia minta, tetapi ini adalah satu strategi untuk memberi askar akses mudah kepada mangsa mereka. Pada 24 April 1655, pada 4:00 pagi, isyarat telah diberikan untuk pembunuhan beramai-ramai bermula. Kali ini angka kematian lebih daripada 4,000 orang.

Malangnya, sejarah sering berulang. Nubuatan "tanda binatang itu" adalah mengenai mata rantai terakhir dalam rantaian penganiayaan agama yang berlaku sejak zaman dahulu. Seperti penganiayaan pada masa lalu, ia bertujuan untuk memaksa semua orang mematuhi  kepercayaan tertentu dan sistem ibadat yang diperakui. Tetapi seperti biasa, Tuhan akan mempunyai umat yang tidak akan menyerah.

_*Sila kaji pelajaran minggu ini untuk persediaan Sabat, 24 Jun._