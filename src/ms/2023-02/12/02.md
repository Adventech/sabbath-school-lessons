---
title:  Luka Parah
date:  11/06/2023
---

Seperti yang kita telah pelajari, kuasa binatang dalam Wahyu 13 dan 14 menggambarkan sistem ibadat palsu di seluruh dunia. Tetapi bukan setakat itu sahaja.

`Sila baca Wahyu 13:5; Wahyu 12:6, 14; dan Daniel 7:25. Berapa lamakah kuasa ini akan menguasai landskap agama pada abad-abad sebelumnya?`

Binatang itu akan berterusan untuk tempoh masa tertentu dalam sejarah. Dalam nubuatan masa simbolik, hari nubuatan sama dengan tahun literal. Dalam Bilangan 14:34 kita membaca: “satu hari dihitung satu tahun”— menerapkan prinsip Alkitab untuk menghitung hari untuk setahun. Sekali lagi, Tuhan berkata, “Aku menentukan bagimu satu hari untuk satu tahun” (Yeh. 4:6). Prinsip ini telah berulang kali terbukti  tepat dalam menafsirkan nubuatan masa Alkitab, seperti nubuatan 70 minggu dalm Daniel 9:24–27. Dengan mengira tempoh masa yang disebut dalam Wahyu 13:5 iaitu 42 bulan, dengan 30 hari dalam sebulan, kita mendapatkan 1260 hari nubuatan atau tahun literal. Kalendar purba selalu mempunyai 360 hari setahun.

Pada abad keempat, Maharaja Rom, Constantine, memperakui agama Kristian di seluruh empayar. Apabila dia memindahkan ibu kotanya pada tahun 330 M ke Byzantium untuk menyatukan bahagian timur dan barat empayarnya, terjadilah kekosongan kepimpinan di Rom. Paus, kemudian, mengisi kekosongan ini. Dia bukan sahaja menjadi pemimpin agama yang berkuasa tetapi juga kuasa politik yang harus diberi perhatian serius di Eropah. Pada tahun 538 Masehi, Justinian, maharaja Rom pagan, secara rasmi memberikan uskup Rom peranan sebagai pembela iman. Gereja zaman pertengahan menggunakan pengaruh yang besar sejak 538 Masehi hingga 1798 A.D., termasuk penganiayaan yang dahsyat yang disebutkan dalam pendahuluan pelajaran ini. Jeneral Napoleon Berthier menawan paus pada tahun 1798 A.D., sebagai penggenapan tepat ramalan itu.

Berthier dan tenteranya menawan Paus Pius VI dan menyingkirkannya daripada takhta kepausan begitu sahaja. Pukulan terhadap kepausan itu adalah serius, tetapi, menurut Wahyu 13:12, luka parah itu akan sembuh dan dunia akan mendengar lebih banyak dari kuasa ini—lebih banyak lagi.

`Fikirkan betapa menakjubkan nubuatan alkitabiah dan bagaimana ia mendedahkan kepada kita pengetahuan Tuhan tentang peristiwa masa depan. Apakah yang harus diajarkan oleh fakta ini kepada kita tentang mengapa kita boleh mempercayai janji-janji Tuhan, bahkan janji-janji yang belum kita lihat dipenuhi?`