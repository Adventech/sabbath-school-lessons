---
title:  Ujian Sabat
date:  15/06/2023
---

Bahkan, sekarang ini pun, mungkin pentas sedang diaturkan untuk penganiayaan yang akan berlaku. Pada 6 Jun 2012, Pope Benedict XVI membuat rayuan mendesak  kepada lebih daripada 15,000 orang yang berkumpul di Dataran St. Peter di Rom bahawa Ahad mesti menjadi hari perhentian untuk semua orang, supaya orang ramai boleh bebas bersama keluarga mereka dan bersama Tuhan.  “Dengan mempertahankan Ahad, seseorang mempertahan kebebasan manusia.” Tentu sekali, ini bukanlah   memerintahkan orang memelihara Ahad sebagai hari yang suci,  sama seperti Sabat alkitabiah, tetapi ia menunjukkan bahawa idea Ahad sebagai “hari perhentian” pastinya, adalah isu sebenar. Lambat laun, undang-undang akan diluluskan,  mereka yang dengan tekun menuruti  Firman Tuhan dan memelihara Sabat yang benar akan dilabelkan sebagai menentang kepentingan terbaik masyarakat.

Dalam masa krisis ini, umat Tuhan yang setia akan, oleh kasih kurniaNya dan melalui kuasa-Nya, berdiri teguh dalam keyakinan mereka untuk mengikut Dia. Mereka tidak akan tunduk kepada tekanan.

Berbeza dengan tanda binatang itu, mereka akan menerima meterai Tuhan. Meterai digunakan pada zaman purba untuk membuktikan keaslian dokumen rasmi. Maka,  seharusnyalah kita  menjangkkan untuk menemui meterai atau tanda Tuhan dalam hukum-Nya. Meterai purba adalah tanda individu yang tersendiri. Nabi Yesaya berkata, “Aku harus menyimpan kesaksian ini dan memeteraikan pengajaran ini di antara murid-muridku” (Yes. 8:16, ITB).

`Sila baca Keluaran 20:8–11. Apakah unsur-unsur meterai alkitabiah yang anda temui dalam perintah Sabat? Bagaimanakah perintah Sabat berbeza daripada semua perintah lain?`

Perintah keempat mengandungi tiga unsur meterai yang tulen. Pertama, nama pemeterai: "TUHAN, Elohimmu" (Keluaran 20:10, IMB). Kedua, gelaran pemeterai: Tuhan yang “menjadikan,” (Keluaran 20:11) atau Pencipta. Dan ketiga, wilayah pemeterai: “langit dan bumi, laut dan segala isinya” (Keluaran 20:11, IMB). Menurut Wahyu 7:1, 2, meterai Tuhan diletakkan hanya pada dahi kita, simbol fikiran kita. Yesus menghormati kebebasan kita untuk memilih. Dia menjemput kita untuk membiarkan Dia membentuk fikiran kita dengan Roh Kudus-Nya supaya kita tidak boleh digoyahkan daripada sauh iman kita kepada Firman Tuhan (Ef. 4:30). Oleh itu, kita memahami bahawa orang yang beriman adalah mereka yang "mematuhi perintah-perintah Tuhan dan [mempunyai] iman Yesus" (Why. 14:12),  termasuk dalam perintah-perintah itu ialah perintah keempat, satu-satunya perintah yang diubah oleh kuasa binatang itu.

`Apakah keadaan yang anda boleh  lihat sedang berkembang yang berpotensi membawa kepada sekatan kebebasan beragama kita?`