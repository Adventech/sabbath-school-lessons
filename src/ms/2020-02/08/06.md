---
title:  Penciptaan Kejatuhan Dan Salib
date:  21/05/2020
---

Alkitab memberikan perkaitan yang tidak terputus antara Penciptaan yang sempurna, Kejatuhan, Mesias yang dijanjikan, dan penebusan akhir. Peristiwa-peristiwa besar ini menjadi asas kepada tema sejarah keselamatan bagi umat manusia.

`Sila baca Kejadian 1:31, Kejadian 2: 15-17, dan Kejadian 3: 1-7. Apakah yang berlaku kepada Ciptaan Tuhan yang sempurna?`

Tuhan mengisytiharkan ciptaan-Nya "sungguh amat baik" (Kejadian 1:31). "Penciptaan itu kini selesai. . . . Taman Eden di bumi ditumbuhi oleh tumbuh-tumbuhan. Adam dan Hawa mempunyai aksess tanpa halangan kepada  pokok kehidupan. Tidak tercemar oleh dosa, tiada bayang-bayang kematian yang merosakkan ciptaan yang indah.â€â€”Ellen G. White, Patriarchs and Prophets, ms. 47. Tuhan telah memberi amaran kepada Adam dan Hawa bahawa jika mereka makan dari pohon larangan, mereka pasti akan mati (Kejadian 2: 15-17). Ular itu memulakan percakapannya dengan suatu pertanyaan dan kemudian sama sekali bertentangan dengan apa yang dikatakan Tuhan: "'Sekali-kali kamu tidak akan mati" (Kejadian 3: 4). Setan menjanjikan kepada Hawa pengetahuan yang besar dan dia akan menjadi seperti Tuhan. Jelas sekali, Hawa percaya kepadanya.

`Bagaimanakah Paulus menguatkan pernyataan Tuhan dalam Kejadian 2: 15-17? Baca Roma 5:12 dan Roma 6:23. Bagaimanakan ajaran ini memberi amaran tentang  evolusi teistik?  [Evolusi teistik adalah kepercayaan bahawa Tuhan telah memulakan hidupan tetapi kemudian membiarkannya berubah sedikit demi sedikit dalam masa yang sangat lama menjadi tumbuhan dan haiwan.  Nota oleh penterjemah].`

Di dalam Alkitab, kita dapat melihat di mana  para penulis Alkitab terkemudian mengesahkan penyataan alkitabiah awal dan memberikan pandangan tambahan. Dalam Roma 5-8, Paulus menulis mengenai dosa dan keindahan keselamatan: "Dosa telah masuk ke dalam dunia oleh satu orang, dan oleh dosa itu juga maut, demikianlah maut itu telah menjalar kepada semua orang, karena semua orang telah berbuat dosa " (Roma 5:12). Tetapi perspektif evolusi  bererti bahawa sudah terjadi kematian selama berjuta-juta tahun sebelum kewujudan manusia. Ide ini mempunyai implikasi serius terhadap ajaran Alkitab tentang asal-usul dosa, kematian Kristus di salib sebagai pengganti, dan rencana penyelamatan. Jika kematian tidak berkaitan dengan dosa, maka upah dosa bukanlah kematian (Roma 6:23), dan Kristus tidak akan mempunyai alasan untuk mati untuk dosa-dosa kita. Oleh itu, Penciptaan, Kejatuhan, dan Salib  adalah pertalian yang tidak terpisahkan.  Adam pertama terikat kepada Adam yang terakhir (1 Kor 15:45, 47). Kepercayaan terhadap evolusi Darwin, walaupun ada konsep Tuhan yang dimasukkan ke dalam proses itu, akan menghancurkan asas Kekristianan.