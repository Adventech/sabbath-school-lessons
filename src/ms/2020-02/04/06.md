---
title:  Alkitab
date:  23/04/2020
---

Roh Kudus, yang telah menyatakan dan mengilhami kandungan Alkitab kepada manusia, tidak akan pernah membawa kita bertentangan dengan Firman Tuhan atau tersesat daripada Firman Tuhan. Bagi umat Seventh-day Adventist, Alkitab mempunyai kuasa yang lebih tinggi daripada tradisi, pengalaman, akal, atau budaya manusia. Alkitab sahaja menjadi penguji segala sesuatu.

`Sila baca Yohanes 5:46, 47; dan Yohanes 7:38. Bagi Yesus Kristus, apakah sumber utama untuk memahami persoalan rohani? Bagaimanakah Alkitab mengesahkan bahawa Yesus adalah Mesias yang sebenar?`

Sesetengah orang mendakwa telah menerima "wahyu" khas dan petunjuk daripada Roh Kudus, tetapi ini bertentangan dengan mesej yang jelas oleh Alkitab. Bagi mereka Roh Kudus telah mencapai autoriti yang lebih tinggi daripada Firman Tuhan. Siapapun yang membatalkan Firman Tuhan yang tertulis dan diilhamkan dan menyingkirkan mesejnya yang jelas, dia berjalan di atas pendirian yang berbahaya dan tidak mengikuti pimpinan Roh Tuhan. Alkitab adalah satu-satunya pelindung rohani kita. Ia adalah satu-satunya norma yang boleh dipercayai untuk semua perkara yang berkaitan dengan iman dan amalan.

"Melalui Kitab Suci Roh Kudus berbicara kepada fikiran, dan menekankan kebenaran ke dalam hati. Dengan demikian, Dia menyingkapkan kesilapan, dan membuangnya daripada jiwa. Melalui Roh kebenaran yang bekerja melalui firman Tuhan, Kristus menundukkan umat pilihan-Nya kepada-Nya. .â€â€”Ellen G. White, The Desire of Ages, ms. 671.

Roh Kudus tidak boleh disalahertikan sebagai menggantikan Firman Tuhan. Sebaliknya, Dia bekerja dengan harmoni bersama dan melalui Alkitab untuk menarik kita kepada Kristus, dengan demikian menjadikan Alkitab satu-satunya norma untuk kerohanian alkitabiah yang sahih. Alkitab menyediakan doktrin yang kukuh (lihat 1 Tim 4: 6), dan selaku Firman Tuhan, ia boleh dipercayai dan harus diterima sepenuhnya. Bukan tugas kita untuk menghakimi Kitab Suci. Sebaliknya, Firman Tuhan mempunyai hak dan kuasa untuk menghakimi kita dan pemikiran kita. Lagipun, ia adalah Firman Tuhan Sendiri yang Tertulis.

`Mengapakah Alkitab merupakan panduan yang selamat? Bagaimanakah ia dapat menolong kita menjawab persoalan rohani dengan lebih baik daripada pemikiran atau perasaan kita sendiri? Apakah bahaya yang kita hadapi jika kita tidak menerima Alkitab sebagai panduan dan penguji semua ajaran dan pengalaman?`