---
title:  Siapakah Yang Menulis Alkitab Dan Dimana
date:  30/03/2020
---

Kepelbagaian para penulis, lokasi mereka dan latar belakang mereka memberikan kesaksian yang unik bahawa Tuhan bekerja untuk menyampaikan sejarah dan mesej-Nya kepada para pendengar dari pelbagai budaya.

`Apakah yang ayat-ayat berikut beritahu kita tentang para penulis Alkitab dan latar belakang mereka? (Keluaran 2:10, Amos 7:14, Yer 1: 1-6, Dan 6: 1-5, Mat 9: 9, Fil 3: 3-6, Wah 1: 9).`

Alkitab ditulis oleh orang-orang  dari pelbagai latar belakang dan dalam pelbagai keadaan. Ada yang menulis dari istana, yang lain dari penjara, ada yang dalam buangan, dan yang lain dalam perjalanan misionaris mereka untuk menyebarkan injil. Orang-orang  ini mempunyai pendidikan dan pekerjaan yang berlainan. Ada yang, seperti Musa, direncanakan untuk menjadi raja atau, seperti Daniel, berkhidmat dalam jawatan yang tinggi. Sementara yang lain hanyalah gembala biasa. Ada yang sangat muda dan yang lain agak tua. Namun, disamping perbezaan-perbezaan ini, mereka semua mempunyai persamaan dalam satu perkara: mereka dipanggil oleh Tuhan dan diilhami oleh Roh Kudus untuk menulis perkhabaran untuk umat-Nya, tidak kira bila mereka hidup atau di mana mereka tinggal.

Juga, beberapa penulis adalah saksi kepada peristiwa-peristiwa yang mereka ceritakan. Manakala yang lain membuat siasatan sendiri tentang peristiwa-peristiwa atau menggunakan dokumen yang sedia ada dengan penuh hati-hati (Yoshua 10:13, Lukas 1: 1-3). Namun demikian, semua bahagian Alkitab adalah diilhamkan (2 Tim 3:16). Itulah sebabnya mengapa Paulus menyatakan bahawa "segala sesuatu yang ditulis dahulu, telah ditulis untuk menjadi pelajaran bagi kita, supaya kita teguh berpegang pada pengharapan oleh ketekunan dan penghiburan dari Kitab Suci." (Roma 15: 4). Tuhan yang mencipta bahasa manusia memungkinkan orang yang dipilih untuk menyampaikan pemikiran yang diilhami dengan cara yang boleh dipercayai dan difahami  dalam kata-kata manusia.

"Tuhan berasa senang untuk menyampaikan kebenaran-Nya kepada dunia melalui agensi-agensi manusia, dan Dia Sendiri, melalui Roh Kudus-Nya, Dia melayakkan manusia dan   memungkinkan mereka untuk melakukan pekerjaan-Nya. Dia membimbing pemikiran dalam memilih apa yang hendak dikatakan dan apa yang hendak ditulis. Harta itu diamanahkan kepada manusia, namun ia berasal  dari Syurga.â€â€”Ellen G. White, Selected Messages, buku 1, ms. 26.

`Begitu banyak penulis yang berbeza, dalam banyak konteks yang berbeza, namun Tuhan yang sama dinyatakan oleh mereka semua. Bagaimanakah kebenaran yang menakjubkan ini dapat mengesahkan kepada kita kesahihan Firman Tuhan?`