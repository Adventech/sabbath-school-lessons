---
title:  Menangani Kesukaran Dengan Rendah Hati
date:  16/06/2020
---

`Sila baca Yakobus 4: 6-10; 2 Tawarikh 7:14; dan Zefanya 3:12. Mengapakah kerendahan hati penting apabila kita cuba menangani ayat-ayat yang sukar dalam Kitab Suci?`

Ramai orang telah mendapat kesedaran yang menakjubkan bahawa mereka bergantung kepada sesuatu dan seseorang di luar diri mereka sendiri. Mereka menyedari bahawa mereka bukan sumber semua kebenaran. Orang-orang ini mengetahui bahawa kebenaran Alkitab lebih penting daripada keinginan mereka untuk   menjadi benar, dan mereka menyedari bahawa kebenaran bukanlah apa yang mereka katakan sendiri tetapi, sebaliknya, apa yang mereka cabar. Mungkin kebenaran paling besar yang   orang-orang ini fahami adalah betapa sedikitnya yang   benar-benar mereka tahu tentang kebenaran. Mereka menyedari, seperti kata Paulus, bahawa mereka "melihat dalam cermin suatu gambaran yang samar-samar " (1 Kor 13:12).

Keuntungan dari kerendahan hati  dalam pemikiran ini adalah banyak dan pelbagai: tabiat menyelidiki dengan rendah hati adalah asas dari semua pertumbuhan pengetahuan, kerana ia menghasilkan kebebasan yang secara semulajadi menghasilkan roh yang dapat diajar. Ini tidak bermakna orang yang rendah hati selalu salah, atau bahawa mereka akan sentiasa mengubah fikiran mereka dan tidak akan pernah mempunyai pendirian yang tegas. Ia hanya bermaksud bahawa mereka tunduk kepada kebenaran alkitabiah. Mereka sedar tentang keterbatasan pengetahuan mereka dan, oleh sebab itu, mampu mengembangkan pengetahuan dan pemahaman mereka tentang Firman Tuhan dengan cara yang tidak dilakukan orang terpelajar, sombong, dan angkuh.

"Semua yang  datang kepada Firman Tuhan untuk bimbingan, dengan rendah hati, dengan minda yang ingin tahu, bertekad untuk mengetahui syarat-syarat keselamatan, akan memahami apa yang dikatakan Alkitab. Tetapi ada orang-orang yang mengkaji Alkitab dengan roh yang tidak diterima oleh Alkitab. Orang-orang ini akan menyelidiki Alkitab dan  akan tiba kepada kesimpulan atau idea yang salah. Tuhan tidak akan berbicara kepada minda yang tidak peduli. Dia tidak mensia-siakan ajaranNya kepada orang yang tidak menghormatiNya dan minda yang tercemar. Syaitan akan mengajar setiap minda yang menyerah kepada pembohongannya.  Orang-orang ini siap mengatakan bahawa hukum Tuhan yang kudus tidak penting.

"Kita perlu merendahkan hati kita, dan dengan ikhlas dan hormat menyelidiki Alkitab; kerana hanya minda  yang rendah hati sahaja dan yang menyesali dosa-dosa akan dapat memahami kebenaran Alkitab.â€â€”Advent Review and Sabbath Herald, August 22, 1907, diadaptasi.

`Bagaimanakah anda menseimbangkan antara kerendahan hati dan keyakinan? Sebagai contoh, bagaimanakah anda akan menjawab cabaran, Bagaimanakah anda, orang Seventh-day Adventist,  sangat yakin bahawa anda benar tentang Sabat dan bahawa kebanyakan orang lain salah?`