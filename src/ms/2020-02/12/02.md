---
title:  Kemungkinan Penyebab Seolah Olah Ada Percanggahan
date:  14/06/2020
---

`Sila baca 2 Timotius 2: 10-15. Paulus memperingatkan Timotius untuk bertekun dan "berterus terang memberitakan perkataan kebenaran."  Apakah mesej penting yang dia berikan kepada kita semua di sini?`

Tidak ada  pelajar yang berpengertian dan jujur akan menyangkal fakta bahawa ada hal-hal dalam Alkitab yang sukar untuk difahami. Keadaan ini tidak seharusnya mengganggu kita. Malah,  kesukaran-kesukaran itu  harus dijangka. Lagipun, kita adalah makhluk yang tidak sempurna dan terbatas,  tidak ada seorangpun yang mempunyai pengetahuan yang komprehensif mengenai setiap bidang pembelajaran, apatah lagi hal-hal yang ilahi. Oleh itu, apabila manusia jahil dan terbatas cuba untuk memahami kebijaksanaan Tuhan Kitab Suci yang tidak terbatas, pasti ada kesukaran. Walau bagaimanapun, kesulitan dalam memahami ajaran alkitabiah tidak membuktikan bahawa apa yang disahkan oleh Alkitab adalah tidak benar.

Orang-orang yang menolak ajaran alkitabiah yang diwahyukan dan diilhamkan oleh Tuhan  sering menyatakan kesukaran itu sebagai percanggahan dan kesilapan, kerana bagi mereka Alkitab tidak lebih daripada hanya sebuah buku manusia, mereka percaya bahawa Alkitab pasti mengandungi ketidaksempurnaan dan kesilapan. Dengan pola fikir sedemikian, seringkali tidak ada usaha yang serius untuk mencari penjelasan yang mengambil kira kesepaduan dan kebolehpercayaan Kitab Suci yang dihasilkan dari ilham ilahi. Orang yang mula mempersoalkan halaman pertama Kitab Suci, kisah Penciptaan (misalnya), segera jatuh ke dalam keraguan dan ketidakpastian terhadap  seluruh Kitab Suci selebihnya.

Sesetengah percanggahan dalam Alkitab mungkin disebabkan oleh kesalahan kecil penyalin atau penterjemah. Ellen White telah menyatakan: "Ada yang berkata kepada kita, 'Adakah anda tidak berfikir bahawa orang yang menyalin Alkitab atau menterjemahnya telah membuat kesilapan?' Ini berkemungkinan, dengan itu, minda yang sempit akan ragu-ragu terhadap misteri Alkitab, kerana minda lemah mereka tidak memahami rancangan Tuhan. Mereka dengan mudah tersandung ke atas fakta-fakta yang jelas  yang kebanyakan minda boleh terima. Mereka tidak akan dapat memahami kebenaran rohani atau melihat bahawa firman Tuhan adalah jelas dan indah. Umat  percaya yang benar-benar mempercayai Alkitab tidak akan melihat masalah kebenaran yang ditunjukkan  Tuhan dengan jelas.â€â€”Ellen G. White, Selected Messages, book 1, ms. 16, diadaptasi.

`Mengapakah sangat penting bahawa kita mendekati Alkitab dengan semangat kerendahan hati dan penyerahan diri?`