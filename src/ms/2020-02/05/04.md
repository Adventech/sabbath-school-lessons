---
title:  Kejelasan Kitab Suci
date:  28/04/2020
---

Merujuk kepada  Kitab Suci sebagai satu-satunya yang berautoriti tidak masuk akal jika ayat-ayat Alkitab tidak jelas dalam maknanya.

`Sila baca Matius 21:42; Matius 12: 3, 5; Matius 19: 4; Matius 22:31; Markus 12:10, 26; Lukas 6: 3; Matius 24:15; dan Markus 13:14. Yesus berulangkali merujuk  Alkitab, apakah yang hal ini bayangkan mengenai kejelasan mesej Kitab Suci?`

Kesaksian Alkitab tidak terbuka kepada banyak tafsiran: Alkitab cukup jelas dalam apa yang diajarkannya. Alkitab begitu jelas sehingga dapat difahami oleh kanak-kanak dan oleh orang dewasa, terutama dalam ajaran yang paling asas. Namun demikian, terdapat peluang yang tidak berkesudahan untuk pengetahuan dan pemahaman kita untuk berkembang lebih mendalam. Kita tidak memerlukan wibawa ajaran gereja untuk memberikan makna Alkitab kepada kita. Sebaliknya, ajaran asasnya dapat dipahami oleh semua umat percaya.  Ia terbuka untuk dipelajari oleh semua umat percaya bukannya membatasi pentafsirannya kepada beberapa orang terpilih sahaja, seperti barisan para pendeta. Oleh itu, kita digalakkan dalam Alkitab untuk mempelajari Kitab Suci untuk diri kita sendiri kerana kita dapat memahami perkhabaran Tuhan untuk kita.

Ia telah ditunjukkan dengan jelas bahawa "contoh yang konsisten daripada para penulis Alkitab menunjukkan bahawa Kitab Suci harus diambil dalam erti kata yang jelas dan literal, kecuali jika jelas sekali apa yang dimaksudkan hanya satu perlambangan. . . .  Pada masa yang sama, kita boleh  mengharap Alkitab menerangkan sendiri simbolnya. Maksud simbol-simbol tersebut bukan sesuatu yang hanya orang pintar atau pakar Alkitab sahaja yang dapat memahami..â€â€”Handbook of Seventh-day Adventist Theology [Hagerstown, MD: Review and Herald Publishing Association, 2000], ms. 65. Sebaliknya,  Alkitab adalah jelas dari segi  bahasa, pengertian, dan kata-kata Kitab Suci kerana ada kebenaran nyata yang dimaksudkan  oleh para penulis Alkitab, bukannya menggunakan kata-kata yang  subjektif, tidak terkawal, mempunyai banyak makna dari ayat-ayat Alkitab.

Ini bukan bermakna bahawa kita tidak akan, kadang kala, menemui ayat-ayat  dan idea yang kita tidak  fahami atau tangkap maksudnya sepenuhnya. Lagipun, ini adalah Firman Tuhan, sedangkan kita hanyalah manusia yang sudah jatuh. Walau bagaimanapun, Firman Tuhan cukup jelas mengenai perkara-perkara yang benar-benar perlu kita ketahui dan fahami, terutamanya berkaitan dengan persoalan tentang keselamatan.

`Fikirkan tentang masa ketika anda tidak memahami beberapa ayat, beberapa waktu kemudian baru difahami. Apakah yang anda pelajari daripada pengalaman itu yang mungkin dapat membantu orang lain bergelut dengan perkara yang serupa?`