---
title:  Kajian Tambahan
date:  19/01/2024
---

Baca Mazmur 86:5, 15; Ellen G. White, “God’s Love for Man,” ms. 9–15, dalam Steps to Christ. Bagaimanakah kebenaran bahawa Tuhan adalah kasih membantu kita untuk lebih memahami pelbagai huraian tentang Tuhan dan perbuatan-Nya dalam Mazmur?

Kajian minggu ini memberi tumpuan kepada beberapa huraian penting tentang Tuhan dan aktiviti-Nya, yang menetapkan dunia dan menjadikannya teguh dan selamat. Pemazmur memohon kepada Tuhan, yang adalah Pencipta, Raja, Hakim, Juruselamat perjanjian dan Pemberi Hukum. Peranan di dunia yang diduduki Tuhan dicerminkan lebih lanjut dalam pelbagai nama dan gelaran Tuhan yang lain, termasuk Gembala (Mazmur 23:1, Mazmur 80:1), Batu Keselamatan (Mazmur 95:1), dan Bapa (Mazmur 68: 5, Mazmur 89:26). Di dalam dunia ini kita boleh merasa aman dan selamat, walaupun di tengah-tengah pergolakan kontroversi besar, kerana Tuhan berdaulat dan setia dalam semua yang Dia lakukan dan katakan. Walaupun tema teologi ini sama sekali tidak menyeluruh, ia menunjukkan pelbagai cara di mana Tuhan menyatakan diri-Nya di dalam Mazmur.

Semasa kita terus mempelajari Mazmur, adalah penting untuk diingatkan supaya membaca Mazmur berdasarkan sifat kasih sayang dan rahmat Tuhan serta rancangan-Nya untuk menyelamatkan dan memulihkan dunia. “Semakin kita mempelajari watak ilahi sehubungan derngan salib, semakin kita melihat belas kasihan, kelembutan dan pengampunan berpadu dengan kesaksamaan dan keadilan, dan semakin jelas kita melihat bukti-bukti yang tidak terhitung tentang kasih yang tidak terhingga dan belas kasihan yang melampaui batas kerinduan seorang ibu terhadap anaknya yang sesat.”—Ellen G. White, Steps to Christ, ms. 15. Di dalam Mazmur, walaupun manusia menghadapi penghakiman Tuhan kerana pemberontakan mereka, mereka terus berseru kepada Tuhan kerana mereka tahu bahawa kemarahan Tuhan hanya untuk sementara waktu, tetapi belas kasihan-Nya adalah kekal (Mazmur 103:8).

**Soalan Perbincangan**:

`Mengapakah memahami realiti dan kelaziman kontroversi besar itu penting dalam membantu kita untuk memahami bahawa disebalik pemerintahan dan kedaulatan Tuhan yang muktamad, masih terdapat banyak kekacauan dan penderitaan di dunia kita? Mengapakah motif kontroversi besar itu sangat membantu kita?`

`Bagaimanakah kepercayaan kepada Tuhan sebagai Pencipta seharusnya membentuk pemahaman kita tentang diri kita dan hubungan kita dengan seluruh ciptaan? Apakah yang berlaku apabila orang ramai menyimpang daripada kebenaran itu (Mazmur 106:35?42)?`

`Apakah yang salah dengan berhala-berhala bangsa-bangsa pada zaman alkitabiah (Mazmur 115:4?8)? Bagaimanakah dengan berhala moden? Mengapa mereka sama berbahayanya dengan perjalanan kita dengan Tuhan?`

`Bagaimanakah umat Tuhan harus hidup dengan mengetahui bahawa penghakiman Tuhan bermula dengan umatNya? Bagaimanakah Tuhan menghakimi umat-Nya dan untuk tujuan apa?`