---
title:  Tuhan Telah Menciptakan Kita
date:  14/01/2024
---

`Baca Mazmur 8 dan Mazmur 100. Bagaimanakah Tuhan dan manusia digambarkan dalam Mazmur ini? Apakah yang didedahkan oleh Mazmur ini tentang sifat Tuhan?`

Penciptaan memainkan peranan penting dalam Mazmur, dalam menegakkan kedaulatan Tuhan. Langit, yang merupakan “pekerjaan tangan-Nya,” menyatakan kemuliaan dan kuasa-Nya (Mzm. 19:1-4, Mzm. 97:6). Nama Tuhan adalah agung di seluruh bumi (Mazmur 8:1, 9). Tuhan telah menciptakan segala-galanya; Dia tidak mempunyai permulaan (Mazmur 93:2) dan tiada penghujung (Maz. 102:25-27). Dia kekal dan lebih tinggi daripada tuhan-tuhan bangsa-bangsa, yang hanya “buatan tangan manusia” (Mazmur 115:4), tidak lebih dari itu. Berhala-berhala itu “ada tangan, tetapi tidak memegang” (Mzm. 115:7); bagi Tuhan, “dalam tangan-Nya tempat-tempat dalam di bumi, … dan tangan-Nya membentuk daratan yang kering.” (Mazmur 95:4, 5).

Beberapa mazmur menggambarkan kuasa Tuhan ke atas kuasa-kuasa dalam alam yang dipercayai oleh bangsa lain sebagai ilahi (contohnya, Mazmur 29, Mazmur 93, Mazmur 104). Mazmur ini menegaskan kembali dakwaan bahawa Tuhan memerintah atas semua ciptaan dan berkuasa dan bermaruah. Mazmur 100:3 merujuk kepada satu bentuk penyembahan berhala yang halus—berdikari, menekankan bahawa Tuhan menjadikan kita, "dan bukan kita sendiri."

Penciptaan juga membuktikan kasih Tuhan. Segala sesuatu yang wujud mendasarkan kewujudannya kepada Tuhan, yang juga mengekalkan kehidupan (Mzm. 95:7, Mzm. 147:4-9). Perhatikan bahawa Tuhan bukan sahaja menganugerahkan manusia kewujudan, Dia menjadikan Israel purba “umat-Nya dan kawanan domba di padang rumput-Nya” (Mazmur 100:3, AVB). Tanggapan kepada “umat-Nya” dan “domba-domba-Nya” menyatakan keinginan Tuhan untuk memiliki hubungan yang rapat dengan umat-Nya.

Hanya Pencipta yang mempunyai kuasa untuk memberkati dan menyebabkan umat-Nya bertambah dan dengan itu, Dialah satu-satunya yang layak disembah dan dipercayai. Banyak mazmur menyeru segala yang bernafas, seluruh bumi, laut, dan segala isinya untuk bersorak-sorai di hadapan Tuhan.

Kemuliaan Tuhan dilihat dalam penciptaan, bahkan di dalam ciptaan duniawi yang telah jatuh ini dan Mazmur menunjukkan kita kepada satu-satunya Tuhan yang layak disembah.

`“Apakah manusia maka Engkau mengingatnya dan anak manusia maka Engkau mengendahkannya?” (Mzm. 8:4, AVB). Apakah respon anda kepada Tuhan sebagai Pencipta anda? Apabila Tuhan menyebut bintang-bintang dengan nama mereka (Mzm. 147:4), apa lagikah pada fikiran anda bahawa Tuhan mengambil berat tentang anda?`