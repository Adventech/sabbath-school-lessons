---
title:  Tuhan Mendengar dan Memberikan
date:  20/01/2024
---

### Bacaan Untuk Pelajaran Minggu Ini
Mazmur 139:1–18; Mazmur 121; Mazmur 17:8; Matius. 23:37; 1 Korintus 10:1–4; Ibrani 4:15, 16.

> <p>Ayat Hafalan</p>
> “Orang yang benar berseru merayu, dan TUHAN mendengar; lalu menyelamatkan mereka daripada segala kesusahan mereka” (Mazmur 34:17, AVB).

Berkali-kali, Mazmur menekankan kebenaran bahawa Tuhan yang berdaulat, yang mencipta dan mengekalkan alam semesta, juga menyatakan diri-Nya sebagai Tuhan peribadi yang memulakan dan mengekalkan hubungan dengan umat-Nya.

Tuhan dekat dengan umat-Nya dan kepada ciptaan-Nya, baik di langit maupun di bumi (Mazmur 73:23, 25). Walaupun Dia “menempatkan takhta-Nya di syurga” (Mazmur 103:19, AVB) dan “mengendarai awan” (Mazmur 68:4, ABB), Dia juga “dekat dengan semua yang menyeru-Nya, semua yang menyeru-Nya dalam kebenaran” (Mazmur 145:18, AVB). Mazmur dengan teguh menegakkan kebenaran bahawa Tuhan adalah Tuhan yang hidup, yang bertindak bagi pihak yang berseru kepada-Nya (Mazmur 55:16–22). Mazmur adalah bermakna dengan tepat kerana ia didorong oleh, dan ditujukan kepada, Tuhan yang hidup, yang mendengar dan menjawab doa.

Kita harus ingat bahawa respons yang tepat terhadap kedekatan Tuhan terdiri daripada kehidupan iman kepada-Nya, dan kepatuhan kepada perintah-perintah-Nya. Tidak ada yang kurang daripada iman dan ketaatan ini akan diterima oleh-Nya, seperti yang sering diungkapkan oleh sejarah Israel.

_*Sila kaji pelajaran minggu ini untuk persediaan bagi Sabat, 27 Januari._