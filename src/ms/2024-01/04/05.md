---
title:  Pembela dan Pembebas
date:  24/01/2024
---

`Baca 1 Korintus 10:1â€“4. Bagaimanakah Paulus menerangkan kisah Keluaran itu? Pelajaran rohani apakah yang dia cuba ajar dengannya?`

`Baca Mazmur 114. Bagaimanakah pembebasan ilahi terhafap umat Israel dari Mesir digambarkan secara puitis di sini?`

Sungguh suatu gambaran puitis tentang pembebasan Tuhan yang menakjubkan terhadap anak-anak-Nya dari perhambaan Mesir yang diberikan di dalam Mazmur 114. Sepanjang Perjanjian Lama, dan bahkan dalam Perjanjian Baru, pembebasan dari Mesir dilihat sebagai simbol kuasa Tuhan untuk menyelamatkan umat-Nya. Paulua dalam ayat-ayat di Korintus melakukan perkara itu, melihat keseluruhan kisah benar itu sebagai satu metafora, iaitu melambang  keselamatan dalam Yesus Kristus.

Mazmur 114 juga menggambarkan pembebasan ilahi melalui kedaulatan Tuhan sebagai Pencipta ke atas kuasa alam, iaitu bagaimana Dia menyelamatkan umat-Nya dalam cerita Keluaran. Laut, sungai Yordan, serta gunung dan bukit secara puitis menggambarkan kuasa alam semula jadi dan manusia yang menentang Israel dalam perjalanan mereka ke Tanah Perjanjian (Ul. 1:44, Yos. 3:14?17). Namun, Tuhan berdaulat atas mereka semua.

Malah, bagi kebanyakan anak-anak Tuhan di semua masa dan di semua tempat, jalan ke Yerusalem syurgawi penuh dengan bahaya. Mazmur mendorong mereka untuk melihat ke seberang bukit dan ke arah Pencipta langit dan bumi (Mazmur 121:1).

Semangat Mazmur 114 digambarkan oleh Yesus ketika menenangkan ribut laut dan pengisytiharan-Nya bahawa gereja tidak perlu takut kerana Dia telah mengalahkan dunia (Mat. 8:23?27, Yohanes 16:33).

Perbuatan besar Tuhan atas nama umat-Nya harus mengilhamkan seluruh bumi untuk bergetar di hadapan-Nya (Mazmur 114:7). Gemetar harus difahami sebagai mengakui dan menyembah daripada sebagai sikap ketakutan (Mazmur 96:9, Mazmur 99:1). Dengan Tuhan di pihak mereka, orang beriman tidak perlu takut.

`Apakah di antara beberapa bahaya rohani yang kita hadapi sebagai orang percaya, dan bagaimanakah kita boleh belajar untuk bersandar pada kuasa Tuhan untuk melindungi kita daripada tunduk pada bahaya ini yang sama nyata bagi kita sekarang seperti halnya bagi pemazmur?`