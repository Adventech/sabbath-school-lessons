---
title:  Kajian Tambahan
date:  12/01/2024
---

Baca Mazmur 42:8 dan Tulisan Ellen G. White, “Poetry and Song,” ms 159–168, dalam Education. Bagaimanakah doa dan nyanyian berkaitan menurut teks yang diilhamkan ini?

Ellen G. White menggambarkan Mazmur Daud yang bertaubat (sebagai contoh, Mazmur 51) sebagai bahasa jiwanya dan doa-doa yang menggambarkan sifat kesedihan yang sebenar atas dosa (lihat Steps to Christ, ms 24, 25). Dia menggalakkan orang percaya untuk menghafal teks daripada Mazmur ini sebagai cara untuk memupuk rasa kehadiran Tuhan dalam kehidupan mereka dan menyerlahkan amalan Yesus dalam mengangkat suara-Nya dengan Mazmur apabila menghadapi godaan dan ketakutan yang menindas. Dia juga berkata: “betapa sering dengan kata-kata nyanyian kudus dibuka di dalam jiwa mata air penyesalan dan iman, harapan dan cinta dan sukacita! . . . Sesungguhnya, banyak lagu adalah doa.”—Education, ms. 162-168.

Apabila kita berdoa dan menyanyikan Mazmur, kita menerapkan sikap ketekunan, semangat, keberanian dan harapan dari para pemazmur. Mereka mendorongkan kita untuk meneruskan perjalanan rohani kita dan menghiburkan kita bahawa kita tidak bersendirian. Orang lain, seperti kita, telah melalui masa-masa gelap dan masih berjaya oleh rahmat Tuhan. Pada masa yang sama, Mazmur mendedahkan kepada kita sekilas pandang perantaraan Kristus yang sungguh-sungguh bagi pihak kita, kerana Dia sentiasa hidup untuk berdoa bagi kita (Ibr. 7:25).

Melibatkan Mazmur dalam doa dan ibadat boleh menjadikan masyarakat yang beriman sedar tentang pelbagai pengalaman manusia dan mengajar para penyembah untuk melibatkan diri dalam pelbagai aspek pengalaman itu di dalam ibadat. Mazmur adalah doa dan lagu ilahi-manusia. Atas sebab itu, memasukkan Mazmur secara konsisten di dalam ibadat akan membawa masyarakat yang beriman ke pusat kehendak Tuhan dan rahmat penyembuhan yang berkuasa.

**Soalan Perbincangan**:

`Mengapakah doa secara  spontan dan tanpa bimbingan bukanlah satu-satunya cara untuk berdoa? Bagaimanakah kehidupan doa kita mendapat manfaat daripada Mazmur, yang adalah doa alkitabiah?`

`Bagaimanakah Mazmur boleh memperkayakan pengalaman doa berjemaah kita? Bincangkan beberapa cara praktikal gereja tempatan anda boleh memupuk penggunaan Mazmur dalam pelayanan ibadatnya.`

`Apakah yang dinyatakan oleh Mazmur tentang kerumitan perjalanan iman manusia dan kuasa rahmat penyembuhan Tuhan?`