---
title:  Menyanyikan Lagu Tuhan di Tanah Asing
date:  27/01/2024
---

### Bacaan Untuk Pelajaran Minggu Ini
Mazmur 79:5–13, Mazmur 88:3–12, Mazmur 69:1–3, Mazmur 22:1, Mazmur 77, Mazmur 73:1–20, 1 Petrus 1:17.

> <p>Ayat Hafalan</p>
> “Betapa mungkin kami nyanyikan lagu TUHAN di tanah asing?” (Mazmur 137:4, AVB).

Kita tidak perlu mendalami Kitab Mazmur untuk mengetahui bahawa Mazmur diucapkan dalam dunia yang tidak sempurna, dunia yang penuh dengan dosa, kejahatan, penderitaan dan kematian. Ciptaan yang stabil yang dikawal oleh Tuhan yang berdaulat dan hukum-hukumNya yang adil sentiasa diancam oleh kejahatan. Apabila dosa semakin merosakkan dunia, bumi semakin menjadi "tanah asing" bagi umat Tuhan. Realiti ini menimbulkan masalah kepada pemazmur: Bagaimana untuk menjalani kehidupan iman di negeri asing?

Seperti yang telah kita lihat, para pemazmur mengakui pemerintahan dan kuasa Tuhan yang berdaulat, serta penghakiman-Nya yang adil. Mereka tahu bahawa Tuhan adalah tempat perlindungan dan pertolongan yang kekal dan tidak pernah putus-putus semasa kesusahan. Atas sebab ini, para pemazmur kadang-kadang bingung (siapa yang tidak?) dengan ketiadaan Tuhan yang nyata dan kejahatan yang berkembang pesat di hadapan Tuhan yang berdaulat dan baik. Sifat paradoks Mazmur sebagai doa ditunjukkan dalam tanggapan pemazmur terhadap apa yang kelihatan seperti Tuhan mendiamkan diri-Nya. Dengan kata lain, para pemazmur bertindak balas terhadap apa yang kelihatan seperti ketidakhadiran Tuhan dan juga kehadiran-Nya.

_*Sila kaji pelajaran minggu ini untuk persediaan bagi Sabat, 3 Februari._