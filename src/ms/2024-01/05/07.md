---
title:  Kajian Tambahan
date:  02/02/2024
---

Baca Mazmur 56; tulisan Ellen G. White, “Rejoicing in the Lord,” ms. 115–126, di dalam Steps to Christ.

Seperti para pemazmur, umat Tuhan sepanjang zaman selalu tertanya-tanya bagaimana cara menyanyikan lagu-lagu Tuhan ketika berada di “tanah asing.” Kepercayaan kita dalam pemerintahan Tuhan yang berdaulat dicabar, kadang kala dengan sangat teruk dan kita mungkin merenung sama ada Tuhan masih berkuasa atau benar-benar berkuasa lagi dan bersikap baik seperti yang dinyatakan dalam Kitab Suci.

Iman alkitabiah selalunya membayangkan ketidakpastian dan ketegangan sama seperti keyakinan dan penegasan. Kadang-kadang ketidakpastian dan ketegangan, terutamanya dalam menghadapi kejahatan dan suatu keadaan seperti ketiadaan Tuhan, hampir tidak dapat ditanggung. Namun, ketidakpastian tidak boleh sekali-kali mengenai Tuhan kerana sifat-Nya yang pengasih dan benar serta boleh dipercayai. Para pemazmur mungkin tidak pasti tentang masa depan, tetapi mereka sering memohon kepada kasih dan kesetiaan Tuhan yang tidak berkesudahan (Mazmur 36:5–10; Mazmur 89:2, 8).

Begitu juga, kita harus mengikuti contoh yang sama. “Panggil semua kuasa anda untuk melihat ke atas, bukan ke bawah pada kesukaran anda; maka anda tidak akan pengsan dengan cara ini. Anda akan segera melihat Yesus di sebalik awan, menghulurkan tangan-Nya untuk menolong anda; dan apa yang anda perlu lakukan ialah menyerahkan tangan anda kepada-Nya dalam iman yang sederhana dan biarkan Dia memimpin anda. Apabila anda menjadi percaya, anda akan, melalui iman kepada Yesus, menjadi penuh harapan.”—Ellen G. White, Testimonies for the Church, vol. 5, ms 578, 579.

Masa ketika Tuhan seperti “menyembunyikan wajah-Nya” tidak menjejaskan keberkesanan doa. Sebaliknya, peristiwa-peristiwa ini menyebabkan para pemazmur memeriksa diri mereka sendiri, mengingat kembali tindakan penyelamatan Tuhan yang lalu, dan mencari Tuhan dengan pengakuan dan permohonan yang rendah hati (Mazmur 77:10–12, Mazmur 89:46?52). “Iman bertambah kuat dengan datang + berkonflik dengan keraguan dan pengaruh yang bertentangan. Pengalaman yang diperoleh dalam ujian ini lebih bernilai daripada permata yang paling mahal.”—Ellen G. White, Testimonies for the Church, vol. 3, ms. 555.

**Soalan Perbincangan**:

`Apakah ketegangan yang dialami oleh para pemazmur semasa menghadapi kejahatan? Apakah ketegangan serupa yang pernah anda hadapi, dan bagaimanakah anda menanganinya? Bagaimanakah anda mengekalkan iman anda pada masa seperti ini?`

`Di manakah kita harus mencari jawapan apabila iman kita kepada Tuhan diuji oleh dugaan atau oleh orang yang penderitaannya sendiri menyebabkan mereka mempersoalkan kebaikan dan kuasa Tuhan?`

`Bagaimanakah anda menjawab soalan lazim tentang kejahatan dalam dunia yang dicipta dan dikekalkan oleh Tuhan Pengasih yang maha kuasa? Bagaimanakah motif kontroversi besar itu boleh membantu menjawab, sekurang-kurangnya serba sedikit, cabaran ini?`