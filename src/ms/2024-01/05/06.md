---
title:  Jangan Orang Saleh Tergoda
date:  01/02/2024
---

`Baca Mazmur 37:1, 8; Mazmur 49:5–7; Mazmur 94:3–7; dan Mazmur 125:3. Perjuangan apakah yang dihadapi oleh pemazmur?`

Mazmur ini meratapi kemakmuran semasa oleh orang jahat dan cabaran yang ditimbulkan oleh hakikat ini kepada orang benar. Orang jahat bukan sahaja makmur, tetapi ada kalanya juga secara terbuka menghina Tuhan dan menindas orang lain. Isu yang membingungkan ialah sementara “tongkat kerajaan orang fasik” (Mazmur 125:3, LAI) menguasai dunia, “tongkat keadilan” (Mazmur 45:6, AVB) nampaknya gagal. Oleh itu, mengapa tidak berputus asa sahaja dan menerima kejahatan seperti yang dilakukan oleh orang lain?

`Baca Mazmur 73:1–20, 27. Apakah yang membawa pemazmur melalui krisis? Apakah kesudahan orang yang percaya kepada perkara yang sia-sia? (Lihat juga 1 Petrus 1:17.)`

Ketika pemazmur dalam Mazmur 73 tetap fokus pada kejahatan semasa di dunia, dia tidak dapat melihat gambaran besar dari sudut pandang Tuhan. Masalah yang ditimbulkan oleh kemakmuran kejahatan terhadap imannya adalah sangat besar; dia juga percaya bahawa hujahnya tentang ketiadaan iman adalah berdasarkan realiti.

Namun, Mazmur 73 menunjukkan bahawa “perkara-perkara ini mengejek mereka yang mengabaikan ayat pertama dari mazmur ini, yang merupakan ringkasan dari keseluruhan mazmur: ‘Sesungguhnya, Tuhan baik kepada Israel, kepada mereka yang murni hati!’ ”—Johannes Bugenhagen , Reformation Commentary on Scripture (Downers Grove, IL: InterVarsity Press, 2018), ms. 11.

Pemazmur dibawa ke tempat kudus, tempat pemerintahan Tuhan yang berdaulat dan diingatkan di sana bahawa “hari ini” hanyalah satu keping daripada mozek, dan dia harus mempertimbangkan “kesudahan”nya, apabila orang jahat akan menghadapi penghakiman Tuhan. Hakikat bahawa pemazmur memahami kebenaran ini di tempat kudus dan mengakui kebodohannya yang terdahulu menunjukkan bahawa realiti hanya boleh difahami oleh suatu pandangan sudut rohani dan bukan oleh logik manusia.

`Bagaimanakah janji penghakiman Tuhan ke atas dunia, dan atas semua kejahatannya, memberi anda penghiburan apabila anda melihat begitu banyak kejahatan masa kini tidak dihukum?`