---
title:  Mazmur dalam Ibadah Israel Purba
date:  31/12/2023
---

`Baca 1 Tawarikh 16:7, Nehemia 12:8, Mazmur 18:1, Mazmur 30:1, Mazmur 92:1, Mazmur 95:2, Mazmur 105:2, Kolose 3:16, dan Yakobus 5:13. Apakah peristiwa yang mendorong penulisan pada beberapa mazmur ini? Bilakah umat Tuhan menggunakan Mazmur?`

Mazmur telah dituliskan untuk digunakan secara peribadi dan dalam kebaktian bersama. Ianya dinyanyikan sebagai lagu pujian dalam penyembahan di bait suci, seperti yang dinyatakankan oleh anotasi muzik yang ada menyebut instrument muzik (Mazmur 61:1), irama (Mazmur 9:1) dan pemimpin muzik (Mazmur 8:1).

Dalam Alkitab Ibrani, tajuk Kitab Mazmur, tehilim, “pujian,” yang mencerminkan tujuan utamanya, iaitu, pujian kepada Tuhan. Tajuk Bahasa Inggeris Book of Mazmur berasal daripada psalmoi Yunani, yang terdapat dalam Septuaginta, terjemahan awal (abad kedua dan ketiga B.C.) dalam bahasa Yunani bagi Alkitab Ibrani.

Mazmur adalah bahagian yang sangat diperlukan dalam ibadat Israel. Contohnya, ia digunakan dalam pentahbisan bait, perayaan keagamaan, perarakan dan semasa meletakkan tabut perjanjian di Yerusalem.

“Nyanyian Pengangkatan” (Mazmur 120-134), juga dikenali sebagai lagu ziarah, secara tradisinya dinyanyikan semasa ziarah ke Yerusalem pada tiga perayaan tahunan utama (Keluaran 23:14–17). “Halel Mesir” (Mazmur 113-118) dan “Halel Besar” (Mazmur 136) dinyanyikan pada tiga perayaan tahunan utama, termasuk perayaan Bulan Baru dan pentahbisan bait. Hallel Mesir mendapat tempat penting dalam upacara Paskah. Mazmur 113 dan 114 dinyanyikan pada permulaan perjamuan Paskah, dan Mazmur 115-118 pada penghujungnya (Mat. 26:30). "Halel Harian" (Mazmur 145-150) telah dimasukkan ke dalam doa harian di dalam acara kebaktian pagi di sinagog.

Mazmur bukan sahaja mengiringi penyembahan orang ramai, tetapi ia juga mengajar mereka tentang bagaimana mereka harus menyembah Tuhan di tempat kudus. Yesus berdoa dengan memetic kata-kata di dalam Mazmur 22 (Mat. 27:46). Mazmur juga mendapat tempat yang penting dalam kehidupan gereja yang mula-mula (Kol. 3:16, Ef. 5:19).

`Sudah tentulah, walaupun kita tidak menyembah Tuhan di tempat kudus duniawi seperti bait suci, namun, bagaimanakah kita boleh menggunakan Mazmur dalam ibadat kita sendiri, sama ada secara peribadi atau dalam suasana berkumpulan?`