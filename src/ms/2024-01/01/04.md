---
title:  Lagu untuk Setiap Musim
date:  02/01/2024
---

`Baca Mazmur 3, Mazmur 33:1–3, dan Mazmur 109:6–15. Apakah aspek pengalaman manusia yang berbeza yang disampaikan oleh Mazmur ini?`

Mazmur menyedarkan masyarakat umat percaya tentang pelbagai pengalaman manusia, dan mereka menunjukkan bahawa orang percaya boleh menyembah Tuhan pada setiap musim dalam kehidupan. Di dalamnya kita melihat perkara berikut:

(1) Nyanyian yang mengembangkan Tuhan kerana keagungan dan kuasa-Nya dalam penciptaan, pemerintahan-Nya sebagai raja, penghakiman, dan kesetiaan-Nya. (2) Mazmur Kesyukuran yang menyatakan rasa terima kasih yang mendalam atas berkat Tuhan yang melimpah. (3) Seruan ratapan yang tulus kepada Tuhan untuk dibebaskan daripada kesusahan. (4) Mazmur Kebijaksanaan yang menyediakan garis panduan praktikal untuk satu kehidupan yang benar. (5) Mazmur Diraja yang menunjuk kepada Kristus, yang adalah Raja yang berdaulat dan Penyelamat umat Tuhan. (6) Mazmur Sejarah yang mengingatkan masa lalu Israel dan menonjolkan kesetiaan Tuhan dan ketidaksetiaan Israel untuk mengajar generasi yang akan datang supaya tidak mengulangi kesilapan nenek moyang mereka tetapi mempercayai Tuhan dan tetap setia kepada perjanjian-Nya.

Puisi Mazmur menunjukkan kuasa tersendiri untuk menarik perhatian pembaca. Walaupun beberapa peranti puitis ini telah hilang dalam terjemahan, namun dalam bahasa ibunda kita, kita masih boleh menghargai banyak di antaranya.

1\. Kesejajaran melibatkan gabungan perkataan, frasa atau pemikiran yang dibina secara simetri. Kesejajaran membantu dalam memahami maksud bahagian yang sepadan. Contohnya: “Pujilah TUHAN, wahai jiwaku; dan segala yang dalamku, pujilah nama-Nya yang suci!” (Mazmur 103:1, AVB). Dalam paralelisme ini, “jiwaku” ialah “segala yang dalamku," iaitu keseluruhan diri seseorang.

2\. Gambaran menggunakan bahasa kiasan untuk menarik secara kuat deria fizikal pembaca (contohnya, perlindungan Tuhan digambarkan sebagai  “naungan dibawah sayap-Mu” (Mazmur 17:8, ABB).

3\. Merisme (simpulan bahasa) menyatakan keseluruhan dengan sepasang bahagian yang berbeza. “pada waktu siang aku berseru kepada-Mu, pada waktu malam aku datang ke hadapan-Mu” menandakan tangisan tanpa henti (Mazmur 88:1).

4\. Permainan perkataan menggunakan bunyi perkataan untuk membuat permainan kata dan menyerlahkan mesej rohani. Dalam Mazmur 96:4, 5 perkataan Ibrani ‘elohim’, “tuhan dalam kata jamak,” dan ‘elilim’, “berhala dalam kata jamak,” mencipta satu permainan kata untuk menyampaikan mesej bahawa tuhan-tuhan kepada bangsa-bangsa hanya kelihatan sebagai 'elohim, iaitu “tuhan-tuhan,” tetapi sebenarnya hanyalah ‘elilim, iaitu “berhala”.

Akhir sekali, perkataan “selah” bermaksud sebagai satu selingan singkat, sama ada untuk panggilan untuk berhenti seketika dan merenungkan mesej bahagian tertentu dalam mazmur atau satu perubahan iringan muzik (Mazmur 61:4).