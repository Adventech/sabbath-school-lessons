---
title:  Dunia Mazmur
date:  04/01/2024
---

`Baca Mazmur 16:8; Mazmur 44:8; Mazmur 46:1; Mazmur 47:1, 7; Mazmur 57:2; Mazmur 62:8; Mazmur 82:8; dan Mazmur 121:7. Apakah tempat yang Tuhan duduki dalam kehidupan seorang pemazmur?`

Dunia Mazmur sepenuhnya berpusatkan pada Tuhan; ia berusaha untuk menyerahkan, dalam doa dan pujian, semua pengalaman hidup kepada Tuhan. Tuhan adalah Pencipta yang berdaulat, Raja dan Hakim seluruh bumi. Dia menyediakan segala sesuatu untuk anak-anak-Nya. Oleh itu, Dia harus dipercayai pada setiap masa. Malah musuh umat Tuhan bertanya, “ ‘Di manakah Tuhanmu?’ ” apabila umat Tuhan nampaknya gagal (Mazmur 42:10, AVB). Sama seperti Tuhan adalah Tuhan yang sentiasa hadir dan tidak pernah gagal bagi umat-Nya, demikian juga umat Tuhan mempunyai Tuhan yang sentiasa di hadapan mereka. Pada akhirnya, Mazmur membayangkan masa apabila semua orang dan seluruh ciptaan akan menyembah Tuhan (Mzm. 47:1, Mzm. 64:9).

Pemusatan Tuhan dalam kehidupan menghasilkan pemusatan terhadap ibadah. Penyembahan di mana Mazmur hidup pada asasnya berbeza daripada penyembahan seperti yang difahami oleh ramai orang hari ini, kerana penyembahan dalam budaya alkitabiah adalah pusat semula jadi dan tidak boleh dipertikaikan bagi seluruh kehidupan masyarakat. Oleh itu, segala yang berlaku, baik dan buruk, di dalam kehidupan umat Tuhan pastinya akan dinyatakan di dalam ibadah. Tuhan mendengar pemazmur, di mana sahaja dia berada, dan meresponnya pada waktu-Nya yang sempurna (Mazmur 3:4, Mazmur 18:6, Mazmur 20:6).

Pemazmur sedar bahawa tempat kediaman Tuhan adalah di syurga, tetapi pada masa yang sama, Tuhan tinggal di Sion, di tempat kudus di antara umat-Nya. Tuhan pada masa yang sama jauh dan dekat, di mana-mana dan di dalam bait-Nya (Mazmur 11:4), tersembunyi (Mazmur 10:1) dan didedahkan (Mazmur 41:12). Dalam Mazmur, ciri-ciri Tuhan yang kelihatan saling eksklusif ini disatukan. Pemazmur memahami bahawa kedekatan dan keterpencilan tidak dapat dipisahkan dalam wujud Tuhan yang sebenar (Mazmur 24:7–10). Para pemazmur memahami dinamika ketegangan rohani ini. Kesedaran mereka tentang kebaikan dan kehadiran Tuhan, di tengah-tengah apa sahaja yang mereka alami, adalah yang menguatkan harapan mereka sementara mereka menunggu Tuhan untuk campur tangan, dalam apa juga cara dan pada bila-bila masa Dia memilih untuk berbuat demikian.

`Bagaimanakah Mazmur dapat membantu kita untuk memahami bahawa kita tidak boleh menghadkan Tuhan kepada suatui aspek tertentu di dalam kewujudan kita sahaja? Apakah bahagian dalam kehidupan anda di mana anda berusaha untuk menjauhkan Tuhan?`