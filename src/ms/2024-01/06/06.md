---
title:  Penghakiman Tuhan dan Rumah Suci
date:  08/02/2024
---

`Baca Mazmur 96:6–10; Mazmur 99:1–4; dan Mazmur 132:7–9, 13–18. Di manakah penghakiman Tuhan berlaku, dan apakah implikasi daripada jawapan itu bagi kita? Bagaimanakah rumah suci (sanktuari)  itu membantu kita memahami bagaimana Tuhan akan menangani kejahatan?`

Penghakiman Tuhan berkait rapat dengan rumah suci. Rumah suci adalah persekitaran di mana pemahaman pemazmur tentang masalah kejahatan diubah (Mazmur 73:17–20). Rumah suci telah ditetapkan sebagai tempat penghakiman ilahi seperti yang ditunjukkan oleh penghakiman ke atas Urim (Bil. 27:21) dan oleh penutup dada penghakiman yang dipakai oleh imam besar (Keluaran 28:15, 28–30). Oleh itu, banyak Mazmur menggambarkan Tuhan di atas takhta-Nya di rumah suci yang bersedia untuk menghakimi dunia kerana dosa dan kejahatannya.

Di rumah sucilah kudus rancangan keselamatan telah dinyatakan. Dalam paganisme, dosa difahami terutamanya sebagai noda fizikal, yang akan dihapuskan dengan upacara sihir. Sebaliknya, Alkiatb menyatakan dosa sebagai pelanggaran terhadap hukum moral Tuhan. Kesucian Tuhan bermaksud bahawa Dia mencintai keadilan dan kebenaran. Demikian juga, umat Tuhan harus mengejar keadilan dan kebenaran dan harus menyembah Tuhan dalam kesucian-Nya. Untuk melakukan itu, mereka mesti mematuhi hukum Tuhan, yang merupakan ungkapan kesucian-Nya.

Oleh itu, trumah kudus adalah tempat pengampunan dosa dan pemulihan kebenaran seperti yang ditunjukkan oleh takhta rahmat Tuhan dan "korban kebenaran" (Ulangan 33:19, Mazmur 4:5).

Namun, “Tuhan-Yang-Mengampuni” membalas dendam atas perbuatan jahat orang yang tidak bertaubat (Mazmur 99:8, ABB). Implikasi praktikal pada rumah suci sebagai tempat penghakiman ilahi dilihat dalam kesedaran yang berterusan terhadap kesucian Tuhan dan tuntutan untuk hidup benar menurut tuntutan perjanjian Tuhan.

Penghakiman Tuhan dari Sion menghasilkan kesejahteraan orang benar dan kekalahan orang jahat (Mazmur 132:13–18). Tempat kudus memupuk harapan gembira akan kedatangan Tuhan sebagai Hakim, khususnya semasa Hari Pendamaian. Begitu juga, Mazmur menguatkan kepastian kedatangan Hakim ilahi yang akan datang (Mazmur 96:13, Mazmur 98:9), iaitu, Yesus Kristus di rumah suci syurgawi (Wahyu 11:15–19).

`Baca Roma 8:34. Bagaimanakah ayat ini menunjukkan kepada kita bahawa apa yang Kristus sedang lakukan di rumah suci syurgawi adalah satu berita baik bagi umat-Nya?`