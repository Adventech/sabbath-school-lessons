---
title:  Kajian Tambahan
date:  23/02/2024
---

Pada zaman moden ini, memperoleh kebijaksanaan nampaknya tidak begitu diingini untuk mencapai kebahagiaan. Manusia lebih suka bahagia daripada menjadi bijak. Namun, bolehkah kita benar-benar bahagia dan menjalani kehidupan yang memuaskan tanpa memiliki hikmat ilahi? Mazmur jelas mengatakan bahawa itu tidak boleh kita lakukan. Berita baiknya ialah bahawa kita tidak diminta untuk memilih antara kebijaksanaan dan kebahagiaan kerana kebijaksanaan yang dai Tuhan membawa kebahagiaan yang sejati.

Contoh mudah daripada bahasa Ibrani boleh menggambarkan perkara ini. Dalam bahasa Ibrani, perkataan "langkah" dalam bentuk jamak ('ashurey) sangat mirip dengan perkataan "kebahagiaan" ('ashrey). Walaupun kita terlepas melihat hubugan perkataan ini di dalam terjemahan bahasa Melayu, namun ia menyampaikan satu mesej yang kuat: "langkah" yang ada pada jalan Tuhan membawa kepada kehidupan yang "bahagia" (Mazmur 1:1, Mazmur 17:5, Mazmur 37:31, Mazmur 44:18, Mazmur 89:15, Mazmur 119:1). Dalam Alkitab, baik kebijaksanaan mahupun kebahagiaan bukanlah satu konsep yang abstrak, tetapi ia berupa satu pengalaman yang sebenar.

Ia ditemui di dalam hubungan dengan Tuhan, yang terdiri daripada menyembah, memuji, mencari kekuatan dan mempercayai Tuhan. Mazmur 25:14 mengatakan bahawa "rahasia TUHAN ada pada mereka yang takut kepada-Nya; dan Dia akan menunjukkan mereka perjanjian-Nya” (AVB).

“Syukur pada Tuhan atas gambaran terang yang telah Dia persembahkan kepada kita. Marilah kita mengumpulkan bersama-sama jaminan kasih-Nya yang diberkati, agar kita boleh memandangnya secara berterusan: Anak Tuhan meninggalkan takhta Bapa-Nya, mengenakan keilahian-Nya dengan kemanusiaan, agar Dia boleh menyelamatkan manusia daripada kuasa Syaitan; Kemenangan-Nya bagi pihak kita, membuka syurga kepada manusia, mendedahkan kepada penglihatan manusia ruang kehadiran di mana Ketuhanan telah menyingkapkan kemuliaan-Nya; bangsa yang jatuh diangkat dari lubang kehancuran di mana dosa telah menjerumuskannya dan dibawa kembali ke dalam hubungan dengan Tuhan yang tidak terbatas dan setelah menanggung ujian ilahi melalui iman kepada Penebus kita, berpakaikan kebenaran Kristus dan ditinggikan ke takhta-Nya —ini adalah gambaran yang Tuhan ingin kita renungkan.”—Ellen G. White, Steps to Christ, ms. 118.

**Soalan Perbincangan**:

`Bagaimanakah Firman Tuhan boleh menjadi sumber kegembiraan seseorang dan bukan sekadar satu pengajaran? Bagaimanakah bersantapkan pada Firman Tuhan berkaitan dengan tinggal di dalam Yesus Kristus, yang adalah Firman (Yohanes 1:1; Yohanes 15:5, 7)?`

`Apakah yang berlaku apabila orang secara sedar dan terus-menerua menolak ajaran Tuhan (Mazmur 81, Mazmur 95)? Mengapakah anda fikir hal ini berlaku?`

`Mengapakah jalan orang fasik kadangkala kelihatan lebih diingini daripada nasihat orang benar? (Mazmur 141)? Maksudnya, bagaimanakah kita menangani hakikat yang jelas bahawa sering kali orang jahat kelihatan seperti makmus sahaja?`