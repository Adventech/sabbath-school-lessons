---
title:  Kasih-Nya Kekal Selamanya
date:  11/02/2024
---

`Baca Mazmur 136. Apakah pandangan yang terdahulu mendominasi Mazmur ini? Di manakah pemazmur mencari bukti untuk tuntutannya yang lazim?`

Mazmur 136 menyeru umat Tuhan untuk memuji Tuhan atas belas kasihan-Nya seperti yang dinyatakan di dalam penciptaan (Mazmur 136:4-9) dan di dalam sejarah Israel (Mazmur 136:10-22). “Belas Kasihan” (bahasa Ibrani khesed, “kasih setia”) menyampaikan maksud kebaikan dan kesetiaan Tuhan kepada ciptaan-Nya dan kepada perjanjian-Nya dengan Israel. Mazmur menunjukkan bahawa kuasa dan keagungan Tuhan yang sangat besar berlandaskan kasih setia-Nya.

Tuhan adalah “Tuhan segala tuhan” dan “Tuhan segala tuan,” yang merupakan simpulan bahasa Ibrani yang bermaksud “Tuhan yang paling besar” (Mazmur 136:1–3), bukan bermaksud ada tuhan lain tetapi Dia adalah satu-satunya Tuhan.

Keajaiban-keajaiban Tuhan yang besar, yang tidak dapat ditiru oleh orang lain, adalah satu demonstrasi kekuasaan-Nya yang tidak dapat disangkal (Mazmur 136:4). Tuhan telah menciptakan langit, bumi, dan benda-benda di langit, yang disembah oleh orang-orang kafir (Ul. 4:19). Namun demikian, Mazmur meniadakan dewa-dewa pagan, dan seterusnya  setiap sumber kuasa pada kepercayaan berasaskan manusia. Ia hanyalah suatu ciptaan. Itu hanyalah benda-benda yang dicipta—bukan Pencipta, satu perbezaan yang penting.

Gambaran tangan Tuhan yang kuat dan lengan yang terhulur (Mazmur 136:12) menekankan keberkesanan kuasa Tuhan dan wilayah belas kasihan-Nya yang luas.

Belas kasihan Tuhan dalam penciptaan dan sejarah seharusnya mengilhami umat-Nya untuk percaya kepada-Nya dan untuk tetap setia kepada perjanjian-Nya. Ungkapan  “Kerana belas kasihan-Nya kekal selama-lamanya” diulang 26 kali di dalam Mazmur, dengan itu meyakinkan para penyembah bahawa Tuhan tidak berubah dan akan mengulangi nikmat-Nya yang lalu kepada setiap generasi baru. Tuhan mengingati umat-Nya (Mazmur 136:23) dan setia kepada perjanjian kasih kurnia-Nya. Kepercayaan terhadap belas kasihan Tuhan yang kekal adalah teras kepada iman alkitabiah, yang merangkumi penyembahan dan kepercayaan yang menggembirakan, serta sifat pendiam dan pertaubatan.

Mazmur 136 (ayat 23–25) diakhiri dengan penjagaan sejagat Tuhan terhadap dunia. Rahmat Tuhan diluaskan bukan sahaja kepada Israel tetapi kepada semua ciptaan. Oleh itu, Mazmur berbicara tentang kesejagatan rahmat Tuhan yang menyelamatkan dan menyeru seluruh dunia untuk bergabung dengan pujian Israel terhadap Tuhan (lihat juga Lukas 2:10, Yohanes 3:16, Kisah 15:17).

`Bagaimanakah imej Yesus di atas kayu salib, yang mati sebagai Pengganti dosa-dosa kita, dengan paling berkuasa menyatakan kebenaran agung tentang Tuhan, bahawa “kasih-Nya kekal selama-lamanya”?`