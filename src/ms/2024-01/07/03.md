---
title:  Ciptakan Hati Bersih Dalam Diriku
date:  12/02/2024
---

`Baca Mazmur 51:1–5. Mengapakah pemazmur memohon belas kasihan Tuhan?`

Raja Daud mencurahkan isi hatinya di hadapan Tuhan, memohon pengampunan dosa selama saat-saat paling gelap dalam hidup rohaninya (2 Samuel 12). Pengampunan adalah anugerah Tuhan yang luar biasa berupa anugerah, hasil dari “belas kasih-Mu yang melimpah” (Mazmur 51:1, AVB). Raja Daud merayu kepada Tuhan untuk berurusan dengannya, bukan mengikut apa yang patut diterima oleh dosanya (Mazmur 103:10) tetapi sesuai dengan tabiat ilahi-Nya, iaitu rahmat, kesetiaan, dan belas kasihan-Nya (Mazmur 51:1; Kel. 34: 6, 7).

`Baca Mazmur 51:6–19. Bagaimanakah pengampunan dosa digambarkan di sini? Apakah matlamat pengampunan ilahi?`

Pengampunan Ilahi melibatkan lebih daripada pengisytiharan tidak bersalah dar segi hukum. Ia menghasilkan satu perubahan yang mendalam yang mencapai bahagian paling dalam di dalam diri manusia (Mazmur 51:6, Ibr. 4:12). Ia menghasilkan ciptaan baru (Mazmur 51:10, Yohanes 3:3–8). Kata kerja Ibrani bara’, diterjemahkan “mencipta,” menggambarkan satu kuasa penciptaan ilahi (Kej. 1:1). Hanya  yang dapat bara’; hanya Tuhan yang boleh menghasilkan perubahan radikal dan berkekalan dalam hati orang yang bertaubat (2 Kor. 4:6).

Daud meminta penyucian dengan hisop (Im. 14:2–8, Mazmur 51:7). Dia merasakan bahawa kesalahannya membuat dia dilarang berada di dalam hadirat Tuhan, sama seperti orang kusta dilarang daripada bergaul dengan masyarakat sementara keadaan najis itu wujud (Mazmur 51:11). Dia takut bahawa pengorbanan tidak dapat memulihkannya sepenuhnya kerana tidak ada korban yang dapat menebus dosa perzinaan dan pembunuhan yang telah dilakukannya (Keluaran 21:14, Im. 20:10).

Hanya anugerah ilahi tanpa syarat yang dapat menerima Daud dengan “hati yang patah dan remuk” sebagai korban dan memulihkan Daud kembali seharmoni dengan Tuhan (Mazmur 51:16, 17). Dengan meminta pembersihan dengan hisop, dia ingin kembali ke hadirat Tuhan.

`Jika Tuhan boleh mengampuni Daud kerana perzinaan, penipuan dan pembunuhan, apakah harapan yang ada untuk anda?`