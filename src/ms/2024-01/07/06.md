---
title:  Jangan Lupakan Segala Rahmat-Nya
date:  15/02/2024
---

`Baca Mazmur 103. Bagaimanakah rahmat Tuhan digambarkan di sini?`

Mazmur 103 menyenaraikan pelbagai berkat Tuhan. Berkat itu merangkumi “segala faedahnya” (Mazmur 103:2) untuk kehidupan yang makmus (Mazmur 103:3?6). Berkat ini didasarkan pada sifat pemurah Tuhan dan dalam kesetiaan-Nya kepada perjanjian-Nya dengan Israel (Mazmur 103:7?18). Tuhan “mengingati” kelemahan dan kefanaan manusia dan mempunyai belas kasihan kepada umat-Nya (lihat Mazmur 103:13–17).

Mengingati adalah lebih daripada satu aktiviti kognitif semata-mata. Ia melibatkan komitmen yang dinyatakan dalam tindakan: Tuhan menyelamatkan dan memelihara umat-Nya (Mazmur 103:3?13). Gambaran berkuasa dalam Mazmur 103:11-16 menggambarkan kebesaran rahmat Tuhan yang tidak terukur, yang boleh dibandingkan hanya dengan keluasan langit yang tidak terhingga (Yes. 55:9).

Maka, bagaimanakah seharusnya orang bertindak balas terhadap kebaikan hati  yang pengasih?

Pertama, dengan memberkati Tuhan (Mazmur 103:1, 2).

Berkat pada amnya difahami sebagai satu tindakan memberikan faedah material dan rohani kepada seseorang (Kej. 49:25, Mazmur 5:12). Kerana Tuhan adalah Sumber segala berkat, bagaimanakah manusia dapat memberkati Tuhan? Orang yang lebih rendah boleh memberkati orang yang lebh tinggi sebagai cara berterima kasih atau memujinya (1 Raja-raja 8:66, Ayub 29:13). Tuhan memberkati manusia dengan memberikan kebaikan kepada mereka, dan orang memuji Tuhan dengan memuji kebaikan di dalam Dia; iaitu dengan menghormati-Nya kerana sifat-Nya yang berkemurahan.

Kedua, dengan mengingati segala kebaikan-Nya dan perjanjian-Nya (Mazmur 103:2, 18–22), sama seperti Tuhan mengingati keadaan manusia yang lemah dan perjanjian-Nya dengan umat-Nya (Mazmur 103:3–13). Mengingati adalah aspek penting dalam hubungan antara Tuhan dan umat-Nya. Sebagaimana Tuhan mengingati janji-janji-Nya kepada manusia, begitu juga manusia wajib untuk mengingati kesetiaan Tuhan dan membalas kepada Tuhan dengan kasih dan ketaatan.

Dengan idea ini di dalam fikiran, kata-kata termasyur dari Ellen G. White ini sangat sesuai: “Adalah baik bagi kita untuk menghabiskan satu jam yang berharga setiap hari dalam merenungkan kehidupan Kristus. Kita harus mengambilnya titik demi titik, dan biarkan imaginasi menerapi setiap adegan, terutama penghujungnya. Dengan demikian kita memikirkan pengorbanan-Nya yang besar bagi kita, keyakinan kita kepada-Nya akan menjadi lebih tetap, kasih kita akan dihidupkan, dan kita akan lebih dijiwai roh-Nya. Jika kita akhirnya akan diselamatkan, kita mesti mempelajari tentang penyesalan dan penghinaan di kaki salib.”—The Desire of Ages, ms. 83.