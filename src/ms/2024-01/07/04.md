---
title:  Jika Engkau, TUHAN, Mengingati Dosa
date:  13/02/2024
---

`Baca Mazmur 130. Bagaimanakah keberatan dosa itu dan harapan bagi orang berdosa digambarkan?`

Penderitaan besar pemazmur ini berkaitan dengan dosanya sendiri dan dosa umatnya (Mazmur 130:3, 8). Dosa manusia sangat besar sehingga mengancam untuk memisahkan manusia dari Tuhan untuk selama-lamanya (Mazmur 130:3). Kitab Suci berbicara tentang catatan dosa yang disimpan untuk Hari Penghakiman (Dan. 7:10, Why. 20:12) dan nama orang berdosa disingkirkan dari kitab kehidupan (Keluaran 32:32, Mazmur 69: 28, Wahyu 13:8).

Oleh itu, pemazmur memohon pengampunan Tuhan, yang akan menghapuskan catatab dosa itu (Mazmur 51:1, 9; Yer. 31:34; Mikha 7:19). Dia tahu bahawa “Tuhan tidak murka secara semula jadi. KasihNya kekal abadi. ‘Kemarahan’-Nya hanya dibangkitkan oleh kegagalan manusia untuk menghargai cinta-Nya. . . . Tujuan kemarahan-Nya bukanlah untuk melukai, tetapi untuk menyembuhkan manusia; bukan untuk membinasakan tetapi untuk menyelamatkan umat perjanjian-Nya (lihat Hos. 6:1, 2).”—Hans K. LaRondelle, Deliverance in the Psalms (Berrien Springs, MI: First Impressions, 1983), ms. 180, 181. Menakjubkan bahawa, adalah kesediaan Tuhan untuk mengampuni dosa, dan bukan untuk menghukum mereka, yang membangkitkan rasa hormat kepada Tuhan (Mazmur 130:4, Rom. 2:4). Ibadah yang tulen dibina atas kekaguman terhadap sifat kasih Tuhan, bukan kerana takut akan hukuman.

Anak-anak Tuhan dipanggil untuk menantikan Tuhan (Mazmur 27:14, Mazmur 37:34). Istilah Ibrani qawah, “menunggu,” secara harfiah bermaksud “memanjangkan,” dan merupakan akar kata Ibrani untuk “harapan.” Oleh itu, menunggu Tuhan bukanlah suatu penyerahan pasif kepada keadaan yang menyedihkan tetapi lebih kepada “regangan” yang penuh harapan atau penantian yang tidak sabar-sabar terhadap campur tangan Tuhan. Harapan pemazmur tidak didasarkan pada optimisme peribadinya, tetapi pada Firman Tuhan (Mazmur 130:5). Penantian yang setia kepada Tuhan tidak sia-sia, kerana, selepas malam yang gelap, pagi pembebasan ilahi datang.

Lihatlah bagaimana permintaan peribadi pemazmur menjadi permohonan seluruh masyarakat (Mazmur 130:7, 8). Kesejahteraan individu tidak dapat dipisahkan daripada kesejahteraan seluruh rakyat. Justeru, seseorang itu bukan berdoa untuk dirinya sahaja tetapi untuk masyarakat. Sebagai orang yang beriman, kita adalah sebahagian daripada komuniti, dan kesan kepada satu bahagian komuniti memberi kesan kepada semua orang.

`Fikirkan tentang soalan, “Jika Engkau, TUHAN, mengingati dosa, Ya Tuhan, siapa yang dapat bertahan?” (Mazmur 130:3, AVB). Apakah maksudnya hal ini kepada anda secara peribadi? Di manakah anda jika Tuhan mengingati kejahatan anda?`