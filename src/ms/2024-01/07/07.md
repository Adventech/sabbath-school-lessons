---
title:  Kajian Tambahan
date:  16/02/2024
---

Baca tulisan Ellen G. White, “The Sinner’s Need of Christ,” ms. 17–22, dalam Steps to Christ.

Di dalam Mazmur, suara umat Tuhan bergabung sebagai satu dalam mengulangi paduan suara “kerana kasih-Nya kekal selama-lamanya” dalam perayaan kasih Tuhan yang kekal (Mazmur 106:1, AVB; Mazmur 107:1, AVB; Mazmur 118:1–4, 29, AVB; Mazmur 136, AVB). “Tidak memuji Tuhan bermakna melupakan segala berkat-Nya, tidak menghargai pemberian Tuhan. Hanya mereka yang memuji yang tidak akan lupa. Berfikir dan bercakap tentang Tuhan belum lagi memuji Dia. Pujian bermula apabila seseorang mengakui keagungan dan pekerjaan Tuhan serta membalas dengan memuja kebaikan, belas kasihan, dan kebijaksanaan-Nya.”—Hans LaRondelle, Deliverance in the Mazmur, ms. 178.

Kepentingan pada pengakuan yang sungguh-sungguh terhadap belas kasihan Tuhan yang berkekalan mendapat makna yang lebih mendalam apabila kita mengingati bahawa khesed Tuhan—iaitu kasih sayang dan kesetiaan perjanjian-Nya—berdiri teguh dan tidak berubah di tengah-tengah dosa manusia dan pemberontakan terhadap Tuhan.

“Kita telah berdosa terhadap Dia, dan tidak layak mendapat perkenan-Nya; namun Dia sendiri telah meletakkan ke dalam bibir kita permohonan yang paling menakjubkan, ‘Janganlah Engkau menampik kami, oleh kerana nama-Mu, dan janganlah Engkau menghinakan takhta kemuliaan-Mu! Ingatlah perjanjian-Mu dengan kami, janganlah membatalkannya.’ Yer. 14:21. Apabila kita datang kepada-Nya dengan mengakui ketidaklayakan dan dosa kita, Dia telah mengikrarkan diri-Nya untuk mendengarkan tangisan kita. Kehormatan takhta-Nya dipertaruhkan untuk menggenapi firman-Nya kepada kita.”—Ellen G. White, Christ’s Object Lessons, ms. 148.

Dalam mengalami bahawa Tuhan telah mengasihani dia (Mazmur 103:2) telah mendorong pemazmur itu untuk mengatakan bahawa, “TUHAN menjalankan perbenaran dan keadilan bagi semua yang tertindas” (Mazmur 103:6, AVB; penekanan diberikan). Oleh itu, tujuan akhir pada kesaksian peribadi pemazmur, dan pujian terhadap belas kasihan Tuhan dalam hidupnya, adalah untuk meyakinkan orang lain tentang kebaikan hati Tuhan sehingga mereka juga dapat membuka hati mereka kepada Tuhan dan menerima rahmat penyelamatan-Nya dan memuji Tuhan ( Mazmur 9:11, 12; Mazmur 22:22–27; Mazmur 66:16).

**Soalan Perbincangan**:

`Apakah implikasi praktikal pada hakikat bahawa belas kasihan Tuhan adalah kekal untuk keselamatan manusia? Mengapakah hal ini tidak bermakna bahawa seseorang itu boleh terus berbuat dosa kerana belas kasihan Tuhan adalah selama-lamanya?`

`Bagaimanakah kita menyelaraskan pemahaman kita terhadap pengampunan Tuhan atas dosa kita dengan idea tentang penghakiman Tuhan terhadap dosa?`

`Bagaimanakah ungkapan belas kasihan Tuhan di dalam Perjanjian Baru sebati dengan yang terdapat di dalam Mazmur (Ef. 2:4, 5; 1 Tim. 1:16; Titus 3:5; Ibr. 4:16)?`