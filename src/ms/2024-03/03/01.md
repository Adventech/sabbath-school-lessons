---
title:  Kontroversi
date:   13/07/2024
---

### Bacaan Untuk Pelajaran Minggu Ini
Markus 2:1–3:6, Mikha 6:6–8, 1 Sam. 21:1–6, Markus 3:20–35, Lukas 12:53, Lukas 14:26.

> <p>Ayat Hafalan</p>
> “Yesus menambah, ‘Hari Sabat diwujudkan untuk manusia, bukannya manusia diwujudkan untuk hari Sabat. Jadi Anak Manusia jugalah Tuhan atas hari Sabat’ ” (Mark 2:27, 28, AVB).

Markus 2:1–3:6 mengandungi lima kisah yang menggambarkan ajaran Yesus yang berbeza dengan ajaran para pemimpin agama. Cerita ini disusun mengikut gaya tertentu di mana setiap cerita berikutnya disambungkan dengan cerita yang sebelumnya melalui persamaan topikal. Cerita terakhir berputar dan bersambung semula dengan cerita yang pertama.

Setiap satu daripada kisah ini menggambarkan aspek mengenai siapa Yesus, seperti yang ditunjukkan oleh ayat di dalam Markus 2:10, 17, 20, 28. Kajian untuk hari Ahad, Isnin, dan Selasa akan menyelami lebih mendalam makna cerita ini dan kenyataan Kristus yang di dalamnya.

Markus 3:20–35 adalah subjek kajian pada hari Rabu dan Khamis.

Apa yang akan kita lihat juga ialah contoh teknik yang digunakan oleh para penulis Injil yang disebut “Kisah Di tengah Cerita.” Gaya naratif ini muncul sekurang-kurangnya enam kali dalam kitab Markus. Apayang menjadi tumpuan di dalam setiap kes ialah, satu aspek penting mengenai sifat Yesus dan peranannya sebagai Mesias, atau sifat mengenai pemuridan.

Minggu ini, kita akan membaca beberapa kisah tentang Yesus dan melihat apa yang boleh kita pelajari daripadanya.

_Kaji pelajaran minggu ini untuk persediaan bagi Sabat, Julai 20._