---
title:  Panggilan Kepada Lewi dan Persoalan Mengenai Berpuasa
date:   15/07/2024
---

`Baca Markus 2:13–22. Siapakah Lewi, anak Alfeus dan mengapakah ada penolakan untuk dia menjadi murid Yesus?`

Pemungut cukai pada zaman Yesus adalah penjawat awam di bawah kerajaan tempatan atau Rom. Mereka tidak popular di kalangan penduduk Yahudi di Yudea kerana mereka sering menuntut lebih daripada yang diperlukan dan mereka menjadi kaya hasil daripada rakyat sebangsa mereka. Satu ualsan terhadap hukum Yahudi tentang agama, disebut Mishnah tractate Tohoroth, mengatakan, “Jika pemungut cukai memasuki rumah [semua yang ada di dalamnya] menjadi najis. . . .”

Oleh itu, tidaklah menghairankan jika ahli Taurat bertanyakan soalan membantah, “Mengapa Dia makan bersama pemungut cukai dan orang berdosa?”

Bagaimanakah Yesus menjawab soalan mereka? Dia tidak menolaknya. Sebaliknya, Dia menyerlahkannya dengan menunjukkan bahawa orang yang sakit, bukan yang sihat, yang memerlukan doktor. Oleh itu, dia mengakui gelaran doktor rohani, orang yang boleh menyembuhkan jiwa yang penyakit dosa. Bukankah seorang doktor harus pergi ke tempat di mana orang yang sakit itu berada?

Markus 2:18–22 mengambil satu tema baru. Ia adalah kisah utama dari lima cerita ini yang berkaitan dengan kontroversi. Di mana bahagian sebelumnya termasuk jamuan yang disediakan oleh Levi, kisah seterusnya ini berkisar tentang persoalan puasa. Ia terdiri daripada pertanyaan tentang mengapa murid-murid Yesus tidak berpuasa ketika Yohanes Pembaptis dan orang Farisi berpuasa. Yesus menjawab dengan satu ilustrasi atau perumpamaan di mana Dia membandingkan kehadiran-Nya dengan pesta perkahwinan. Majlis itu akan menjadi satu majlis perkahwinan yang sangat ganjil jika semua tetamu berpuasa. Namun Yesus memang meramalkan hari apabila pengantin lelaki akan dibawa pergi, sebuah kiasan merujuk kepada salib. Akan ada banyak masa untuk berpuasa kemudian.

Yesus meneruskan dengan dua ilustrasi yang menonjolkan perbezaan antara ajaran-Nya dengan ajaran para pemimpin agama—kain yang tidak lapuk pada pakaian lama, dan wain baru disimpan di dalam bekas wain lama. Betapa ia satu cara yang menarik untuk membezakan ajaran Kristus dan para pemimpin agama. Ia menunjukkan betapa rosaknya cara guru agama itu. Agama yang benar pun boleh bertukar menjadi kegelapan jika manusia tidak berhati-hati.

`Siapakah mereka hari ini yang mungkin dipandang sebagai pemungut cukai pada zaman Yesus? Bagaimanakah kita menyesuaikan pemikiran kita tentang mereka?`