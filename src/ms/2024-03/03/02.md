---
title:  Menyembuh Seorang Lumpuh
date:   14/07/2024
---

`Baca Markus 2:1–12. Apakah yang dicari oleh orang lumpuh itu ketika dia dibawa kepada Yesus, dan apakah yang dia terima?`

Orang itu lumpuh; oleh itu, empat sahabatnya terpaksa membawanya kepada Yesus. Selepas mereka memecahkan bumbung dan menurunkan orang itu ke hadapan Yesus, Markus 2:5 mencatat bahawa Yesus melihat iman mereka. Bagaimanakah iman boleh kelihatan? Seperti kasih, ia menjadi kelihatan dalam tindakan, seperti ketekunan sahabat-sahabat itu yang jelas.

Keperluan lelaki itu yang jelas adalah fizikal. Walau bagaimanapun, apabila dia berada di hadapan Yesus, kata-kata pertama yang diucapkan oleh Yesus adalah mengenai pengampunan dosa. Orang lumpuh itu tidak berkata sepatah kata pun sepanjang peristiwa itu. Sebaliknya, para pemimpin agama yang membangkitkan bantahan (di dalam hati mereka) terhadap apa yang baru saja dikatakan oleh Yesus. Mereka menganggap kata-kata-Nya sebagai satu penghinaan, yang menghujat Tuhan, dan mengambil hak prerogatif yang hanya milik Tuhan.

Yesus menangani mereka yang membangkitkan bantahan itu atas dasar mereka sendiri dengan menggunakan gaya hujah oleh para rabinik yang lazim disebut “lebih kecil ke lebih besar.” Adalah suatu hal untuk mengatakan bahawa dosa sesorang itu sudah diampuni; adalah suatu hal yang lain lagi untuk benar-benar membuatkan orang lumpuh boleh berjalan. Jika Yesus dapat membuat orang itu berjalan dengan kuasa Tuhan, maka dakwaan-Nya untuk boleh mengampuni dosa akan mendapatkan pengesahannya.

`Baca Mikha 6:6–8. Bagaimanakah ayat ini menjelaskan apa yang berlaku antara Yesus dan para pemimpin agama?`

Para pemimpin agama ini tidak melihat apa yang penting sebenarnya: keadilan, belas kasihan dan berjalan dengan rendah hati di hadapan Tuhan. Oleh kerana terlalu taksub dalam mempertahankan pemahaman mereka tentang Tuhan, maka mereka menjadi buta terhadap pekerjaan Tuhan di depan mata mereka. Tiada apa-apa yang menunjukkan bahawa orang lumpuh itu mengubah telah fikiran mereka tentang Yesus, walaupun Dia memberikan mereka lebih daripada bukti yang cukup untuk mengetahui bahawa Yesus adalah berasal daripada Tuhan: bukan sahaja dengan memberitahu mereka bahawa Dia boleh membaca fikiran mereka, tetapi juga dengan menyembuhkan orang lumpuh di hadapan mereka dengan cara yang tidak dapat mereka nafikan.

`Bagaimanakah kita harus berhati-hati untuk mengelakkan perangkap yang sama di mana orang lumpuh ini telah jatuh: dengan terlalu taksub dengan bentuk agama sehingga mereka lupa apa yang sebenarnya penting dalam agama yang benar (lihat Yakobus 1:27)?`