---
title:  Tuhan Atas Hari Sabat
date:   16/07/2024
---

Dalam Markus 2:23, 24, orang Farisi menuduh murid-murid melanggar Sabat. Menurut tradisi Yahudi, terdapat 39 bentuk kerja yang dilarang pada hari Sabat, yang, dalam fikiran orang Farisi, termasuk apa yang telah dilakukan oleh para murid.

`Baca Markus 2:23–28. Bagaimanakah Yesus menangani tuduhan yang dikemukakan oleh orang Farisi?`

Yesus menjawab dengan kisah tentang Daud memakan roti persembahan suci (1 Sam. 21:1–6). Roti sajian telah dikeluarkan pada hari Sabat; jadi, perjalanan Daud mungkin merupakan satu keadaan darurat yang terjadi pada hari Sabat. Yesus berhujah bahawa jika Daud dan orang-orangnya dibenarkan dalam memakan roti persembahan suci itu, maka murid-murid Yesus dibenarkan dalam memetik dan memakan biji-bijian pada hari Sabat.

Yesus selanjutnya menunjukkan bahawa hari Sabat dibuat untuk faedah manusia, bukan sebaliknya, dan bahawa asas untuk tuntutan-Nya ialah bahawa Dia adalah Tuhan atas hari Sabat.

`Baca Markus 3:1–6. Bagaimanakah kisah ini menggambarkan maksud Yesus bahawa Sabat dibuat untuk manusia?`

Sekali lagi Yesus berdepan kontroversi dengan para pemimpin agama mengenai hari Sabat. (Perhatikan, bagaimanapun, bahawa kontroversi itu tidak pernah berlaku atas hari Sabat itu sendiri.) Para pemimpin agama ingin menuduh Yesus jika Dia menyembuhkan pada hari Sabat. Yesus tidak segan-segan berdepan dengan mereka. Dia membuat perbezaan antara melakukan kebaikan atau kemudaratan, menyelamatkan nyawa atau membunuh. Jawapan kepada soalan-Nya adalah jelas; melakukan kebaikan dan menyelamatkan nyawa adalah lebih sesuai sebagai aktiviti pada hari Sabat.

Yesus meneruskan untuk menyembuhkan lelaki itu, yang menimbulkan kemarahan para penentang-Nya, yang segera mula merancang untuk membunuh Dia. Ironinya cerita ini adalah bahawa mereka yang ingin menangkap Yesus dalam melanggar Sabat adalah mereka sendiri melanggar Sabat dengan merancang kematian-Nya pada hari yang sama.

`Apakah asas pemeliharaan Sabat yang boleh anda ambil daripada kisah ini dan cabaran yang kita hadapi pada zaman moden dalam memelihara Sabat?`