---
title:  'Kisah Di Dalam Cerita: Bahagian 1'
date:   17/07/2024
---

`Baca Markus 3:20–35. Apakah kaitan yang anda lihat antara dua cerita yang saling berkaitan dalam petikan ini?`

Petikan ini ialah “Kisah Di tengah Cerita” yang pertama di dalam Markus, di mana satu cerita bermula dan kemudian diselangi oleh cerita lain, dengan cerita yang pertama selesai hanya selepas itu.

Kisah yang bahagian luar adalah tentang saudara-mara Yesus yang bersiap sedia untuk mengawal alih Dia kerana mereka menyangka Dia tidak waras (Markus 3:21). Kisah yang di bahagian dalam adalah tentang ahli Taurat dari Yerusalem yang menuduh Yesus sebagai bersubahat dengan syaitan. (Pelajaran hari ini memfokuskan pada kisah yang di bahagian dalam yang terdapat dalam Markus 3:22–30.)

Di dalam Markus 3:22, para ahli Taurat mendakwa bahawa kuasa penyembuhan Yesus datang dari syaitan. Yesus menjawab pertama dengan soalan menyeluruh, “Bagaimana syaitan boleh mengusir syaitan?” Tidak masuk akal bahawa syaitan akan bertindak menentang dirinya sendiri. Yesus meneruskan untuk berbicara tentang perpecahan dalam sebuah kerajaan, sebuah rumah, dan syaitan sendiri, menunjukkan betapa tidak masuk akalnya perpecahan tersebut bagi kejayaan mereka. Tetapi kemudian Tuhan membalikkan keadaan dan berbicara tentang mengikat seorang lelaki kuat untuk merompak rumahnya. Dalam contoh terakhir ini Yesus adalah pencuri yang memasuki rumah syaitan, mengikat panglima kegelapan itu untuk membebaskan para tawanan-Nya.

`Baca Markus 3:28–30. Apakah dosa yang tidak dapat diampuni, dan apakah maksudnya?`

Dosa yang tidak dapat diampuni adalah dosa terhadap Roh Suci, yang menyebut pekerjaan Roh itu sebagai pekerjaan iblis. Perhatikan bahawa di dalam Markus 3:30, sebab mengapa Yesus membuat kenyataan-Nya dalam Markus 3:28, 29 adalah kerana para ahli Taurat mengatakan bahawa Dia mempunyai roh yang najis, sedangkan pada hakikatnya Dia mempunyai Roh Suci. Jika anda menyebut pekerjaan Roh Suci itu sebagai kerja syaitan, maka anda tidak akan mendengar Roh Suci kerana tiada seorang pun yang waras mahu mengikut bimbingan syaitan.

`Mengapakah terdapat sikap takut bahawa anda mungkin telah melakukan "dosa yang tidak dapat diampuni" menyatakan bahawa anda sebenarnya tidak melakukannya? Mengapa sikap takut itu sendiri membuktikan bahawa anda tidak melakukan dosa itu?`