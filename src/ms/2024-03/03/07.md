---
title:  Pandangan Tambahan
date:   19/07/2024
---

Baca tulisan Ellen G. White, “Levi-Matthew,” ms. 272–280; dan “The Sabbath,” ms. 281–289, di dalam _The Desire of Ages_.

“Apabila ditanya, ‘Bolehkah menyembuhkan orang pada hari Sabat?' Yesus menjawab, ‘Jika seorang dari antara kamu mempunyai seekor domba dan domba itu terjatuh ke dalam lobang pada hari Sabat, tidakkah ia akan menangkapnya dan mengeluarkannya? Bukankah manusia jauh lebih berharga dari pada domba? Kerana itu boleh berbuat baik pada hari Sabat.’ Matt. 12:10-12.

Para pengintip tidak berani menjawab Kristus di hadapan orang ramai, kerana takut melibatkan diri mereka di dalam kesukaran. Mereka tahu bahawa Dia telah mengatakan satu kebenaran. Daripada melanggar tradisi mereka, mereka lebih rela membiarkan seorang menderita, sementara mereka akan melepaskan seekor haiwan kerana ia adalah kerugian kepada pemilik jika dibiarkan. Demikianlah lebih banyak perhatian diberikan kepada seekor haiwan yang bodoh daripada seroang manusia, yang dicipta menurut gambar Tuhan. Ini menggambarkan cara semua agama palsu berfungsi. Mereka bermula dengan keinginan manusia untuk meninggikan dirinya mengatasi Tuhan, tetapi mereka mengakibatkan nilai manusia menjadi lebih rendah daripada haiwan. Setiap agama palsu yang memerangi kedaulatan Tuhan akan membuat manusia kehilangan kemuliaan yang menjadi haknya semasa penciptaan, dan yang akan dipulihkan kepadanya dalam Kristus. Setiap agama palsu mengajar para pengikutnya untuk tidak peduli terhadap keperluan, penderitaan hak-hak manusia,. Injil menempatkan nilai yang tinggi terhadap kemanusiaan sebagai yang dibeli oleh darah Kristus dan ia mengajar rasa hormat yang lemah lembut terhadap keperluan dan penderitaan manusia. Tuhan berkata, ‘Aku akan membuat orang lebih jarang dari pada emas tua, dan manusia lebih jarang dari pada emas Ofir.’ Yesaya 13:12.”—Ellen G. White, _The Desire of Ages_, ms. 286, 287.

**Soalan Perbincangan**:

`Apakah strategi atau amalan yang membantu anda dan gereja setempat anda kekal peka terhadap orang yang menderita secara senyap seperti orang lumpuh yang di dalam Markus 2?`

`Fikirkan bagaimana jadinya para pemimpin agama yang telah dibutakan oleh kebencian, tradisi, dogma dan agama secara umum yang menolak Yesus, sehingga mukjizat-Nya, yang seharusnya membuka fikiran mereka kepada-Nya, namun tidak. Bagaimanakah kita sebagai satu masyarakat anggota harus berhati-hati agar perkara yang serupa tidak terjadi kepada kita?`

`Bagaimanakah gereja setempat anda boleh menjadi "keluarga" bagi mereka yang keluarga genetiknya yang terdekat mungkin telah menolak mereka kerana kepercayaan mereka?`

`Perhatikan lebih lanjut mengenai persoalan “dosa yang tidak dapat diampuni.” Di dalam kelas, bincangkan maksudnya dan bagaimana kita boleh memastikan agar kita tidak melakukan dosa ini.`