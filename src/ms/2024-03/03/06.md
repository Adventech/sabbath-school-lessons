---
title:  'Kisah Di Dalam Cerita: Bahagian 2'
date:   18/07/2024
---

`Baca Markus 3:20, 21. Apakah pengalaman yang menyebabkan keluarga Yesus menganggap Dia hilang akal?`

Tuduhan mengenai ketidakstabilan mental adalah sangat serius. Biasanya hal ini timbul dari pengalaman di mana seseorang merupakan satu ancaman terhadap keselamatannya sendiri. Keluarga Yesus merasa demikian tentang Dia kerana Dia begitu sibuk sehingga Dia tidak sempat berhenti untuk makan. Mereka berusaha mengawal Dia dan di situlah kisah bahagian luar di antara cerita itu itu terputus, terganggu oleh kisah yang di bahagian dalam tentang para ahli taurat menuduh Yesus sebagai bersekongkol dengan syaitan.

Terdapat satu perbandingan aneh di antara kisah yang di luar dan kisah yang di dalam dari Kisah Di dalam Cerita ini. Keluarga Yesus sendiri nampaknya memiliki pandangan terhadap-Nya yang sejajar dengan pandangan para ahli taurat. Keluarga itu mengatakan bahawa Dia itu gila. Para ahli taurat pula mengatakan bahawa Dia bersekongkol dengan syaitan.

`Baca Markus 3:31â€“35. Apakah yang diinginkan oleh keluarga Yesus, dan bagaimanakah Dia menanganinya?`

Adegan ini mungkin kelihatan pelik. Jika ibu anda atau ahli keluarga lain datang berjumpa dengan anda, adakah anda tidak seharusnya berjumpa dengan mereka? Masalahnya ialah keluarga Yesus pada masa itu tidak sehaluan dengan kehendak Tuhan. Yesus mengakui kebenaran keadaan itu dan di dalam petikan ini ia mentakrifkan semula keluarga-Nya. Mereka yang melakukan kehendak Tuhan adalah saudara-Nya lelaki dan perempuan, dan ibu-Nya. Dia adalah Anak Tuhan dan mereka yang menyesuaikan diri mereka dengan kehendak Tuhan akan menjadi ahli keluarga-Nya.

Kedua-dua cerita yang terdapat di dalam cerita ini sendiri secara bersama-sama mengandungi ironi yang mendalam. Isi cerita yang di bahagian dalam, Yesus berkata bahawa rumah yang berpecah-belah tidak dapat bertahan. Pada pandang pertama, nampaknya isi cerita yang di bahagian luar adalah rumah Yesus sendiri, Keluarga-Nya, berpecah-belah melawan dirinya sendiri! Tetapi Yesus menyelesaikan teka-teki ini dengan definisi asal-Nya tentang keluarga. Keluarga sejati-Nya adalah mereka yang melakukan kehendak Tuhan bersama-sama dengan Dia (lihat Lukas 12:53, Lukas 14:26).

Banyak kali pada sepanjang sejarah orang Kristian mendapati diri mereka terasing daripada para saudara mereka sendiri. Ia berupa satu pengalaman yang sukar. Petikan di dalam Markus ini menyatakankan bahawa Yesus mengalami masalah yang sama. Dia memahami keadaan dan boleh menghiburkan mereka yang merasakan pengasingan yang sering menyakitkan ini.