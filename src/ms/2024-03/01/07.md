---
title:  Pandangan Tambahan
date:   05/07/2024
---

Baca tulisan Ellen G. White, “The Voice in the Wilderness,” ms. 97–108 di dalam _The Desire of Ages_; dan “Heralds of the Gospel,” ms. 166–176 di dalam The Acts of the Apostles.

Betapa suatu hal yang menarik bahawa Wahyu 14:6, 7, khabar malaikat yang pertama, sejajar dengan mesej Injil Yesus di dalam Markus 1:15.

Malaikat pertama membawa injil kekal kepada dunia pada zaman akhir sebagai persediaan untuk Kedatangan Yesus Kedua Kali. Sama seperti mesej Yesus, Injil akhir zaman oleh malaikat ini mempunyai tiga elemen yang sama sebagaimana digambarkan di dalam jadual di bawah:

| Markus 1 | Kategory | Wahyu 14 |
| --- | --- | --- |
| Waktu Digenapi (Daniel 9) | Nubuatan Waktu | Masa Penghakiman (Daniel 7, 8) |
| Kerajaan Sudah Dekat | Perjanjian | Injil Kekal |
| Bertaubat, Percaya | Panggilan Kepada Pemuridan | Takutlah, Muliakanlah, Sembahlah Tuhan |

Mesej malaikat pertama mengumumkan permulaan penghakiman pra-Kedatangan, yang diramalkan melalui nubuatan 2,300 hari dalam Daniel 8:14, dan yang bermula pada tahun 1844. Penghakiman itu membawa kerajaan Tuhan kepada umat-Nya yang teraniaya (Dan. 7:22). Panggilan malaikat pertama untuk takut, memuliakan dan menyembah Tuhan adalah panggilan kepada pemuridan, yang dikeluarkan kepada dunia pada zaman akhir ketika kuasa binatang dalam Wahyu 13 mempersembahkan suatu tuhan palsu untuk ditakuti, dimuliakan, dan disembah.

Sama seperti mesej Yesus di dalam Markus 1 berkait rapat dengan nubuatan Daniel pada permulaan pengisytiharan injil itu, demikian juga mesej malaikat pertama juga dikaitkan dengan Daniel pada penutupan sejarah bumi.

**Soalan Perbincangan**:

`Bandingkan dan bezakan Yohanes Pembaptis dengan Yesus di dalam Markus 1:1–13. Apakah pengajaran istimewa yang anda dapat pelajari daripada cara ia disampaikan?`

`Perhatikan pada maksud pembaptisan. Baca Roma 6:1–4 dan Yohanes 3:1–8, dan bandingkannya dengan pembaptisan Yesus dalam Markus 1:9–13. Apakah persamaan dan kontras yang anda lihat? Bagaimanakah hal ini dapat membantu anda memahami dengan lebih jelas maksud pembaptisan itu?`

`Bandingkan dan bezakan Injil menurut Yesus dalam Markus 1:14, 15 dan mesej malaikat pertama dalam Wahyu 14:6, 7. Bagaimanakah dengan memahami mesej ini dapat membantu anda melihat dengan lebih baik misi anda untuk hari ini?`