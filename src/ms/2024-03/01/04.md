---
title:  Utusan
date:   02/07/2024
---

`Baca Markus 1:1â€“8. Siapakah watak di dalam ayat ini, dan apakah yang mereka katakan dan lakukan?`

Ayat ini mempunyai tiga watak utama: Yesus Kristus, yang dirujuk dalam Markus 1:1, Tuhan Bapa (tersirat dalam kata-kata Markus 1:2), dan Yohanes Pembaptis, utusan dan pengkhutbah yang menjadi subjek utama di bahagian akhir. petikan ini.

Markus 1:2, 3 mengandungi satu petikan daripada Perjanjian Lama yang Markus sampaikan untuk menerangkan apa yang akan berlaku di dalam cerita itu. Apa yang Markus petik itu adalah gabungan frasa daripada tiga petikan: Keluaran 23:20, Yesaya 40:3, dan Maleakhi 3:1.

`Baca Keluaran 23:20, Yesaya 40:3, dan Maleakhi 3:1. Apakah persamaan pada ketiga-tiga petikan ini?`

Keluaran 23:20 merujuk kepada malaikat yang Tuhan akan hantar mendahului Israel untuk membawa mereka ke Kanaan. Yesaya 40:3 berbucara tentang Tuhan menampakkan diri di padang gurun dengan satu jalan raya yang disediakan di hadapan-Nya. Maleakhi 3:1 berbicara tentang seorang utusan yang pergi mendahului Tuhan untuk mempersiapkan jalan-Nya. Ketiga-tiga petikan ini berbicara tentang satu perjalanan.

Teks yang di dalam Yesaya itu mempunyai banyak kaitannya dengan pelayanan Yohanes Pembaptis dan juga memfokuskan pada Jalan Tuhan. Di dalam Injil Markus, Tuhan Yesus sedang berada di dalam satu perjalanan. Naratif yang bergerak pantas itu mengembangkan makna di dalam perjalanan ini, perjalanan yang akan membawa kepada salib dan kematian pengorbanan-Nya untuk kita.

Namun, banyak yang harus terjadi sebelum Dia sampai ke salib. Perjalanan itu baru bermula dan Markus akan memberitahu kita semua tentangnya.

Selaras dengan petikan Perjanjian Lama di dalam Markus 1:2, 3, Yohanes Pembaptis menyeru kepada pertaubatan, berpaling daripada dosa dan kembali kepada Tuhan (Markus 1:4). Dia yang berpakaian seperti nabi Elia zaman dahulu (bandingkan dengan 2 Raja-raja 1:8), lalu dia berbicara di dalam Markus 1:7, 8 tentang Dia yang lebih berkuasa daripada dia, yang akan datang selepas dia. Pernyataannya bahawa dia tidak layak untuk menanggalkan tali sandal Dia yang Akan Datang itu menunjukkan pandangan mulia yang dia miliki terhadap Yesus.