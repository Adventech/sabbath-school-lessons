---
title:  Mubaligh Yang Gagal
date:   30/06/2024
---

`Baca Kisah 12:12. Bagaimanakah Markus diperkenalkan di dalam kitab Kisah?`

Nampaknya Yohanes Markus, pengarang Injil Markus yang paling mungkin, adalah seorang lelaki muda ketika peristiwa dalam Kisah 12 berlaku, mungkin pada pertengahan 40-an M. Dia diperkenalkan dalam ayat 12 sebagai anak kepada seorang wanita bernama Maria. Dia ternyata seorang penyokong gereja yang kaya dan mengadakan pertemuan doa di rumahnya, yang dibuat menjadi terkenal di dalam Kisah 12. Kisah tentang pelapasan Petrus dari penjara dan tindakan seterusnya, dan kemudian kematian Herodes, yang penuh dengan kejutan, malah sedikit kelucuan yang membezakan di antara Petrus dan raja. Yohanes Markus bukanlah yang benar-benar memainkan apa-apa peranan di dalam cerita di sini, tetapi pengenalan mengenai dia pada ketika ini telah menyediakan pada hubungan kemudiannya dengan Barnabas dan Saulus.

`Baca Kisah 13:1–5, 13. Bagaimanakah Yohanes Markus boleh bersama dengan Saulus dan Barnabas, dan apakah kesudahannya?`

Kisah 13 menerangkan perjalanan mubaligh pertama oleh Saulus dan Barnabas, yang bermula kira-kira tahun 46 M. Yohanes Markus tidak disebut sehingga di ayat 5, dan peranannya hanyalah sebagai penolong atau pelayan. Tiada rujukan lain dibuat kepada pemuda itu sehingga ayat 13, di mana catatan ringkas menyatakan bahawa dia kembali ke Yerusalem.

Tiada alasan diberikan atas pemisahan ini, dan di dalam ketiadaan sebarang gambaran tentang perasaan atau emosinya untuk meninggalkan suatu bayangan mengenai apa yang telah mendorongnya menarik diri daripada pekerjaan penginjilan ini, yang tidak syak lagi dipenuhi dengan bahaya dan cabaran. Ellen G. White menunjukkan bahawa “Markus, yang dikuasai oleh ketakutan dan keputusasaan, menjadi goyah buat sementara waktu dalam tujuannya untuk memberikan dirinya sepenuh hati kepada pekerjaan Tuhan. Oleh kerana tidak terbiasa dengan kesusahan, maka dia menjadi kecewa dengan bahaya dan keadaan yang serba kekurangan.”—The Acts of the Apostles, hlm. 169. Ringkasnya, keadaan menjadi terlalu sukar untuknya, jadi dia mahu keluar.

`Siapakah yang tidak dapat mengaitkan dirinya dengan keadaan mengundur diri daripada sesuatu, atau malah gagal melakukannya, terutamanya sesuatu yang rohani atau yang melibatkan kehidupan Kristian? Apakah yang anda telah pelajari daripada pengalaman itu?`