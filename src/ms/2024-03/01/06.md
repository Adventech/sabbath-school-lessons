---
title:  Injil Menurut Yesus
date:   04/07/2024
---

`Baca Markus 1:14, 15. Apakah tiga bahagian pada mesej injil ini yang Yesus khabarkan?`

Markus meringkaskan di sini mesej Yesus yang sederhana dan langsung. Tiga bahagiannya digambarkan dalam jadual berikut:

| Kategori | Kandungan |
| --- | --- |
| Nubuatan Waktu | Waktunya sudah Digenapi. |
| Perjanjian | Kerajaan Tuhan sudah Dekat. |
| Panggilan ke Pemuridan | Bertaubat dan Percaya pada Injil. |

Nubuatan waktu yang Yesus maksudkan ialah nubuatan 70 minggu di dalam Daniel 9:24â€“27. Nubuatan ini mendapat penggenapannya di dalam peristiwa pembaptisan Yesus, di mana Dia diurapi dengan Roh Kudus dan memulakan pelayanan-Nya (Kisah Para Rasul 10:38). Nubuatan 70 minggu yang menakjubkan ini digambarkan dalam carta berikut:

![Chart](chart.png)

Di dalam nubuatan ini, satu hari melambangkan satu tahun (Bil. 14:34, Yehezkiel 4:6). Nubuatan itu bermula pada 457 S.M. dengan perintah yang dikeluarkan oleh Artahsasta, raja Persia, untuk menyiapkan kerja-kerja memulihkan Yerusalem (lihat Ezra 7).

Enam puluh sembilan minggu dalam nubuatan akan berterusan hingga ke 27 M., masa ketika Yesus dibaptis dan diurapi dengan Roh Kudus pada permulaan pelayanan-Nya.

Penyalibannya akan berlaku tiga setengah tahun kemudian.

Akhirnya, penyiapan minggu ketujuh puluh akan berlaku pada tahun 34 M., apabila Stefanus dilempari batu dan mesej injil mula diberitakan kepada orang bukan Yahudi, dan juga kepada orang Yahudi pada masa yang sama.

`Bilakah kali terakhir anda mempelajari nubuatan 70 minggu ini? Bagaimanakah dengan mengetahui nubuatan ini boleh membantu mengembangkan iman anda, bukan sahaja kepada Yesus tetapi dalam kebolehpercayaan Firman nubuatan itu sendiri?`