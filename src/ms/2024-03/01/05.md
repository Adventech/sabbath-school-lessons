---
title:  Pembaptisan Yesus
date:   03/07/2024
---

`Baca Markus 1:9–13. Siapakah yang hadir semasa pembaptisan Yesus dan apa yang telah berlaku?`

Yohanes membaptis Yesus di Sungai Yordan, tetapi ketika Dia keluar dari air Dia melihat langit terbuka dan Roh Kudus turun ke atas-Nya seperti burung merpati. Dia mendengar suara Tuhan dari syurga, “ ‘Engkaulah Anak-Ku yang Kukasihi dan dengan-Mu Aku berkenan.’ ” (Markus 1:11, AVB).

Peristiwa ini menunjukkan terhadap pentingnya pembaptisan Yesus. Bapa, Anak, dan Roh Kudus hadir, bersama-sama mengesahkan permulaan pelayanan Yesus. Kepentingan peristiwa ini akan mendapati gemanya di tempat terjadinya peristiwa salib di dalam Markus 15. Banyak unsur yang sama dalam cerita ini akan berulang dalam adegan itu nanti.

Roh itu telah memimpin Yesus ke padang gurun. Perkataan “memimpin” adalah daripada perkataan Yunani ekball, perkataan biasa yang bermaksud membawa keluar, yang digunakan dalam Injil Markus untuk menghalau keluar roh-roh jahat. Kehadiran Roh di sini menggambarkan kuasa Roh Kudus dalam kehidupan Yesus. Tuhan sudah memulakan perjalanan pelayanan-Nya, dan Dia segera berhadapan dengan Iblis. Kesedaran atas pengertian pada perjuangan di dalam adegan itu ditunjukkan dengan merujuk kepada 40 hari godaan, kehadiran binatang buas, dan para malaikat yang melayani Yesus.

Ciri yang luar biasa dari adegan pembukaan pada Injil Markus ini ialah bahawa Yesus diperkenalkan sebagai satu watak yang memiliki kedua-dua ciri keilahian dan kemanusiaan. Di sisi keilahian: Dia adalah Kristus, Mesias (Markus 1:1), Tuhan yang diumumkan oleh seorang utusan (Markus 1:2, 3), lebih berkuasa daripada Yohanes (Markus 1:7), Anak yang dikasihi kepada-Nya Roh telah turun (Markus 1:10, 11). Tetapi di sisi kemanusiaan, kita melihat perkara berikut: Dia dibaptiskan oleh Yohanes (bukan sebaliknya, Markus 1:9), Dia dibawa oleh Roh (Markus 1:12), dicubai oleh Iblis (Markus 1: 13), bersama dengan binatang buas (Markus 1:13), dan dilayani oleh para malaikat (Markus 1:13).

Mengapakah ada kontras ini? Ini menunjukkan realiti menakjubkan mengenai Kristus, Tuhan dan Penyelamat kita, Tuhan kita, dan juga seorang manusia, saudara kita dan teladan kita. Bagaimanakah kita terapkan idea ini sepenuhnya di dalam fikiran kita? Kita tidak boleh. Namun kita menerimanya dengan iman dan rasa kagum dengan apa yang kebenaran ini nyatakan kepada kita tentang kasih Tuhan kepada manusia.

`Apakah yang dikatakan kepada kita tentang kasih Tuhan yang menakjubkan yang, walaupun Yesus adalah Tuhan, Dia akan mengambil ke atas diriNya kemanusiaan kita untuk menyelamatkan kita?`