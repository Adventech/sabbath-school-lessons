---
title:  Permulaan Pada Injil
date:   29/06/2024
---

### Bacaan Untuk Pelajaran Minggu Ini
Kisah 13:1–5, 13; Kisah 15:36–39; Markus 1:1–15; Yesaya 40:3; Daniel 9:24–27.

> <p>Ayat Hafalan</p>
> “Setelah Yohanes dipenjarakan, Yesus pergi ke Galilea lalu mengkhabarkan Injil daripada Tuhan. Yesus berkata, “Sudah genap masanya dan kerajaan Tuhan hampir tiba. Bertaubatlah dan percayalah akan Injil ini!’ ” (Mark 1:14, 15, AVB).

Siapakah yang menulis kitab Injil Markus, dan mengapakah ia ditulis? Tiada kitab Injil yang menyenaraikan nama pengarangnya. Orang yang paling dekat ialah Yohanes, yang merujuk kepada murid yang dikasihi (lihat Yohanes 21:20, 24).

Walau bagaimanapun, sejak zaman awal setiap Injil yang dimasukkan di dalam kitab Perjanjian Baru telah dikaitkan dengan sama ada seorang rasul (Matius, Yohanes) atau dengan rakan seorang rasul. Sebagai contoh, Injil Lukas dikaitkan dengan Paulus (lihat Kol. 4:14, 2 Tim. 4:11, Filem. 1:24). Injil Markus dikaitkan dengan Petrus (lihat 1 Petrus 5:13).

Walaupun pengarang Markus tidak pernah memberikan namanya dalam teks itu, tradisi gereja yang mula-mula menunjukkan bahawa pengarang Injil Markus ialah Yohanes Markus, rakan seperjalanan Paulus dan Barnabas (Kisah 13:2, 5) dan kemudiannya rakan seperjalanan Petrus (1 Petrus 5:13).

Langkah pertama minggu ini adalah untuk belajar tentang Markus seperti yang dilaporkan dalam Kitab Suci, untuk melihat kegagalannya pada awalnya dan pemulihannya pada akhirnya. Kemudian kajian kita akan beralih ke bahagian pembukaan Markus dengan melihat ke hadapan ke mana tujunya cerita itu dan melihat ke belakang tentang mengapa seorang mubaligh yang gagal dan kemudian dipulihkan akan menulis teks sedemikian yang terkandung di dalam kitab Markus.

_Kaji pelajaran minggu ini untuk persediaan bagi Sabat, Julai 6._