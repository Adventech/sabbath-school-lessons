---
title:  Siapakah Yang Terbesar?
date:   14/08/2024
---

`Baca Markus 9:30â€“41. Apakah yang berbeza pada ramalan kedua Yesus tentang kematian dan kebangkitan-Nya (bandingkan dengan Markus 8:31)? Selain itu, apakah yang diperdebatkan oleh murid-murid, dan arahan apakah yang Yesus berikan?`

Di dalam ramalan pertama, Yesus merujuk kepada mereka yang akan menolak Dia dan membunuh Dia. Dalam ramalan kedua, Yesus merujuk kepada hakikat bahawa Dia akan dikhianati. Pengkhianat tidak dinyatakan pada masa ini, tetapi pembaca sudah tahu siapa dia kerana pengenalan terhadap Yudas (lihat Markus 3:19). Sekali lagi, Tuhan merujuk tentang dibunuh dan kemudian bangkit selepas tiga hari. Tetapi murid-murid kelihatan kurang berminat dengan perincian ramalan ini daripada yang pertama. Selalunya berita yang tidak diingini tidak dapat meraih minta perbincangan.

Di dalam Markus 8:27, Yesus berada di utara Laut Galilea berhampiran dengan Kaisarea Filipi. Di dalam Markus 9:30, Dia sedang melalui Galilea, dan di dalam Markus 9:33, Dia memasuki Kapernaum. Oleh itu, tidak sukar untuk membayangkan perjalanannya dari utara ke selatan. Namun, Dia memasuki Kapernaum sendirian kerana kedua belas murid-Nya tertinggal di belakang. Di dalam sebuah rumah, Dia bertanya tentang perbincangan mereka ketika dalam perjalanan. Tiada seorang pun yang bersuara, satu tanda pasti ketidakselesaan mereka dengan soalan itu, hampir seperti kanak-kanak yang ditangkap melakukan sesuatu yang mereka tahu salah. Perbualan mereka adalah mengenai siapa yang paling hebat. Sebagai sebahagian kecil orang yang sedia mengakuinya, persoalan tentang siapa yang paling besar adalah sesuatu yang difikirkan oleh semua orang. Tetapi dalam kerajaan Tuhan, idea ini menjadi terbalik.

Yesus menjawab masalah itu dalam dua langkah. Pertama, Dia mengucapkan kenyataan yang jelas bahawa untuk menjadi yang pertama (terbesar), anda perlu menjadi seorang hamba. Kemudian Yesus menggambarkan maksud-Nya dengan tindakan. Nampaknya, kelihatan ada seorang kanak-kanak sedang berdiri berhampiran sedang mendengar. Yesus mengambil kanak-kanak itu dan meletakkannya di tengah-tengah kumpulan itu. Itu akan menakutkan kanak-kanak itu. Tetapi kemudian Yesus membawa kanak-kanak itu dalam pelukan-Nya untuk meredakan keadaan. Dia mengajar bahawa jika anda menerima kanak-kanak itu, anda menerima Dia. Dan jika kamu menerima Dia, kamu menerima Bapa-Nya. Oleh itu, anak yang paling rendah dikaitkan dengan Tuhan itu sendiri.

Yohanes mengajukan soalan tentang orang luar, dan Yesus memberikan satu pelajaran penting bahawa mereka yang tidak menentang kita adalah untuk kita. Tuhan menegaskan bahawa membantu mereka dalam pelayanan Kristian, walaupun dengan cara yang kecil, tidak akan terlepas daripada perhatian di syurga.

`Apakah idea mengenai kebesaran menurut Alkitab berbanding dengan idea mengenai kebesaran menurut duniawi? Yang manakah yang anda sedang usahakan?`