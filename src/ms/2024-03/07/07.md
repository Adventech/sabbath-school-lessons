---
title:  Pandangan Tambahan
date:   16/08/2024
---

Baca Ellen G. White, “Ministry,” dan “Who Is the Greatest,” dalam _The Desire of Ages_, ms. 426–446.

“Mendahului kehormatan adalah kerendahan hati. Untuk mengisi tempat yang tinggi di hadapan manusia, Syurga memilih pekerja yang, seperti Yohanes Pembaptis, mengambil tempat yang rendah di hadapan Tuhan. Murid yang paling bersikap seperti kanak-kanak adalah yang paling cekap dalam bekerja untuk Tuhan. Warga syurgawi boleh bekerjasama dengan dia yang mencari, bukan untuk meninggikan diri, tetapi untuk menyelamatkan jiwa-jiwa.”—Ellen G. White, _The Desire of Ages_, hlm. 436.

“Oleh semua yang telah memberi kita kelebihan atas yang lain,—sama ada pendidikan dan penambahbaikan, keluhuran budi pekerti, latihan Kristian, pengalaman keagamaan,—kita terhutang kepada mereka yang berkekurangan; dan, sejauh mana terletak pada kuasa kita, kita hendaklah melayani mereka. Jika kita kuat, kita harus menjaga tangan orang yang lemah. Malaikat kemuliaan, yang selalu memandang wajah Bapa di surga, bersukacita dalam melayani anak-anak-Nya. Jiwa yang gementar, yang mempunyai banyak sifat perwatakan yang tidak menyenangkan, adalah jagaan istimewa mereka. Malaikat sentiasa hadir di tempat di mana mereka paling diperlukan, dengan mereka yang memiliki pertempuran paling sengit dengan diri sendiri, di mana persekitaran mereka adalah yang paling mengecewakan. Di dalam pelayanan seperti inilah para pengikut Kristus yang sejati akan bekerjasama.”—ms. 440.

**Soalan Perbincangan**:

`Baca sekali lagi Markus 8:27–29. Berapa kerapkah anda mengakui kepada orang lain kepercayaan anda kepada Yesus sebagai Kristus?`

`Apakah keseimbangan yang tepat antara pengalaman dalam persekutuan bersama Kristus di puncak gunung dan pengalaman dalam pelayanan terhadap keperluan orang lain di lembah yang sederhana?`

`Di dalam kelas, bincangkan jawapan terhadap soalan tentang kebesaran pada akhir pembelajaran hari Rabu. Apakah yang anda telah tentukan sebagai perbezaan antara cara dunia memandang kebesaran dan bagaimana Tuhan melihatnya? Siapakah di antara beberapa orang yang dunia anggap sebagai besar namun tidak di mata Tuhan? Sebaliknya, siapakah yang Tuhan anggap sebagai hebat yang dunia abaikan atau malah remehkan? Apakah yang perbezaan ini beriathukan kepada anda betapa menyesatkan dan memutarbelitkan tanggapan dunia sebenarnya?`

`Bagaimanakah kita boleh belajar untuk memandangkan pada dosa dengan sangat serius sehingga, seperti yang Yesus katakan, anda lebih baik menjadi cacat daripada berbuat dosa?`