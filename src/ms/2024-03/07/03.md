---
title:  Kos Menjadi Murid
date:   12/08/2024
---

`Baca Markus 8:31–38. Apakah yang Yesus ajarkan di sini tentang kos mengikut Kristus?`

Para murid telah sampai pada titik perubahan penting dalam hubungan mereka dengan Yesus. Mereka kini tahu bahawa Dia adalah Mesias. Pembaca kitab Markus telah mengetahui ini sejak awal kitab ini (Markus 1:1) dan dengan itu mempunyai kelebihan berbanding dengan para murid yang kadang-kadang tergopoh-gopoh.

Ketika Yesus pertama kali memanggil para murid, Dia berkata Dia akan menjadikan mereka penjala manusia (Markus 1:17). Tidak ada pembicaraan tentang kesulitan. Tetapi sekarang, setelah mereka benar-benar tahu siapa Dia, Dia mendedahkan kepada mereka tujuan misinya—bahawa itu perlu bagi Dia untuk menderita banyak perkara, ditolak dan dibunuh, dan kemudian bangkit semula selepas tiga hari.

Ini adalah berita yang mengejutkan. Petrus, yang baru saja mengakui bahawa Yesus adalah Mesias, membawanya ke tepi dan menegur-Nya kerana mengatakan perkara seperti itu. Semua ini diceritakan di dalam wacana tidak langsung, tetapi sekarang penulis Injil melaporkan perkataan Yesus di dalam kitab ini, perkataan yang pasti menyakitkan telinga Petrus ketika dia mendengarnya. Dia memanggil Petrus sebagai Syaitan dan menyuruhnya menjauh dari-Nya, kerana pemikiran seperti itu tidak sejajar dengan kehendak Tuhan.

“Kata-kata Petrus bukanlah kata-kata yang akan menjadi pertolongan dan penghiburan bagi Yesus dalam ujian besar yang dihadapi-Nya. Ia tidak sejajar dengan tujuan Tuhan yang penuh kasih terhadap dunia yang hilang, atau dengan pelajaran pengorbanan diri yang Yesus datang untuk ajarkan melalui contoh-Nya sendiri."—Ellen G. White, _The Desire of Ages_, ms. 415.

Para pengikut Yesus dipanggil untuk memiliki satu tujuan yang sama seperti Dia—untuk memikul salib dan mengikut Dia. Penyaliban adalah kaedah hukuman yang paling kejam, menghina dan mengancam yang dilaksakan oleh bangsa Rom. Semua orang ingin mengelakkan salib. Jadi, mengapakah sesiapa pun haru memikul salib sebagai lambang pengabdian mereka kepada Yesus?

Yesus menjelaskan bukan sahaja kos dalam pemuridan tetapi juga nilai besar yang terkandung di dalamnya. Dalam paradoks iman Kristian, kehilangan nyawa menjadi cara untuk mendapatkannya kembali. Sebaliknya, mendapatkan seluruh dunia tetapi kehilangan kehidupan kekal adalah tidak masuk akal. Seperti yang diungkapkan oleh misionari Jim Elliott dengan begitu elegan dalam jurnalnya pada 28 Oktober 1949, “Dia bukanlah bodoh yang memberikan apa yang tidak dapat dia miliki untuk mendapatkan apa yang dia tidak boleh kehilangan.”

> <p></p>
> “Orang yang sayangkan hidupnya akan kehilangan hidup itu. Tetapi orang yang tidak sayangkan hidupnya di dunia ini akan mendapat hidup yang kekal.” (Yohanes 12:25, NKJV).

`Bagaimanakah pengalaman anda mengenai realiti pada kata-kata ayat ini?`