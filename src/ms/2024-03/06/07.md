---
title:  Pandangan Tambahan
date:   09/08/2024
---

Baca Ellen G. White, “Tradition,” “Barriers Broken Down,” dan “The True Sign,” dalam _The Desire of Ages_, ms. 395–409.

“Di kalangan pengikut Tuhan kita hari ini, seperti dahulu, betapa meluasnya dosa yang halus dan menipu ini! Betapa sering pelayanan kita kepada Kristus, persekutuan kita satu sama lain, dirusak oleh keinginan rahsia untuk meninggikan diri sendiri! Betapa mudahnya fikiran untuk memuaskan diri sendiri, dan kerinduan untuk mendapat penerimaan manusia! Itulah cinta kepada diri sendiri, keinginan untuk jalan yang lebih mudah daripada yang Tuhan tetapkan yang mengakibatkan penggantian teori dan tradisi manusiawi terhadap perintah ilahi. Kepada murid-murid-Nya sendiri, kata-kata peringatan Kristus diucapkan, ‘Berjaga-jagalah dan waspadalah terhadap ragi orang Farisi.’”

“Agama Kristus ialah keikhlasan itu sendiri. Semangat untuk kemuliaan Tuhan adalah motif yang ditanamkan oleh Roh Kudus; dan hanya kerja Roh yang berkesan dapat menanamkan motif ini. Hanya kuasa Tuhan yang dapat menghalau sifat mementingkan diri sendiri dan kemunafikan. Perubahan ini adalah tanda pekerjaan-Nya. Apabila iman yang kita terima memusnahkan sifat mementingkan diri dan kepura-puraan, apabila ia membawa kita untuk mencari kemuliaan Tuhan dan bukan kemuliaan kita, maka kita mungkin tahu bahawa ia adalah mengikut susunan yang betul. ‘Bapa, muliakanlah nama-Mu’ (Yohanes 12:28), adalah kata kunci kehidupan Kristus, dan jika kita mengikut Dia, ini akan menjadi nada utama di dalam kehidupan kita. Dia memerintahkan kita untuk ‘berjalan, sama seperti Dia berjalan;’ dan ‘dengan ini kita tahu bahawa kita mengenal Dia, jika kita menuruti perintah-perintah-Nya.’”—Ellen G. White, _The Desire of Ages_ , ms. 409.

**Soalan Perbincangan**:

`Apakah amalan Kristian yang anda dapati yang membantu menjaga hati yang bersih?`

`Siapakah orang yang "najis" dalam komuniti anda? Apakah yang boleh anda lakukan untuk membantu menarik mereka kepada Injil?`

`Sebagai sebuah kerlas, fikirkan apa yang boleh anda lakukan untuk memupuk perkongsian injil dengan cara yang mudah dengan jiran anda.`

`Baca Markus 8:1–10, memberi makan kepada 4,000 orang. Apakah perbezaan yang dibuat untuk tafsiran petikan ini bahawa orang ramai itu berkemungkinan kalangan bukan Yahudi? Mengapakah ia tidak boleh membuat apa-apa perbezaan?`

`Bagaimanakah kita boleh bersungguh-sungguh melindungi diri kita daripada keinginan semula jadi yang kita semua miliki, sebagai makhluk yang telah jatuh, untuk meninggikan diri?`