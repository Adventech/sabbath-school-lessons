---
title:  Tuhan Yang Telah Bangkit
date:   21/09/2024
---

### Bacaan Untuk Pelajaran Minggu Ini
Markus 15:42–47, Markus 16, Kolose 2:10–12, 1 Korintus 15:1–8, Daniel 9:24–27, Yohanes 20:11–18.

> <p>Ayat Hafalan</p>
> “Tetapi dia berkata kepada mereka, “Jangan takut. Kamu mencari Yesus orang Nazaret, yang telah disalib. Dia telah bangkit semula! Dia tidak ada di sini. Lihatlah tempat mereka baringkan jenazah-Nya.’ ” (Markus 16:6, AVB).

Penyaliban Yesus telah mematikan harapan dan iman murid-murid-Nya. Ia berupa satu hujung minggu yang gelap bagi mereka kerana mereka bukan sahaja bergelut dengan kematian Tuan mereka tetapi juga takut akan nyawa mereka sendiri (Yohanes 20:19).

Dalam Markus 16, bab terakhir dalam Injilnya, kita akan melihat apa yang berlaku selepas kematian-Nya.

Pertama, kita akan melihat masa kebangkitan Yesus dan mengapa wanita datang ke kubur pada pagi Ahad itu. Adventist kadang-kadang menjauhkan diri dari pagi kebangkitan kerana cara ia disalahgunakan untuk menyokong kekudusan hari Ahad. Sebaliknya, kita akan melihat bagaimana kita boleh bergembira dalam kebangkitan hari Ahad, walaupun, malangnya, satu teologi palsu telah muncul daripadanya.

Kedua, pelajaran menerangkan ayat-ayat pertama Markus 16, yang menghubungkan kata-kata ini dengan tema yang terdapat di seluruh kitab ini. Kajian kita pada hari Isnin dan Selasa akan melihat konsep ini.

Ketiga, yang mengakhiri pelajaran minggu ini, Rabu dan Khamis akan memeriksa seluruh Markus 16 dan mempertimbangkan misi yang ditetapkan di hadapan kita. Kajian ini akan ditutup dengan cabaran kepada paara pembaca Markus untuk membawa injil ini ke seluruh dunia.

_Kaji pelajaran minggu ini untuk persediaan bagi Sabat, 28 September._