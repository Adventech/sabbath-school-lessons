---
title:  Rancangan Tuhan untuk Perkahwinan
date:   18/08/2024
---

`Baca Markus 10:1-12, serta Kejadian 1:27 dan Kejadian 2:24. Apakah perangkap yang tersembunyi di dalam soalan orang Farisi itu mengenai percerian, dan apakah pelajaran yang Yesus berikan di dalam respons -Nya?`

Dalam petikan ini, orang Farisi bertanya kepada Yesus adakah sah bagi seorang lelaki untuk bercerai dengan isterinya. Di kalangan orang Farisi, perceraian adalah dianggap sah. Persoalannya adalah di atas dasar apa. Kumpulan Shammai, yang boleh dikatakan lebih terbatas â€“ yang membenarkan perceraian hanya untuk ketiadaan anak, pengabaian dari segi material ataupun emosi, atau kecurangan dalam perkahwinan. Kumpulan Hillel jauh lebih mudah, mereka membenarkan perceraian atas hampir sebarang alasan, tetapi proses untuk memberikan perceraian lebih sukar yang bertujuan melambatkan proses perceraian.

Jadi, kelihatan agak aneh apabila mereka menanyakan Yesus satu soalan licik ini jika perceraian itu diterima. Bersembunyi di sebalik soalan ini adalah rancangan untuk membuatkan Yesus berada di dalam masalah dengan Herod Antipas, pemerintah wilayah di sebelah timur Jordan, di mana Yesus berada ketika ini. Antipas telah menceraikan isterinya dan berkahwin dengan Herodias, isteri kepada abangnya. Herod telah memenggal kepala Yohanes Pembaptis kerana tegurannya mengenai perhubungan sumbang ini (Mat. 14:1-12).

Yesus mengelak soalan mereka dengan soalan-Nya sendiri, bertanya kepada orang Farisi apakah arahan Musa mengenai perkara itu. Petikan yang dirujuk oleh orang Farisi dalam jawapan mereka adalah Ulangan 24:1â€“4, yang menerangkan satu kes berkahwin semula selepas perceraian. Orang Israel pada zaman Musa sudah mengamalkan perceraian. Hukum kes yang diterangkan di dalam Ulangan 24 bertujuan untuk memberikan perlindungan kepada wanita. Tetapi pada masa Yesus, ia telah diputarbelitkan oleh Kumpulan Hillel untuk memudahkan perceraian atas hampir sebarang alasan. Oleh itu, hukum yang bertujuan untuk melindungi wanita telah digunakan untuk memudahkan mereka diabaikan.

Daripada membahaskan kes hukum di dalam Ulangan 24, Yesus merujuk semula kepada idea asal Tuhan untuk perkahwinan yang terdapat di dalam Kejadian 1 dan 2. Dia menjelaskan bahawa pada mulanya Tuhan mencipta seorang lelaki dan seorang perempuan (Kej. 1:27), iaitu dua individu. Kemudian, Dia menggabungkan kebenaran ini dengan Kejadian 2:24, seorang lelaki meninggalkan ibu bapanya dan bersatu dengan isterinya, dan kedua-duanya menjadi satu daging. Konsep kesatuan ini menjadi asas pengukuhan Yesus terhadap ikatan perkahwinan. Apa yang Tuhan gabungkan, manusia tidak sepatutnya pisahkan.

`Apakah yang jemaah anda boleh lakukan untuk mengukuhkan perkahwinan di kalangan anda? Bagaimanakah anda membantu mereka yang perkahwinannya sudah runtuh?`