---
title:  'Mengajar Murid-murid: Bahagian II'
date:   17/08/2024
---

### Bacaan Untuk Pelajaran Minggu Ini
Mark 10; Kej. 1:27; Kej. 2:24; Gal. 4:1, 2; Rom. 6:1–11; Yesaya 11:1–16.

> <p>Ayat Hafalan</p>
> “ ‘Demikianlah Anak Manusia juga datang bukan untuk dilayan tetapi untuk 		melayan, dan untuk menyerahkan nyawa-Nya sebagai tebusan bagi ramai 		orang.’ ” (Markus 10:45, AVB).

Pelajaran Minggu ini merangkumi Markus 10, melengkapkan bahagian istimewa di mana Yesus mengajar murid-murid-Nya dalam persediaan untuk menghadapi salib. Sebahagian dari bab ini membincangkan mengenai murid-murid Yesus, dan selebihnya membincangkan isu penting berkaitan pemuridan tetapi melalui pandangan orang lain yang berinteraksi dengan Yesus. Orang Farisi datang dan berbahas dengan-Nya mengenai perkara perceraian. Ibu bapa membawa anak-anak mereka kepada Yesus untuk diberkati. Seorang lelaki kaya bertanya tentang kehidupan kekal, dan seorang lelaki buta meminta penglihatan.

Bab dalam Markus ini membawa pelajaran penting mengenai apa maksudnya mengikuti Yesus, khususnya berkaitan dengan kehidupan sekarang: perkahwinan, anak-anak, berkaitan dengan kekayaan, dan ganjaran serta harga mengikut-Nya. Ditambah lagi dengan penyembuhan lelaki buta yang kedua (Mark 10:46-52, bandingkan dengan Mark 8:22-26), memberikan penutup yang sempurna untuk bahagian ini (Mark 8:22-10:52) dan ilustrasi indah tentang harga dan akibat mengikut Yesus.

Secara bersama, pelajaran ini mempersiapkan para pengikut Yesus - sama ada murid-murid 2,000 tahun yang lalu atau murid-murid dalam abad kedua puluh satu ini - untuk menghadapi pelbagai cabaran yang datang dengan pemuridan.

_Kaji pelajaran minggu ini untuk persediaan bagi Sabat, 24 Ogos._