---
title:  Pandangan Tambahan
date:   23/08/2024
---

Baca Ellen G. White, “Blessing the Children,” dan “‘One Thing Thou Lackest,’” dalam _The Desire of Ages_, ms. 511–523.

“Yesus sentiasa menyayangi kanak-kanak. Dia menerima empati keanak-anakan dan kasih mereka yang tulus dan terbuka. Pujian kesyukuran dari bibir mereka yang murni adalah irama merdu dalam telinga-Nya, dan menyegarkan semangat-Nya apabila ditindas oleh orang licik dan munafik. Ke mana saja Juruselamat pergi, perwatakan yang baik, kelembutan dan keramahan mendapat kasih sayang dan kepercayaan oleh kalangan kanak-kanak.” - Ellen G. White, _The Desire of Ages_, ms. 511.

“Kepada mereka, seperti pemerintah muda ini, yang mempunyai kedudukan tinggi dan harta yang banyak, kelihatan seperti besar pengorbanan yang perlu dibuat untuk mengikut Kristus. Tetapi ini adalah peraturan etika kepada sesiapa yang akan menjadi murid-Nya. Sikap kurang ketaatan itu tidak akan diterima. Penyerahan diri adalah intipati ajaran Kristus. Selalunya disampaikan seperti arahan dari kuasa tinggi, sebab tiada cara lain untuk menyelamatkan manusia selain daripada menjauhi perkara ini dan jika dilayan akan merosakkan seluruh tubuh manusia.” - _The Desire of Ages_, ms. 523.

**Soalan Perbincangan**:

`Apakah cara yang anda boleh lakukan supaya kanak-kanak dan belia sentiasa berhubung dengan Kristus dan jemaah gereja? Kenapakah perkara ini sangat penting untuk kita lakukan?`

`Kita mendengar orang berkata mereka tidak mengambil berat tentang wang. Itu tidak benar. Semua orang mengambil berat tentang wang, dan tiada masalah tentang itu. Jadi, apakah masalahnya tentang wang, dan mengapakah umat Kristian yang setia, sama ada miskin atau kaya, harus berhati-hati berkaitan dengan wang?`

`Bagaimanakah respon anda, jika Yesus bertanya kepada anda, "Apakah yang kamu mahu Kubuat untukmu?"`

`Renung lebih lanjut tentang kata-kata Yesus dalam Markus 10:43–45. Apakah ertinya hidup seperti ini? Bagaimanakah kita belajar untuk melayan berbanding dengan dilayan? Apakah maksudnya ini berkaitan dengan cara kita hidup dan berinteraksi dengan orang lain?`