---
title:  Pelaburan Terbaik
date:   20/08/2024
---

`Baca Markus 10:17-31. Apakah pelajaran penting yang ditunjukkan tentang iman dan kos untuk menjadi murid bagi sesiapa sahaja, kaya atau miskin, yang diterangkan di sini?`

Orang ini ini menghampiri Yesus dan menunjukkan bahawa dia benar-benar ikhlas dan menghormati Yesus. Dia bergegas, dan berlutut di hadapan-Nya dan bertanya soalan yang berpusat kepada takdir setiap jiwa -- Apakah yang diperlukan untuk mewarisi kehidupan yang kekal? Yesus menjawab dengan merujuk kepada bahagian kedua hukum sepuluh. Sekali lagi, orang itu menunjukkan kepercayaannya dengan mengatakan dari usia muda dia telah mengikuti semua hukum.

Daripada empat Injil, hanya Markus menyatakan Yesus mengasihi orang ini. Terdapat sesuatu yang menyenangkan tentang kepercayaan lelaki ini. Tetapi Yesus menguji keikhlasannya dengan meminta dia menjual segala hartanya dan mengikuti Dia. Orang itu berasa sungguh sedih kerana memiliki harta yang banyak. Sebenarnya, dia tidak mengikut hukum sepenuhnya. Dia melanggar hukum yang pertama, meletakkan sesuatu yang lebih daripada Tuhan dalam hidupnya. Kekayaannya seperti suatu tuhan baginya.

Yesus kemudian menerangkan godaan kekayaan dan berkata lebih mudah untuk seekor binatang besar seperti unta masuk ke lubang jarum daripada orang kaya untuk masuk ke syurga.

Murid-murid kagum dengan kata-kata Yesus dan tertanya-tanya siapa yang boleh diselamatkan. Yesus menyampaikan satu kenyataan yang berkesan di dalam Markus 10:27. “Bagi manusia hal itu mustahil, tetapi tidak bagi Tuhan; tidak ada satu pun yang mustahil bagi Tuhan” (AVB).

Markus 10:27 kelihatan seperti tempat yang indah untuk mengakhiri cerita ini: anda tidak akan ke syurga dengan sendiri, kita perlukan rahmat Tuhan untuk diselamatkan.

Tetapi kemudian Petrus berkata, dia dan kawan-kawannya telah meninggalkan segala-galanya untuk mengikut Yesus. Yesus menjawab, apa saja yang telah mereka tinggalkan adalah kosong jika dibandingkan dengan apa yang akan mereka terima, sekarang dan “pada kemudian hari” (AVB).

Maksud utama ialah: kematian Kristuslah yang akan menyelesaikan dosa manusia, dan kemudian berkat Kristus, dan kebangkitan-Nya, adalah yang menguatkan kesetiaan kepada hukum-Nya.

`Baca Roma 6:1-11. Bagaimanakah ayat ini menjelaskan kebenaran berkat Tuhan dalam hidup kita, baik dalam membebaskan kita dan menjadikan kita orang baru di dalam Tuhan?`