### Kitab Injil Markus

Dari permulaan kitab Markus, pembaca mengetahui siapa Yesus itu—Mesias, Anak Tuhan (Markus 1:1). Walau bagaimanapun, orang yang di dalam cerita itu bergelut untuk memahami siapa Dia dan tentang apa Dia—kecuali mereka yang dirasuk syaitan. Mereka tahu betul siapa Dia! Iblis mengenali Dia dan menjadi layu di hadapan firman-Nya yang hebat.

Tetapi Yesus secara konsisten memerintahkan supaya mereka mendiamkan maklumat ini. Mengapakah arahan untuk berahsia ini? Selama berabad-abad, para pelajar Alkitab telah memikirkan mengenai soalan ini. Malahj, ia juga mempunyai nama dalam keilmuan—iaitu, Rahsia Mesianik. Mengapakah satu injil ini mahu kita berdiam diri tentang siapa Yesus?

Apa yang akan menjadi jelas dalam perjalanan melalui Injil Markus ini ialah bukan sahaja terdapat kerahsiaan dalam buku ini—ada juga wahyu yang menakjubkan. Ia dengan tepat boleh disebut sebagai Motif Wahyu/Motif Kerahsiaan, dan ia terdapat di seluruh Injil Markus, walaupun pada akhirnya semua kerahsiaan itu berakhir dengan menghairankan dan digantikan dengan wahyu Yesus yang berkuasa.

Kitab Markus boleh dibahagikan kepada dua bahagian yang berbeza—dibahagia dua sebenarnya. Bab satu hingga hampir penghujung bab lapan membincangkan persoalan penting mengenai, Siapakah Yesus? Jawapannya dipaparkan dalam ajaran-Nya dan mukjizat-Nya. Berkali-kali Dia mengalahkan kejahatan, membawa harapan kepada yang tertindas dan mengajar kebenaran yang meyakinkan, yang menyentuh langung ke dalam intipati kewujudan manusia. Semua hal ini berseru kepada pembaca dengan mengatakan bahawa Dia adalah Mesias, Kristus, yang telah lama ditunggu-tunggu oleh orang Ibrani.

Walau bagaimanapun, barulah di tengah-tengah buku itu seseorang yang tidak dirasuk iblis dengan betul mengisytiharkan siapa Dia, dan dengan demikian menjawab soalan di separuh bahagian pertama buku ini tentang identiti Kristus. Orang itu ialah Petrus, yang menyatakan, “Engkau ialah Kristus” (Markus 8:29, AVB).

Di Bahagian Separuh kedua Markus, dari Markus 8:31 hingga akhir buku ini, akan menjawab satu soalan yang lain, Ke mana Yesus pergi? Jawapannya mengejutkan. Dia akan pergi ke salib, cara kematian yang paling memalukan dan mengaibkan di dunia Rom. Itu adalah satu destinasi yang tidak dijangka bagi Mesias, yang para penmgiktu-Nya sangakan yang Dia akan mengalahkan Rom dan menjadikan Israel sebagai sebuah negara yang kuat.

Murid-murid Yesus yang semama ini berdebat mengenainya tidak dapat memahami apa yang Dia katakan. Seiring perkembangan kandungan buku ini, mereka semakin kurang bertanya tentang topik yang menyakitkan ini, sehingga akhirnya mereka diam dalam menghadapi kebenaran yang tidak diingini oleh mereka.

Keadaan kelihatan semakin menjadi lebih suram apabila Yesus berhadapan dengan pemimpin agama yang merancang kematian-Nya. Para murid, yang mengharapkan kerajaan yang bekemuliaan, dikejutkan dengan penangkapan, perbicaraan, dan penyaliban yang bertentangan dengan jangkaan mereka.

Tetapi melalui semua ini, Yesus menyimpan satu mesej yang jelas dan konsisten tentang ke mana Dia pergi dan apa maksudnya bahawa Dia akan mati dan bangkit semula. Roti dan cawan pada Perjamuan Terakhir akan menggambarkan tubuh dan darah-Nya (Markus 14:22–25), dan Dia akan menjadi tebusan bagi ramai orang (Markus 10:45).

Ini tidak bermakna Dia pergi ke salib dalam keadaan yang tenang. Semasa di Getsemani Dia bergelut dengan keputusan itu (Markus 14:32–42), dan di atas salib Dia berseru dalam keputusasaan, “Ya Tuhan-Ku, ya Tuhan-Ku, mengapa Kautinggalkan Aku?” (Markus 15:34, AVB) . Injil Markus menunjukkan kepada kita kegelapan yang Kristus telah alami, kos atas keselamatan kita. Tetapi salib bukanlah penghujung perjalanan itu. Selepas kebangkitan-Nya, Dia merancang pertemuan dengan murid-murid-Nya di Galilea—dan, seperti yang kita ketahui, gereja Kristian telah bermula.

Kandungan kitab Markus berupa satu kisah yang paling luar biasa, diceritakan dalam gaya yang ringkas dan pantas dengan sedikit ulasan diberikan oleh penulis Injil itu sendiri. Dia hanya menceritakan kisah itu, dan kemudian membiarkan kata-kata, perbuatan, tindakan berbicara sendiri mengenai kehidupan dan kematian Yesus dari Nazaret.

_Thomas R. Shepherd, PhD, DrPH, ialah profesor penyelidikan kanan Perjanjian Baru di Seventh-day Adventist Theological Seminary, Andrews University. Dia dan isterinya Sherry mempunyai dua orang anak dan enam cucu._