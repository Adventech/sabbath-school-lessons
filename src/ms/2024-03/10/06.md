---
title:  Kedatangan Anak Manusia
date:   05/09/2024
---

`Baca Markus 13:24–32. Apakah peristiwa besar yang diterangkan di sini?`

Ia adalah mengenai kedatangan kembali Yesus Kristus dalam kemuliaan, yang dibayangi oleh tanda-tanda di matahari, bulan, dan bintang. Perjanjian Baru dipenuhi dengan nubuatan yang membawa kepada peristiwa yang menakjubkan ini. Rasul Paulus jelas menerangkan dalam 1 Tesalonika 4:13–18, di mana dia mengatakan mengenai mereka yang telah tidur dalam Kristus dan akan dibangkitkan semula dan bersama dengan orang saleh yang masih hidup bertemu dengan Kristus di udara. Dalam 1 Korintus 15 rasul itu berbicara secara terperinci mengenai realiti kebangkitan orang mati, di mana akan berlaku pada kedatangan Kristus.

Petrus juga berbicara tentang hari penting itu dalam 2 Petrus 3:3–13, yang menjelaskan bahawa Tuhan tidak lambat dalam janji-Nya, tetapi dia mahu semua orang bertaubat. Wahyu mempunyai huraian yang jelas tentang kedatangan kembali Yesus Kristus (lihat Wahyu 1:7, Wahyu 6:12–17, Wahyu 14:14–20, dan Wahyu 19:11–21). Ajaran Perjanjian Baru yang konsisten ialah kedatangan Kristus adalah peribadi, literal, boleh dilihat, dan boleh didengar. Semua orang akan melihat Dia apabila Dia datang.

Namun, apakah yang Yesus maksudkan dengan “angkatan” dan “hari” atau “saat”? Kata-kata ini telah mengelirukan ramai orang kerana jelas sekali orang yang bercakap dengan Yesus sudah lama meninggal.

Beberapa penyelesaian kepada petikan ini telah dicadangkan. Ada yang berpendapat bahawa perkataan "angkatan" boleh merujuk kepada satu kaum, dalam hal ini orang Yahudi. Maksudnya ialah bangsa Yahudi tidak akan binasa sebelum Kristus kembali. Penyelesaian lain ialah berbicara tentang generasi yang melihat semua tanda digenapi kerana tanda tidak akan berlalu sebelum Kristus kembali.

Tetapi penyelesaian yang lebih mudah adalah untuk memberi perhatian dalam Markus 13:30, Yesus menggunakan perkataan "ini" seperti dalam "angkatan ini," dan dalam Markus 13:32 perkataan "itu" seperti dalam "hari dan saat itu’. Dalam Markus 13, perkataan “ini” (houtos, hauto, touto) banyak muncul dalam ayat 1–13, membawa kepada kemusnahan Yerusalem. Perkataan yang menerangkan bahagian akhir bab ni.

Oleh itu, “angkatan ini” kemungkinan besar merujuk kepada generasi abad pertama, yang menyaksikan kemusnahan Yerusalem, seperti yang digambarkan oleh Markus 13:30. Walau bagaimanapun, Markus 13:32 merujuk kepada kedatangan Kristus yang kedua, yang masih berada jauh di masa hadapan dan jauh dari zaman abad pertama. Kesimpulannya ialah, Markus 13:32 menggunakan perkataan "itu" untuk bercakap tentang peristiwa yang lebih jauh dari abad pertama.