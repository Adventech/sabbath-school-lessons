---
title:  Dua Syiling Kecil dalam Persembahan
date:   01/09/2024
---

`Baca Markus 12:41â€“44. Berapa banyakkah balu itu beri, dan apa kata Yesus tentang perkara itu?`

Bait suci di Jerusalem adalah sebuah bangunan yang sungguh indah. Bangunan bait suci yang diatas bukit menguasai bandar ini, dan batu-batunya yang besar yang digunakan dalam pembinaannya merupakan keajaiban hingga hari ini, di mana berat sesetengah batu ini adalah beratus-ratus tan. Pengubahsuaian dan pembesaran bait suci bermula semasa pemerintahan Herodes Agung sekitar 20 B.C., tetapi kerja-kerja pembinaan dan hiasan berterusan sehingga 60-an A.D.

Ramai orang membawa persembahan untuk dimasukkan ke dalam 13 peti yang terletak di Perkarangan Wanita yang berhampiran dengan bait suci. Yesus sedang duduk di sini apabila dia melihat seorang balu datang dan memasukkan dua lepta. Ini bersamaan dengan 1/32 dari satu dinar, upah harian biasa bagi seorang buruh. Menjadikan persembahan wanita itu sangat sederhana.

Namun, Yesus kagum dengan persembahannya. Ramai orang kaya menyumbang jumlah yang besar, tetapi Dia tidak mengulas tentang persembahan mereka ketika mereka memberi. Tetapi persembahan balu ini mendapat pujian-Nya. Dia menjelaskan bahawa dia memberi lebih daripada orang lain. Bagaimanakah itu mungkin? Yesus menyatakan mereka memberi daripada kekayaan mereka, tetapi dia memberi daripada kemiskinannya. Mereka mempunyai banyak baki; dia memberikan semua yang dia ada. Ini menjadikan pemberiannya luar biasa, walaupun nilai wangnya adalah kecil.

Kisah ini memberi pengajaran yang mendalam tentang pengurusan sumber. Memberi kepada pekerjaan Tuhan tidak bergantung pada tindakan pemimpin untuk menjadikannya bermakna. Para pemimpin bait suci ini melakukan penyelewengan, tetapi Yesus tidak menyokong tindakan menahan persembahan. Jika ada pemimpin agama yang korup (Kayafas? Annas?), mereka yang ada pada masa inilah antara yang paling teruk. Dan Yesus mengetahuinya.

Benar sekali bahawa para pemimpin ini mempunyai kewajipan yang suci untuk menggunakan sumber ini mengikut kehendak Tuhan. Tetapi, walaupun mereka tidak melakukannya, orang yang memberi kepada pekerjaan Tuhan masih diberkati dalam kemurahan hati mereka, seperti wanita ini.

Sebaliknya, menahan persepuluhan atau persembahan apabila pemimpin melakukan sesuatu yang tidak disenangi, bermakna pemberian itu terikat dengan tindakan mereka dan bukannya dibuat sebagai rasa syukur kepada Tuhan. Betapapun ia menggoda untuk berbuat demikian, ia tetap salah.

`Apakah yang kita pelajari daripada kisah ini tentang pentingnya kesetiaan dalam pemberian kita kepada pekerjaan Tuhan?`