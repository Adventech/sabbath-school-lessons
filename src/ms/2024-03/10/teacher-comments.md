---
title:  Panduan Guru
date:   06/09/2024
---

### Bahagian I: Pandangan Keseluruhan

Ayat Utama: Markus 1:14, 27

Tumpuan Kajian: Markus 13.

**Pengenalan**: Markus 13 mengandungi pandangan Yesus tentang, eskatologi atau peristiwa akhir zaman. Perbincangan-Nya dimulakan oleh soalan yang dikemukakan oleh murid-Nya dalam jawapan-Nya mengenai kemusnahan bait suci Yerusalem, kejadian yang dikaitkan dengan akhir dunia:

“’Katakanlah kepada kami, bilakah hal-hal itu akan terjadi? Apakah tanda-tandanya semua ini akan terjadi seperti yang telah dikatakan?’” (Markus 13:4, AVB).

**Tema Pelajaran**: Topik utama pelajaran minggu ini adalah bahagian eskatologi dalam Markus 12. Kita akan mencari maksud atau meneliti perkara berikut:

1. Apakah eskatologi, atau maksud ringkas tentang eskatologi?
2. Eskatologi di dalam Markus 13, atau analisa konteks dalaman dari pandangan Ellen G. White berkenaan topik ini.

### Bahagian II: Ulasan

**Apakah Eskatologi**

Kamus Alkitab Eerdmans menyatakan “eskatologi (dari Gk. éschatos, 'terakhir') adalah mengenai perkara yang dijangkakan akan berlaku pada akhir zaman, sama ada penghujung sejarah, dunia, atau masa kini.—John T. Carroll, “Eschatology,” Eerdmans Dictionary of the Bible (Grand Rapids, MI: William B. Eerdmans, 2000), ms. 420.

Bahagian asas eskatologi dalam alkitab menandakan masa depan yang digenapi. Khususnya, terdapat pernyataan ramalan dan kemudiannya digenapi. Penting untuk diperhatikan ungkapan kitab suci "akhir zaman" atau "penggenapan masa" tidak hanya berkaitan dengan Parousia, atau kedatangan Yesus yang kedua kali dan akhir dunia. Eskatologi juga termasuk memenuhi pesanan mengenai "penghujung" era atau permulaan era baru. Begitulah di dalam Markus 1:15, di mana Yesus sendiri menyatakan bahawa "sudah genap masanya". Tidak dinafikan bahawa penggenapan yang dimaksudkan di sini berkaitan dengan nubuatan 70 minggu. Satu lagi contoh penggenapan eskatologi ialah hal mengenai kekejian yang membawa kebinasaan, dalam Daniel 9, yang merujuk kepada kemusnahan Yerusalem, yang akan kita pelajari di sini. Eskatologi dalam Markus 13 merangkumi perbincangan tentang kedua-dua nubuat ramalan ini—70 minggu dan kekejian yang membawa kebinasaan—dan masa depannya yang digenapi.

**Eskatologi dalam Markus 13**

Sebelum kita menganalisis bahagian tertentu dalam eskatologi Markus 13, ia mungkin membantu untuk memperhatikan bahawa eskatologi adalah sama seperti peristiwa sejarah yang dijangkakan. Iaitu, ia adalah janji tentang apa yang akan berlaku pada masa hadapan.

Kita mulakan dengan mengajukan soalan asas: Mengapakah terdapat jenis eskatologi di dalam penulisan kitab suci? Mungkin kerana eskatologi Alkitab adalah bertujuan untuk menunjukkan bahawa Tuhan mengawal sejarah dan segala yang berlaku mengikut rancangan-Nya. Bagaimanapun, eskatologi juga mempunyai tujuan tambahan: untuk mengingatkan umat Tuhan supaya memperhatikan kegenapan janji Tuhan, termasuk berkaitan tentang kedatangan Yesus. Dalam mengetahui perkara ini maka mereka akan dipengaruhi secara positif oleh peristiwa yang dinantikan. Jadi, kita boleh katakan eskatologi adalah seperti Injil, atau “berita baik,” tentang hari esok.

Jika kita tahu kawan baik akan melawat kita pada bulan depan, kita akan menggunakan maklumat itu untuk bersiap sedia, menyediakan diri dan rumah kita untuk menyambut mereka dengan cara yang terbaik. Dengan cara yang sama, kita harus bersedia apabila Yesus datang.

Perhatikan juga idea berwaspada ditekankan dalam eskatologi Markus. Ayat-ayat berikut menerangkan tema ini, Markus 13:9, 23, 28, 33, 35, dan 37 . Secara ringkas, satu sebab eskatologi diberikan adalah untuk tujuan praktikal dalam membantu kita agar sentiasa berwaspada.

Perbincangan pertama tentang eskatologi dalam Markus berkaitan dengan berita kemusnahan Yerusalem dan bait suci. Oleh itu, peristiwa masa depan ini menandakan penggenapan kekejian yang membawa kebinasaan, yang dijelaskan dalam Daniel 9. Jadi eskatologi Yesus berakar umbi pada nubuatan Alkitab. Dalam Markus, Yesus tidak semestinya mengumumkan peristiwa baru; sebaliknya, Dia merujuk kepada penggenapan masa yang ditetapkan. Tidak ada tarikh yang tepat dalam penjelasan Yesus tentang apa yang akan berlaku, tetapi Dia memberikan tanda-tanda. Oleh itu, kekejian yang membawa kebinasaan - rujuk dalam Markus 13:14— telah digenapkan dalam kemusnahan Yerusalem dan bait sucinya (Markus 13:2). Flavius Josephus, ahli sejarah Yahudi, dan Ellen G. White menggambarkan hari-hari terakhir bagi bait suci dan kota yang malang itu.

“Jadi, Titus kembali ke Menara Antonia dan merancang untuk menyerang bait suci itu pada keesokan harinya, pada awal pagi, dengan seluruh tenteranya, dan berkhemah di sekeliling bangunan suci itu. Tetapi berkenaan bangunan itu, Tuhan telah, sudah pasti, sejak dahulu memutuskan ia akan dimusnahkan oleh api; dan kini hari yang ditakdirkan itu telah tiba, menurut revolusi zaman; ia adalah hari kesepuluh dalam bulan Lous [Ab],di mana sebelumnya ia dibakar oleh raja Babel; walaupun kebakaran ini bermula kerana orang Yahudi sendiri, disebabkan oleh mereka; Selepas Titus pergi, para pemberontak berdiam diri untuk seketika masa, kemudian menyerang orang Rom lagi, bila orang-orang yang menjaga bait suci bertempur dengan mereka yang cuba memadamkan api yang menyala di bahagian dalaman [dataran] bait; tetapi orang Rom menghalau orang Yahudi, dan maju ke bait suci itu sendiri… Sekarang di sekitar mezbah terbaring mayat-mayat yang ditimbun satu di atas yang lain, kerana di tangga yang menuju ke atasnya mengalir banyak darah mereka, di mana mayat orang-orang yang dibunuh di atas mezbah juga jatuh.” - Josephus, The New Complete Works of Josephus, book 6, trans. William Whitston (Grand Rapids, MI: Kregel Publications, 1999), ms. 896.

“Tidak lama selepas kemusnahan bait suci maka seluruh kota itu jatuh ke tangan orang Rom. Para pemimpin Yahudi meninggalkan menara mereka yang kuat, dan Titus mendapati mereka kosong. Dia memandang mereka dengan takjub, dan menyatakan Tuhan telah menyerahkannya ke dalam tangannya. Senjata yang paling kuat sekalipun tidak dapat mengalahkan tembok besar itu. Kota dan bait suci telah dimusnahkan sepenuhnya hingga ke asasnya, dan tanah di mana rumah suci itu berdiri ‘akan menjadi timbunan puing’. Yeremia 26:18 (AVB). Semasa pengepungan dan pertempuran yang berlaku selepas itu, lebih sejuta orang mati; orang-orang yang terselamat menjadi tawanan, dijual sebagai hamba, ada dibawa ke Rom untuk meraikan kemenangan penakluk, dilemparkan di arena untuk dibaham oleh haiwan liar, atau dibiarkan merayau tanpa rumah di seluruh dunia.” - Ellen G. White, _The Great Controversy_, ms. 35.

Kota yang dicintai kini berada di dalam kehancuran. Walau bagaimanapun, adalah penting untuk diingati bahawa agar mereka dapat melarikan diri dari kota itu dan menyelamatkan nyawa mereka, beberapa peristiwa terjadi yang menunjukkan kemusnahan yang akan datang. Di antara tandanya adalah ajaran sesat. Yesus memberi amaran, “ ‘Ramai akan datang dengan nama-Ku dan berkata, 'Akulah Dia.' Mereka akan membuat ramai orang terperdaya.’ ” (Markus 13:6, AVB); akan berlaku pergolakan sosial dan politik, peperangan dan kebuluran (Markus 13:7, 8); dan penganiayaan (Markus 13:9, 11–13). Sebelum penggenapan “hari besar itu,” Yesus menekankan bahawa “‘injil mesti disebarkan terlebih dahulu kepada semua bangsa. ’” (Markus 13:10, AVB). Tidak syak lagi mereka yang memberi perhatian kepada tanda-tanda itu dapat menyelamatkan nyawa mereka dari kemusnahan yang akan datang. Ellen G. White berkata “Tiada seorang pun orang Kristian mati dalam kemusnahan Yerusalem. Kristus telah memberi amaran kepada pengikutnya, dan setiap orang yang mempercayai kata-kata-Nya telah memperhatikan tanda yang dijanjikan.” - _The Great Controversy_, ms. 30

**Penggenapan Nubuatan Ratusan Tahun Selepas Zaman Nabi Daniel**

““Orang Yahudi telah menolak permohonan Anak Tuhan, dan sekarang teguran dan permohonan hanya membuat mereka lebih bertekad untuk menentang hingga ke akhir. Segala usaha Titus untuk menyelamatkan bait suci itu adalah sia-sia; Seorang yang lebih besar daripada dia telah menyatakan bahawa tidak satu batu pun akan dibiarkan di atas yang lain.”-Ellen G. White, _The Great Controversy_, ms. 33.

Walaupun eskatologi Markus 13 adalah mengenai kekejian yang membawa kebinasaan telah digenapi sebahagiannya dalam pemusnahan Yerusalem oleh tentera Titus pada tahun 70 Masihi, Markus menggambarkan dalam bab 13, penggenapan tambahan yang mempunyai kepentingan yang besar. Sebelum kita mula membahaskannya, mari kita mulakan perbincangan kita dengan memperhatikan bahawa beberapa pengumuman eskatologi itu harus dikaji dalam perspektif yang lebih luas. Maksudnya, kita harus mempertimbangkan cara-cara di mana lensa eskatologi dapat membantu kita memahami peristiwa yang diramalkan dengan lebih lengkap. Dalam konteks ini, nubuatan mengenai kekejian yang membawa kebinasaan melampaui skop kemusnahan Yerusalem, sambil meramalkan kemusnahan planet kita pada akhir zaman. Ellen G. White menggambarkan peristiwa masa depan ini sebagai penggenapan kedua pada nubuatan tersebut: “Nubuatan Yesus tentang hukuman yang akan datang ke Yerusalem akan berlaku lagi, tetapi dengan cara yang jauh lebih besar daripada kemusnahan yang kita lihat ketika itu. Melihat apa yang berlaku kepada Yerusalem, kita dapat melihat apa yang akan berlaku kepada dunia yang telah menolak kasih Tuhan dan mengabaikan hukum-Nya. Sejarah penderitaan manusia di Bumi dipenuhi dengan kegelapan, kesalahan yang merentangi banyak abad.” - _The Great Controversy_, ms. 36. Ellen G. White menambah, “Yesus melihat Yerusalem sebagai simbol dunia yang menjadi keras dalam ketidakpercayaan dan pemberontakan, yang akan menuju ke arah hukuman Tuhan.” - _The Great Controversy_, ms. 22.

Kita boleh mendapatkan bukti tekstual untuk menyokong nubuatan kekejian yang membawa kebinasaan, dengan itu mengesahkan penggenapan kedua, seperti yang Yesus tegaskan dalam Markus 13:24: “Tetapi pada masa itu, sesudah siksaan itu” (ATB). Anak-anak Tuhan akan dibebaskan pada masa ini, sama seperti pengikut-pengikut-Nya telah dibebaskan daripada kemusnahan Yerusalem. Memetik pena ilham, “Ketika Dia memberi amaran kepada murid-murid-Nya tentang kehancuran Yerusalem, memberi mereka tanda kehancuran yang semakin dekat, supaya mereka dapat melarikan diri; maka Dia telah memperingatkan dunia tentang hari kehancuran yang terakhir dan telah memberikan kepada mereka tanda-tanda kedatangannya, supaya semua orang yang mahu lari daripada murka yang akan datang.

Kita boleh mendapatkan bukti tekstual untuk menyokong nubuatan kekejian yang membawa kebinasaan, dengan itu mengesahkan kegenapan kedua, seperti yang ditegaskan Yesus dalam Markus 13:24: “Pada masa itu, selepas kesengsaraan” (AVB) Anak-anak Tuhan akan dibebaskan pada masa itu nanti, sama seperti para pengikut-Nya telah diselamatkan daripada kemusnahan Yerusalem. Pena inspirasi mengatakan: “Sepertimana Yesus memberi amaran kepada para murid-Nya tentang kemusnahan Yerusalem dan memberi mereka tanda-tanda untuk mengetahui bila ia akan datang supaya mereka dapat melarikan diri, Dia juga telah memberi amaran kepada dunia tentang kemusnahan terakhir dan memberikan tanda-tandanya, kepada sesiapa yang mahu melarikan diri dari hukuman yang akan datang.”—_The Great Controversy_, ms. 37.

Markus 13 berakhir dengan amaran, tetapi ia juga menawarkan dorongan: “Apa yang Kukatakan kepadamu, Kukatakan kepada semua: 'Berjagalah!' ”(Markus 13:37 (AVB).

### Bahagian III: Penerapan Hidup

Mintalah kepada para pelajar anda untuk merenungkan soalan berikut: Sejauh manakah masyarakat mereka sedari hakikat bahawa peristiwa dalam Markus 13 adalah mengenai kemusnahan dunia ini yang akan digenapkan?

Berdasarkan perbincangan ini, perhatikan apa yang dimaklumkan oleh Ellen G. White lebih daripada seratus tahun yang lalu: “Dunia hari ini tidak bersedia untuk mempercayai pesanan yang dimaksudkan untuk kali ini, sama seperti orang Yahudi yang tidak mempercayai amaran Yesus tentang Yerusalem. Apabila ia berlaku, hari Tuhan akan datang tanpa diduga bagi mereka yang tidak percaya kepada-Nya. Apabila kehidupan diteruskan seperti biasa tanpa sebarang perubahan; apabila manusia sibuk berseronok, bekerja, berniaga, atau membuat wang: bila pemimpin agama memuji kemajuan dan tamadun dunia, dan orang merasa tenang dalam keselamatan palsu - kemudian, seperti pencuri yang menyelinap ke dalam rumah yang tidak dilindungi, kemusnahan menimpa mereka yang lalai dan tidak percaya kepada Tuhan, dan ‘mereka tidak akan dapat melarikan diri daripadanya.’ ” - _The Great Controversy_, ms. 38.

` `