---
title:  Kesukaran Yang Besar
date:   04/09/2024
---

`Baca Markus 13:19. Apakah maksud ayat ini?`

Markus 13:14 adalah titik kunci di mana bab itu berputar berkenaan dengan kekejian yang membawa kebinasaan (lihat pelajaran Selasa). Markus 13:19 menandakan satu titik peralihan. Ia merujuk kepada kesengsaraan besar yang tiada tandingan sejak penciptaan dunia. Ini menandakan penganiayaan yang lebih besar atau lebih menyeluruh dari yang berlaku pada kejatuhan Yerusalem. Markus 13:19 juga beralih kepada masa hadapan, menunjuk kepada peristiwa yang lebih jauh dari zaman Yesus.

Sebagaimana Markus 13:14 mencerminkan nubuatan dalam Daniel 9, di sini dalam Markus 13:19–23, penganiayaan hebat yang dijelaskan adalah serupa dengan nubuatan dalam Daniel 7 dan 8, di mana kuasa tanduk kecil menindas umat Tuhan untuk tempoh “satu masa, dua masa dan separuh masa” (Dan. 7:25, AVB). Tempoh nubuatan 1,260 hari sama dengan 1,260 tahun sebenar (Bil. 14:34, Yeh. 4:6). Masa ini berlangsung dari 538 A.D hingga 1798 A.D. Pada 1798, Napoleon menghantar jeneralnya untuk menangkap paus. Selama 1,260 tahun ini, kuasa tanduk kecil menganiaya dan membunuh mereka yang tidak bersetuju dengan sistem pemerintahan gereja.

`Baca Markus 13:20–23. Apakah harapan yang Tuhan tawarkan kepada umat-Nya selama masa penganiayaan, dan apakah amaran yang Dia berikan kepada mereka ketika masa penganiayaan itu hampir?`

Markus 13:20 berbicara tentang penganiayaan yang disingkatkan demi umat Tuhan. Dari segi sejarah, api penganiayaan telah berkurangan selepas Reformasi Protestan, menjadikan masa kesengsaraan menjadi lebih singkat. Apabila kuasa tanduk kecil itu semakin berkurangan, lebih ramai orang menyertai reformasi. Tetapi kuasa tanduk kecil itu akan bangkit semula, seperti yang ditunjukkan oleh nubuatan Wahyu 13.

Dalam Markus 13:21–23, Yesus memberi amaran tentang ancaman lain, nabi-nabi dan kristus palsu, yang akan muncul sebelum Dia datang kembali. Yesus memberi amaran kepada pengikut-Nya supaya berhati-hati terhadap mereka.

`Apabila Yesus memberi amaran tentang Kristus palsu, pergerakan-Nya baru sahaja bermula, namun Dia membuat ramalan luar biasa yang telah terbukti benar (malah, pada zaman ini ada orang mengaku sebagai Yesus). Bagaimanakah ramalan ini menguatkan kepercayaan kita kepada Firman Tuhan?`