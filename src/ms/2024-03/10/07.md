---
title:  Pandangan Tambahan
date:   06/09/2024
---

Baca Ellen G. White, “On the Mount of Olives,” dalam _The Desire of Ages_, ms. 627–636.

Banyak perkara yang membimbangkan sedang berlaku di dunia. Orang sesungguhnya takut tentang apa yang akan terungkap. Bagaimanakah kita, sebagai umat Seventh-day Adventist, yang mempunyai kelebihan pengetahuan dalaman yang unik tentang peristiwa, menggunakan hal ini untuk menunjukkan kepada orang ramai tentang harapan yang kita ada di dalam Yesus dan janji mengenai kedatangan-Nya?

“Kerana kita tidak tahu masa yang tepat bila Yesus akan datang, kita diberitahu untuk berjaga-jaga . ‘Diberkatilah hamba-hamba yang didapati berjaga-jaga oleh tuan mereka ketika dia pulang’ Lukas 12:37 (AVB). Orang yang menantikan kedatangan Tuhan bukan hanya duduk diam tanpa melakukan apa-apa. Penantian kedatangan Kristus adalah bertujuan untuk membuat orang takut pada Tuhan dan takut akan hukumannya kerana melakukan kesalahan. Ini adalah untuk menyedarkan mereka mengenai dosa besar dalam menolak belas kasihan Tuhan. Mereka yang menantikan Tuhan membersihkan jiwanya dengan penurutan kepada kebenaran dengan memperhatikan dengan teliti dan juga jujur bekerja keras. Kerana mereka tahu Tuhan berada di pintu, keazaman berjaga bersama dengan warga ilahi dalam bekerja untuk menyelamatkan jiwa manusia. Inilah hamba-hamba yang setia dan bijaksana, yang menyediakan di rumah Tuhan ‘makanan kepada hamba-hamba yang lain pada waktunya.’ Lukas 12:42 (AVB). Mereka menyatakan kebenaran yang sekarang boleh dipakaiguna. Sebagaimana Henokh, Nuh, Abraham, dan Musa masing-masing menyatakan kebenaran untuk zamannya, demikian juga hamba-hamba Kristus sekarang akan memberikan amaran khusus untuk generasi mereka.” - Ellen G. White, _The Desire of Ages_, ms. 635.

**Soalan Perbincangan**:

`Memberi untuk pekerjaan Tuhan adalah satu perkara. Memberi secara berkorban adalah perkara lain. Apakah perbezaannya, dan mengapa perbezaan itu penting?`

`Mengapakah Tuhan tidak mencegah penganiayaan terhadap umat-Nya sepanjang zaman dan di dunia masa kini? Bagaimanakah motif kontroversi besar membantu kita memahami, sedikit sebanyak, mengapa penganiayaan itu wujud?`

`Apakah tanda-tanda kedatangan Kristus yang sangat menonjol bagi anda di dunia masa kini?`

`Fikirkan tentang keadaan orang mati dan fakta bahawa orang mati tidur sehingga Kristus kembali. Orang menutup mata dalam kematian, dan apakah perkara seterusnya yang mereka tahu? Bagaimanakah idea ini membantu kita melihat bagaimana, bagi setiap individu, kedatangan kedua Kristus sentiasa sangat dekat?`