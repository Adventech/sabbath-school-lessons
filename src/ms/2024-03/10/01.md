---
title:  Hari-hari Terakhir
date:   31/08/2024
---

### Bacaan Untuk Pelajaran Minggu Ini
Mark. 12:41–44, Mark. 13:1–32, Dan. 9:24–27, Dan. 7:25, 1 Tes. 4:13–18.

> <p>Ayat Hafalan</p>
> “ ‘Kemudian mereka akan melihat Anak Manusia datang dalam awan penuh dengan kekuasaan dan kemuliaan yang besar. Setelah itu, Dia akan menghantar para malaikat-Nya dan menghimpunkan umat pilihan-Nya dari empat mata angin, dari hujung bumi ke hujung langit." (Markus 13:26, 27, AVB)

Pelajaran minggu ini bermula dengan cerita ringkas pada hujung Markus 12, di mana Yesus membuat kenyataan teliti mengenai tindakan kecil oleh seorang balu. Bagaimanapun, bahagian utama pelajaran minggu ini adalah berkaitan dengan Markus 13, yang mengandungi nubuatan yang jelas tentang takdir bait suci Yerusalem dan lebih lagi. Bab ini, sejajar bersama dengan Matius 24 dan Lukas 21, yang berbicara mengenai kejatuhan Yerusalem dan seterusnya, malah sehingga ke kesudahan dunia.

Apa yang Markus 13 jelaskan adalah nubuatan ini merangkumi dari zaman nabi, Yesus, sehingga masa pengakhiran, kedatangannya yang kedua. Corak ini menurut apa yang dikenali sebagai “tafsiran ahli sejarah tentang nubuatan akhir zaman,” bertentangan dengan percubaan untuk meletakkan nubuatan ini pada masa lalu atau jauh ke masa depan.

Seperti kebanyakan ajaran Yesus dalam Markus, arahan Tuhan adalah sebagai maklum balas terhadap soalan atau salah faham oleh murid-murid-Nya. Persoalan atau salah faham ini memberi Yesus peluang untuk mengajar kebenaran yang penting dalam hidup dan pengalaman Kristian. Yesus bukan sahaja meramal masa depan tetapi juga mengajar murid-murid-Nya, dahulu dan sekarang, bagaimana untuk bersiap sedia menghadapi cabaran yang mendatang.

_Kaji pelajaran minggu ini untuk persediaan bagi Sabat, 7 September._