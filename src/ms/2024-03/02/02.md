---
title:  “Ikutlah Aku”
date:   07/07/2024
---

`Baca Markus 1:16–20. Siapakah orang yang dipanggil oleh Yesus sebagai murid, dan apakah respons mereka?`

Markus 1 tidak mempunyai banyak perkataan Yesus direkodkan. Bagaimanapun, Markus 1:17 mempunyai kata-kata-Nya kepada dua nelayan, iaitu Simon, yang kemudiannya akan dipanggil “Petrus,” dan saudaranya, Andreas. Kedua-dua mereka pada waktu itu berdiri di tepi Laut Galilea dan sedang melabuhkan jala.

Tidak disebutkan tentang bot atau peralatan menangkap ikan yang lain, yang mungkin boleh menunjukkan bahawa kedua-dua mereka itu tidak berkemampuan dari segi kewangan. Dalam Markus 1:19, 20, Yakobus dan Yohanes berada di dalam perahu bersama bapa dan pembantu mereka, yang menunjukkan bahawa mereka berkedudukan lebih baik dari segi kewangan daripada Petrus dan Andreas. Lukas menunjukkan bahawa Petrus memiliki perahu dan bahawa, sebenarnya, Yakobus dan Yohanes adalah rakan kongsi Petrus dan Andreas (lihat Lukas 5:1–11). Tetapi Injil Markus mungkin telah memnerikan perbezaan antara dua kumpulan bersaudara ini dan untuk menggambarkan perbezaan itu Yesus menyeru kepada kedua-dua mereka yang kurang sumber dan mereka yang lebih untuk menjadi murid.

Panggilan Yesus kepada nmereka ini adalah mudah, langsung, dan berbentuk nubuatan. Dia memanggil mereka untuk mengikut Dia; iaitu menjadi pengikut-Nya. Dia menunjukkan bahawa jika mereka akan menyahut panggilan-Nya, Dia akan menggalas tugas untuk menjadikan mereka penjala manusia.

`Fikirkan mengapa orang ini ini dengan segera (Markus 1:16–20) meninggalkan segala-galanya dan mengikuti Yesus.`

Injil Yohanes mengisi gambaran itu dengan lebih lengkap lagi (lihat Yohanes 1:29–42). Nampaknya adik-beradik itu adalah pengikut Yohanes Pembaptis dan mereka telah mendengar pengisytiharannya bahawa Yesus adalah “Anak Domba Tuhan yang menghapuskan dosa umat manusia!’” (Yohanes 1:29, AVB). Mereka menemui Yesus dan meluangkan masa bersama-Nya dekat Sungai Yordan. Akibatnya, penerimaan mereka terhadap panggilan Yesus untuk melayani bukanlah sesuatu yang sambil lewa atau satu alasan untuk melarikan diri. Mereka telah memikirkan perkara ini dengan teliti.

Tetapi mengapakah Markus tidak memberikan butiran yang lebih lanjut? Kemungkinan besar, ia adalah untuk menekankan kuasa Yesus. Dia memanggil, dan nelayan itu bersedia menjawab, dan kehidupan mereka, dan dunia itu sendiri, tidak lagi pernah sama.

`Apakah yang anda telah dipanggil ditinggalkan dalam mengikuti Yesus? (Fikirkan tentang implikasi jawapan anda, terutamanya jika anda tidak dapat memikirkan apa-apa.)`