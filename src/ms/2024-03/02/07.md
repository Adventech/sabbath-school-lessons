---
title:  Pandangan Tambahan
date:   12/07/2024
---

Baca tulisan Ellen G. White, “At Capernaum;” and “Thou Canst Make Me Clean,” ms. 252–266, di dalam _The Desire of Ages_.

Apakah gambaran mengenai Yesus yang ditunjukkan oleh Markus 1? Yesus mempunyai kuasa untuk memanggil murid, dan mereka menyahut. Dia adalah suci berbeza dengan roh jahat di bawah Syaitan. Satu pertempuran hebat sedang berlaku antara yang baik dan yang jahat, dan Yesus mempunyai kuasa yang lebih daripada iblis. Yesus mempunyai belas kasihan terhadap orang yang sakit dan ingin membantu mereka, menyentuh mereka walaupun mungkin tidak ada orang lain yang sanggup berbuta demikian.

“Yesus ketika di rumah ibadat berbicara tentang kerajaan yang Dia datang untuk mendirikannya, dan misi-Nya untuk membebaskan oarng yang dalam tawanan Iblis. Dia diganggu oleh jeritan ketakutan. Seorang lelaki yang tidak waras bergegas ke hadapan dari kalangan orang ramai, sambil berseru, ‘Biarkanlah kami; apakah urusan kami dengan Engkau, hai Yesus orang Nazaret? Adakah Engkau datang untuk membinasakan kami? Aku kenal Engkau siapa Engkau; Yang Kudus dari Tuhan.’

“Semuanya kini menjadi kekeliruan dan kebimbangan. Perhatian orang ramai telah dialihkan daripada Kristus, dan perkataan-Nya tidak diendahkan. Ini adalah tujuan Syaitan membawa mangsanya ke rumah ibadat. Tetapi Yesus menegur syaitan itu, katanya, ‘Diamlah dan keluarlah daripadanya. Dan apabila syaitan melemparkan dia ke tengah-tengah, dia keluar daripada dia, dan tidak menyakiti dia.’ . . . Dia yang telah mengalahkan Iblis di padang gurun pencobaan sekali lagi berhadapan dengan musuh-Nya. Syaitan itu mengerahkan semua kuasanya untuk mengekalkan kawalan mangsanya. Kalah di sini bermakna memberi Yesus kemenangan. . . . Tetapi Juruselamat berbicara dengan kuasa, dan membebaskan orang yang dalam tawanan.”—Ellen G. White, _The Desire of Ages_, ms. 255, 256.

Sementara itu, Tuhan kita meneruskan aktiviti pelayanan yang sibuk, berpindah dari satu tempat ke satu tempat yang lain, hampir sentiasa bergaul dengan ramai orang. Bagaimanakah Dia mengekalkan satu pendekatan yang tenang dan mantap terhadap pelayanan dan orang ramai? Tidak diragukan lagi bahawa hal itu adalah melalui pengalaman berdoa-Nya setiap hari.

Fikirkan tentang satu jadual waktu yang boleh digunakan untuk anda sehubungan dengan waktu untuk berdoa dan mempelajari Kitab Suci. Carilah satu cara yang berkesan untuk anda, dan luangkan masa itu untuk membangunkan semangat yang damai, dipandu oleh Roh dan Firman Tuhan.

**Soalan Perbincangan**:

`Bahaskan di dalam kelas tentang persoalan mengenai doa dan mengapa ia begitu penting dalam kehidupan Kristian. Apakah beberapa soalan oleh orang ramai tentang tujuan dan kemujaraban berdoa?`

`Di dalam kelas, bincangkan tentang kes-kes yang mungkin adalah yang lebih baik pada masa-masa tertentu untuk tidak berbicara terlalu banyak tentang iman kita. Bilakah perkara seperti itu boleh dilakukan dengan bijak, dan bagaimana kita boleh melakukannya tanpa menjejaskan kesaksian kita?`

`Siapakah "penyakit kusta" dalam budaya anda hari ini? Bagaimanakah gereja anda boleh menjangkau dan “menyentuh” individu ini untuk membawa injil kepada mereka?`