---
title:  Di atas Rollercoaster Bersama Yesus
date:   30/07/2024
---

`Baca Markus 5:21–24. Apakah ciri-ciri yang menonjol tentang Yairus?`

Seorang pemimpin agama seperti Yairus biasanya tidak berkawan dengan Yesus (lihat Markus 1:22; Markus 3:2, 6; Lukas 13:14). Oleh itu, kemungkinan besar dia berada dalam keadaan terdesak. Keterdesakan ini digambarkan oleh tindakan Yairus yang berlutut di hadapan Yesus. Rayuannya boleh difahami oleh sesiapapun para ibu bapa—anak perempuannya sedang nazak. Tetapi dia percaya bahawa Yesus boleh membantu. Tanpa sepatah kata pun, Yesus pergi bersama bapa itu untuk pulang ke rumahnya.

`Baca Markus 5:25–34. Apakah yang mengganggu perjalanan menuju ke arah rumah Yairus?`

Kisah itu tiba-tiba berpindah ke adegan lain yang membangkitkan belas kasihan - seorang wanita yang mengalami dua belas tahun penyakit yang mengerikan. Kisah Yairus dan wanita ini adalah kisah yang kedua terjadi ditengah-tengah satu cerita di dalam Markus (lihat Markus 3:20–35, yang kita sudah lihat di dalam pelajaran 3). Dalam kisah ini terdapat dua watak yang berbeza, Yairus dan wanita itu, telah datang kepada Yesus untuk meminta pertolongan.

Wanita itu datang dari belakang Yesus dan menyentuh jubah-Nya. Serta-merta, dia menjadi sembuh. Tetapi Yesus berhenti dan bertanya, “Siapakah yang menjamah pakaian-Ku?”

Wanita yang tadinya sakit, tiba-tiba sembuh. Namun, dia takut bahawa Yesus marah atas apa yang telah berlaku. Itu berupa satu perasaan liar dalam emosinya. Tetapi Yesus mahu menyembuhkan, bukan sahaja tubuhnya tetapi juga jiwanya.

Kemudian, kembali kepada Yairus (lihat Markus 5:35–43). Ia juga berupa satu perasaan liar dalam emosi bagi penguasa rumah ibadat itu. Yesus tidak membenarkan sesiapa pun pergi bersama Dia dan ibu bapa kecuali Petrus, Yakobus, dan Yohanes. Yesus menyatakan bahawa gadis itu tidak mati tetapi sedang tidur. Dia mengusir semua orang yang berkabung lalu masuk ke dalam bilik di mana gadis mati itu berbaring. Kemudian Dia mengambil tangannya dan berkata, “Talitha koum.” Markus menterjemahkan kata-kata ini sebagai, “Anak perempuan, bangunlah.” Sebenarnya, perkataan Talitha bermaksud “kambing biri-biri,” (domba) dan dengan itu akan menjadi satu tanggapan kasih sayang untuk seorang kanak-kanak di rumah. Perintah untuk merahsiakan sesuatu adalah sebahagian daripada motif wahyu /kerahsiaan yang terdapat di seluruh kitab Markus dan menunjuk ke arah siapa Yesus itu yang akhirnya bahawa, Dia tidak boleh kekal tersembunyi.