---
title:  Meredakan Angin Ribut
date:   28/07/2024
---

`Baca Markus 4:35–41. Apakah yang berlaku dalam kisah ini dan apakah pengajaran yang boleh kita ambil daripadanya tentang siapa Yesus?`

Pada permulaan Markus 4, Yesus menaiki perahu untuk mengajar orang ramai yang berada di pantai. Di dalam Markus 4:10–12, nampaknya Dia mungkin telah turun dari perahu dan berbicara dengan para murid secara peribadi. Sekarang, setelah seharian mengajar, para murid membawa Yesus ke dalam perahu “di mana Yesus telah duduk,” dengan kata lain, sangat letih. Dia segera tertidur di atas kusyen bot, yang terletak di buritan perahu itu. Badai besar timbul di atas tasik, dan perahu itu berisiko tenggelam apabila murid-murid membangunkan Dia. Secara dramatik, Yesus memerintahkan angin dan ombak untuk berhenti. Suasana tenang yang hebat menetap di atas tasik. Maklumlah, para murid sangat takut pada paparan kuasa ilahi.

`Baca Mazmur 104:1–9. Bagaimanakah suatu gambaran Yahweh di sini dibandingkan dengan Kristus yang menenangkan ribut?`

Kisah di dalam Markus 4:35–41 sesuai dengan pola alkitabiah yang biasa, iaitu “teofani”—iaitu, kemunculan Tuhan atau salah seorang malaikat-Nya. Lima ciri utama yang umum di dalam peristiwa ini: (1) paparan kuasa ilahi, (2) ketakutan manusia, (3) perintah, "Jangan takut," (4) kata-kata wahyu yang untuknya Tuhan atau malaikat menampakkan diri, (5) respon manusia terhadap wahyu. Empat daripada lima yang disebutkan ini wujud di dalam cerita ini—meredakan ribut adalah satu paparan kuasa ilahi, sikap takut oleh para murid adalah ketakutan manusia. Soalan “Mengapakah kamu sangat takut?” ialah “Jangan takut.” Soalan murid-murid, “Siapa gerangan orang ini?” adalah respon manusia. Yang kurang ialah kata-kata wahyu. Butiran yang tidak kelihatan itu memainkan peranan dalam Motif Wahyu/Kerahsiaan yang merangkumi keseluruhan buku ini, di mana kebenaran tentang Yesus akan diungkapkan. Di sini pertanyaan murid-murid, “Siapakah ini sehingga angin dan laut taat kepada-Nya?” mendorong pembaca untuk mengisi jawapan kata-kata wahyu yang hilang—Dia adalah Putera Tuhan, Tuhan Sendiri.

`Fikirkan tentang kuasa Tuhan. Bagaimanakah anda boleh belajar untuk bersandar pada kuasa ini dan mempercayainya dalam semua perkara dalam hidup anda?`