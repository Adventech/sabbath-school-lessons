---
title:  Kamu Dengarkah Bisikin Ditengah Teriakan?
date:   29/07/2024
---

`Baca Markus 5:1–20. Apakah yang boleh kita pelajari tentang kontroversi besar daripada kisah yang menakjubkan ini dan, sekali lagi, tentang kuasa Yesus?`

Jika malam sebelumnya semasa berada di tasik suatu yang tidak boleh dilupakan, ketibaan orang Gerasa pada keesokan harinya adalah sama mengagumkan. Sejarah menyayat hati seorang lelaki yang dirasuk syaitan itu dipaparkan dengan terperinci. Setelah melepaskan diri dari segala kekangan, dia tinggal di Kawasan perkuburan dan melukakan dirinya sendiri dengan batu. “Tiada seorang pun dapat menguasainya” (Markus 5:4, AVB)—dan kemudian dia bertemu dengan Yesus.

Lelaki itu meluru ke arah Yesus—tidak ada catatan tentang di mana murid-murid itu (mungkin mereka telah melarikan diri). Apabila orang itu mendekati Yesus, dia sujud di hadapan-Nya. Perkataan “sujud” diterjemahkan dari kata kerja Yunani proskyneo, biasanya diterjemahkan sebagai “menyembah.” Nampaknya lelaki itu menyedari bahawa Yesus adalah Seseorang yang boleh menolongnya. Tetapi apabila dia membuka mulutnya, roh-roh jahat di dalam dirinya menjerit kepada Yesus, yang dapat mendengar bisikan orang itu memohon pertolongan di tengah teriakan syaitan. Apabila mereka meminta untuk dilepaskan ke dalam sekumpulan ternakan babi, Yesus membenarkan mereka masuk ke dalam babi. Seluruh kawanan babi itu, kira-kira dua ribu, bergegas menuruni tebing yang curam lalu lemas di dalam air. Ia berupa satu bencana kewangan bagi pemiliknya.

Apa yang menakjubkan ialah bahawa roh-roh jahat itu mengenali dengan tepat siapa Yesus, dan mereka juga tahu ketidakberdayaan mereka ketika berada di hadapan-Nya, itulah sebabnya mereka “memohon kepada Yesus” dua kali (Markus 5:10, 12, AVB) untuk melakukan apa yang mereka minta. Jelas sekali, mereka tahu kuasa-Nya atas mereka.

Kisah ini mempunyai dua ciri utama. Pertama, ia dipenuhi dengan hal berkaitan kenajisan atau pencemaran upacara menurut hukum Perjanjian Lama. Kubur dan orang mati adalah najis (Bil. 19:11, 16). Pendarahan menjadikan seseorang najis (Imamat 15). Babi adalah najis (Imamat 11:7).

Tetapi, kedua, yang menjulang di atas rangkaian penodaan ini adalah pertarungan yang berulang-alik antara kuasa baik dan jahat. Yesus menghalau syaitan (dua markah untuk Yesus), syaitan membunuh babi (dua markah untuk Syaitan). Penduduk bandar meminta Yesus pergi dari situ (dua markah untuk Syaitan), tetapi Yesus menghantar kembali lelaki yang telah sembuh itu sebagai saksi-Nya (tiga markah untuk Yesus). Dalam beberapa hal, lelaki ini adalah mubaligh yang paling sukar dipercayai, tetapi dia pasti mempunyai kisah yang menakjubkan untuk diceritakan.

`Apakah harapan yang boleh anda peroleh daripada kisah ini tentang kuasa Yesus untuk membantu anda dalam apa jua perjuangan hidup yang anda sedang hadapi?`