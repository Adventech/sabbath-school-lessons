---
title:  Pandangan Tambahan
date:   26/07/2024
---

Baca Ellen G. White, “ ‘The Sower Went Forth to Sow,’ ” ms. 33–61, dalam _Christ’s Object Lessons_.

“Kekudusan sejati adalah keutuhan dalam pelayanan Tuhan. Inilah keadaan hidup Kristian sejati. Kristus meminta satu dedikasi tanpa syarat, untuk pelayanan yang tidak berbelah bahagi. Dia menuntut hati, fikiran, jiwa, kekuatan. Diri sendiri bukan untuk dihargai. Dia yang hidup untuk dirinya sendiri bukanlah seorang Kristian.

“Kasih mesti menjadi prinsip bagi tindakan. Kasih adalah prinsip asas kerajaan Tuhan di syurga dan di bumi, dan ia mesti menjadi asas terhadap karakter umat Kristian. Ini sahaja yang boleh membuat dan memastikan dia teguh. Ini sahaja yang membolehkan dia bertahan dengan ujian dan godaan.

“Dan kasih akan dizahirkan di dalam pengorbanan. Rancangan penebusan diletakkan dalam pengorbanan—pengorbanan yang begitu luas dan dalam dan tinggi sehingga tidak terukur. Kristus memberikan semuanya untuk kita, dan mereka yang menerima Kristus akan bersedia untuk mengorbankan semua demi Penebus mereka. Pemikiran tentang kehormatan dan kemuliaan-Nya akan didahulukan sebelum sebarang perkara yang lain.”—Ellen G. White, _Christ’s Object Lessons_, ms. 48, 49.

**Soalan Perbincangan**:

`“Kasih mesti menjadi prinsip bagi tindakan. Kasih adalah prinsip asas kerajaan Tuhan di syurga dan bumi.” Bagaimanakah salib menyatakan kebenaran yang menakjubkan ini kepada kita? Dalam kehidupan kita, bagaimanakah kita dapat mencerminkan kasih yang seperti ini? Kenapa mesti kita?`

`Bagaimanakah anda akan merespon balas terhadap seseorang yang menegaskan bahawa Yesus menceritakan perumpamaan untuk mengekalkan orang luar di dalam kegelapan? Mengapakah Yesus, yang mati untuk setiap manusia (lihat 1 Yohanes 2:2), sengaja mengekalkan di dalam kegelapan orang yang Dia telah mati di kayu salib untuk menyelamtkan mereka?`

`Pelita sepatutnya diletakkan di atas kaki dian, bukan di bawah bakul (Markus 4:21). Gunakan prinsip ini dalam penglibatan gereja anda dengan komuniti setempat anda. Bagaimanakah anda boleh mengangkat lampu itu dengan lebih tinggi?`

`Perhatikan perumpamaan tentang benih yang sedang tumbuh (Markus 4:26–29). Apakah peranan yang dilakukan oleh manusia dalam membantu benih injil itu berkembang, dan peranan apakah yang dilakukan oleh Tuhan? Walaupun jelas kita ada peranan untuk dilakukan, namun bagaimanakah kita masih boleh memastikan bahawa kita bergantung sepenuhnya kepada Tuhan? Bolehkah sikap bergantung penuh ini mungkin menjadi sebahagian daripada apa yang perlu kita lakukan untuk berkembang?`