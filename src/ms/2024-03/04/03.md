---
title:  Pentafsiran Oleh Yesus
date:   22/07/2024
---

Yesus telah selesai dalam menyampaikan perumpamaan itu, tanpa penjelasan segera diberikan. Menurut teks (Markus 4:1), Yesus mengucapkan di hadapan “orang banyak.” Hanya kemudian, dengan kumpulan yang lebih kecil (Markus 4:10), Dia menerangkan maksud perumpamaan itu.

`Baca Markus 4:13–20. Bagaimanakah Yesus menafsirkan perumpamaan tentang penabur?`

Yesus mentafsirkan perumpamaan itu dengan mengenal pasti perkara yang di luar cerita itu yang dilambangkan oleh beberapa butiran di dalam cerita itu. Tafsiran itu menunjukkan bahawa cerita itu adalah satu alegori bebas dengan rujukannya terhadap dunia nyata yang bukan semestinya merujuk pada setiap butiran.

Yesus mengenalpasti benih itu sebagai “firman”. Ini merujuk kepada Firman Tuhan, khususnya seperti yang diberitakan oleh Yesus. Yakobus 1:21 menyatakan, “Oleh itu, kikislah segala tabiat buruk dan kelakuan jahat. Kemudian terimalah firman yang disemaikan-Nya ke dalam hatimu dengan rendah hati, kerana firman itu dapat menyelamatkanmu” (AVB).

Tanah yang berbeza itu melambangkan jenis pendengar yang berbeza. Dalam tafsiran Yesus, semua orang mendengar Firman itu; iaitu semua jenis tanah telah ditabur benih. Tetapi sambutannya berbeza. Tanah yang di jalanan adalah, dan burung datang untuk memakan benih itu. Yesus mengaitkan ini dengan Syaitan yang merampas kebenaran itu. Tanah berbatu mempunyai tanah yang sedikit kedalamannya. Yesus mengaitkan ini kepada orang dengan komitmen yang cetek; mereka tidak mengira kos yang terlibat dalam pemuridan. Tanah berumpai mencekik benih yang disemai di atasnya menghalang benih itu bertumbuh. Yesus menjelaskan bahawa ini bermaksud kepedulian terhadap kehidupan dan kekayaan duniawi yang mencekik Firman itu. Tetapi tanah yang baik adalah mereka yang mendengar Firman dan menerimanya, sehingga ia bertumbuh dan menghasilkan buah yang banyak.

Penjelasan terpanjang adalah untuk Kawasan tanah yang berbatu dan tanah yang berumpai. Dalam menggambarkan pendengar di tanah yang berbatu, Yesus menunjukkan pelbagai unsur yang berbeza - mereka menerima Firman dengan sukacita tetapi mereka hanyalah murid yang sementara. Apabila penganiayaan datang, mereka menjadi murtad. Pendengar tanah berumpai adalah kontrasnya. Mereka tidak gagal akibat masa yang sukar tetapi kerana masa yang senang—fokus mereka tertumpu pada perkara dunia dan bukannya pada kerajaan Tuhan. Kepedulian dan kebimbangan mereka berkisar tentang apa yang dunia boleh berikan.

`Perhatikan kehidupan anda sendiri. Adakah sebarang ciri-ciri pada tanah di jalanan, tanah berbatu atau tanah berumpai yang menjalar ke dalam kehidupan anda? Ini boleh berlaku lebih halus daripada yang anda sedari. Apakah pilihan yang boleh anda buat untuk berubah, jika perlu?`