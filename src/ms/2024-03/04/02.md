---
title:  Perumpamaan Seorang Penabur
date:   21/07/2024
---

`Baca Markus 4:1–9. Apakah jenis tanah yang berbeza itu, dan apakah yang berlaku kepada benih yang jatuh ke atasnya?`

Ketika membaca perumpamaan Yesus di dalam kitab Injil, orang sering ingin segera melompat ke pentafsiran yang diberikan oleh Yesus. Apapun, bukankah itulah tujuan cerita-cerita ini—untuk mengajarkan beberapa kebenaran rohani bagi kehidupan Kristian? Ya, tetapi kadang-kadang, selain dari komentar ringkas seperti “Kerajaan Tuhan adalah seperti,” atau “Barangsiapa yang mempunyai telinga untuk mendengar, biarlah dia mendengar,” Yesus tidak menjelaskan perumpamaan tersebut.

Oleh itu, adalah baik untuk memperlahankan dan hanya menganalisa cerita itu sendiri untuk dapat memahami arah yang ditunjukkan oleh pelbagai ciri naratifnya. Dengan melakukan hal ini dengan perumpamaan tentang penabur akan menghasilkan pelbagai idea. Benihnya sama dalam setiap kes tetapi jatuh pada empat jenis tanah yang berbeza. Jenis tanah itu sangat mempengaruhi kesudahan bagi benih itu. Daripada satu cerita yang berterusan, perumpamaan ini sebenarnya terdiri daripada empat cerita individu yang diceritakan hingga selesai dalam setiap latar. Tempoh masa untuk menyelesaikan cerita semakin panjang pada turutan setiap cerita.

Benih yang jatuh di jalan segera dimakan oleh burung. “Semasa dia menabur benih, ada yang jatuh di jalan. Lalu burung datang dan makan habis benih itu” (Markus 4:4, ABB).

Benih yang jatuh di tanah berbatu memerlukan beberapa hari atau minggu untuk mencapai hasil yang akan gagal, yang termasuk hangus oleh matahari.

Benih yang jatuh di tanah yang semak berduri memerlukan masa sedikit lebih lama lagi untuk bertumbuh yang akhirnya tidak berhasil angkara dihalang oleh duri.

Benih yang jatuh di tanah yang baik memerlukan masa paling lama, mungkin sepanjang musim pertumbuhannya, seperti pola biasa untuk tanaman membuahkan hasil.

Tiga dari cerita ini adalah tentang kegagalan; hanya yang terakhir adalah tentang kejayaan, hasil tanaman yang baik dan melimpah. Panjangnya cerita itu, lebih lama dan semakin lamalah jadinya setiap turutan cerita itu dan hakikatnya ialah bahawa hanya satu cerita tentang kejayaan, semuanya menunjukkan terhadap risiko kegagalan tetapi hasil yang melimpah dari kejayaan.

Perumpamaan ini seperti menunjukkan terhadap kos untuk menjadi serorang murid dan risiko yang terlibat, tetapi ganjaran melimpah dengan mengikuti Yesus.

`Apakah beberapa pelajaran rohani lain yang dapat kita pelajari dari alam semula jadi?`