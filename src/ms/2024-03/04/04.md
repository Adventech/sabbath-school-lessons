---
title:  Alasan Untuk Perumpamaan
date:   23/07/2024
---

`Baca Markus 4:10–12. Mengapakah Yesus mengajar dalam bentuk perumpamaan?`

Pada pembacaan permukaan pada ayat ini memberi kesan bahawa Yesus mengajar dalam perumpamaan untuk menjaga orang luar dalam kegelapan. Tetapi perspektif sedemikian tidak sesuai dengan tindakan Yesus di tempat lain dalam Markus. Dalam Markus 3:5, 6, Yesus berdukacita oleh hati keras para pemimpin agama. Dalam Markus 3:22–30, Yesus memandang serius terhadap hujah para ahli Taurat dan menjelaskan secara terperinci mengapa mereka tersilap. Dalam Markus 12:1–12 para pemimpin agama memahami bahawa perumpamaan Yesus mengenai seorang penyewa adalah merujuk kepada mereka. Ia sebenarnya berupa amaran tentang ke mana hala tuju rancangan mereka terhadap-Nya dan akibat yang mengerikan yang akan menyusul. Sekiranya Dia tidak menghiraukan mereka, Dia tidak akan memberi amaran kepada mereka. Akibatnya, kata-kata Yesus di sini dalam Markus 4 memerlukan pandangan yang lebih dekat untuk dapat memahami maksud-Nya. Di sini, Yesus sedang menghuraikan Yesaya 6:9, 10.

`Baca Yesaya 6:1–13. Apakah yang berlaku kepada Yesaya di sini dan apakah mesej yang diberikan kepadanya untuk dibawa kepada Israel?`

Yesaya mendapat satu penglihatan mengenai Tuhan di bait suci lalu diliputi oleh kemuliaan Tuhan dan oleh kenajisannya sendiri. Tuhan membersihkannya dan mengutusnya dengan mesej yang mengejutkan. Sama seperti Markus, kedengarannya tidak selaras dengan bahagian kitab Yesaya yang lain di mana terdapat banyak penghiburan bagi umat Tuhan.

Di dalam Yesaya 6 mesej itu bertujuan untuk mengejutkan orang-orang dari tertidur supaya mereka berpaling dari jalan mereka yang jahat. Di dalam Markus kunci untuk memahami kata-kata Yesus terdapat dalam Markus 3:35. Untuk memahami perkataan dan ajaran Yesus ini, seseorang mesti melakukan kehendak Tuhan (Markus 3:35). Ini membawa orang itu ke dalam keluarga Yesus. Mereka yang telah memutuskan bahawa Yesus dirasuk syaitan tidak akan mendengar.

Inti pada petikan Yesus dari Yesaya 6 itu bukanlah bahawa Tuhan menghalang manusia, tetapi idea mereka yang telah difikirkan sebelumnya dan kekerasan hati itulah yang menghalang mereka daripada menerima kebenaran yang menyelamatkan.

Kebenaran ini berupa satu konsep menyeluruh tentang perumpamaan seorang penabur. Setiap mereka akan memilih apa jenis tanah yang akan digunakan. Semua memutuskan sendiri sama ada mereka akan menyerah kepada Yesus atau tidak. Akhirnya, kita masing-masinglah yang akan membuat pilihan.