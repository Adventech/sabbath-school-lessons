---
title:  Perumpamaan Tentang Benih Yang Tumbuh
date:   25/07/2024
---

`Baca Markus 4:26–29. Apakah fokus utama pada perumpamaan ini?`

Kebanyakan kandungan Injil di dalam Markus memiliki kesejajarannya sama ada dengan Matius atau Lukas, atau kedua-duanya. Namun, bukan itu halnya dengan perumpamaan ini. Ia adalah unik bagi kitab Markus. Fokus perumpamaan ringkas ini ialah proses pertumbuhan. Yesus menunjukkan bahawa inilah cara kerajaan Tuhan bekerja. Manusia memiliki bahagian untuk dilaksanakan, tetapi pertumbuhan sebenar adalah pekerjaan Tuhan. Ia bukan proses yang tidak berkesudahan. Kisah ini berakhir secara tiba-tiba dengan kematangan bijirin. Begitu juga, kedatangan Kristus untuk kali kedua tiba-tiba akan menamatkan sejarah dunia kita.

`Baca Markus 4:30–32. Apakah penekanan penting di dalam perumpamaan biji sawi ini?`

Perumpamaan ini menekankan bagaimana sesuatu yang sangat kecil bertumbuh menjadi sesuatu yang sangat besar. Biji sawi berukuran biasanya 1 hingga 2 milimeter diameter (.039 hingga .079 inci). Tumbuhan yang dinyatakan di sini mungkin adalah mustard hitam (Brassica nigra) dengan biji kecil (lebih 700 biji dalam satu gram). Walaupun bukan benih terkecil di dunia, ia agak kecil, terutamanya jika dibandingkan dengan tumbuhan yang ia hasilkan, yang boleh tumbuh setinggi 3 meter (10 kaki). Yesus menyatakan bahawa burung pun bersarang di dahan pokok sawi. Rujukan terakhir ini adalah kiasan kepada Mazmur 104:12, dengan kiasan kepada Daniel 4:10–12, juga. Mazmur 104 berbicara tentang kuasa Tuhan dalam mencipta dunia, dan Daniel 4 menggambar Nebukadnezar sebagai pohon besar yang di bawahnya seluruh dunia mendapat naungan dan makanan.

Hal yang Yesus maksudkan ialah bahawa kerajaan Tuhan, yang bermula sangat kecil, akan menjadi besar dan mengagumkan. Orang-orang pada zaman Yesus mungkin memandang rendah kepada seorang pengkhotbah pengembara yang berdebu dari Galilea bersama sekumpulan murid-Nya, tetapi masa telah menunjukkan bahawa kerajaan kasih kurnia-Nya terus berkembang ke seluruh dunia.

> <p></p>
> “ ‘Injil tentang kerajaan Tuhan akan disebarkan ke seluruh pelosok bumi sebagai suatu kesaksian kepada semua bangsa. Selepas itu, barulah tiba akhir zaman.’” (Mat. 24:14, AVB).

`Perhatikan bagaimana keadaan “gereja| semasa Yesus membuat ramalan itu. Mengapa ini berupa satu ramalan yang luar biasa, malah menguatkan iman (bagi kita)?`