---
title:  Perumpamaan
date:   20/07/2024
---

### Bacaan Untuk Pelajaran Minggu Ini
Markus 4:1–34, Yakobus 1:21, Yesaya 6:1–13, Mazmur 104:12, Daniel 4:10–12.

> <p>Ayat Hafalan</p>
> “Selepas itu Yesus berkata, “Perhatikan apa yang kamu dengar. Ukuran yang kamu gunakan untuk mengukur akan digunakan terhadapmu, malah lebih berat lagi. Sesiapa yang ada sesuatu akan diberi lebih banyak lagi; tetapi sesiapa yang tidak mempunyai sesuatu, sedikit yang ada padanya pun akan diambil daripadanya.’ ” (Mark 4:24, 25, AVB).

Kajian minggu ini adalah mengenai perumpamaan yang terdapat di dalam Markus 4. Injil Markus mempunyai perumpamaan yang paling sedikit daripada mana-mana Injil Sinoptik yang lain (Matius, Markus, dan Lukas).

Selama bertahun-tahun para sarjana telah berdebat mengenai makna dan tafsiran perumpamaan Yesus: Bagaimana untuk mentafsirkannya, apa maksudnya, mengapa Yesus menggunakanmya, apa jenis pelajaran yang ingin ia nyatakan, dan bagaimana secara harfiah ia harus diterimapakai, atau sama adakah ia hanyalah kiasan semata-mata, dan sebagainya.

Jelas sekali kita tidak akan menyelesaikan semua isu ini dalam pelajaran minggu ini. Sebaliknya, kita akan melihat mengenainya dan, dengan kasih kurnia Tuhan, kita akan mendapat satu pemahaman tentang perkara yang Yesus katakan melalui perumpamaan itu.

Markus 4 hanya mempunyai lima perumpamaan—penabur, pelita, ukuran, benih yang sedang tumbuh, dan biji sesawi. Sebahagian besar bab itu berkisar tentang perumpamaan mengenai penabur. Perumpamaan ini diceritakan dahulu, diikuti dengan alasan perumpamaan itu, dan kemudian tafsiran perumpamaan tersebut. Corak tiga langkah ini akan menjadi tumpuan kajian untuk hari Ahad, Isnin dan Selasa. Kemudian perumpamaan yang lain akan menjadi bahan kajian pada hari Rabu dan Khamis.

_Kaji pelajaran minggu ini untuk persediaan bagi Sabat, Julai 27._