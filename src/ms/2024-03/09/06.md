---
title:  Perintah Terbesar
date:   29/08/2024
---

`Baca Markus 12:28–34. Apakah soalan yang diajukan oleh juru tulis yang ramah itu, dan apakah dua jawapan yang Yesus berikan?`

Dalam Injil Markus sehingga ke bahagian ini, kebanyakan pemimpin agama, dengan beberapa pengecualian, bertentangan dengan Yesus. Terutama sekali yang berlaku di Yerusalem, di mana Yesus berhadapan dengan ketua pemimpin mengenai penyembahan bait suci—yang berdiri di dalam hati agama Yahudi. Jadi, apabila ahli Taurat mendengar perdebatan dan menghargai maklum balas Yesus, ini menunjukkan dia jujur dan berani di hadapan pertentangan terhadap Yesus. Lebih mudah untuk hanya berdiri dan hanya melihat, walaupun bersetuju dengan Yesus. Tetapi lelaki ini tidak berbuat begitu.

Ahli Taurat menyentuh inti agama dengan soalannya tentang mana satu perintah yang paling penting. Yesus menjawab dengan ringkas dan jelas dengan memetik Shema, pengakuan iman di dalam agama Yahudi yang terdapat dalam Ulangan 6:4-5. Yesus mengatakan perintah yang paling penting ialah mencintai Tuhan dengan sepenuh hati, jiwa, minda, dan tenaga—iaitu, dengan sepenuh diri anda. Yesus memberikan hadiah tambahan kepada ahli Taurat dengan memberikan perintah kedua yang paling penting, sekali lagi memetik dari Perjanjian Lama, Imamat 19:18, mengasihi jiran anda seperti mengasihi diri sendiri.

Kadang-kadang orang bertanya bagaimana mungkin untuk mengarah kasih. Latar belakang budaya perintah di dalam Ulangan boleh menjelaskannya. Bahasa yang digunakan datang dari perjanjian lama antara puak, dan istilah "kasih" merujuk kepada kesetiaan terhadap syarat perjanjian ini, dengan setia memenuhinya. Jadi, walaupun tidak menafikan konsep kasih yang mendalam antara puak, ia lebih menekankan perbuatan yang menunjukkan kesetiaan.

Ahli Taurat itu jujur dan melihat bagaimana jelas dan ringkas jawapan Yesus, dan mengakui hal itu. Pemimpin agama lain mungkin berkerut kerana ahli Taurat jujur itu bersetuju dengan Yesus, sesuatu yang tiada siapa berani dilakukan. Yesus memuji ahli Taurat itu atas jawapannya yang jujur, berkata dia hampir dengan kerajaan Tuhan. Hampir tidak bermaksud di dalam. Apa yang ahli Taurat itu masih perlu adalah mengenali Yesus dan mengikut-Nya, langkah seterus dalam perjalanan imannya.

`Bagaimanakah kita belajar untuk mengasihi Tuhan dan mengasihi jiran kita seperti diri kita sendiri? Mengapa salib merupakan kunci untuk mengikuti perintah ini?`