---
title:  Tugas Duniawi dan Hasil Syurgawi
date:   28/08/2024
---

`Baca Markus 12:13–27. Apa yang berlaku di sini, apakah kebenaran yang Yesus ajar?`

Para pemimpin agama cuba menangkap Yesus dalam sesuatu yang boleh mereka gunakan untuk menghukum Dia, sama ada kepada gabenor Rom atau kepada orang ramai. Dalam kontroversi ini, adalah soal membayar cukai. Di masa dan tempat ini, keengganan membayar cukai boleh dianggap pemberontakan terhadap kerajaan Rom, satu kesalahan yang serius.

Jawapan Yesus untuk memberikan kepada Kaisar apa yang milik Kaisar dan kepada Tuhan apa yang milik Tuhan menjauhkan Dia daripada perangkap ini tetapi juga memberikan pengajaran yang mendalam tentang tanggungjawab umat percaya kepada pihak kerajaan. “Dia mengumumkan kerana mereka hidup di bawah perlindungan kuasa Rom, mereka harus memberi sokongan kepada pihak yang berkuasa, selagi ini tidak bercanggah dengan kuasa yang lebih tinggi. Tetapi, walaupun secara damai tunduk kepada undang-undang negara, mereka harus pada setiap masa memberikan kesetiaan utama mereka kepada Tuhan.” - Ellen G. White, _The Desire of Ages_, ms. 602.

Seterusnya adalah persoalan tentang kebangkitan orang mati. Orang Saduki adalah kumpulan imam yang hanya menerima lima kitab Musa sebagai Kitab Suci. Mereka tidak percaya kepada kebangkitan orang mati. Senario yang mereka tunjukkan kepada Yesus mungkin hanya secara teori. Ia melibatkan tujuh lelaki bersaudara dan seorang wanita. Menurut hukum Musa, untuk mengekalkan warisan keluarga, apabila lelaki yang meninggal dunia tidak meninggalkan anak lelaki, saudara lelakinya akan mengahwini janda itu, dan mana-mana anak yang dilahirkan dalam perkahwinan itu secara sah adalah anak lelaki yang telah mati (Ul. 25:5–10).

Dalam usaha untuk memburukkan doktrin kebangkitan, orang Saduki menunjukkan dilema moral mengenai wanita itu akan menjadi isteri siapa dalam kebangkitan. Yesus membidas hujah mereka dalam dua cara, merujuk kepada Kitab Suci dan kuasa Tuhan. Pertama, Dia menerangkan kuasa Tuhan dalam kebangkitan dan menunjukkan bahawa tidak akan ada perkahwinan di syurga. Kemudian Dia mempertahankan doktrin kebangkitan dengan merujuk kepada Keluaran 3:1–22, di mana Tuhan menunjukkan bahawa Dia adalah Tuhan Abraham, Ishak, dan Yakub. Yesus membayangkan jika mereka akan dibangkitkan; mereka tidak akan kekal mati jikaTuhan adalah Tuhan Ibrahim, Ishak, dan Yakub, yang pada masa ini sudah mati.

`Jika ditanya, "Adakah anda tahu kuasa Tuhan?” apakah jawapan anda, dan mengapa?`