---
title:  Pokok yang Dikutuk dan Bait Suci yang Dibersihkan
date:   26/08/2024
---

`Baca Markus 11:12–26. Apakah kepentingan peristiwa yang digambarkan di sini?`

Pada waktu pagi, datang dari Betania, kira-kira dua batu (lebih kurang tiga km) dari Yerusalem, Yesus merasa lapar. Melihat sebatang pokok ara yang berdaun, Dia pergi ke sana mungkin mencari hasil buah yang awal. Tindakan ini tidak dianggap mencuri, kerana menurut undang-undang Perjanjian Lama, seseorang boleh makan makanan dari ladang atau kebun jiran untuk meredakan kelaparan (Imamat 19:9, Im. 23:22, Ulangan 23:25). Tetapi Dia tidak mendapati tiada buah dan berkata kepada pokok itu,” ‘Tiada siapa akan makan buahmu lagi selama-lamanya.’ ” (Markus 11:14, AVB). Tindakan yang sangat pelik dan tidak biasa untuk Yesus, tetapi yang berlaku selepas itu menjadi lebih menarik.

Apa yang terjadi seterusnya kemungkinan berlaku di dataran untuk orang bukan Yahudi, di mana tempat penjualan korban berlaku (baru sahaja dimulakan oleh Kayafas). Yesus mengusir para penjual dari dataran itu supaya kebaktian yang tenang dapat dikembalikan. Tindakan ini adalah tentangan langsung kepada mereka yang bertanggungjawab ke atas sistem kuil.

Yesus mengaitkan dua petikan Perjanjian Lama sebagai teguran pedas terhadap pergerakan yang tidak suci ini. Dia menegaskan bait suci adalah untuk dijadikan rumah doa bagi semua orang (Yesaya 56:7), sesungguhnya termasuk orang bukan Yahudi. Kemudian Dia berkata para pemimpin telah menjadikan bait suci sebagai sarang perompak (Yer. 7:11). Kemudian, pada penghujung hari yang menakjubkan ini, Yesus meninggalkan kota itu bersama murid-murid-Nya (Markus 11:19).

Keesokan paginya, kembali ke kota (lihat Markus 11:20–26), para murid tercengang melihat pokok ara layu dari akarnya. Jesus memberikan pengajaran tentang doa dan pengampunan dalam penjelasan-Nya tentang apa yang telah berlaku. Apakah maksud semua ini?

Kedua-dua cerita ini adalah lapisan keempat dalam Markus (lihat pelajaran 3). Dalam cerita ini, ironi dramatik berlaku dengan watak yang sama melakukan perbuatan yang bertentangan atau watak bertentangan melakukan perbuatan yang sama. Dalam kisah ini pokok ara dan bait suci berdiri sejajar. Yesus mengutuk pokok itu tetapi membersihkan bait suci, tindakan yang bertentangan. Tetapi ironinya ialah para pemimpin agama akan merancang untuk membunuh Yesus, dan tindakan itu akan mengakhiri kepentingan tugas bait suci, yang digenapi dalam Yesus.

`Apakah perkara dalam hidup anda yang perlu dibersihkan oleh Yesus? Bagaimana ini berlaku?`