---
title:  Kontroversi Di Yerusalem
date:   24/08/2024
---

### Bacaan Untuk Pelajaran Minggu Ini
Mark 11; 1 Kings 1:32–48; Zech.9:9, 10; Isaiah 56:7; Jer. 7:11; Mark 12:1–34.

> <p>Ayat Hafalan</p>
> “ ‘Setiap kali kamu berdoa, jika ada sesiapa yang bersalah terhadapmu, ampunilah dia, supaya Bapamu di syurga juga akan mengampunkan kesalahanmu.’ ” (Markus 11:25, AVB)

Satu siri terdiri daripada lima kontroversi antara Yesus dan para pemimpin agama dicatat dalam Markus 2 dan 3 (lihat pelajaran 3). Dalam pelajaran minggu ini, apabila Yesus tiba di Yerusalem, Dia menghadapi turutan enam kontroversi dengan para pemimpin agama. Dua set kontroversi adalah seperti hujung buku pada permulaan dan penghujung pelayanan-Nya di dunia. Setiap set membincangkan isu-isu penting dalam kehidupan Kristian. Arahan Yesus, walaupun dalam situasi polemik ini, membantu membimbing umat percaya dalam isu-isu asas pada iman dan dalam isu-isu praktikal pengalaman seharian.

Para pemimpin agama ini datang untuk mendepani, mengelirukan, dan mengalahkan Yesus, tetapi mereka tidak pernah berjaya. Sebahagian daripada pelajaran minggu ini termasuk menganalisa apa sebenarnya yang membawa manusia dalam bertentangan dengan Tuhan dan tentang apa pertimbangan yang boleh dilakukan oleh orang Kristian untuk mengatasi prasangka dan bercakap kepada hati mereka yang menentang panggilan Roh.

Dalam Markus 11 pelayanan Yesus akan berada di Yerusalem untuk perayaan Paskah (Mac-April). Markus 11–16 merangkumi lebih sedikit dari satu minggu; masa cerita ini dengan jelas telah diperlahankan. 10 bab pertama merangkumi kira-kira tiga setengah tahun. Kelambatan ini menunjukkan kepentingan pada babak penutup ini.

_Kaji pelajaran minggu ini untuk persediaan bagi Sabat, 31 Ogos._