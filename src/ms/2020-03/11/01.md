---
title:  Mengongsikan Cerita Yesus
date:  05/09/2020
---

### Bacaan Untuk Pelajaran Minggu Ini
Ef. 2:1-10, 1 Yoh. 4:7-11, Mrk. 5:1-20, Ibr. 10:19-22, Gal. 2:20, 1 Kor. 1:30.

> <p>Ayat Hafalan</p>
> â€œSemuanya itu kutuliskan kepada kamu, supaya kamu yang percaya kepada nama Anak Tuhan, tahu, bahawa kamu memiliki hidup yang kekalâ€ (1 Yohanes 5:13).

Seperti yang dinyatakan dalam pelajaran sebelum ini, tidak ada yang dapat memperdebatkan dengan baik kuasa Injil itu selain daripada seorang yang hidupnya telah diubah. Orang-orang boleh membahaskan doktrin-doktrin. Mereka boleh mempersoalkan kepercayaan anda terhadap Kitab Suci, namun jarang sekali ada yang mempersoalkan kesaksian peribadi tentang erti Yesus dalam hidup anda dan apa yang Dia telah lakukan dalam kehidupan anda.

Bersaksi adalah mengongsikan apa yang kita ketahui tentang Yesus. Bersaksi bermaksud mengizinkan orang lain mengetahui makna Yesus bagi kita dan apa yang Dia telah lakukan untuk kita. Jika kesaksian kita hanya sekadar untuk membuktikan bahawa apa yang kita percaya itu benar dan apa yang orang lain percaya itu salah, kita akan bertemu dengan tentangan yang kuat. Jika kesaksian kita tentang Yesus datang dari hati yang telah diubah oleh kasih karuniaNya, ditawan oleh kasihNya, dan ditakjubkan oleh kebenaranNya, orang lain akan terkesan dengan bagaimana kebenaran yang kita percayai telah memberi impak kepada kehidupan kita. Kebenaran yang disampaikan dalam konteks hidup yang telah diubah akan membawa perubahan.

Apabila Kristus menjadi pusat kepada setiap doktrin, dan setiap ajaran alkitabiah memantulkan sifatNya, orang-orang yang kita kongsikan bersama Kitab Suci itu akan lebih cenderung untuk menerima FirmanNya.

_*Selidiki pelajaran minggu ini untuk persediaan Sabat, 12 September._