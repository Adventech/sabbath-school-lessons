---
title:  Panduan Guru
date:   20/04/2018
---

### Pelajaran secara Ringkas			  

**Ayat Kunci**: Wahyu 1:1

**Pelajar Akan**:

- **Mengetahui**: Memahami tujuan dan struktur buku Wahyu dan memahami pusat peranan Yesus di dalam sejarah keselamatan.
- **Merasakan**: Datang lebih dekat dan berhubungan dengan Yesus Kristus yang menyatakan diriNya dalam FirmanNya, dalam sejarah dan dalam kehidupan peribadi orang percaya.
- **Melakukan**: Mendengar kepada Firman Tuhan dan menurut arahan-arahanNya dan menempatkan Tuhan pada permulaan dan akhir  bagi semua rancangannya.
 
**Garis Besar Pembelajaran**: 

1. Mengetahui: Pusat Idea Buku Wahyu  
	+ Mengapakah buku terakhir Alkitab bertajuk “Wahyu Yesus Kristus?”
	+ Bagaimanakah buku Wahyu berkaitan dengan buku Daniel? 
	+ Apakah yang struktur buku Wahyu dapat ajarkan kita?

2. Merasakan: Yesus di dalam Anda
	+ Mengapakah dan bagaimanakah Yesus membantu saya untuk mendekat kepada Tuhan?
	+ Mengapakah agama saya harus berkaitan dengan kehidupan seharian saya?
	+ Bagaimanakah Wahyu Yesus Kristus membantu saya untuk mengasihi Tuhan?
 
3. Melakukan: Mendengar adalah Menurut
	+ Apakah tanda yang anda telah memahami Wahyu Yesus Kristus?
	+ Bagaimanakah anda memulai dan mengakhiri hari-hari anda?
	+ Apa keutamaan-keutamaan di dalam rancangan-rancangan anda?
 
**Rangkuman**: Kitab Wahyu tidak hanya menarik dan menimbulkan minat untuk mengetahui kerana ia berhubungan dengan misteri-misteri Tuhan. Ianya juga konkrit dan relevan kerana ia berkaitan dengan kehidupan anda dan nasib dunia.

#### Kitaran Pembelajaran				

##### LANGKAH 1–Mendorong

**Sorotan Alkitab**: Wahyu 1:3

**Konsep Utama untuk Pertumbuhan Rohani**: Kunci kepada kitab Wahyu tidak bergantung semata-mata pada kemampuan dan kemahiran anda untuk membuka simbolnya. Ia juga terletak pada cara di mana anda menjawab kepada panggilan Tuhan dalam kitab ini untuk bertaubat dan melayani Tuhan. Sebaliknya, niat baik anda menjadi suci dan menyenangkan Tuhan harus diterangi dan dipandu oleh ketekunan dan perhatian dalam pembelajaran Firman Tuhan.
 
**Hanya untuk Guru**: Dari permulaan, Kitab Wahyu menggariskan prinsip-prinsip metodologis yang seharusnya menyifatkan setiap pendekatan terhadap kitab ini. Kita diminta untuk "membaca," "mendengar" dan "menuruti." Membaca adalah langkah pertama dan asas. Kebenaran tidak ditemukan di dalam diri kita sendiri; ia harus ditemukan di dalam teks yang telah diilhamkan oleh Tuhan. Ia didefinisikan sebagai "nubuatan" untuk "didengar."

Dalam bahasa Ibrani, perkataan "mendengar" mempunyai dua makna; pertama bererti "memahami" (1 Raja-raja 3:9, Neh. 8:3, Why. 2:7) yang bermaksud bahawa kecerdasan dan usaha intelek kita dituntut. Tetapi "mendengar" juga bererti "menurut" yang bermaksud bahawa kita harus rela untuk mengubah pemahaman kita ke dalam tindakan dan menyahut Tuhan dengan positif. Kata kerja ketiga "menurut" mengingatkan kita bahawa kehidupan rohani adalah proses yang berterusan dan berulang-ulang: kita harus tetap dan segar dalam fikiran dan hati seperti apa yang kita telah baca dan dengar. Oleh kerana itu, pengulangan prinsip ini ada pada akhir kitab ini. (Why. 22:7).   
 
**Pembuka Perbincangan**: Perhatikan kata kerja yang pertama, "membaca," adalah dalam bentuk kata tunggal sementara dua kata kerja yang lain dalam bentuk jamak: tersirat dalam tatabahasa itu adalah idea bahawa ada satu pembaca dan beberapa pendengar. Banyaknya pendengar termasuk tanpa diragui dalam bentuk jamak menyarankan bahawa kitab Wahyu adalah tergolong dalam konteks penyembahan. Dengan demikian, kita seharusnya tidak membacanya sendirian. Bincangkan dengan para pelajar anda apakah prinsip-prinsip dan kebenaran-kebenaran penyembahan serta secara kolektif erti pengaturan.
 
**Soalan untuk Perbincangan**:


1. Mengapakah ianya sangat penting untuk membaca kitab Wahyu dalam kumpulan pencari kebenaran yang sependirian?
2. Apakah kemahiran dan emosi yang pembacaan secara berkelompok ini maksudkan?
 
##### LANGKAH 2–Menyelidiki 

**Hanya untuk Guru**: Tiga tuntutan dasar harus mempersiapkan para pelajar di dalam kelas anda untuk terlibat dan tetap pada landasan yang benar dalam menafsir dan menghuraikan kitab Wahyu: (1) hubungan penting kitab Wahyu dengan Perjanjian Lama dan secara khusus dengan kitab Daniel; (2) struktur umum kitab itu; dan (3) tumpuan pada Peribadi Yesus Kristus.
 
**Ulasan Alkitab**

**I. Buku Paling Ibrani dalam Perjanjian Baru** (Tinjau Wahyu 1:4 and Keluaran 3:14 dengan kelas anda.)
 
Kitab Wahyu dapat dianggap kitab Perjanjian Baru yang terdekat kepada Perjanjian Lama. Kita mungkin mengira 2,000 bayangan atau kiasan kepada Perjanjian Lama termasuk 400 rujukan yang jelas dan 90 petikan Pentateukh (kitab Kejadian, Keluaran, Imamat, Bilangan dan Ulangan) dan kitab Para Nabi. Kitab ini begitu berakar dalam bahasa Ibrani sehingga telah dikatakan bahawa ia dapat "hampir tidak difahami oleh sesiapapun yang tidak fasih dalam bahasa Ibrani" (Ernest Renan, Antichrist: Including the Period from the Arrival of Paul in Rome to the End of the Jewish Revolution (Boston: Joseph Henry Allen, editor and penterjemah, 1897), ms. 17. Yohanes memulakan mesejnya kepada tujuh gereja dengan kata-kata aluan atau sapaan yang berasal dalam Tuhan di Perjanjian lama. Shalom berasal dari "Dia adalah Dia," sebuah frasa yang menjelaskan Tuhan Yahweh yang menyatakan diriNya kepada Musa di semak yang menyala (Kel. 3:14, NKJV). 

Tetapi kitab yang setakat ini paling banyak hadir di dalam Wahyu adalah kitab Daniel. Perkataan pertama dalam kitab itu, "Wahyu" adalah kata kunci kitab Daniel, di mana ia juga memperkenalkan penglihatan-penglihatan nubuatannya (Dan. 2:19, 28, 29, 30, 47; 10:1). Kitab Wahyu dimulai dengan cara kitab Daniel berakhir dengan ucapan berkat seolah-olah Wahyu difahami oleh Yohanes sebagai kesinambungan Daniel. Kitab Daniel berakhir dengan suatu ucapan berkat yang berakar dalam penantian kepada "kesudahan zaman" (Dan. 12:12, 13, NKJV) manakala kitab Wahyu dimulai dengan ucapan berkat yang serupa, "sebab waktunya sudah dekat" (Why. 1:3). Malah, cara Yohanes merujuk dirinya untuk memperkenalkan penglihatannya, "Aku, Yohanes" (Why. 1:9) menggemakan pernyataan teknikal Daniel "Aku, Daniel" yang digunakan dalam konteks penglihatannya (Dan. 7:15; 8:15, 27; 9:2; 10:2, 7; 12:5; NKJV). Semua pemerhatian ini pada ayat-ayat pertama daripada kitab Wahyu seharusnya mendorong kita untuk mempelajari kitab tersebut dalam hubungan yang erat dengan Perjanjian Lama dan kitab Daniel.

**Pertimbangkan Hal Ini**: Apakah bahaya membaca dan mempelajari Perjanjian Baru tanpa mempertimbangkan hubungannya dengan Perjanjian Lama? Bagaimanakah gereja Kristian gagal dalam hal ini? Mengapakah kitab Daniel adalah kitab yang paling terkenal pada zaman awal Kristian? Apakah aluan orang Kristian awal wujudkan daripada pembacaan kitab Daniel mereka?
 
**II. Struktur yang Menjelaskan** (Tinjau Wahyu 11:19–14:5 dengan kelas anda.)
 
Seperti kitab Daniel, kitab Wahyu dibahagikan kepada dua bahagian dan menempatkan penghakiman Tuhan pada akhir zaman dan kedatangan Anak Manusia di tengah-tengah kitab itu (Wahyu 14 dan bandingkan dengan Daniel 7). Bahagian pertama kitab Wahyu berfokus pada sejarah di bumi dari zaman Yohanes sehingga kedatangan Kristus sementara bahagian kedua kitab itu pula berfokus pada sejarah di syurga dari waktu kedatangan Kristus sehingga turunnya Yerusalem syurgawi.

Selain daripada pembahagian kepada dua bahagian ini, struktur kitab Wahyu berkaitan juga dengan ruang dan waktu bagi tempat kudus. Ruang tempat kudus yang disarankan dengan perkembangan penglihatan apokaliptik daripada pengorbanan Kristus yang menimbulkan mezbah (Why. 1:5); tentang kandil yang muncul pada ruangan pertama tempat kudus iaitu "ruangan suci" (Why. 1:10– 18); dan kemudian bagi Tabut Perjanjian yang menimbulkan ruangan kedua tempat kudus iaitu "ruangan Maha Suci" (Why. 11:19). Waktu bagi tempat kudus disarankan dengan bayangan tentang tujuh perayaan Yahudi yang menandakan rentak perkembangan penglihatan itu dari Paskah (Why. 1:12 – 20) sehingga perayaan Pondok Daun (Why. 21:1-8). Struktur bertahap kitab Wahyu menjelaskan mesej yang berharga dan bermakna yang disampaikan di situ.
 
**Pertimbangkan Hal Ini**: Apakah pelajaran yang kita dapat simpulkan daripada hubungan antara tempat kudus dan pelbagai bahagian dalam kitab Wahyu? Mengapakah peristiwa penghakiman Tuhan terletak di tengah-tengah kitab Wahyu dan Daniel? (Bandingkan dengan fungsi Imamat 16 di tengah-tengah Pentateukh.)

**III. Kristus di Pusat** (Tinjau Wahyu 1:5, 18; 3:21 dengan kelas.) 

Yesus hadir di mana-mana dalam kitab Wahyu. Dia muncul pada awalnya untuk menjelaskan intisari kitab tersebut, "Inilah wahyu Yesus Kristus" (Why. 1:1) dan menjejaki asal-usulnya iaitu "dari Yesus Kristus, Saksi yang setia, yang pertama bangkit dari antara orang mati" (Why. 1:5, NKJV). Dan Dia muncul pada akhir kitab itu dengan di doa penutup limpah kurnia (Why. 22:20) di mana kita mendengar Dia sekali lagi sebagai saksi berbicara tentang kedatanganNya dan di mana kita menerima limpah kurniaNya pada masa yang sama (Why. 22:20, 21). Di dalam kitab itu, pelbagai aspek pelayanan Yesus Kristus disebut iaitu perananNya sebagai Anak Domba Paskah yang menyediakan keselamatan; kelangsungan hidupNya daripada kematian; peranaNya sebagai Seorang yang berjalan di dalam gerejaNya; dan kemenangan akhirNya pada kuda putih sebagai seorang raja yang agung (Why. 19:11-16). 

**Pertimbangkan Hal Ini**: Mengapakah Yesus Kristus menjadi pusat kitab Wahyu? Apakah lambang paling penting yang digunakan di dalam kitab Wahyu untuk melambangkan Yesus Kristus?

##### LANGKAH 3–Menerapkan

**Hanya untuk Guru**: Kitab Wahyu penuh dengan darah dan kelihatannya menyatakan Tuhan sebagai seorang Tuhan yang pendendam. Bagaimanakah kita dapat menyelesaikan huraian kejam ini dengan gagasan tentang Tuhan yang baik dan pengasih? Luther menolak kitab Wahyu. Bagaimanakah mungkin persepsi kekerasan seperti itu telah mempengaruhi penolakannya? Apakah pelajaran etika yang penting yang kita dapat pelajari daripada kitab Wahyu? Mengapakah ianya penting untuk mengetahui bahawa Tuhan akan menghakimi manusia?       
 
**Soalan Penerapan**:

Mengapakah dan bagaimanakah kitab Wahyu harus mempengaruhi kehidupan anda? 

##### LANGKAH 4–Mewujudkan 

**Hanya untuk Guru**: Kitab Wahyu berkemungkinan telah sering mengilhami kefanatikan kerana ia terlalu sering dibaca secara terasing daripada bahagian lain dalam Alkitab. Mengapakah ianya tidak bijak untuk membaca hanya kitab Wahyu sahaja? Apakah kitab-kitab lain dalam Alkitab yang harus dibaca bersama dengan kitab Wahyu?
 
**Aktiviti**:

1. Minta para anggota kelas anda untuk mencari pelbagai lambang di dalam kitab Wahyu.
2. Bincangkan dengan mereka makna dan hubungannya dengan lambang-lambang Perjanjian Lama.