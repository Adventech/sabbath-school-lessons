---
title:  Pelajaran
date:   15/04/2018
---

Struktur Wahyu
Antara banyak hal yang Daniel dan Wahyu memiliki persamaan adalah dua bahagian asas: sejarah dan eskatologis (peristiwa-peristiwa akhir zaman). Kedua-dua konsep ini agak rumit perkaitannya di dalam kitab masing-masing. Kita dapat melihat peristiwa-peristiwa sejarah sebagai pendahuluan atau contoh bahkan pada skala yang lebih kecil daripada peristiwa-peristiwa besar dan menyeluruh pada akhir zaman. Jadi, dengan mempelajari apa yang terjadi dalam sejarah Perjanjian Lama, kita dapat memiliki pandangan untuk apa yang akan terjadi pada zaman kita dan seterusnya. Namun begitu, prinsip ini tidak terhad hanya untuk Daniel dan Wahyu. 
Baca 1 Korintus 10:1-11. Dalam ayat-ayat ini bagaimanakah kita melihat prinsip dibicarakan di atas? 
____________________________________________________________________________________________________________________________________________________________________________________ 
Seperti yang kita temui minggu lalu, beberapa cerita dalam Daniel (Dan. 3:6, 15, 27; dan 6:6-9, 21, 22) adalah peristiwa sejarah setempat yang mencerminkan sesuatu peristiwa akhir zaman yang digambarkan dalam Wahyu. Dengan mempelajari cerita-cerita ini, kita dapat sekilas pandangan dan pengetahuan ke dalam beberapa hal yang akan dihadapi umat Tuhan dalam skala yang lebih besar pada akhirnya. Meskipun demikian, yang paling penting adalah bahawa bagaimanapun situasi langsung kita di sini, kita yakin tentang pembebasan terakhir. Apapun yang diajarkan Wahyu, ia menjamin orang yang setia dengan kemenangan.
Walaupun ada beberapa pengecualian, bahagian sejarah daripada Wahyu adalah fasal 1-11 dan disusuli oleh akhir zaman pada fasal 13-22.
Baca Wahyu 12:1-17. Di manakah kita harus letakkan fasal ini, sejarah atau peristiwa akhir zaman, dan mengapa?
__________________________________________________________________________________________
Seperti yang kita lihat, fasal ini tergolong ke dalam kedua-dua bahagian. Mengapa? Kerana ia berbicara tentang konflik bersejarah â€” terusirnya Setan dari Syurga (Why. 12:7-9), serangan Setan terhadap bayi Yesus (Why. 12:4) dan penganiayaan terhadap gereja dalam sejarah gereja berikutnya (Why. 12:14-16) - disusuli oleh gambaran serangan Setan terhadap umat sisa akhir zaman (Why. 12:17).
 
Ianya telah dikatakan bahawa salah satu pelajaran yang kita pelajari daripada sejarah adalah bahwa kita tidak pernah belajar daripada sejarah. Ideanya adalah bahawa pada masa bilapun mereka hidup, orang-orang terus melakukan kesalahan yang sama. Dengan begitu banyak sejarah di belakang kita untuk dipelajari, bagaimanakah kita dapat menghindari daripada membuat kesalahan yang sama?
 
ISNIN											16 April
 
