---
title:  Kesejagatan Injil
date:   20/05/2018
---

`Baca Wahyu 14:6, Matius 24:14, 28: 19. Apakah tema yang serupa yang ditemui di dalam teks-teks ini? Bagaimanakah teks-teks ini bersama-sama membantu kita memahami betapa pentingnya penjangkauan dan kesaksian terhadap tujuan kita sebagai sebuah gereja?`

Dalam satu pemahaman, seseorang boleh mengatakan bahawa mesej malaikat pertama adalah Suruhan Agung (Mat. 28:19) yang sekarang diberikan di dalam konteks akhir zaman. Ia sememangnya "kebenaran sekarang."

Perhatikan bahawa semua tiga teks menempatkan penekanan pada penjangkauan ke seluruh dunia, "semua bangsa" dan "semua bangsa dan suku dan bahasa dan kaum." Dengan kata lain, mesej ini bersifat sejagat dalam skop. Setiap orang perlu mendengarnya.

`Baca Galatia 3:22. Apakah yang teks ini katakan yang membantu kita memahami mengapa seluruh dunia perlu mendengar Injil?`

Kesejagatan dosa menjelaskan kesejagatan misi dan panggilan kita. "Semua bangsa dan suku dan bahasa dan kaum" telah melakukan kesalahan, melanggar hukum Tuhan, dan telah "mengurung segala sesuatu di bawah kekuasaan dosa." Kejatuhan Adam di Eden telah memberi impak kepada setiap manusia; tiada bangsa atau suku atau kaum yang kebal. Kita semua menghadapi kesan langsung daripada dosa, dan kecuali ada penawar yang diberikan, kita semua akan menghadapi kesan terbesar iaitu kematian kekal.

Penawar itu tentu saja telah disediakan iaitu kehidupan, kematian, kebangkitan dan pelayanan tempat kudus syurgawi Yesus yang merupakan satu-satunya penyelesaian bagi masalah dosa. Setiap orang perlu mengetahui pengharapan agung daripada apa yang Tuhan telah tawarkan kepada mereka di dalam Yesus Kristus. Inilah sebabnya mengapa Seventh-day Adventist telah pergi ke seluruh dunia untuk berusaha membawa mesej Yesus kepada mereka yang belum mendengarnya lagi.

`Mengapakah menyebarkan Injil kepada orang lain sangat bermanfaat bagi mereka yang melakukannya? Jadi, mengapakah menjangkau orang lain adalah salah satu cara terbaik untuk bersedia bagi kedatangan Yesus?`