---
title:  Menyembah Sang Pencipta
date:   19/05/2018
---

### Bacaan untuk Pembelajaran Minggu Ini
Why. 14:6, 7; Mat. 24:14; Gal. 3:22; Lukas 23:32-43; Kej. 22:12; Why. 14:8-12.
 
> <p>Ayat Hafalan</p>
> "Dan aku melihat seorang malaikat lain terbang di tengah-tengah langit dan padanya ada Injil yang kekal untuk diberitakannya kepada mereka yang diam di atas bumi dan kepada semua bangsa dan suku dan bahasa dan kaum" (Wahyu 14:6, NKJV).

Sebagai Kristian Seventh-day Adventist, kita percaya kepada konsep Alkitabiah tentang "kebenaran sekarang" (2 Pet. 1:12). Ia pada dasarnya adalah idea bahawa Tuhan mengungkapkan kebenaran kepada manusia pada waktu ia diperlukan dengan lebih dan lebih banyak terang yang diberikan oleh Tuhan selama berabad-abad. Janji Injil pertama dalam Kejadian 3:15 dinyatakan kepada pasangan yang jatuh ke dalam dosa bahawa pengharapan akan datang melalui keturunan perempuan itu. Janji kepada Abraham bahawa Dia "akan menjadi bangsa yang besar serta berkuasa, dan oleh dia segala bangsa di atas bumi akan mendapat berkat" (Kej. 18:18, NKJV) adalah sebuah Wahyu yang lebih lengkap daripada janji Injil itu. Kedatangan Yesus yang menyatakan bahawa "'Anak Manusia juga datang bukan untuk dilayani, melainkan untuk melayani dan untuk memberikan nyawa-Nya menjadi tebusan bagi banyak orang'" (Mark 10:45, NKJV) tentu saja adalah wahyu yang lebih besar daripada kebenaran Injil itu.

Kita percaya pada hari ini bahawa perkhabaran tiga malaikat dalam Wahyu 14:6-12 adalah "kebenaran sekarang" bagi mereka yang hidup pada zaman akhir sebelum kedatangan Kristus dan kegenapan bagi semua pengharapan kita sebagai orang-orang Kristian.

Minggu ini, kita akan fokus khususnya pada perkhabaran malaikat pertama kerana ia mengandung kebenaran yang penting bagi mereka yang berusaha untuk tetap setia di tengah-tengah bahaya akhir zaman.
 
_*Pelajari pelajaran minggu ini untuk persediaan hari Sabat, 26 Mei._