---
title:  Panduan Guru
date:   25/05/2018
---

**Pelajaran secara Ringkas**
 
**Ayat Kunci**: Wahyu 14:6
 
**Pelajar Akan**

- **Mengetahui**: Memahami perkhabaran malaikat pertama dan mengaitkannya dengan "kebenaran semasa (sekarang/kini)" akhir zaman.
- **Merasakan**: Membangkitkan rasa takut kepada Tuhan untuk memperdalamkan dan meningkatkan rasa kagum dan hormat.
- **Melakukan**: Memberitakan perkhabaran ini kepada dunia dan menyembah Tuhan sebagai Hakim dan Pencipta.
 
**Garis Besar Pembelajaran**:

1. Mengtahui: Kebenaran Sekarang Malaikat Pertama
	+ Apakah kebenaran semasa malaikat pertama?
	+ Mengapakah perkhabaran malaikat pertama adalah "kebenaran kini" untuk akhir zaman?
 
2. Merasakan: Takut terhadap Tuhan
	+ Apakah maknanya untuk takut akan Tuhan? Dan mengapakah kita harus takut kepada Dia?
	+ Bagaimanakah fakta bahawa Tuhan menciptakan dunia dan Hakim kepada dunia membangkitkan rasa kagum dan hormat?
 
3. Melakukan: Pemberitaan Perkhabaran Itu
	+ Bagaimanakah kita harus memberitakan perkhabaran tentang penghakiman?
	+ Bagaimanakah seharusnya kita memberitakan perkhabaran Penciptaan?
 
**Rangkuman**: Perkhabaran malaikat pertama adalah relevan dan sejagat kerana ia berkaitan dengan nasib dunia.
 
**Kitaran Pembelajaran**
 
#### LANGKAH 1-Mendorong
 
**Sorotan Alkitab**: Wahyu 14:7; Daniel 7:9-11, 26
 
**Konsep Utama untuk Pertumbuhan Rohani**: Jika penyembahan adalah jantung kepada kehidupan rohani, ia harus mengilhami dan memupuk kehidupan rohani sehari-hari kita iaitu ketika kita berdoa, mempelajari Alkitab dan terlibat dalam penyembahan persekutuan.
 
**Hanya untuk Guru**: Perkabaran Malaikat Pertama memerintahkan kita untuk "takut akan Allah." Komponen daripada takut akan Tuhan melibatkan satu kesedaran tajam tentang kehadiran Tuhan. Pengaruhi hati para pelajar anda bagaimana kesedaran ini harus mempengaruhi kehidupan sehari-hari kita pada setiap saat dan tempat.
 
**Soalan untuk Perbincangan**:

Bagaimanakah mesej tentang penghakiman dapat diterapkan kepada sejarah manusia?
 
#### LANGKAH 2-Menyelidiki
 
**Hanya untuk Guru**: Pekabaran Malaikat pertama wujud daripada dua nasihat yang disusuli dengan penjelasan. Nasihat pertama adalah untuk "Takutlah akan Allah dan muliakanlah Dia" (Wahyu 14:7, NKJV) kerana penghakiman akan datang. Dan nasihat kedua adalah untuk "sembahlah" oleh kerana perbuatan Penciptaan Tuhan. Analisa apakah rujukan ini kepada makna sebenarnya penghakiman dan Penciptaan. Apakah pelajaran-pelajaran yang dimaksudkan dengan setiap daripada kedua-dua gagasan di dalam konteks petikan ini? Selidiki juga komponen-komponen kebenaran yang wujud daripada penghakiman dan Penciptaan dan apakah maksud daripada dua gagasan ini yang seharusnya dimaksudkan di dalam kehidupan sehari-hari. Tempatkan perkhabaran malaikat pertama di dalam konteks Daniel 7 agar dapat memahami maksud langsung apokaliptik langsung daripada perkhabaran itu. Apa maksud persekutuan "penghakiman dan Penciptaan"?
 
**Ulasan Alkitab**
 
**I. Mesej Penghakiman** (Tinjau Wahyu 14:7 dengan kelas.)
 
Kedua-dua pernyataan "takut akan Allah" dan "muliakanlah Dia" membawa mesej yang sama. Kita harus mengambil Tuhan dengan serius. Konsep Alkitabiah tentang "takut akan Allah" tiada hubungannya dengan perasaan tahyul atau idea yang tidak masuk akal bahawa kita harus melayani Tuhan dengan menjadi takut kepadaNya. Pernyataan "takut akan Allah" sering digunakan di dalam teks-teks hikmat untuk mendorong murid untuk menyedari kehadiran Tuhan di dalam semua urusannya di pasaran (Ams. 3:7). Ianya adalah idea bahawa kita tidak dapat menyembunyikan segala sesuatu daripada Tuhan kerana Dia melihat segalanya. Kenyataannya, dua kata kerja "lihat" dan "takut" kelihatannya berasal daripada kata akar yang sama (yra/raah). Kedua-dua gagasan saling berkaitan: "Sesungguhnya, mata TUHAN tertuju kepada mereka yang takut akan Dia" (Mzm. 33:18, NKJV). Ianya kerana Tuhan dapat melihat segalanya malah apapun yang tersembunyi dan bahawa Dia layak untuk menghakimi: "takutlah akan Allah... Karena Allah akan membawa setiap perbuatan ke pengadilan yang berlaku atas segala sesuatu yang tersembunyi, entah itu baik, entah itu jahat" (Pkh. 12:13, 14, NKJV).

Konsep Alkitabiah tentang "muliakanlah" mengacu pada kata Ibrani kabod, yang berarti "berat." Perkhabaran malaikat pertama adalah sebenarnya panggilan untuk memberikan "beban" kepada agama kita. Sebab yang diberikan untuk membenarkan panggilan ini adalah hari penghakiman. Namun, perkhabaran malaikat pertama bukan hanya tentang pengumuman kepada peristiwa — "saat penghakiman-Nya." Sebaliknya, perkhabaran tersebut adalah panggilan yang menekankan untuk kebenaran. Kemudian, di dalam petikan yang sama, teks itu merujuk kepada "orang-orang kudus" yang disifatkan dengan penurutan mereka kepada perintah-perintah Tuhan (Why. 14:12, bandingkan dengan Pkh. 12:13).
 
**Pertimbangkan Hal Ini**: Mengapakah peristiwa penghakiman adalah berita baik?
 
**II. Mesej Penciptaan** (Tinjau Wahyu 4:11; Mazmur 95: 6, 7; dan Mazmur 100:3 dengan kelas.)
 
Menurut Alkitab, Penciptaan adalah sebab mengapa kita menyembah. Dalam kitab Nehemia, penyembahan dibenarkan berdasarkan Penciptaan: "Hanya Engkau adalah TUHAN! Engkau telah menjadikan langit, ya langit segala langit dengan segala bala tentaranya... bala tentara langit sujud menyembah kepada-Mu" (Neh. 9:6, NKJV). Demikian juga dalam kitab Wahyu. Dalam konteks penglihatan syurgawi tentang penyembahan, 24 tua-tua memberikan sebab yang sama untuk penyembahan: "'Ya Tuhan dan Allah kami, Engkau layak menerima puji-pujian dan hormat dan kuasa; sebab Engkau telah menciptakan segala sesuatu; dan oleh karena kehendak-Mu semuanya itu ada dan diciptakan'" (Why. 4:11, NKJV). Tidak ada kebetulan apabila Mazmur — yang mencerminkan kehidupan rohani Israel dan menyatakan perasaan-perasaan mereka di dalam tindakan penyembahan Israel — tempatkan Penciptaan pada inti penyembahan. Kata Ibrani untuk penyembahan (hishtakhaweh) yang muncul 25 kali dalam Mazmur sentiasa ditemukan dalam konteks penyembahan. Bagi pemazmur, hanya Tuhan boleh disembah kerana "Dialah yang menjadikan kita dan punya Dialah kita" (Mzm 100:3, NKJV).

Laporan Alkitabiah pertama tentang penyembahan adalah sahutan langsung terhadap tindakan keilahian Penciptaan. Penyembahan bukan hanya tindakan manusia pertama tetapi penyembahan adalah sahutan manusia yang pertama terhadap Penciptaan (Kej. 2:3). Untuk sebab ini, perkhabaran malaikat pertama mengarahkan kepada perintah Sabat dengan menggunakan perkataan yang sama seperti pada perintah itu sendiri (Kel. 20:8-11). Selanjutnya, dari Sabat ke Sabat, manusia akan mengingat bahawa Penciptaan adalah sebab dasar untuk penyembahan. Sepertimana Ellen G. White katakan, "'Kepentingan Sabat sebagai peringatan kepada penciptaan adalah bahawa ia memelihara kewujudan sebab yang benar mengapa penyembahan adalah untuk Tuhan. "-The Great Controversy, ms. 437.
 
**Pertimbangkan Hal Ini**: Mengapakah penyembahan berkaitan dengan Penciptaan? Oleh kerana penyembahan ada pernyataan manusiawi tentang iman kita dalam Penciptaan, bagaimanakah seharusnya pengetahuan itu mengatur cara di mana kita menyembah? Dengan cara apakah Sabat hari ketujuh adalah sahutan terhadap Penciptaan? Bagaimanakah hubungan di antara Sabat dan penyembahan ini mempengaruhi Sabat?
 
**III. Mesej Penghakiman dan Penciptaan** (Tinjau Pengkhotbah 11:1, 6; 12:13, 14; dan Wahyu 14:6-13 dengan kelas.)
 
Hubungan penghakiman dan Penciptaan mengarah pada Hari Pendamaian yang mana adalah satu-satunya perayaan yang menghubungkan kedua-dua gagasan itu dan menempatkan kita dalam konteks Daniel 7. Bagi bangsa Israel, Hari Pendamaian melambangkan pemurnian dunia dan Penciptaan semula yang sejati. Dalam teks Imamat 16, teks kunci tentang Hari Pendamaian adalah pernyataan "segala dosa mereka" berjalan sebagai motif utama atau tema dominan yang berulang (Im. 16:21, 22, 30, dan sebagainya, NKJV). Hari Pendamaian adalah saat ketika dosa "segala" Israel menerima pengampunan. Hari Pendamaian adalah satu-satunya waktu ketika keseluruhan orang Israel dan seluruh ruang tempat kudus dimurnikan sepenuhnya (Im. 16:17, 33, 34, NKJV).

Dengan fikiran tentang penciptaan semula, Daniel menggunakan pernyataan "petang dan pagi" untuk menandakan kesudahan Hari Pendamaian pada akhir 2,300 petang dan pagi dan pagi (Dan. 8:14). Kalimat teknikal ini hanya muncul dalam konteks Penciptaan (Kej. 1:5, 8, 13, 19, 23, 31). Namun, petikan kita mengacu kepada lebih daripada sekadar Penciptaan. Disebutkan tanpa diduga tentang mata air kehidupan terhadap pola regular dengan tiga komponen tradisi Penciptaan (langit, bumi, laut) sangat bermakna. Mata air kehidupan menunjukkan Yerusalem baru tempat di mana Anak Domba memimpin umatNya (Why 7:17, 22:17). Demikian juga, kitab Yehezkiel menjelaskan Yerusalem baru berlimpah dengan mata air (Yeh. 47:1-12).

Ciri menarik lainnya daripada teks apokaliptik yang membawa perkhabaran tiga malaikat adalah bahawa penempatannya di dalam kitab Wahyu sejajar dengan teks apokaliptik dalam Daniel 7. Betapa luar biasanya penglihatan tentang perkhabaran tiga malaikat dalam kitab Wahyu sejajar dengan penglihatan tentang penghakiman dalam Daniel. Secara khusus, penglihatan tentang perkhabaran tiga malaikat terletak di tempat yang sama di dalam rentetan penglihatan seperti letaknya penghakiman dalam Daniel yang disusuli dengan penglihatan yang sama di bumi tentang empat binatang (Why. 13:2-18; bandingkan dengan Dan. 7:1-8) dan sebelumnya adalah kedatangan Anak Manusia (Dan. 7:13, 14; Why. 14:14). Penempatan ini bererti bahawa pemberitaan tentang perkhabaran tiga malaikat di bumi sejajar dengan Hari Pendamaian di syurga.
 
**Soalan untuk Perbincangan**:

1. Apakah pelajaran yang ditunjukkan dengan kenyataan bahawa pemberitaan manusia tentang perkhabaran tiga malaikat di bumi sejajar dengan Hari Pendamaian di syurga?
2. Apakah maknanya perkhabaran itu bahawa kesudahan zaman adalah suatu Hari Pendamaian?
3. Mengapakah Yohanes menambahkan pernyataan luar biasa "mata air"?
 
#### LANGKAH 3-Menerapkan
 
**Hanya untuk Guru**: Untuk mengatakan bahawa kita hidup pada hari ini pada masa Hari Pendamaian akan menjadi tugas yang tidak mudah. Jelaskan ciri-ciri Hari Pendamaian. Tunjukkan pelajaran yang kaya daripada kebenaran ini. Tekankan aspek kewujudan dan praktikal perkhabaran ini. Analisis Daniel 12:12 dan bahaskan dimensi kebahagiaan daripada mesej Hari Pendamaian.
 
**Soalan Penerapan**:

1. Bagaimanakah mesej Hari Pendamaian diterapkan ke dalam kehidupan seharian orang Kristian?
2. Adakah mesej itu bermaksud bahawa kita dituntut untuk menghidupi satu kehidupan pertapaan yang berkekurangan? Jelaskan.
 
#### LANGKAH 4-Mewujudkan
 
**Hanya untuk Guru**: Doktrin tempat kudus dan Hari Pendamaian adalah dua kepercayaan yang paling sulit dan abstrak untuk diajarkan. Menyedari tentang kenyataan bahawa banyak orang muda dan pendeta segan dan mengelak daripada cuba untuk mengajarkan kepercayaan-kepercayan itu. Jangan ajar subjek-subjek ini secara dogmatic (terlalu warak). Cari cara untuk menjadikan subjek-subjek tersebut mendalam dan menakjubkan.
 
**Aktiviti**:

1. Bawa satu gambar atau jika dapat bina tempat kudus dengan beberapa anggota kelas. 
2. Atur satu lawatan ke sinagog (rumah ibadat) pada Hari Pendamaian. Kemudian, bincangkan nanti dengan kelas tentang elemen-elemen yang menarik perhatian mereka tentang upacaranya.