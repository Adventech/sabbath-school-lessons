---
title:  Panduan Pelajaran
date:   18/05/2018
---

**Ayat Kunci**: Matius 25:13

**Pelajar Akan**:

- **Mengetahui**: Memahami zaman di mana manusia sekarang hidup dan kenalpasti tanda-tanda akhir zaman di dalam terang amaran Yesus.
- **Merasakan**: Peka kepada keperluan segera dan meningkatkan pengharapannya.
- **Melakukan**: Bersedia untuk bertemu Tuhannya. Mengubah keutamaan-keutamaannya. Tidak percaya kepada Mesias-mesia palsu.
 
**Garis Besar Pembelajaran:**

1. Mengetahui: Tanda-Tanda Akhir
	+ Bagaimanakah seharusnya kita memaklumkan diri kita sendiri untuk menempatkan diri kita sebaik-baiknya di dalam kalendar nubuatan?
	+ Apakah tanda-tanda kesudahan zaman? Bagaimanakah kita membezakan doktrin-doktrin palsu tentang kesudahan zaman dan Mesias-mesias palsu?
	+ Mengapakah ianya tidak mungkin untuk mengetahui waktu yang tepat kesudahan zaman?
 
2. Merasakan: Keadaan yang Mendesak Masa Itu
	+ Mengapakah peristiwa-peristiwa akhir zaman begitu menakutkan? Bagaimanakah seharusnya kita mengatasi perasaan ini?
	+ Mengapakah kita tidak harus takut kepada kesusahan-kesusahan ini?
	+ Mengapakah peristiwa-peristiwa ini mengilhami kerinduan kita kepada kerajaan Tuhan?
 
3. Melakukan: Menyediakan Jalan Tuhan
	+ Apakah yang harus anda lakukan di dalam kehidupan peribadi anda untuk mempersiapkan kedatanganNya?
	+ Apakah yang harus anda lakukan untuk membantu orang lain untuk bersedia untuk kedatanganNya?
	+ Apakah yang harus anda lakukan untuk membawa perkhabaran ini tentang kedatanganNya ke dunia?
 
**Rangkuman**: Kata-kata terakhir Yesus sebelum penyalibanNya adalah amaran serius tentang penghakiman yang berkaitan dengan akhir zaman dan nasib seluruh dunia.

**Kitaran Pembelajaran**                  
 
#### LANGKAH 1-Mendorong
 
**Sorotan Alkitab**: Matius 24:42-44
 
**Konsep Utama untuk Pertumbuhan Rohani**: Perkhabaran tentang kedatangan Anak Manusia bukan hanya tentang peristiwa sensasi yang mendahului kedatanganNya malah peristiwa itu sendiri mempunyai kesan langsung kepada kehidupan rohani kita. Sekarang masanya untuk menyegarkan hubungan kita dengan Tuhan. Peristiwa masa depan kedatangan Kristus mengilhami pengembaraan keagamaan dan kerohanian semasa kita dengan niat dan maksud. Semakin dekat kita datang kepada Tuhan kita di dalam doa-doa kita dan dalam kebaktian penyembahan kita, semakin kita akan rindu untuk melihat Dia muka dengan muka.
 
**Hanya untuk Guru**: Pelajaran ini akan menumpukan pada nubuatan-nubuatan dan ajaran-ajaran Yesus daripada wacana terakhirNya di Bukit Zaitun. Amaran Yesus berlaku kepada murid-muridNya dari semua generasi terutamanya kepada murid-muridNya pada akhir zaman. Sejarah manusia akan berakhir. Yesus memperingatkan kita bahawa kesudahan zaman ini akan menyusahkan serta menggoncangkan dan Dia mendorong kita untuk bersiap sedia seperti yang sepatutnya. Penekanannya tidak sepatutnya menakut-nakuti orang tetapi merangsang mereka untuk memperkuatkan iman dan pengharapan mereka serta untuk menyesuaikan keutamaan-keutamaan. Setakat ini, kita menyedari bahawa masa kesudahan zaman telah tiba, rekomendasi Yesus ialah "'carilah dahulu kerajaan Allah'" (Mat. 6:33, NKJV) adalah lebih relevan daripada sebelumnya.
 
**Pembuka Perbincangan**: Mengapakah dan bagaimanakah kita dapat memperbaharui kepekaan identiti dan misi "Adventist" kita yang benar-benar berkaitan dengan masa akhir zaman dan sangat kedatangan segera Kristus yang hampir tiba? Sementara kita mempertimbangkan sejarah kita, kita mungkin merasa kecewa dan putus asa serta kemudian mengubah ke arah perkara-perkara penekanan yang lain. Pergerakan Seventh-day Adventist telah terkenal dengan kekecewaan dan sekarang setelah masa yang lama memberitakan perkhabaran yang sama, kita telah menjadi istitusi yang maju berkembang dan diorganisasi dengan baik serta kadang-kadang ianya mungkin kelihatan seolah-olah kita telah menyelesaikan dengan baik di dunia ini.
 
**Soalan untuk Perbincangan**:

1. Bagaimanakah kita dapat menggabungkan keperluan ini untuk satu tindakan yang bijak di bumi dengan semangat untuk kerajaan syurgawi?
2. Bagaimanakah kita dapat menggabungkan keperluan untuk merasa selesa di dalam kehidupan kita dengan rasa kesegeraan untuk bersedia bagi kedatanganNya?
 
#### LANGKAH 2-Menyelidiki
 
Hanya untuk Guru: Cara Yesus terlibat dalam pemberitaan tentang akhir zaman dan kedatanganNya harus mengilhami kita. Yesus tidak memulakan khutbahnya dengan satu penegasan atau mesej teologi atau dengan satu 

pembentangan PowerPoint presentasi tentang satu titik penting doktrin. Dia bermula dengan satu pertanyaan langsung yang berhubungan dengan situasi terkini: " 'Kamu melihat semuanya itu?' " (Mat. 24:2, NKJV). Kemudian, Dia mengejutkan murid-muridNya dengan berita yang mengganggukan berkaitan dengan realiti semasa mereka iaitu Bait Suci. Dan hanya ketika itu murid-murid mengajukan pertanyaan mereka, "' Katakanlah kepada kami, bilamanakah... dan apakah...?' " (Mat. 24:3), kemudian Yesus berbicara tentang situasi semasa mereka dari mana Dia akan menyimpulkan mesejNya: "'Jadi...' " (Mat. 24:15).

Perhatikan bahawa pembahasan pertama Yesus diambil daripada Kitab Suci iaitu satu rangkap yang terkenal daripada kitab Daniel "'" Pembinasa keji"'" (Mat 24:15, NKJV) dan kemudian Dia mendorong murid-muridNya untuk "'memperhatikannya' " (Mat. 24:15). Mesejnya yang pertama adalah nubuatan tentang "'siksaan yang dahsyat'" (Mat. 24:21, NKJV). Ianya berdasarkan nubuatan akhir zaman yang Dia akan kemudiannya lanjutkan dan ajarkan tentang "Kerajaan Sorga" melalui perumpamaan-perumpamaan (Mat. 24:22-25:30).
       
**Ulasan Alkitab**
 
**I. Kesukaran Besar** (Tinjau Matius 24:15-28 dengan kelas.)
 
Dari zaman yang paling kuno iaitu tempat kudus sehingga kemudiannya bait melambangkan kosmos. Ketika Musa menulis buku Keluaran, dia menggambarkan proses pembinaan tempat kudus (Keluaran 25-40) yang sejajar dengan kisah Penciptaan (Kej. 1:1-2:4). Kedua-dua cerita itu terjadi dalam tujuh tahap dan kedua-duanya berakhir dengan frasa teknikal yang sama: "menyelesaikan pekerjaan" (Kej. 2:2, Kel. 40:33, NIV).

Demikian juga, pembinaan bait oleh Salomo berkembang dalam tujuh tahap dan berakhir dengan kalimat: "menyelesaikan segala pekerjaan" (1 Raja-raja 7:40, 51, RSV). Frasa tertentu ini muncul hanya dalam tiga petikan ini. Kesejajaran di antara konstruksi tempat kudus/bait dan Penciptaan dunia dengan jelas menunjukkan bahawa bagi Musa terdapat hubungan di antara dunia dan tempat kudus/bait (ihat juga Mzm. 78:69; bandingkan dengan 134:3; 150: 1, 6). Jadi, ketika Yesus berbicara tentang kesudahan bait, para murid memahami segera bahawa Dia sedang merujuk kepada kesudahan dunia.

Frasa "pembinasa keji" adalah ungkapan yang sangat jarang yang Daniel gunakan untuk menjangkakan kemusnahan Yerusalem yang berlaku pada T.M. 70 (Dan. 9:27, Dan. 12:11). Dan sememangnya, Yesus menerapkan pernyataan ini kepada peristiwa itu. Tetapi Yesus juga menerapkannya kepada kebinasaan terakhir di dunia di mana bait itu dianggap sebagai satu gambaran. Dengan demikian, Yesus berbicara kepada kedua-dua pendengar â€” murid-muridNya yang akan dekat dengan kebinasaan Yerusalem dan murid-muridNya pada akhir zaman yang akan dekat dengan peristiwa-peistiwa yang terjadi pada akhir zaman iaitu kita.

Seperti murid-murid Yesus dan orang-orang Yahudi pada waktu itu, kita perlu memahami terlebih dahulu bahawa akan ada satu kesudahan. Yesus hanya menyatakan fakta tanpa menunjukkan masa untuk itu. Oleh kerana itu, mesej ini relevan dalam keadaan yang umum untuk semua generasi orang-orang Kristian. Tetapi Yesus secara khusus dalam fikiranNya generasi orang-orang Kristian yang akan benar-benar hidup melalui peristiwa-peristiwa ini. Murid ini adalah satu-satunya yang akan mampu mengenali dan "melihat" peristiwa-peristiwa akhir zaman (Mat. 24:15). Mereka akan mampu "melihat" dan mengenali Yesus sebagai Mesias mereka kerana dia telah memperingatkan mereka sebelumnya tentang mesias-mesias palsu (Mat. 24:25).
 
**Pertimbangkan Hal Ini**: Bincangkan cara pendidikan dan pengajaran Yesus. Bagaimanakah kita dapat menerapkan caraNya ke dalam strategi-strategi penginjilan kita? Apakah fokus pertama Yesus? Apakah yang dapat kita pelajari tentang pendekatan Alkitab Yesus? Bagaimanakah Kitab Suci berkaitan dengan kehidupan kita dan sejarah? Bagaimanakah kita dapat mencegah diri kita sendiri daripada jatuh ke dalam perangkap mseias-mesias palsu dan tafsiran-tafsiran salah nubuatan?
 
**II. Kerajaan Syurga** (Tinjau Matius 25:1-30 dengan kelas.)
 
Meskipun Yesus mengumumkan bahawa Dia akan berbicara tentang "Kerajaan Sorga" (Mat. 25:1, 14), Dia tidak berniat untuk menggambarkannya. Kerajaan syurga disarankan melalui satu perbandingan; ianya adalah "sama seperti." Kemudian Yesus berfokus pada situasi di bumi di dalam kehidupan seharian kita. Perumpamaan pertama iaitu "gadis-gadis" tergolong dalam bahagian peribadi. Perumpamaan kedua iaitu "talenta" tergolong dalam bahagian perniagaan. Apabila kita membandingkan kedua-dua perumpamaan, kita dapat menemui pelajaran yang serupa tetapi juga berbeza yang akan membantu kita dalam persediaan kita untuk "Kerajaan Sorga."

Satu pelajaran yang sama: minyak seperti talenta melambangkan pemberian-pemberian Tuhan â€” Roh Kudus dan Kitab Suci. Ideanya adalah bahawa kita tidak dapat menghasilkan terang kita sendiri. Kita memerlukan terang daripada sumber keilahian dari luar. Kita harus belajar untuk mengambil pemberian-pemberian bernilai ini dengan serius. Kita harus teliti untuk mempertahankan minyak ini. Gadis-gadis bodoh memandang rendah minyak lama mereka sama seperti hamba yang tidak baik memperlekehkan talentanya.

Untuk pelajaran yang mendorong kepada kesetiaan dan mendorong kita untuk memperhatikan warisan kita, perumpamaan tentang talenta menambahkan pelajaran tentang menjadi kreatif. Kita sepatutnya bukan hanya melindungi apa yang kita telah terima tetapi kita juga harus mencari cara-cara baru untuk memperbanyakkan pemberian-pemberian kita. Hal ini didapati benar juga dalam menyelidiki Kitab Suci. Ianya tidak memadai untuk terus mengulangi kebenaran lama yang sama tetapi kita harus mempelajari teks alkitabiah untuk menemui permata yang baru. Pelajaran ini juga berlaku untuk kehidupan gereja. Ianya tidak cukup untuk memelihara para anggota kita. Kita perlu membantu mereka bertumbuh dan kita perlu mengumpulkan semua anggota gereja yang baru.  

**Soalan untuk Perbincangan**:

Mengapakah Yesus tidak menjelaskan kerajaan syurga? Bagaimanakah persamaan pelajaran daripada kedua-dua perumpamaan diterapkan ke dalam persediaan kita untuk kerajaan Tuhan? Mengapakah bukan semua gadis dan hamba diterima? Bagaimanakah kita menyesuaikan idea alkitabiah tentang Tuhan yang mengasihi dan belas kasihan dengan gambaran daripada mempelai lelaki atau tuan yang keras?
 
#### LANGKAH 3-Menerapkan
 
**Hanya untuk Guru**: Salah satu sebab mengapa Yesus mengajar dalam perumpamaan tentang kerajaan syurgawi adalah bahawa Dia tidak mahu para muridNya hanya memahami dan menghargai kebenaran yang mendalam dan berharga tetapi Dia juga ingin mereka untuk menerapkan kebenaran ini ke dalam kehidupan seharian mereka.

**Soalan Penerapan**: Bagaimanakah perumpamaan tentang gadis-gadis dan perumpamaan tentang talenta diaplikasikan ke dalam kehidupan seharian kita? Cari contoh-contoh di dalam pekerjaan anda atau di dalam kehidupan peribadi anda yang mengilustrasikan pelajaran-pelajaran daripada dua perumpamaan ini.  

**Aktiviti**: Jemput kelas anda untuk membandingkan dua perumpamaan itu dan senaraikan pelajaran-pelajaran di  antara kedua-duanya yang serupa atau berbeza. Bagaimanakah pelajaran-pelajaran yang berbeza melengkapi satu sama lain?
 
#### LANGKAH 4-Mewujudkan
 
**Hanya untuk Guru**: Sama seperti Yesus menggunakan perumpamaan untuk mengajar beberapa kebenaran yang paling sulit, kita juga seharusnya mampu melakukan perkara yang sama. Perhatikan bahawa beberapa perumpamaan yang ditemui di dalam budaya rakyat pada waktu itu. Apakah yang kita dapat pelajari daripada Yesus tentang keakrabannya dengan budaya di sekitar namun dengan kapasitiNya melahirkan sesuatu daripadaNya yang baru?
 
**Aktiviti**:

1. Sejauh manakah kebenaran kedua-dua perumpamaan ini di dalam kehidupan biasa? Cari kes-kes yang konkrit di dalam kehidupan seharian anda yang menunjukkan kebenaran-kebenaran tentang dua perumpamaan Yesus ini. 
2. Cabar para anggota kelas anda untuk mencari cerita-cerita atau perumpamaan-perumpamaan di dalam kisah budaya rakyat yang dapat mengilustrasikan pelajaran-pelajaran rohani.