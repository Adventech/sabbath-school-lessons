---
title:  Sepuluh Gadis
date:   16/05/2018
---

Setelah wacanaNya di Matius 24 tentang tanda-tanda kedatanganNya, Yesus berbicara tentang bagaimana untuk bersiap sedia untuk itu dalam Matius 25.

`Baca Matius 25: 1-13 iaitu perumpamaan tentang Sepuluh Gadis. Apakah yang Yesus katakan di sini yang seharusnya membantu kita memahami bagaimana kita dapat bersiap sedia untuk kedatanganNya?`

Yesus memulakan fasa wacanaNya ini dengan berbicara tentang sepuluh gadis. Disebut "'gadis'" mengusulkan bahawa mereka melambangkan mereka yang mengaku sebagai Kristin. Mereka bukan pada pihak Setan dalam kontroversi. Mereka disamakan dengan Kerajaan Syurga (Mat. 25:1). Tetapi pada akhir zaman, mereka semua tertidur (Mat. 25:5). Kristus telah memberikan amaran tentang berjaga-jaga (Mat. 24:42) atau tetap terjaga supaya mereka bersedia ketika Dia kembali.

Semua sepuluh gadis memiliki pelita dan semua mereka pergi keluar menyambut mempelai lelaki yang bererti bahawa mereka semua menantikan kedatanganNya. Terdapat penundaan dan semua orang percaya dalam kedatanganNya tertidur. Tiba-tiba, pada larut malam, mereka semua terbangun: mempelai lelaki sedang datang (Mat 25: 1-6).

Gadis-gadis bodoh terkejut dan tidak bersedia. Mengapa? Satu versi mengatakan "'pelita kami padam'" (Mat. 25:8). Versi lain sesuai dengan bahasa Yunani asli mengatakan pelita itu "'hampir padam.'" Masih ada lagi sedikit nyalaan. Mereka masih memiliki sedikit minyak tetapi tidak cukup untuk bersedia untuk bertemu Kristus.

Kemudian, apakah masalahnya?

Para gadis ini melambangkan orang-orang Kristian yang sedang menunggu Kristus untuk kembali tetapi memiliki pengalaman yang cetek denganNya. Mereka memiliki sedikit minyak iaitu sebahagian Roh yang bekerja dalam kehidupan mereka tetapi ianya hanya sedikit; mereka merasa puas dengan sedikit ketika mereka memerlukan lebih banyak.

"Roh bekerja ke atas hati manusia sesuai dengan keinginannya dan kerelaan menanamkan padanya sifat baru tetapi golongan yang dilambangkan oleh gadis-gadis bodoh telah berpuas hati dengan pekerjaan yang sedikit. Mereka tidak mengenal Tuhan. Mereka tidak belajar tentang sifatNya; mereka tidak mengadakan persekutuan dengan Dia; oleh kerana itu mereka tidak tahu bagaimana untuk percaya dan bagaimana untuk melihat serta hidup. Pelayanan mereka kepada Tuhan merosot kepada suatu bentuk." â€” Ellen G. White, Christâ€™s Object Lessons, ms. 411.

`Apakah cara-cara kita dapat melihat diri kita sendiri dan memastikan bahawa kita tidak membuat kesalahan-kesalahan yang sama seperti yang orang-orang ini lakukan? Jika kita melihat diri kita sendiri dalam peranan ini, bagaimanakah kita dapat berubah?`