---
title:  Kepastian Berkuasa Nubuatan
date:   13/05/2018
---

Pada hari-hari terakhir sebelum Salib, para murid berbicara dengan Yesus di Bukit Zaitun. Bayangkan mendengarkan Yesus mengatakan bahawa bait akan dibinasakan. Siapa yang tahu tepatnya apa yang ada di dalam minda mereka tetapi pertanyaan-pertanyaan yang mereka tanyakan selanjutnya menunjukkan bahawa pertanyaan-pertanyaan itu berkaitan dengan kemusnahan bait itu dengan "'kesudahan dunia'" (Matius 24:3).   

`Baca Matius 24:1 – 25. Apakah secara keseluruhannya mesej yang Yesus berikan kepada pengikut-pengikutNya tentang zaman akhir?`

Matius 24:1 – 25 membuatnya jelas bahawa antara perkara-perkara lain, Kristus menggambarkan tentang penipuan yang akan membingungkan umatNya sepanjang zaman dan sehingga ke akhir zaman. Di antara penipuan-penipuan itu adalah nabi-nabi palsu dan mesias-mesias palsu. Beberapa orang akan datang mengaku mewakili Kristus (nabi-nabi palsu) dan beberapa lagi akan datang mengakui menjadi Kristus. Dan hal yang teruk adalah orang akan percaya mereka juga.

Kita telah melihat kepastian yang menyedihkan tetapi sangat berkuasa melalui Firman Tuhan. Sepanjang sejarah dan bahkan pada zaman kita, para penyesat pasti datang dan berkata, "Akulah Kristus." Betapa suatu nubuatan yang luar biasa! Hidup dalam waktu itu yang kita sedang lalui, kita dapat mengkaji sejarah berabad-abad lamanya dan melihat (dalam cara orang-orang yang hidup pada zaman Kristus yang mereka tidak dapat lakukan) betapa tepatnya ramalan itu. Kita seharusnya tidak terkejut juga jika penipuan seperti ini hanya semakin bertambah sementara kita menghampiri krisis terakhir.

Lihat bagaimana Yesus menggambarkan keadaan dunia di dalam konteks penegasan iman juga. Setiap zaman di dalam sejarah bumi sejak zaman Kristus, manusia telah menempatkan pengharapan mereka pada perkara-perkara yang mereka percaya akan menghapuskan atau setidaknya sangat mengurangkan penderitaan dan kecelakaan manusia. Apakah itu pergerakan politik atau teknologi atau sains atau alasan — pada satu masa atau orang lain telah menempatkan pengharapan besar di mana perkara-perkara ini akan memberikan suatu tempat ideal yang sempurna di bumi ini. Sebagai saksi sejarah yang kesakitan telah ditunjukkan berulangkali bahawa pengharapan ini selalu telah terbukti tidak berasas. Dunia hari ini adalah sepertimana yang Yesus katakan akan terjadi. Kata-kata Kristus yang dinyatakan hampir dua ribu tahun yang lalu telah menunjukkan betapa pengharapan itu benar-benar menyesatkan.

`Baca Matius 24:25. Apakah yang kita dapat ambil daripada ayat ini yang seharusnya membantu menguatkan kita dalam iman kita?`