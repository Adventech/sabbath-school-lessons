---
title:  "Pembinasa Keji"
date:   15/05/2018
---

Dalam wacana besarNya tentang akhir zaman, Kristus menunjukkan "Pembinasa keji" (Mat. 24:15), satu imej daripada Kitab Daniel (Dan. 9:27, 11:31, 12:11).

Allah menyatakan sesuatu "kekejian" ketika ia adalah pelanggaran serius terhadap hukumNya seperti penyembahan berhala (Ul. 27:15) atau amalan-amalan seksual yang tidak bermoral (Im. 18:22). Oleh kerana itu, "Pembinasa keji" terlibat dengan agama kemurtadan.

`Baca Matius 24:15 dan Lukas 21:20. Bagaimanakah teks-teks ini membantu kita lebih memahami apa yang Yesus bicarakan yang berhubungan dengan "pembinasa keji"?`
 
Kedua-dua teks membuatnya jelas bahawa jangkaan Yesus prediksi termasuk dalam pengertian yang lebih langsung kebinasaan teruk yang akan terjadi ke atas Yerusalem pada T.M. 70, ketika Rom pagan akan memusnahkan bukan hanya kota tetapi bait suci juga.

Namun begitu, terdapat penggenapan kedua pada nubuatan ini di mana peristiwa yang lebih langsung seperti kemusnahan Yerusalem berdiri sebagai bayangan masa depan kepada peristiwa-peristiwa akhir zaman. "Kristus melihat dalam Yerusalem satu simbol dunia yang mengeras dalam ketidakpercayaan dan pemberontakan dan menyegerakan untuk berlakunya penghakiman pembalasan Tuhan." â€” Ellen G. White, The Great Contorversy, ms. 22.

Dalam Daniel 12:11 dan Daniel 11:31, "pembinasa keji" muncul sehubungan dengan fasa Roma seterusnya iaitu fasa kepausan di mana sistem alternatif pengantaraan dan keselamatan telah diatur iaitu ada yang berusaha untuk merebut apa yang Kristus telah lakukan bagi kita dan sedang lakukan bagi kita sekarang di tempat kudus syurgawi.

Daniel 8 khususnya ayat 9-12 membantu menempatkan peristiwa-peristiwa ini dalam konteks sejarahnya dengan dua fasa kekuasaan Rom. Fasa pertama, dilihat perluasan secara mendatar pada tanduk kecil (Dan. 8:9) menunjukkan Empayar Rom pagan yang sangat besar. Dalam fasa kedua (Dan. 8:10-12) tanduk kecil tumbuh secara menegak yang menjatuhkan sebahagian bintang (penganiayaan umat Tuhan) dan membesarkan dirinya terhadap "Panglima bala tentara" (Dan. 8:11) iaitu Yesus. Ianya menunjukkan fasa kepausan yang bangkit daripada runtuhnya Empayar Romawi pagan tetapi masih tetap Roma. (Itu sebabnya satu simbol iaitu tanduk kecil melambangkan kedua-dua fasa kekuasaan yang sama.) Penghakiman dalam Daniel 7:9, 10, penyucian tempat kudus dalam Daniel 8:14 dan tanda-tanda di langit dalam Matius 24:29 semuanya tanda campur tangan Tuhan bagi umatNya pada zaman akhir.