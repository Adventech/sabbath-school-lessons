---
title:  Menggunakan Talenta Anda
date:   17/05/2018
---

`Baca Matius 25:13-30. Apakah peranan menggunakan pemberian kita dalam mempersiapkan kita untuk kedatangan Kristus?`
 
Walaupun Yesus memberitahukan satu perumpamaan yang berbeza di sini daripada yang sebelumnya, namun kedua-duanya berbicara tentang bersedia untuk kedatangan Kristus. Kedua-duanya berkaitan dengan mereka yang bersedia dan yang tidak bersedia. Dan kedua-duanyanya menunjukkan nasib mereka yang melalui kelalaian rohani mereka sendiri akan berhadapan kehilangan selama-lamanya.

Sepertimana minyak mewakili Roh Kudus bagi sepuluh gadis, begitu juga "'kantung'" atau "'kantung emas'" (Mat. 25:15, NIV) melambangkan talenta di mana perkataan dalam bahasa Yunani (talanta) dalam bahasa aslinya. "Talenta melambangkan karunia-karunia Roh yang istimewa bersama dengan semua pemberian semulajadi." â€“ The SDA Bible Commentary, jilid 5, ms. 510.

Semua hamba di dalam perumpamaan itu telah menerima harta daripada tuan mereka. Perhatikan juga bahawa mereka adalah harta tuan itu (Mat 25:14) yang diamanahkan kepada mereka "'masing-masing menurut kesanggupannya'" (Matius 25:15, NKJV). Pemberian yang diberikan kepada mereka adalah diberikan dengan kepercayaan; dalam ertikata yang sebenarnya, hamba-hamba ini adalah para penatalayan bagi apa yang mereka tidak miliki sendiri tetapi bertanggungjawab ke atasnya. Itu sebabnya apabila tuan itu kembali, dia "'mengadakan perhitungan dengan mereka'" (Mat. 25: 19, NKJV).

Pemberian-pemberian rohani berasal daripada Roh Kudus (lihat 1 Korintus 12:1-11, 28-31; Ef. 4:11). Ada berita baik bagi mereka yang berfikir bahawa mereka memiliki karunia yang paling sedikit. Pemberian tidak pernah diterima tanpa Pemberi. Jadi, orang-orang ini menerima pemberian mereka dengan menerima pemberian terbesar iaitu Roh Kudus.

Pemberian-pemberian itu telah menjadi kepunyaan kita di dalam Kristus tetapi harta kita sebenarnya bergantung pada penerimaan kita terhadap Roh Kudus dan penyerahan kepadaNya. Di sinilah di mana hamba yang tidak menguntungkan melakukan kesalahannya. Dia telah diberikan satu pemberian tetapi tidak melakukan sesuatu dengannya. Dia meninggalkan pemberiannya tanpa perkembangan. Dia tidak berusaha untuk mengambil apa yang dia telah diberikan dengan limpah kurnia dan melakukan sesuatu dengannya. Akibatnya, Yesus memanggil dia "'jahat dan malas'" (Mat. 25:26, NKJV) â€”suatu kutukan yang berkuasa. 

`Yesus menceritakan perumpamaan ini di dalam konteks akhir zaman dan kedatanganNya. Kemudian, apakah yang diajarkan kepada kita tentang bagaimana menggunakan talenta kita yang penting untuk bersedia bagi akhir zaman?`