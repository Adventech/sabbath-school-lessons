---
title:  Daniel dan Kedatangan Yesus Kedua Kali
date:   25/06/2018
---

Meskipun banyak orang Yahudi pada zaman Yesus mengharapkan Mesias menggulingkan Roma dan mendirikan Israel sebagai bangsa yang paling berkuasa daripada semua, namun itu bukanlah tujuan kedatangan Yesus samada yang pertama atau kedua. Sebaliknya, Tuhan memiliki sesuatu yang jauh lebih besar pada simpananNya untuk umatNya yang setia daripada hanya pengaturan semula dunia lama yang jatuh dan berdosa.

Mungkin tiada yang lain di dalam Perjanjian Lama yang menyatakan dengan jelas seperti seperti Daniel 2 tentang kebenaran bahawa dunia baru tidak tumbuh daripada yang lama tetapi sebaliknya adalah suatu ciptaan yang baru dan sangat berbeza.

Daniel 2 menunjukkan kebangkitan dan kejatuhan empat empayar agung dunia â€” Babel, Media-Persia, Yunani dan kemudian akhirnya Roma yang kemudiannya terbahagi kepada bangsa-bangsa Eropah moden. Namun begitu, patung yang dilihat Nebukadnezar di dalam mimpinya (melambangkan urutan empat kuasa besar dunia ini) berakhir dengan cara menakjubkan yang menunjukkan perpisahan besar antara dunia ini dan satu yang akan datang setelah kembalinya Tuhan Yesus Kristus kita.

`Baca Daniel 2:34, 35, 44, 45. Apakah yang diajarkan ayat-ayat ini tentang nasib dunia ini dan sifat yang baru?` 

Ayat-ayat ini meninggalkan sedikit kekaburan tentang apa yang terjadi ketika Yesus kembali. Dalam Lukas 20:17, 18, diri Yesus dikenali dengan batu ini yang menghancurkan semua yang tertinggal di dunia ini menjadi habuk. Bahasa Aramaik bagi Daniel 2:35 berbunyi bahawa setelah emas, perak, tanah liat, besi dan gangsa dihancurkan, mereka "menjadi seperti sekam di tempat pengirikan pada musim panas, lalu angin menghembuskannya, sehingga tidak ada bekas-bekasnya yang ditemukan." Dengan itu, tiada yang tertinggal di dunia lama ini setelah Yesus kembali.

Sementara itu, batu yang membinasakan semua jejak dunia tua ini "menjadi gunung besar yang memenuhi seluruh bumi." Dan kerajaan ini yang bangkit sebagai hasil daripada kedatangan kedua adalah satu yang "tidak akan binasa sampai selama-lamanya" dan "akan tetap untuk selama-lamanya" (Dan. 2:44, NRSV).

Hanya satu daripada dua pengakhiran menanti setiap manusia yang pernah hidup di planet ini. Samada kita akan bersama dengan Yesus untuk selama-lamanya atau kita akan menghilang ke dalam ketiadaan bersama dengan sekam dunia tua ini. Bagaimanapun juga, kekekalan menanti kita semua.