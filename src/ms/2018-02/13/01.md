---
title:  Kembalinya Tuhan Yesus Kita
date:   23/06/2018
---

### Bacaan untuk Pembelajaran Minggu Ini
Yes. 13:6, 9; Mat. 24:30, 31; Dan. 2:34, 35; 2 Tim. 4:6-8; 2 Tes. 1:7 â€“ 10.
 
> <p>Ayat Hafalan</p>
> "Sebab sama seperti kilat memancar dari sebelah timur dan melontarkan cahayanya sampai ke barat, demikian pulalah kelak kedatangan Anak Manusia" (Matius 24:27).

Penyair T. S. Eliot memulakan satu puisi dengan rangkap: "Pada permulaan saya adalah pengakhiran saya." Namun begitu, secara ringkasnya, kata-katanya membawa satu kebenaran yang berkuasa. Pada asal-usulnya terdapat pengakhiran. Kita melihat gema kenyataan ini dalam nama kita iaitu Seventh-day Adventist yang membawa dua asas ajaran Alkitab: "Seventh-day" untuk hari Sabat daripada Hukum Sepuluh, peringatan mingguan tentang enam hari Penciptaan kehidupan di bumi; dan "Adventist" menunjukkan kepada kedatangan Yesus kedua kali di mana semua harapan dan janji Alkitab termasuk janji kehidupan kekal akan menemui kegenapan.

Namun begitu, jauh ke hadapan daripada Penciptaan dunia (permulaan kita) adalah kedatangan Yesus yang kedua kali (pengakhiran kita setidaknya pengakhiran kepada kewujudan dosa), kedua-dua peristiwa ini saling berkaitan. Tuhan yang menciptakan kita (Yohanes 1:1-3) adalah Tuhan yang sama yang akan kembali dan dengan segera, "dalam sekejap mata, pada nafiri terakhir" (1 Kor. 15:52, NKJV) akan membawa penebusan terakhir kita. Sememangnya, kita menemui pengakhiran kita pada permulaan kita.

Minggu ini kita akan berbicara tentang pengakhiran kepada semua peristiwa-peristiwa akhir setidaknya sejauh mana dunia kita sekarang perhatikan: kedatangan Tuhan Yesus kita yang kedua kali.
 
_*Pelajari pelajaran minggu ini untuk persediaan hari Sabat, 30 Jun._