---
title:  Panduan Guru
date:   29/06/2018
---

**Pelajaran secara Ringkas**
 
**Ayat Kunci**: Daniel 7:13
 
**Pelajar Akan**:

- **Mengetahui**: Mempertimbangkan realiti dan titik menonjol kedatangan kedua Yesus.
- **Merasakan**: Mengharapkan dan bersukacita di dalam prospek pertemuan dengan Tuhan muka dengan muka.
- **Melakukan**: Hidup dengan pengharapan walaupun dalam prospek kematian dan realiti semasa tentang pengharapan yang tidak wujud.
 
**Garis Besar Pembelajaran**

1. Mengetahui: Kesudahan adalah Permulaan
	+ Mengapakah kerajaan syurgawi menyiratkan kebinasaan kerajaan duniawi?
	+ Mengapakah Kedatangan Kedua adalah nyata dan bukan hanya suatu perumpamaan rohani?
	+ Mengapakah Kedatangan kedua masuk akal?
 
2. Merasakan: Kerinduan untuk Melihat Dia
	+ Apakah perasaan yang anda miliki ketika anda memikirkan tentang Kedatangan Kedua?
	+ Bagaimanakah pengharapan Kedatangan Kedua mempengaruhi pandangan anda?
	+ Mengapakah Kedatangan Kedua adalah satu-satunya penyelesaian kepada penderitaan kita?
 
3. Melakukan: Pengharapan Melawan Pengharapan
	+ Bagaimanakah pengharapan Kedatangan Kedua membantu anda di dalam pengalaman ketidakadilan?
	+ Bagaimanakah pengharapan dalam Kedatangan Kedua membantu anda untuk berhadapan dengan idea kematian?
	+ Bagaimana pengharapan Kedatangan Kedua membantu anda untuk membuat keputusan-keputusan yang tepat di dalam kehidupan seharian anda?
 
**Rangkuman**: Kedatangan kedua Kristus adalah kepercayaan dasar yang memberikan semua agama Kristian maknanya. Ia adalah peristiwa yang pada akhirnya menggenapi semua impian dan penharapan manusia.

**Kitaran Pembelajaran**
 
#### LANGKAH 1-Mendorong
 
**Sorotan Alkitab**: 2 Timotius 4:7, 8
 
**Konsep Utama untuk Pertumbuhan Rohani**: Satu kepercayaan pada kedatangan kedua Yesus terdiri daripada lebih dari kebenaran dogmatik yang diulang dalam pengakuan iman kita. Ia adalah landasan kehidupan rohani kita. Yesus meminta "'datanglah Kerajaan-Mu'" (Mat. 6:10, NKJV) adalah kemuncak daripada model doanya. Israel kuno berdoa menuju Yerusalem (Dan. 6:10) kerana doa adalah pernyataan pengharapan mereka.
 
**Hanya untuk Guru**: Kepercayaan kedatangan kedua Kristus mengandungi semua penghuni iman yang lain. Analisa dengan para pelajar anda makna nama "Seventh-day Adventist." Minta mereka untuk merenungkan erti daripada setiap komponen nama dan kepentingan penekanan di antara mereka. Kemudian kongsikan kutipan berikut: "Nama kita muncul daripada dua entiti yang saling bertentangan.... Sementara frasa 'hari ketujuh' menghubungkan kita dengan kewujudan duniawi dan sejarah manusia, kata 'Adventist' membawa kita ke masa depan sejarah iaitu apa yang akan datang setelah sejarah manusia dan milik domain kenabian menunjukkan kepada turutan syurgawi. Sementara kalimat 'hari ketujuh' menghadapkan kita dengan realiti sekarang tentang kota duniawi dan membuatkan kita bernafas dengan irama waktu 'di bawah langit' (Pkh. 3:1), perkataan 'Adventist' membawa kita pergi dari sini dan membuatkan kita berimpian dan berdoa dan berharap bagi kedatangan kerajaan syurga, dan memperkuatkan rasa 'kekekalan' di dalam hati kita (Pkh. 3:11). " — Excerpted from Jacques Doukhan, “The Tension of Seventh-day Adventist Identity: An Existential & Eschatological Perspective” Journal of the Adventist Theological Society (Jan. 26, 2015), ms. 29, 30. 
 
**Pembuka Perbincangan**: Periksa hubungan antara kebenaran Kedatangan Kedua dengan kebenaran-kebenaran Seventh-day Adventist yang lain. Jika anda tidak memiliki pengharapan ini, bagaimanakah kepercayaan lain berdiri? Apakah hubungan di antara pengharapan pada Kedatangan Kedua dan perintah Sabat?
 
**Soalan untuk Perbincangan**:

1. Mengapakah Alkitab dimulakan dengan Penciptaan dan diakhiri dengan kerajaan Tuhan? Apakah contoh-contoh lain yang anda temui di dalam Alkitab yang membuktikan kepada hubungan yang sama?
2. Mengapakah ianya tidak akan mungkin menjadi Adventist yang baik tanpa Sabat? Sebaliknya, mengapakah ianya tidak akan mungkin untuk menjadi Seventh-day Adventist yang baik tanpa pengharapan yang Kedatangan Kedua?
 
#### LANGKAH 2-Menyelidiki
 
**Hanya untuk Guru**: Seorang pensyarah Kristian mengejek orang-orang Kristian naif yang percaya pada kedatangan kedua Yesus dari syurga: "Adakah anda fikir bahawa Yesus akan datang dengan payung terjun?" Orang-orang tertawa dan pensyarah membuat maksudnya. Pada abad yang lalu, banyak ahli teologi Kristin telah menekankan kepentingan memiliki kewujudan berhadapan dengan Yesus Kristus. Apa yang penting, mereka bahaskan adalah hubungan peribadi kita dengan dia, kehidupan beretika kita, dan iman kita dalam kasihNya bagi kita dalam kehidupan sekarang. Pelajaran ini akan membahaskan pemikiran buruk ini. Pengharapan Alkitab bukanlah tentang kehidupan ini tetapi berhubungan dengan satu dunia radikal yang baru, yang akan dimulai dengan gangguan sejarah nyata dari Tuhan, yang akan menerobos sejarah kita dan membawa kehidupan baru yang tidak ada hubungannya dengan keadaan fana kita sekarang.
 
**Ulasan Alkitab**
 
**I. Kerajaan Masa Hadapan** (Tinjau Daniel 2:34, 35 dengan kelas.)
 
Nubuatan-nubuatan Daniel membuatnya sangat jelas. Kerajaan syurgawi Tuhan akan berbeza daripada segala kerajaan dunia. Nubuatan sejarah kerajaan-kerajaan bumi digambarkan sebagai penggantian kerajaan yang terus-menerus, yang menghilang satu demi satu, sementara tetap mempertahankan sesuatu dari kerajaan-kerajaan sebelumnya.

Pada sisi yang lain, kerajaan Tuhan muncul tiba-tiba dari syurga dan tidak mempunyai apapun hubungan dengan kerajaan dunia sebelumnya. Kenyataannya, pembentukan kerajaan Tuhan bermakna kebinasaan sepenuhnya dan radikal kepada semua kerajaan lain: "'tidak ada bekas-bekasnya yang ditemukan'" (Dan. 2:35, NKJV). Perhatikan bahawa operasi ini bukanlah hasil dari peperangan manusia atau bahkan bencana ekologi. Sama seperti Penciptaan dunia adalah operasi unik Tuhan, kebinasaan dunia akan terjadi "'tanpa perbuatan tangan manusia'" (Dan. 2:45, ESV). Pada sisi lain, "'Allah semesta langit akan mendirikan suatu kerajaan yang tidak akan binasa sampai selama-lamanya'" (Dan. 2:44, NKJV). Sementara kerajaan duniawi tidak berkekalan dan tiada masa depan, kerajaan Tuhan adalah satu-satunya yang menyingkapkan masa depan.

Perspektif masa depan ini tentang kerajaan Tuhan berisi rahsia hikmat alkitabiah. Sementara hikmat dunia sekarang adalah pada tumpuan semasa, hikmat kerajaan Tuhan pula berorientasikan masa depan. Semua yang kita lakukan harus diuji oleh pertanyaan ini. Sepertimana Ellen G. White nasihatkan: "Tidak ada skim perniagaan atau rancangan kehidupan yang masuk akal atau lengkap yang meliputi hanya tahun-tahun singkat kehidupan sekarang ini dan membuat tiada ketentuan untuk masa depan yang tiada berkesudahan. Biarkan pemuda diajarkan untuk mengambil kekekalan ke dalam perhitungan mereka." -Education, ms. 145.
 
**Pertimbangkan Hal Ini**: Apakah perbezaan di antara kerajaan duniawi (dilambangkan dengan logam) dan kerajaan syurgawi (dilambangkan dengan batu) dalam penglihatan Daniel 2? Mengapakah kedatangan kedua Yesus tidak bersesuaian dengan idea tentang evolusi?
 
**II. Seperti Pencuri** (Tinjau 1 Tesalonika 5:4, Wahyu 3:3, 16:15 dengan kelas.)
 
Pandangan Alkitab tentang pengharapan adalah berbeza secara radikal daripada teori-teori pengharapan manusia. Sementara semua falsafah manusia filsafat mengharapkan penyelesaian untuk penderitaan manusia untuk datang dari dunia ini dan dari usaha manusia, Alkitab pula menjanjikan penyelesaian untuk masalah kita yang berasal daripada Tuhan di syurga. Untuk sebab ini, Mesias Juruselamat kita digambarkan sebagai seseorang yang datang "dengan awan-awan dari langit" (Dan. 7:13, Mat. 24:30, Wah. 14:14). Kita tidak dapat menyelamatkan diri kita sendiri sama seperti kita tidak dapat menciptakan diri kita sendiri.

Juga kita tidak dapat meramalkan masa kedatangannya. Menurut Alkitab, "akhir" bukanlah suatu proses bertahap iaitu hasil dari pematangan progresif. Perkataan Ibrani qets untuk "akhir" berasal dari kata Ibrani qatsats, yang bererti "memotong" (Ul. 25: 12, NKJV) dan mengertikan suatu peristiwa yang tiba-tiba, yang tidak terhubung dengan peristiwa-peristiwa sebelumnya. Oleh karena itu, kedatangan Yesus akan mengejutkan dan akan menyerang seperti satu pukulan ganas dan tak terduga.

Alkitab membandingkan kedatangan Kristus dengan kedatangan seorang pencuri. Perbandingan ini menyarankan bahawa dunia yang Dia akan ambil yang pada saat ini bukan berada di tangan-Nya tetapi dalam tangan musuh (Mat. 13:28, bandingkan dengan Ayub 1:11, 12). Untuk menyelamatkan kita, Tuhan wajib menerobos dan mencuri sepertimana yang Dia lakukan ketika Dia mencuri Israel daripada Firaun atau ketika Dia mencuri orang yang kerasukan daripada setan (Mat. 12:28, 29).
 
**Soalan untuk Perbincangan**:

1. Mengapakah manusia tidak dapat menyelamatkan diri sendiri?
2. Apakah falsafah-falsafah manusia tentang pengharapan yang anda ketahui? Bagaimanakah dan mengapakah falsafah-falsafah itu telah gagal atau akan gagal?
3. Mengapakah umat Tuhan begitu juga semua orang akan terkejut dengan kedatangan kedua Kristus?
4. Mengapakah keselamatan Tuhan terhadap dunia memberi pengertian kekerasan?
5. Apakah pelajaran yang perbandingan kepada pencuri itu maksudkan bagi kita di dalam penantian kita untuk kedatanganNya? (Baca Mat. 24:44.)
 
**III. Langit dan Bumi Baru** (Tinjau Yesaya 65: 17-25 dengan kelas.)
 
Tuhan tidak akan hanya "mencuri." Dia akan memberikan perkara-perkara baru. Kerajaan Babel dibinasakan, dan sebaliknya, Yerusalem baru diciptakan. Kematian digantikan dengan kehidupan kekal. Kebangkitan orang mati adalah manifestasi pertama Kedatangan Kedua. Daniel adalah kitab Perjanjian lama yang paling menggemakan pengharapan itu (Dan. 12:2, 3, 13). Kehidupan kekal akan tinggal sepenuhnya di dalam tubuh kita yang baru diciptakan. Kerajaan Tuhan akan menjadi tempat yang imaginasi kita tidak dapat bayangkan (1 Kor. 2:7-9).

Kenyataan bahawa kerajaan Allah adalah di luar kapasiti imaginasi kita tidak bererti bahawa turutan baru ini terlepas daripada pemahaman kita. Sebaliknya, ia bererti bahawa janji Tuhan itu nyata bahkan jika kita tidak dapat membayangkannya kerana "Pencuri" itu tidak datang daripada fikiran kita atau mimpi kita. Syurga adalah satu tempat nyata di mana "Pencuri" itu telah sediakan untuk kita (Yohanes 14:2). Kehidupan di dalam kerajaan ini akan menjadi satu kehidupan nyata yang belum pernah ada dalam kehidupan duniawi kerana untuk pertama kalinya setelah Taman Eden, akan terdapatnya kehidupan tanpa bayangan kematian.
 
**Pertimbangkan Hal Ini**: Mengapakah ianya mustahil bagi kita untuk memahami kerajaan Tuhan? Mengapakah kebangkitan orang mati mengecualikan idea tentang keabadian jiwa?
 
#### LANGKAH 3-Menerapkan
 
**Hanya untuk Guru**: Penulis Edisi Guru untuk sukutahun ini ditemuramah di radio umum Perancis. Semasa program, dia berbicara tentang pengharapannya dalam kerajaan Tuhan di syurga. Berbeza dengan komennya tentang pengharapan dalam Tuhan yang di syurga, juruteknik muzik yang adalah seorang ateis menyiarkan sebuah lagu yang menampilkan seekor burung terbang di langit untuk menyarankan bahawa iman penulis bukanlah tentang hal-hal yang nyata. Bagi juruteknik, syurga bermaksud hanya burung dan langit harfiah. Bertentangan dengan apa yang lagu ini maksudkan, mengapakah satu pengharapan pada Kedatangan Kedua adalah tentang hal-hal yang nyata walaupun tidak kelihatan?
 
**Soalan Penerapan**:

1. Mengapakah ianya tidak mungkin untuk menyaksikan tentang kerajaan surgawi Tuhan ketika kita tidak hidup sebagai warganegara kerajaan itu di sini dan sekarang?
2. Apakah perkara-perkara dalam kehidupan kita hari ini yang mengalihkan perhatian kita daripada kerajaan syurgawi Tuhan?
 
#### LANGKAH 4-Mewujudkan

**Hanya untuk Guru**: Bincangkan dengan kelas cabaran-cabaran yang kita hadapi dalam mengongsikan kebenaran tentang Kedatangan Kedua dengan mereka yang tidak percaya.
 
**Aktiviti**:

1. Minta para anggota kelas anda mengongsikan dengan orang lain dalam minggu yang akan datang tentang pengharapan mereka dalam Kedatangan Kedua dan laporkan sambutan-sambutan daripada masyarakat minggu depan.
2. Dorong para pelajar anda untuk merenungkan diri sendiri: Apakah yang mereka akan lakukan berbeza dalam kehidupan mereka, dari sini ke luar, setelah mempelajari pelajaran ini?