---
title:  Panduan Guru
date:   01/06/2018
---

**Pelajaran secara Ringkas**             
 
**Ayat Kunci**: 2 Korintus 11:14
 
**Pelajar Akan**

- **Mengetahui**: Maklum tentang amaran-amaran tentang penyesatan Setan yang berdaya.
- **Merasakan**: Memastikan semua derianya berwaspada untuk melindungi daripada terjebak kepada emosi-emosi palsu.
- **Melakukan**: Melindungi dirinya sendiri terhadap penipuan Setan.
 
**Garis Besar Pembelajaran**

1. Mengetahui: Penipuan-Penipuan Setan
	+ Apakah penipuan Setan yang paling berkesan tentang dirinya?
	+ Apakah dua kesalahan utama tentang sifat manusia yang menyokong kenyataan palsu Setan?
	+ Bagaimanakah Setan mempromosikan penyembahan tidak benar?
 
2. Merasakan: Perangkap Emosi
	+ Mengapakah kita mudah diserang Setan melalui perasaan-perasaan kita?
	+ Apakah jenis-jenis perasaan yang paling terdedah terhadap serangan-serangan Iblis?
	+ Bagaimanakah kita dapat mengawal perasaan kita?
 
3. Melakukan: Pertahanan Diri Terhadap Setan
	+ Apakah pertahanan terbaik menghadapi Setan?
	+ Apakah senjata terbaik melawan Iblis?
	+ Bagaimanakah seseorang dapat mengatasi penipuan Setan?
 
**Rangkuman**: Penipuan Setan tentang dirinya sendiri, Tuhan dan manusia adalah kebohongan untuk disingkapkan dan diadukan bagi mengizinkan perlindungan Tuhan yang cekap.
 
**Kitaran Pembelajaran**
 
#### LANGKAH 1-Mendorong
 
**Sorotan Alkitab**: Wahyu 12:9

**Konsep Utama untuk Pertumbuhan Rohani**: Penipuan Setan terbesar adalah ilusi bahawa kita tidak perlukan Tuhan dan tidak bergantung kepadaNya. Idea-idea evolusi dan keabadian jiwa mengilustrasikan penipuan ini dan hal-hal ini dapat menyebabkan penyembahan kepada binatang daripada menyembah Sang Pencipta. Pertahanan terbaik kita terhadap ilusi-ilusi kebebasan kita ini adalah untuk bergantung hanya pada Tuhan dan terus-menerus membiarkan Dia di hadapan kita, menempatkan keputusan-keputusan kita sehari-hari di bawah kendalian penuhNya dan melaksanakannya sesuai dengan kehendakNya. Maka, kita mesti mendengar dan menunggu untuk panduan dan pertolonganNya.

**Hanya untuk Guru**: Minggu ini kita akan mengenalpasti penipuan-penipuan Iblis bagi mencegah daripada jatuh menjadi mangsa penipuan-penipuan tersebut dan mempertahankan diri kita terhadap percubaan-percubaannya untuk mengawal kita. Tunjukkan bagaimana penipuan-penipuan paling berbahaya kelihatannya berasal daripada diri kita sendiri dengan demikian mempromosikan idea-idea yang berpusat pada diri sendiri. Jelaskan bagaimana mementingkan diri sendiri ini adalah permulaan untuk idea-idea evolusi dan keabadian jiwa.
 
**Pembuka Perbincangan**: Bagaimanakah dua kepercayaan yang salah iaitu keabadian jiwa dan/atau evolusi — mempengaruhi set-set nilai yang lain? Mengapakah ianya penting untuk menyedari strategi "teologi" Setan? Apakah kesalahan lain yang Iblis telah gunakan untuk menipu orang-orang Kristian dan dunia pada umumnya?

#### LANGKAH 2–Menyelidiki
 
**Hanya untuk Guru**: Setan telah mengembangkan taktik-taktik penipuan untuk mengupah suatu serangan bercabang tiga. Pertama, dia ingin anda untuk bersantai dan merasa selesa tentang ancamannya terhadap anda; dia akan membuatkan anda percaya bahawa dia tidak berbahaya dan bahkan bahawa dia tidak pun wujud. Kedua, dia ingin anda merasa besar dan berkuasa; dia akan memberikan anda ilusi bahawa anda tidak memerlukan Tuhan untuk bertahan dan menjadi bahagia. Dan ketiga, setelah Setan telah mewujudkan kekosongan yang sepatutnya dipenuhi oleh Tuhan sahaja, dia akan mengisi ruang kosong itu dengan dirinya sendiri.
 
**Ulasan Alkitab**
 
**I. Perangkap Paling Berbahaya Setan** (Tinjau Wahyu 12:9, 20:10 dengan kelas.)
 
Banyak orang dalam budaya sekular kita mengabaikan realiti Setan. Samada mereka mengaitkan Setan dengan cerita dongeng, atau hanya, dan lebih berkesan apabila mereka bergurau tentang kewujudan Iblis. Penyair Perancis Baudelaire berbicara dengan lawak yang skeptik tentang pertanyaan tentang kewujudan Iblis: "Yang mulia Iblis berkata kepada Baudelaire bahawa dia telah takut tetapi sekali untuk kuasanya, pada hari bahawa dia mendengar seorang pengkhutbah, sedikit lebih halus daripada yang lain memberitakan: 'Saudara-saudaraku, jangan pernah lupa, dengan mendengar tentang kemajuan abad yang terang ini, bahawa perangkap Iblis yang paling bahaya adalah menipu anda untuk menjadi percaya tentang ketidakwujudannya." - Charles Baudelaire, Le Spleen de Paris, oeuvres completes, Bibliothèque de la Pléiade, Paris 1961, ms. 101.

Dalam Wahyu, Yohanes dengan jelas dan tegas mendedahkan kejahatan Setan dan realitinya; dia secara tegas mengidentifikasikan "si ular tua, yang disebut Iblis atau Satan, yang menyesatkan seluruh dunia" (Why. 12:9, NKJV). Bagi Yohanes, Setan ini bukannya makhluk yang lucu, bertanduk dan berekor serta mitos tidak mengancam. Dia nyata dan jahat, dan dia adalah bapa penyamaran. Dia gemar memakaikan kejahatan dengan kebaikan dan, sebaliknya, untuk mengubah kebenaran menjadi kesalahan. Diaa menggunakan strategi ini melawan Hawa ketika dia harus menyatakan ketidaktaatan sebagai suatu kebaikan (Kej. 3:5). Bagi kitab Wahyu, Setan adalah peribadi yang nyata dan berbahaya.
 
**Pertimbangkan Hal Ini**: Mengenalpasti beberapa kesalahfahaman yang berbahaya yang disajikan sebagai kebenaran (misalnya, memakan daging akan memberikan anda kekuatan; anggur merah baik untuk jantung anda; merokok adalah baik, dan lain-lain lagi.). Mengapakah idea popular begitu terkenal dan/atau dicampurkan dengan kesalahan?
 
**II. Evolusi dan Keabadian** (Tinjau Pengkhotbah 9:5 dan Ibrani 11:1 dengan kelas.)
 
Dari permulaan Alkitab, dalam kisah Penciptaan Kejadian 1 dan 2, kita dibentangkan dengan kebenaran tentang asal usul kita dan sifat manusia yang berperanan sebagai amaran terhadap dua kesalahan besar yang memerangkap ramai orang iairu idea-idea evolusi dan keabadian jiwa.

Dengan menentang idea evolusi, teks Alkitabiah memberitahukan kita bahawa Tuhan menciptakan alam semesta dan menjadikan manusia pertama dalam gambarNya. Selain itu, Dia memberkati Sabat dan memberikannya kepada manusia sebagai tanda untuk mengingatkan mereka tentang apa yang Dia lakukan bagi mereka ketika mereka belum wujud (Kej. 2:1–3, Kel. 20:8-11). Idea tentang evolusi sudah sangat lama, telah menggoda Mesir kafir kuno untuk menuruti bayi kumbang yang kelihatannya telah muncul dari kotoran sendirinya, dan dengan demikian, semua kehidupan dipercayai telah muncul dengan sendirinya. Kumbang ini dengan demikian disebut kheper, bererti "berkembang," yang menjadi nama dewa pencipta Khepri yang mana namanya menangkap konsep evolusionis. Khepri bererti "dia yang wujud dengan sendirinya, sendiri berkembang." Pemazmur memperingatkan kita terhadap penipuan diri ini ketika dia berkata, " Tuhanlah Allah; Dialah yang menjadikan kita" (Mzm. 100:3, NKJV).

Dengan menentang idea tentang keabadian, Tuhan menunjukkan kepada manusia pertama bahawa mereka tidak abadi secara alamiah. Kehidupan mereka bergantung pada Pencipta Ilahi, dan jika mereka memutuskan hubungan dengan Dia dan tidak menurut, mereka akan "' pasti mati'" (Kej. 2:17, NKJV). Sejak saat itu, Iblis telah melakukan semua yang termampu untuk memujuk manusia bahawa mereka abadi: " Tetapi ular itu berkata kepada perempuan itu: 'Sekali-kali kamu tidak akan mati'" (Kej. 3:4, NKJV). Orang-orang Mesir kuno membayangkan bahawa makhluk-makhluk rohani mereka dapat bertahan dengan tubuh mereka dan pergi ke langit di mana mereka akan menjadi dewa-dewa. Kemudian, ahli falsafah Yunani Plato menghuraikan falsafah keabadian jiwa yang baginya wujud terpisah daripada tubuh. Pemikiran palsu ini telah mempengaruhi tradisi Yahudi dan Kristian. Hari ini, bahkan orang yang tidak beragama pun percaya kepada idea tentang keabadian jiwa dan mempromosikan semua jenis teori "rohani" dan disebut eksperimen untuk menyokong angan-angan mereka.

Evolusi dan keabadian adalah dua idea yang paling popular dan umum yang lazim dalam budaya-budaya di seluruh dunia. Kenyataannya, semua ini berakar pada kesalahan sama bahawa manusia adalah allah dan telah menghasilkan diri sendiri melalui proses evolusi yang mebawa mereka ke tahap keilahian. Mereka dirumuskan pada pembohongan-pembohongan Setan sendiri, mendengarkan kembali di Eden: "'kamu akan menjadi seperti Allah'" (Kej. 3:5, NKJV).
 
**Pertimbangkan Hal Ini**: Mengapakah dua idea ini — evolusi dan keabadian jiwa — begitu penting dalam pertentangan besar? Apakah ayat-ayat Alkitab yang menafikan idea tentang keabadian jiwa? Mengapakah amalan memelihara Sabat hari ketujuh memberi pengertian tentang iman dalam Penciptaan enam hari bersejarah?
 
**III. Triniti yang Lain** (Tinjau Wahyu 12:17 – 13:18 dengan kelas.)
 
Kitab Wahyu menyatakan hampir seperti sindiran tentang Setan sebagai seseorang yang meniru Tuhan. Seperti Tuhan, Iblis menyatakan dirinya sebagai satu Triniti: naga, binatang laut dan binatang dari bumi. Binatang-binatang ini digambarkan di dalam hubungan dengan satu sama lain dan hubungan dengan naga. Binatang laut sangat luar biasa mirip dengan naga. Seperti naga, binatang itu mempunyai tujuh kepala dan sepuluh tanduk (Why. 13:1). Binatang ini telah menerima kuasa dari naga (Why. 13:4). Binatang ini melambangkan satu kuasa agama (lihat pelajaran berikutnya). Demikian juga, binatang di bumi yang menyusuli binatang laut digambarkan sebagai mempromosikan penyembahan binatang laut (Why. 13:12-14) dan menyokong naga (Why. 13:4). Binatang di bumi yang bersekutu sendirinya dengan binatang laut melambangkan satu kuasa politik (lihat pelajaran berikutnya).

Tiga binatang ini tergolong pada pihak yang sama dan berkomitmen untuk projek yang sama. Tambahan pula, tiga binatang yang mengerikan ini bertentangan dengan tiga makhluk baik yang melambangkan keilahian: anak domba, singa dan manusia. Pemutarbalikkan Tuhan ini seharusnya membuatkan kita berwaspada. Ketika Setan meniru Tuhan, hasilnya bukan hanya penipuan dan mencelakan tetapi ia berbahaya dan membawa kepada jurang maut.
 
**Soalan untuk Perbincangan**

Mengapakah Iblis memilih untuk meniru? Apakah yang dimaksudkan dengan tiga perlambangan yang simbolik ini: naga, binatang dari laut dan binatang dari bumi? Bagaimanakah naga meniru Tuhan Bapa? Bagaimanakah binatang dari laut meniru Yesus? Bagaimanakah binatang dari darat meniru Roh Kudus? Apakah elemen kosmik yang setiap daripada tiga binatang ini bangkitkan? Bagaimanakah setiap perlambangan mereka masing-masing menyatakan peranan mereka?
 
#### Langkah 3-Menerapkan
 
**Hanya untuk Guru**: Menurut kesaksian sejarawan Yunani Herodotus, ia adalah kebiasaan orang Mesir kuno untuk duduk di sebuah perjamuan dan melewati di sekitar satu mumia-seperti patung yang mewakili orang yang telah meninggal dunia untuk mengingatkan diri mereka tentang kematian dan mendorong orang untuk memikirkan kembali nilai kehidupan. Mungkin ianya tidak wajar, tetapi apakah pelajaran yang kita dapat pelajari daripada kebiasaan ini?
 
**Soalan Penerapan**: Pengalaman kematian orang yang dikasihi sering menjadi kesempatan yang tepat untuk bersaksi tentang iman anda. Bincangkan Pengkhotbah 7:1-4.

1. Mengapakah prospek kematian mungkin membawa hikmat?
2. Bagaimanakah anda akan mencela penipuan tentang keabadian jiwa dan masih membawa penghiburan kepada mereka yang berkabung?
 
#### LANGKAH 4-Mewujudkan
 
**Hanya untuk Guru**: Kenalpasti persamaan daripada tiga penipuan ini: evolusi, keabadian jiwa, dan triniti palsu Setan. Dalam apa cara apakah mereka menyentuh pada sifat Tuhan, sifat manusia dan nasib dunia? Mengapakah Setan mengidentifikasi dirinya dalam tiga peribadi? Kenalpasti perbandingan di antara tiga binatang ini dan Triniti keilahian. Apakah yang dimaksudkan dengan bukti Alkitabiah tentang Triniti di dalam Perjanjian Lama?
 
**Aktiviti**: Jika mungkin, bawa satu perlambangan (gambar atau patung) tiga binatang setan ke dalam kelas. Bandingkan tiga binatang Setan ini dengan tiga perlambangan Tuhan. Apakah pelajaran yang anda pelajari tentang sifat Tuhan daripada perbandingan ini?