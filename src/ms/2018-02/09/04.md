---
title:  Keabadian Jiwa
date:   29/05/2018
---

`Apakah teks-teks berikut ajarkan kita tentang "keadaan orang mati"? Apakah perlindungan besar yang teks-teks ini dapat berikan kita untuk menghadapi salah satu daripada "dua kesalahan besar"? Pkh. 9:5, 6, 10; Mzm. 115: 17; Mzm. 146:4; 1 Kor. 15:16-18; Dan. 12:2.`

Dalam beberapa dekad kebelakangan ini banyak perhatian telah diberikan kepada kisah-kisah tentang orang-orang yang telah "mati" â€” yang mana jantung mereka telah berhenti berdegup dan telah berhenti bernafas-hanya untuk dihidupkan kembali dan dibawa kembali sedarkan diri. Dalam banyak kes, kebanyakan daripada orang-orang ini menceritakan pengalaman yang luar biasa tentang keberadaan sedarkan diri setelah mereka telah dianggap "mati." Beberapa di antara mereka berbicara tentang bagaimana mereka terapung di udara dan melihat dari atas tubuh mereka sendiri di bawah. Yang lain pula melaporkan sedang terapung daripada tubuh mereka dan bertemu dengan suatu makhluk yang indah dipenuhi dengan terang dan kehangatan serta yang menyokong kebenaran tentang kebaikan dan kasih. Orang lain pula menceritakan bagaimana mereka bertemu dan berbual-bual dengan sanak saudara yang mati.

Fenomena ini telah menjadi begitu umum bahkan memiliki nama saintifik iaitu Pengalaman Menghampiri Kematian [Near Death Experiences (NDE)]. Meskipun NDE masih berkontroversi, namun banyak orang Kristian telah menggunakan perkara ini sebagai bukti bagi keabadian jiwa dan idea bahawa dalam kematian, jiwa pergi ke alam lain dan keberadaan sedar diri.

Namun NDE tentu saja adalah manifestasi lain tentang salah satu daripada "dua kesalahan besar." Selagi orang percaya bahawa pada saat kematian, jiwa terus hidup dalam satu bentuk atau yang lain, orang itu terbuka luas untuk penipuan paling ghaib dan rohani iaitu penipuan yang dapat dengan mudah mempromosikan idea, baik secara terbuka atau dengan implikasi, bahawa anda tidak memerlukan Yesus. Kenyataannya, kebanyakan orang yang mempunyai NDE telah mengatakan bahawa makhluk-makhluk rohani yang mereka temui atau bahkan sanak saudara mereka yang mati, telah memberikan mereka kata-kata penghiburan tentang kasih, damai sejahtera dan kebaikan tetapi tiada tentang keselamatan dalam Kristus, tiada tentang dosa dan tiada tentang penghakiman yang akan tiba iaitu pandangan Alkitabiah yang paling asas. Seseorang tentu berfikir bahawa sementara seharusnya mendapatkan rasa tentang kehidupan akhirat Kristin, mereka harus mendapatkan rasa paling asas ajaran Kristian juga. Namun, apa yang mereka sering diberitahukan kedengaran seperti ajaran agama New Age yang dapat menjelaskan mengapa banyak orang ini kurang cenderung kepada Kekristianan daripada sebelumnya mengalami "mati."

`Sebagai orang-orang Kristian, mengapakah kita harus tetap berpegang kepada Firman Tuhan bahkan ketika deria kita memberitahukan kita sesuatu yang berbeza?`