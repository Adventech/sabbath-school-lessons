---
title:  Triniti Palsu
date:   31/05/2018
---

Konsep sifat Tritunggal Tuhan ditemui di seluruh Alkitab. Namun, di dalam konteks penipuan dan penganiayaan akhir zaman, Kitab Wahyu menyatakan "Triniti palsu" terdiri daripada naga, binatang dari laut dan binatang dari darat dalam Wahyu 13.
 
`Baca Wahyu 12:17; 13:1, 2. Apakah yang digambarkan di sini?`
 
Naga di sini telah dilihat sebagai Bapa yang palsu di mana dia adalah seorang dengan mengawal secara jelas. Dia juga memberikan kuasa dan kekuasaan dan takhta kepada binatang laut iaitu suatu pemalsuan Kristus. Mengapakah kuasa kedua ini dilihat sebagai Kristus yang palsu?

`Baca Wahyu 13:2-5. Apakah sifat-sifat daripada binatang laut ini?`

Selain menerima kekuasaan daripada naga itu yang mengingatkan kita kepada apa yang dikatakan Yesus tentang menerima kuasaNya daripada Bapa (lihat Mat. 28:18), binatang laut ini juga berhadapan kematian dan kemudian kebangkitan seperti Yesus (lihat Why. 13:3). Binatang ini juga digambarkan sebagai mengunakan kekuasaannya untuk "empat puluh dua bulan" atau tiga setengah tahun iaitu nubuatan palsu daripada tiga setengah tahun pelayanan literal Kristus berdasarkan prinsip sehari-untuk-setahun.

`Baca Wahyu 13:11-17. Bagaimanakah binatang darat digambarkan di sini?`

Binatang darat ini menyokong kepentingan binatang laut sepertimana Roh Kudus tidak memuliakan diriNya sendiri tetapi Yesus (Yohanes 16:13, 14). Juga, sepertimana Roh Kudus melakukan tindakan yang berkuasa dengan menurunkan "api" dari syurga (Kisah 2:3), binatang darat tersebut melakukan sesuatu yang serupa (lihat Why. 13:13).

"Pada akhirnya, binatang darat melakukan Pentakosta palsu! Untuk tujuan apa? Untuk membuktikan kepada dunia bahawa trinitas palsu adalah Tuhan yang benar." -Jon Paulien, What the Bible Says About the End-Time (Hagerstown, Md.: Review dan HeraldÂ® Publishing Association, 1998), ms. 111.

`Apakah penipuan-penipuan akhir zaman lain yang kita perlu sedari dan bagaimanakah kita dapat membantu orang lain mengetahuinya sebagai penipuan juga?`