---
title:  Tanda Tuhan untuk Mengenalpasti UmatNya
date:   10/06/2018
---

`Dalam zaman Perjanjian Lama, terdapat dua tanda lahiriah sebagai pengenalan bagi umat Tuhan yang benar. Salah satu daripadanya adalah sunat. Untuk siapakah tanda ini pertama kali diberikan? Kej. 17:9-11.`

Allah memerintahkan Abraham dan keturunannya untuk disunat sebagai tanda perjanjian keselamatan. Lelaki harus disunat pada hari kelapan (Im. 12:3). Namun begitu, upacara ini mempunyai maksud yang mendalam. Ia dimaksudkan untuk melambangkan perlunya "sunat" atau pembaharuan hati (lihat Ul. 30 6). Itulah sebab mengapa Paulus menulis: "Sebab yang disebut Yahudi bukanlah orang yang lahiriah Yahudi, dan yang disebut sunat, bukanlah sunat yang dilangsungkan secara lahiriah. Tetapi orang Yahudi sejati ialah dia yang tidak nampak keyahudiannya dan sunat ialah sunat di dalam hati, secara rohani, bukan secara hurufiah. Maka pujian baginya datang bukan dari manusia, melainkan dari Allah" (Rom. 2:28, 29, NKJV).

Teks-teks seperti 1 Korintus 7:19, Galatia 5:6 dan 6:15 menunjukkan bahawa dalam Perjanjian Baru sunat digantikan dengan baptisan yang melambangkan pertaubatan, "ciptaan baru," iaitu mati bagi dosa dan bangkit untuk suatu kehidupan baru (lihat Rom. 6:3, 4). Itulah sebab mengapa Paulus mengatakan sunat ini tidak lagi penting dan bahawa ia adalah "iman yang bekerja oleh kasih" dan "mentaati hukum-hukum Allah" yang benar-benar penting.

`Apakah tanda lahiriah kedua tanda yang Tuhan berikan untuk mengenalpasti umatNya dan mengapakah ia diberikan? (Kel. 31:13, 17; Yeh. 20:12, 20).` 

Perhatikan bahawa Sabat sebagai satu tanda yang bergerak sepanjang perjalanan kembali kepada Penciptaan (lihat juga Kej. 2:2, 3) sedangkan sunat bermula hanya pada masa Abraham. Dengan demikian Yesus berkata dengan merujuk kepada Kejadian, "Hari Sabat diadakan untuk manusia" (Markus 2:27, NRSV). Ia menunjukkan bahawa kita adalah milik Tuhan melalui penciptaan kerana Dia menciptakan kita dan melalui penebusan kerana Dia membenarkan dan menguduskan kita. Dengan demikian, meskipun Paulus mengatakan bahawa sunat itu tidak lagi penting, dia menegaskan bahawa memelihara perintah-perintah Tuhan (yang termasuk Sabat) masih penting (lihat Ibr. 4:9). 

`Bagaimanakah pemikiran dan niat anda menyatakan samada anda benar-benar telah disunat di dalam hati atau tidak?`