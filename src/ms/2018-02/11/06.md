---
title:  Sabat sebagai Meterai
date:   14/06/2018
---

Seperti yang telah kita lihat, Sabat hari ketujuh telah menjadi tanda umat Tuhan yang benar sepanjang sejarah yang bermula dengan Adam dan Hawa dan berterusan semasa zaman Israel. Kita juga melihatnya diabadikan di dalam gereja Perjanjian Baru dengan amalan Yesus dan para rasul dan sebagai satu tanda yang membezakan umat akhir zaman Tuhan yang "menuruti perintah Allah dan iman kepada Yesus" (Wahyu 14:12).

`Mengapakah hari Sabat begitu penting dan apakah kepentingan khusus yang dimilikinya bagi orang-orang Kristian? Kel. 20:8-11; Ibr. 4:9, 10.` 

Sabat muncul pada jantung Sepuluh Perintah. Ia diberikan oleh Sang Pencipta sebagai satu tanda atau meterai kuasaNya. Ia mengenalpasti Dia dengan nama, "TUHAN, Allahmu." Ia mengenalpasti wilayah di mana Dia memiliki kuasa pemerintahan, "langit dan bumi, laut dan segala isinya." Ia juga mengenalpasti dasar kuasaNya, "sebab enam hari lamanya TUHAN menjadikan langit dan bumi, laut dan segala isinya, dan Ia berhenti pada hari ketujuh."

Perjanjian Baru mengenalpasti Yesus sebagai yang melalui Dia Tuhan menjadikan segala sesuatu (Yohanes 1:1-3; Kol. 1:16; Ibr. 1:1, 2). Ianya adalah Yesus yang menciptakan dunia kita dalam enam hari dan berhenti pada hari ketujuh. Oleh itu, ianya sangat penting bahawa sementara Yesus tergantung di salib pada petang Jumaat, Dia berseru, "'Sudah selesai!' " (Yohanes 19:30, NKJV). Sama seperti Dia berhenti pada hari Sabat setelah menyelesaikan pekerjaan Penciptaan, begitu juga Yesus beristirehat di dalam kubur sepanjang Sabat setelah menyelesaikan pekerjaan korbanNya dengan mati di tempat kita bagi penebusan kita. Jadi, Sabat adalah dua kali ganda diberkati iaitu pertama pada Penciptaan dan kemudian pada kayu salib. Itulah sebab mengapa menurut Kitab Ibrani, dengan beristirehat pada hari Sabat orang Kristian menunjukkan bahawa dia "sendiri telah berhenti dari segala pekerjaannya, sama seperti Allah berhenti dari pekerjaan-Nya" (Ibr 4:10, NKJV). Sabat adalah lambang sempurna tentang kenyataan bahawa kita tidak dapat menyelamatkan diri kita sendiri bahawa dari awal hingga akhir ianya adalah pekerjaan Kristus yang memungkinkan melalui iman (bandingkan Ibr. 12:2).

`Jika Sabat melambangkan beristirehat daripada pekerjaan-pekerjaan kita, apakah yang pemeliharaan Ahad lambangkan dan bagaimanakah hal ini sangat sesuai dengan ciri-ciri asas Babel?`