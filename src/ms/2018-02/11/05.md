---
title:  Tanda Binatang
date:   13/06/2018
---

Apakah tanda ini yang kita perlu hindari? Seperti yang kita lihat dalam pelajaran sebelumnya, kuasa binatang keempat Daniel 7 pada fasa akhir (juga digambarkan dengan binatang laut dalam Wahyu 13), akan "berusaha untuk mengubah waktu dan hukum" (Dan. 7:25). Seperti yang kita telah lihat, salah satu hukum yang ia berusaha untuk ubahkan adalah Sabat perintah keempat iaitu hanya perintah yang menunjukkan secara langsung kepada Tuhan sebagai Seorang yang "menjadikan langit dan bumi, laut dan segala isinya, dan Ia berhenti pada hari ketujuh" (Kel. 20:11).

Sementara itu, perkhabaran malaikat pertama â€” menunjukkan pembaca kembali kepada perintah yang sama ini iaitu salah satu yang kuasa binatang cuba untuk ubahkan â€” membuatnya jelas bahawa kita akan menyembah hanya Tuhan sebagai Pencipta. Kemudian, setelah amaran tentang nasib mereka yang sebaliknya menyembah "binatang dan patungnya" (Wahyu 14:9), umat Tuhan yang setia digambarkan dalam ayat 12. 

`Baca Wahyu 14:12. Dengan konteks langsung, bagaimanakah gambaran umat Tuhan yang setia ini membantu kita memahami mengapakah Sabat begitu penting bagi peristiwa-peristiwa akhir?`

Teks ini berbunyi: "Yang penting di sini ialah ketekunan orang-orang kudus, yang menuruti perintah Allah dan iman kepada Yesus" (Wahyu 14:12). Seperti yang kita telah lihat, yang termasuk dalam "perintah Allah" adalah perintah keempat iaitu Sabat yang menunjukkan Tuhan sebagai Pencipta dan yang hanya yang patut disembah. Tidak hairan, kemudiannya, bahawa kebanyakan orang melihat isu "tanda binatang" sebagai terikat langsung kepada persoalan tentang penyembahan Ahad iaitu "sabat" palsu yang tidak diperintahkan dalam Alkitab yang bertentangan dengan pemeliharaan perintah keempat yang diperintahkan di dalam Alkitab.

Apakah itu bererti bahawa orang-orang Kristian yang menyembah Tuhan pada hari Ahad memiliki tanda binatang itu sekarang? Tidak. Menurut Wahyu 13:15, mereka yang menolak untuk bergabung dalam penyembahan binatang yang tidak benar ini akan dibunuh. Lama-kelamaan ia akan menjadi masalah hidup atau mati. Jelas sekali, meskipun peristiwa-peristiwa belum mencapai titik itu dan tanda binatang itu tidak akan diberikan sehingga ujian terakhir ini datang. Oleh itu, belum ada lagi yang menerima tanda binatang itu.

`Perintah Tuhan. Iman kepada Yesus. Mengapakah ciri-ciri ini bahkan sekarang adalah aspek penting daripada apa maksudnya menjadi seorang Kristian yang sejati?`