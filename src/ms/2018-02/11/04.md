---
title:  Meterai Tuhan
date:   12/06/2018
---

Suatu meterai seperti suatu tandatangan digunakan untuk mengesahkan suatu dokumen. Pada zaman dahulu, ia adalah satu cop yang ditekan ke atas lilin lembut atau tanah liat untuk menunjukkan keaslian atau kepemilikan iaitu memiliki kuasa ke atas kepemilikannya. 

`Apakah meterai Allah dan bagaimanakah serta bilakah ia diberikan? Ef. 1:13, 14; 4:30; 2 Tim. 2:19; Why. 7:1-4; 14:1.` 

Meterai Tuhan adalah satu tanda kepemilikan dan perlindungan Tuhan terhadap umatNya. Paulus menggambarkan suatu pemeteraian dalam hubungan dengan pertaubatan dan penerimaan karunia Roh Kudus. Dia menyebutkan karunia ini satu "jaminan" atau "deposit" diberikan kepada semua orang percaya sebagai jaminan penebusan sempurna dan warisan masa depan di mana mereka akan terima apabila Yesus datang.

Kitab Wahyu menggambarkan meterai lain sejurus sebelum kedatangan kedua. Meterai terakhir ini diberikan kepada 144,000 pada masa pencurahan Roh Kudus dalam hujan akhir. Mereka memiliki nama Tuhan (atau tandatangan) tertulis di dahi mereka. Melalui pekerjaan Roh Kudus dalam kehidupan mereka dilengkapi untuk memantulkan sifat Tuhan. 

`Bezakan meterai Tuhan dengan tanda binatang. Apakah perbezaan di antara kedua-duanya? Why. 7:3, 14:9.`

Meterai diberikan kepada para penyembah Tuhan yang benar sementara tanda diberikan kepada para penyembah binatang. Meterai diberikan hanya pada dahi yang menunjukkan pilihan pasti fikiran untuk menyembah Tuhan dalam cara yang telah diperintahkanNya. Sebaliknya, tanda diberikan pada dahi atau tangan. Ini bererti bahawa mereka mungkin menyembah binatang itu bagi salah satu daripada dua sebab. Samada dalam fikiran mereka yang bersetuju dengan itu dengan memikirkan bahawa mereka benar-benar menyembah Tuhan, atau mereka tidak bersetuju dengan itu tetapi mereka pergi bersama kerana mereka takut kesan serius tidak mematuhi iaitu tidak mampu untuk membeli atau menjual dan akhirnya dibunuh (Why. 13:17, 15). 

"Mereka yang bersatu dengan dunia menerima acuan duniawi dan bersedia untuk tanda binatang. Mereka yang sangsi pada diri sendiri yang akan merendahkan diri mereka di hadapan Tuhan dan memurnikan jiwa mereka dengan menuruti kebenaran â€” mereka ini akan menerima acuan syurgawi dan bersedia untuk meterai Tuhan pada dahi mereka. " â€” Ellen G. White, Testimonies for the Church, jilid 5, ms. 216.