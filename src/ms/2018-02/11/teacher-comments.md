---
title:  Panduan Guru
date:   15/06/2018
---

**Pelajaran secara Ringkas** 

**Ayat Kunci**: Wahyu 14:9
 
**Pelajar Akan**

- **Mengetahui**: Pelajari tentang makna meterai Tuhan dan tanda binatang yang akan menyifatkan umat Tuhan dan mereka yang menyembah binatang itu pada akhir zaman sejarah manusia masing-masing.
- **Merasakan**: Menghargai kepentingan rohani meterai sebagai tanda hubungan peribadi dan kasih dengan Tuhan yang dia sembah.  
- **Melakukan**: Berkomitmen kembali terhadap Pencipta dan Juruselamat untuk memastikan bahawa dia akan menjadi milik pihak Tuhan bukan pihak Setan.
 
**Garis Besar Pembelajaran**

1. Mengetahui: Maksud Meterai
	+ Apakah imej "meterai" lambangkan?
	+ Mengapakah "tanda" diletakkan pada dahi atau tangan?
	+ Apakah perbezaan di antara meterai Tuhan dan tanda binatang itu?
 
2. Merasakan: Inti Penyembahan
	+ Mengapakah kita menyembah?
	+ Mengapakah iman dalam Penciptaan adalah sebuah pernyataan tentang kebergantungan pada Tuhan?
	+ Mengapakah Sabat adalah tanda penyembahan yang benar?
 
3. Melakukan: Penyembahan adalah Kehidupan
	+ Bagaimanakah kita harus memelihara Sabat untuk menjadikannya tanda penyembahan yang benar?
	+ Mengapakah penyembahan lebih dari sekadar memelihara Sabat pada hari yang tepat?
	+ Bagaimanakah pemeliharaan Sabat mempengaruhi kehidupan sehari-hari kita?
 
**Rangkuman**: Meterai Tuhan menunjukkan kita adalah milik Tuhan sebagai Pencipta dan Juruselamat dan dengan demikian adalah tanda kehidupan dan pengharapan. Pada sisi lain, tanda binatang itu menunjukkan kemurtadan dan oleh kerana itu, ia adalah tanda kehilangan dan kematian.

**Kitaran Pembelajaran**
 
#### LANGKAH 1-Mendorong
 
**Sorotan Alkitab**: Efesus 1:12-14
 
**Konsep Utama untuk Pertumbuhan Rohani**: Meterai Tuhan adalah satu proses yang melibatkan pekerjaan Roh Kudus memastikan bahawa kita "percaya... firman kebenaran" (Ef. 1:13, NKJV). Ini bererti bahawa meterai ini bukan satu lencana magik dan sembarangan. Seperti dengan sunat atau baptisan, meterai Tuhan adalah tanda perjanjian di antara Tuhan dan umatNya. Tanda ini mencerminkan keadaan dalaman kekudusan dan berhubungan dengan kehidupan iman. Tanda ini kelihatan di dalam hati umat Tuhan, di dalam keintiman fikiran dan perasaan; ia berbicara tentang kasih mereka demi Tuhan. Hal ini juga terlihat dalam tindakan dinamik mereka yang mengungkapkan ketulenan sahutan mereka kepada Tuhan.
 
**Hanya untuk Guru**: Pelajaran minggu ini adalah satu bahagian daripada persediaan kita untuk pergelutan-pergelutan terakhir yang akan membezakan antara dua pihak: orang-orang benar dan orang-orang fasik. Oleh itu, cabarannya adalah untuk memaklumkan dan menjelaskan erti dan pentingnya tanda yang akan mengidentifikasi orang-orang benar (meterai Tuhan), dan tanda yang akan menyatakankan orang jahat (tanda binatang). Periksa peranan Sabat dalam proses itu.
 
**Pembuka Perbincangan**: Sebahagian orang Kristian menafsirkan tanda binatang itu secara harfiah, misalnya, sebagai sebuah kod bar pada dahi, nombor kad kredit atau beberapa tanda pengenalan biometrik. Cari satu perlambangan bagi setiap daripada tiga penafsiran harfiah ini dan kenalpasti hujah yang menyokongnya.
 
**Soalan untuk Perbincangan**:

Mengapakah aplikasi harfiah tanda binatang ini bertentangan dengan perspektif rohani dan simbolik kitab Wahyu? Apakah petunjuk-petunjuk di dalam teks Alkitabiah yang menyarankan satu penerapan rohani tanda binatang itu di sebaliknya?
 
#### LANGKAH 2-Menyelidiki
 
**Hanya untuk Guru**: Yohanes, nabi kitab Wahyu menggunakan serangkaian gambar dan idea bahawa dia meminjam dari Perjanjian Lama untuk menyarankan pertentangan luar biasa di antara mereka yang menerima meterai Tuhan sebagai tanda mereka milik Dia dan mereka yang menerima tanda binatang sebagai tanda kesetiaan mereka kepada binatang itu. Nyahkod bahasa simbolik itu dan bincangkan pertanyaan-pertanyaan berikut:

1. Apakah yang dimaksudkan menerima tanda "pada dahi atau tangan"?
2. Apakah prosedur ini bererti dalam hubungan dengan binatang?
3. Apakah pelajaran yang imej-imej ini sarankan tentang isu penting penyembahan?
4. Apakah tempat Sabat di dalam drama ini yang akan terjadi pada akhir zaman?
5. Bagaimanakah Sabat berkaitan dengan meterai Tuhan dan tanda binatang?
 
**Ulasan Alkitab**
 
**I. Meterai Tuhan** (Tinjau Wahyu 7:1-4, 9:4 dengan kelas.)
 
Dalam konteks penglihatan tujuh meterai (Why. 6:1â€“8:1)-segera setelah meterai yang keenam yang akan dibuka dengan murka Tuhan (Why. 6:17)â€” nabi Yohanes melihat "meterai Allah" yang menandai orang-orang yang akan bertahan pada murka Allah (Why. 7:3). Meterai khusus ini bertentangan dengan tujuh meterai yang lain. Sementara tujuh meterai membawa satu perkhabaran tentang kebinasaan dan kematian, meterai ini membawa janji keselamatan dan kehidupan. Juga, sementara meterai lain menandakan idea kerahsiaan, yang satu ini pula menunjukkan kepemilikan.

Dahulu sering ditempatkan satu meterai pada barang dagangan untuk membuktikan bahawa ianya milik mereka. Meterai ini terdiri daripada sekeping logam atau satu batu berharga (Kel. 28:11, Est. 8:8) di mana nama pemilik atau satu simbol yang mewakilinya diukir. Meterai ini direka untuk ditekan pada tanah liat yang menutup dokumen atau barang dagangan. Dalam penglihatan kenabian Yohanes, meterai diletakkan pada dahi untuk menyelamatkan umatNya daripada malapetaka yang akan datang (Why. 7:3, 9:4). Nabi Yehezkiel merujuk kepada fungsi perlindungan yang sama daripada tanda pada dahi (Yeh. 9:4-6, bandingkan dengan Kej. 4:15). Pada petikan ini dalam Yehezkiel, meterai menandai hanya mereka yang menyembah Tuhan yang hidup dan Pencipta serta untuk membezakan daripada mereka yang " sujud pada matahari di sebelah timur" (Yeh. 8:16, NKJV).

Penglihatan Wahyu 7 menyampaikan makna yang sama. Ia berisi urutan yang mendengarkan kembali kepada cerita Penciptaan. Pada kenyataannya, urutan " bumi atau laut atau pohon-pohon" (Why. 7:3, NKJV) adalah sama seperti penciptaan cerita itu sendiri (bandingkan dengan Kej. 1:9-13). Dengan demikian, penyebutan urutan ini menunjukkan fakta bahawa meterai menandai mereka yang mengenali Tuhan sebagai Pencipta mereka dan mereka yang menjadi milikNya (Mzm. 24:1, 2; 89:12, 13; 100:3). Dimeteraikan oleh Tuhan bererti bahawa kita dan segala sesuatu yang kita ada adalah milik Dia yang menciptakan segala sesuatu.
 
**Pertimbangkan Hal Ini**: Apa yang dimaksudkan dengan bukti yang kelihatan bahawa umat Tuhan telah menerima "meterai Tuhan"?
 
**II. Tanda Binatang** (Tinjau Wahyu 13:15, 16; 14:9 dengan kelas.)
 
Untuk bersaing dengan Tuhan dan mengelirukan manusia, musuh Tuhan yang dilambangkan oleh "binatang" juga telah menghasilkan tanda sendiri sebagai satu tanda kesetiaan. Kitab Wahyu menjelaskan tanda ini sebagai diopp pada tangan kanan atau pada dahi (Why. 13:16). Lambang ini telah dipinjam daripada kitab Ulangan yang melambangkan kesetiaan kepada hukum Tuhan. Bagi memastikan bahawa anak-anak Israel tidak lupa untuk memelihara firman Tuhan dan perintahNya di dalam hati mereka, Tuhan menggunakan satu imej: "'Haruslah juga engkau mengikatkannya sebagai tanda pada tanganmu dan haruslah itu menjadi lambang di dahimu'" (Ul. 6:8 , NKJV; bandingkan dengan Kel. 13:9). Hari ini, orang Yahudi masih menerapkan teknik mnemonic penghafalan dan pengingatan ini secara harfiah dan mengikat tefillim ("phylacteries")/(peringatan untuk memelihara hukum) pada tangan dan pada dahi untuk mengingatkan diri mereka penyerahan yang sepenuhnya kepada hukum Tuhan yang melibatkan kedua-dua tindakan (tangan) dan fikiran (dahi).

Sama seperti "meterai Allah" pada dahi adalah tanda bahawa mengingatkan umat Tuhan untuk menyerahkan diri mereka lepada perintah-perintahNya, "tanda binatang" pada tangan atau dahi adalah satu tanda komitmen yang menyifatkan para pengikut binatang itu. Kenyataannya, sepertimana malaikat ketiga tunjukkan, ia adalah isu penyembahan yang dipertaruhkan di sini. Amaran "'Jikalau seorang menyembah binatang'" dijelaskan dalam pernyataan yang sejajar "'dan menerima tanda pada dahinya atau pada tangannya'" (Why. 14:9, NKJV). Kata hubung Yunani kai, "dan" yang memperkenalkan pernyataan ini yang berhubung langsung dengan kata Ibrani waw penjelasan (epexegetical), menandakan hubungan langsung di antara menyembah binatang itu dan menerima tandanya.
 
**Pertimbangkan Hal Ini**: Mengapakah "tanda binatang" adalah satu tanda penyembahan? Bandingkan "tanda binatang" dan "meterai Allah." Mengapakah penyembahan adalah isu penting pada tahap terakhir pertentangan terakhir?
 
**III. Sabat, Tanda Penyembahan** (Tinjau Kejadian 2:1-3 dan Keluaran 20:8-11 dengan kelas.)
 
Sejarah manusia bermula pada hari Sabat iaitu satu masa penyembahan. Oleh yang demikian, Sabat menandakan penyembahan manusia yang pertama dalam sejarah sememangnya sahutan manusia pertama terhadap pemberian Penciptaan Tuhan. Ia juga penting bahawa Sabat yang merujuk kepada Penciptaan yang mengisi pusat geografik Dekalog (Perintah Sepuluh). Pengisian ini juga benar secara temanya iaitu Sabat merujuk kepada kedua-dua hubungan kita dengan Tuhan (seperti perintah 1 hingga 3) dan hubungan kita dsesama manusia (seperti perintah 5-10).

Ianya menarik bahawa di dalam dokumen perjanjian kuno, meterai ditempatkan di tengah-tengah untuk memastikan bahawa tidak ada yang dapat memanipulasi atau memadam perjanjian. Tempat Sabat di tengah-tengah Dekalog merupakan satu indikasi bahawa ia dimaksudkan untuk menjadi meterai Pencipta (lihat pelajaran 6, langkah 2, Bahagian III. Satu Tanda Zaman).
 
**Soalan untuk Perbincangan**:

1. Sabat adalah salah satu daripada perintah-perintah Dekalog yang telah dicabar (dan berubah) dalam tradisi Kekristianan. Mengapakah perintah Sabat telah dan masih sedang dicabar?
2. Bagaimanakah perubahan Sabat mempengaruhi hubungan antara Kristian dan Yahudi?
 
#### LANGKAH 3-Menerapkan
 
**Hanya untuk Guru**: Sabat hari ketujuh merujuk kepada Penciptaan menurut perintah keempat sementara tradisi Ahad Gereja Roman Katolik merujuk kepada kebangkitan. Bincangkan dengan kelas anda bagaimanakah kedua-dua penjelasan yang berbeza ini untuk memelihara mana satu hari telah mempengaruhi cara mereka masing-masing berfikir.
 
**Soalan Penerapan**:

1. Bagaimanakah seharusnya kita memelihara Sabat di dalam keluarga kita untuk memjadikannya bermakna dan untuk mencerminkan fungsinya sebagai meterai Tuhan?
2. Apakah perbezaan di antara apa yang dilakukan pada hari Ahad oleh orang-orang Kristian yang lain dan apa yang dilakukan oleh Seventh-day Adventist pada hari Sabat?
 
#### LANGKAH 4-Mewujudkan
 
**Hanya untuk Guru**: Perhatikan dan analisa kebaktian-kebaktian penyembahan di gereja anda dan bandingkan mereka dengan kebaktian di dalam gereja-gereja atau agama-agama lain. bahaskan makna penyembahan dengan kelas anda.
 
**Aktiviti**: Sediakan satu liturgi kebaktian untuk Sabat yang akan menyatakan teologi penyembahan Seventh-day Adventist.