---
title:  Pergilah Daripadanya, Hai UmatKu
date:   07/06/2018
---

Selama bertahun-tahun, para pelajar nubuatan Alkitab telah mengikuti peristiwa-peristiwa dunia dengan minat yang besar terutamanya apabila ianya kelihatan berhubungkait dengan akhir zaman. Fikirkan, misalnya, tentang peranan Amerika Syarikat. Sejak 1851, beberapa Adventist sedang mengenalpasti Amerika sebagai kuasa binatang kedua (Why. 13:11-15) iaitu identifikasi yang sangat luar biasa yang diberikan tentang status Amerika Syarikat pada masa ittu. Pada pertengahan tahun 1800-an, kuasa-kuasa besar masih lagi kuasa Dunia Lama: Prusia, Perancis, Austria-Hungary dan England. Pada masa itu, Amerika mempunyai pasukan pendamai lebih kurang dua puluh ribu orang iaitu sekitar sepersepuluh daripada jumlah askar di Pertempuran Waterloo (1815) sahaja. Pada tahun 1814, hanya empat puluh tahun sebelumnya, British menyerang dan membakar Washington, D.C. Pada tahun 1867, orang-orang berani Sitting Bull menghapuskan Regimen Kalvari Panglima Custer Ketujuh Amerika Syarikat. Dengan demikian, bahkan setelah beberapa pengulas mengenalpasti Amerika Syarikat sebagai kuasa yang akan satu hari nanti melaksanakan "tanda binatang" di dunia, bangsa itu masih melawan penduduk asli Amerika di tanah sendiri dan tidak selalu menang juga!

Tiada persoalan bahawa peristiwa-peristiwa dunia akan menyusul sepertimana kita percaya akan berlaku. Tetapi masih banyak perkara yang perlu dinyatakan sebelum kita mencapai pengakhiran. Itulah sebab mengapa, sebagai contoh, dalam berbicara tentang "tanda binatang", ia sangat penting untuk menekankan bahawa benar sekarang ini tidak ada seorang pun yang memilikinya tidak kira samada mereka memelihara perintah keempat atau tidak.

Selain itu, lebih banyak yang perlu diungkapkan.

`Baca Wahyu 18:1-4. Apakah yang terjadi di sini dan mengapakah hal ini penting bagi kita untuk beringat sekarang? Apakah yang ayat-ayat ini ajarkan kita tentang misi kita kepada dunia?`

Ayat-ayat ini mewarnai satu gambar suram tentang dunia secara politik, moral dan rohani. Ayat-ayat ini menunjukkan pengaruh jahat ajaran agama palsu di dunia. Pada masa yang sama juga ayat-ayat tersebut menawarkan penharapan agung kerana seorang malaikat lain dari syuga menerangi dunia dengan kemuliaannya. Tambahan pula, umat setia Tuhan iaitu orang-orang yang belum mempelajari lagi apa yang mereka perlu ketahui dipanggil keluar daripada Babel. Ini bererti, kemudiannya, bahawa sehingga tiba ke pengakhiran, umat Tuhan yang telah keluar dari Babel mempunyai satu pekerjaan yang harus dilakukan bagi mereka yang masih di dalamnya. 

`Apakah maksudnya bagi kita bahawa Tuhan memanggil beberapa daripada mereka yang masih di Babel "umatKu"? Mengapakah perkara ini penting untuk kita ingat sementara kita berhubungan dengan orang lain?`