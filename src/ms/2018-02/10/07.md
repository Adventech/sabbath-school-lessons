---
title:  Buah Fikiran Seterusnya
date:   08/06/2018
---

Serangan Setan ke atas hukum Tuhan adalah satu serangan terhadap Tuhan sendiri, baik pada kekuasaanNya mahupun kerajaanNya. Jadi, pada akhir zaman, dalam peristiwa-peristiwa kemuncak krisis terakhir, Setan akan menyerang mereka yang memelihara "perintah Allah" (Why. 12:17, 14:12), kerana mereka di atas bumi akan menolak untuk membayar penghormatan melalui wakilnya di bumi ini. Pertempuran yang dia lancarkan melawan Tuhan di syurga yang lalu akan dilanjutkan di bumi ini dan sepertimana dia tewas di syurga, dia juga akan dikalahkan di bumi ini. "Daripada permulaan pertentangan besar di syurga, ia sudah menjadi tujuan Setan untuk menggulingkan hukum Tuhan. Ia mencapai hal ini di mana dia masuk dengan pemberontakannya melawan Sang Pencipta, dan meskipun dia diusir daripada syurga dia masih teruskan peperangan yang sama ke atas bumi. Untuk menyesatkan manusia, dan dengan demikian menyebabkan mereka melanggar hukum Tuhan, adalah objek yang dilanjutkan dengan tekun. Samada perkara ini harus dicapai dengan menyingkirkan semua hukum sama sekali atau menolak salah satu ajaran hukum itu, hasilnya akan tetap sama akhirnya. Dia yang melanggar 'satu bagian,' memanifestasikan pelanggaran untuk seluruh hukum; pengaruh dan teladannya berada pada pihak pelanggaran; dia menjadi 'bersalah terhadap seluruhnya.' Yakobus 2:10. " â€” Ellen G. White, The Great Controversy, ms. 582.
 
**Soalan Perbincangan**

`1. Dalam kelas, bicarakan tentang peristiwa-peristiwa dunia dan dalam cara apakah yang peristiwa-peristiwa ini tunjukkan kepada apa yang kita percaya perlu terjadi pada akhir zaman. Apakah peristiwa-peristiwa yang masih perlu disingkapkan? Bagaimanakah kita dapat belajar untuk berwaspada tentang tanda-tanda zaman sambil menghindari kefanatikan, penentuan tarikh dan membuat jangkaan-jangkaan yang berani tentang perkara-perkara yang tulisan-tulisan Alkitab dan Ellen White tidak secara jelas telah diajarkan?`

`2. Fikirkan lebih mendalam tentang persoalan penyembahan. Apkaha maknanya untuk menyembah sesuatu? Bagaimanakah kita menyembah dengan apapun cara penyembahan kita?`

`3. Fikirkan lebih mendalam tentang idea bahawa Tuhan masih mempunyai umatNya di Babel. Apakah yang kita fahami sebagai maksud daripada istilah "Babel" (yang mana jelas adalah lambang dan tidak harfiah)? Apakah yang diajarkan di sini kepada kita tentang kewajiban kita untuk terus mengkhutbahkan perkhabaran kita kepada orang lain tidak kira apa pegangan politik dan atau agama mereka?`