---
title:  Panduan Guru
date:   08/06/2018
---

**Pelajaran secara Ringkas**               
 
**Ayat Kunci**: Wahyu 13:1-18
 
**Pelajar Akan**

- **Mengetahui**: Mengenalpasti kuasa bersejarah yang dilambangkan dengan dua binatang dan mengetahui peristiwa-peristiwa yang berkaitan dengan dua binatang itu.
- **Merasakan**: Menilai tarikan daripada isu-isu yang dipertaruhkan dan mengendalikan perasaannya di dalam pengalaman penyembahan.
- **Melakukan**: Dokumentasikan bukti yang menyokong penggenapan nubuatan dan cari lebih banyak sebab untuk mempercayai Tuhan yang mengawal sejarah.
 
**Garis Besar Pembelajaran**

1. Mengetahui: Babel dan Amerika
	+ Apakah petunjuk yang menyarankan bahawa binatang dari laut adalah Gereja Roman Katolik?
	+ Apakah petunjuk yang menyarankan bahawa binatang dari bumi adalah Amerika Syarikat?
 
2. Merasakan: Pengawalan Emosi
	+ Mengapakah pengalaman perasaan baik bukannya petunjuk yang dapat dipercayai tentang memiliki kehadiran Tuhan?
	+ Bagaimanakah anda dapat memastikan bahawa perasaan menyembah anda selaras dengan Tuhan yang benar?
	+ Mengapakah anda harus mengasihi orang-orang meskipun kenyataannya bahawa mereka mungkin termasuk di pihak binatang?
 
3. Melakukan: Tetap dengan Tuhanmu
	+ Apakah godaan paling umum tentang penyembahan tidak benar?
	+ Bagaimanakah anda keluar daripada Babel?
	+ Mengapakah keluar daripada Babel tidak cukup untuk menghindari pengaruhnya?
 
**Rangkuman**: Cita-cita Babel adalah untuk disembah oleh seluruh dunia.

**Kitaran Pembelajaran**
 
#### LANGKAH 1-Mendorong

**Sorotan Alkitab**: Wahyu 13:10
 
**Konsep Utama untuk Pertumbuhan Rohani**: Kehidupan rohani bukannya memusatkan diri sendiri tetapi mengertikan pengalaman penyembahan yang berpusat pada Tuhan dan kehidupan yang didasarkan pada keyakinan dalam Tuhan. Penyembahan yang benar bukan hanya persekutuan dan menghabiskan masa yang baik bersama-sama. Atau bukan hanya tergolong pada pihak yang tepat dengan orang-orang percaya sudah cukup menegakkan penyembahan yang benar. Sebaliknya, penyembahan yang benar harus mengarah kepada kesetiaan yang tulus kepada Tuhan.
 
**Hanya untuk Guru**: Kenalpaasti kuasa-kuasa yang dilambangkan dengan dua binatang daripada Wahyu 13 yang seharusnya membantu kita untuk menempatkan jangkamasa nubuatan di mana kita hidup dan mengarah kita untuk menjalankan kehidupan kita yang sepatutnya. Periksa bukti-bukti bersejarah yang menyokong pengenalan binatang-binatang itu. Sebanyak mungkin, pilih sumber-sumber yang terkenal, bahkan buku-buku teks sejarah, untuk memastikan objektiviti dan kredibiliti. Tujuan utama daripada pelajaran ini adalah untuk membangkitkan komitmen dan penyembahan kepada Tuhan yang benar.
 
**Pembuka Perbincangan**: Tidak pernah ada begitu banyak agama dan denominasi yang mengakui sebagai gereja Tuhan yang benar. Bincangkan bagaimana tindak balas penyebaran mazhab ini adalah untuk berlindung di dalam gereja tradisi di mana kita dibesarkan kerana kebenaran sejarahnya.
 
**Soalan untuk Perbincangan**

1. Bagaimanakah kita dapat menjelaskan penyebaran mazhab ini?
2. Pertimbangkan lebih lanjut kekeliruan berlindung di gereja tradisi hanya keraa mereka memiliki kebenaran sejarah. Bagaimanakah kita dapat mencela kekeliruan ini tanpa jatuh ke dalam perangkap kebanggaan dan kemandirian yang disifatkan dengan Gereja Laodikia (Why. 3:17) ?
 
#### LANGKAH 2-Menyelidiki
 
**Hanya untuk Guru**: Ianya penting untuk menjadi peka sebaik mungkin di dalam pembentangan anda tentang bahan pelajaran ini. Pertama, singkapkan identiti dua binatang dalam terang peristiwa-peristiwa kontemporari. Kedua, mengenalpasti masalah utama yang berbahaya dan bincangkan mengapa mencela kekeliruan untuk kembali pada gereja tradisi penting untuk kehidupan rohani kita. Menjadi kreatif dan relevan dalam penerangan anda. Perkuatkan dasar pendekatan anda; gunakan bukti dan hujah terbaik untuk menerangkan pelajaran ini.
 
**Ulasan Alkitab**
 
**I. Babel dan Sekutunya** (Tinjau Wahyu 13:12 dengan kelas.)
 
Ciri-ciri dari binatang laut membangkitkan empat binatang Daniel 7 â€” tiga makhluk pertama singa, beruang, dan macan tutul (Why. 13:2; bandingkan dengan Dan. 7:2-6). Tetapi fokus di sini adalah terutamanya pada binatang keempat (Why. 13:1, bandingkan dengan Dan. 7:7). Ciri elemen pada binatang keempat yang memancangkan perhatian Yohanes adalah tanduk kecil. Seperti tanduk kecil, binatang laut merebut kuasa Tuhan dan mengakui yang dia harus disembah. Frasa "'Siapakah yang sama seperti binatang ini'" yang diucapkan oleh penyembah-penyembahNya (Why. 13:4, NKJV) dimodelkan pada ungkapan tradisi yang mencirikan penyembahan Tuhan pada Israel kuno: "'Siapakah yang seperti Engkau, ya TUHAN?'" (Kel. 15:11, NKJV; Mzm. 35:10). Selain itu, seperti tanduk kecil, binatang ini menganiaya umat Tuhan dengan jangkamasa yang sama iaitu 42 bulan yang berhubungan dengan satu masa dan dua masa dan setengah masa daripada tanduk kecil (Why. 13:5, Dan. 7:25), bermula pada T.M. 538 dan berakhir pada T.M. 1798. Maka, binatang dari laut melambangkan kuasa yang sama seperti tanduk kecil iaitu Gereja Roman Katolik sebagai satu institusi.

Penglihatan kitab Wahyu menambahkan satu pengenalan tanda lain kepada pemahaman kita tentang tanduk kecil: binatang dari laut (tanduk kecil) akan terluka dan akan kehilangan buat sementara kewibawaannya, setelah itu ia akan pulih dan akan menerima pujian lagi (Why. 13:3, 8). Luka merujuk kepada tekanan daripada Revolusi Perancis, dan, lebih khusus lagi, serangan Napoleon terhadap gereja ketika dia menangkap Paus pada tahun 1798 dan memenjarakannya. Penyembuhan luka merujuk kepada pemulihan gereja, yang bermula pada abad ke-19 ketika, di antara banyak hal lainnya, pandangan agama bahawa Paus tidak bersalah diumumkan (1870). Populariti dan pengaruh politik kepausan tidak pernah lebih besar pada zaman moden daripada sekarang.
 
**Pertimbangkan Hal Ini**: Menurut Wahyu, apakah ciri-ciri yang membuatkan makhluk yang keempat adalah kuasa yang menganiaya?
 
**II. Penyembahan Dipertaruhkan** (Tinjau Wahyu 13:16, 17 dengan kelas.)
 
Setelah penglihatan binatang dari laut, Yohanes melihat seekor binatang yang bangkit dari bumi. Binatang dari bumi ini akan menyokong binatang laut dan bahkan akan mendorong orang untuk menyembahnya (Why. 13:12), sama seperti naga telah sudah dipromosikan oleh penyembahan binatang (Why. 13:4).

Sekarang, dengan kedatangan binatang dari bumi (darat), tuntutan binatang dari laut untuk disembah ini ditegaskan. Binatang dari bumi melakukan segalanya dalam kuasa politiknya untuk memupuk penyembahan binatang dari laut. Bahasa penglihatan Yohanes mengingatkan kisah Daniel 3 di mana Nebukadnezar mendirikan sebuah patung yang menjadi replika kepada apa yang ada di dalam mimpinya dalam Daniel 2 dan kemudian dia memerintahkan semua orang untuk menyembah patung ini. Mereka yang menolak akan dibunuh (Dan. 3:4, 7). Demikian juga dengan binatang dari bumi akan "bertindak begitu rupa, sehingga semua orang, yang tidak menyembah patung binatang itu, dibunuh" (Why. 13:15, NKJV).

Teks alkitabiah Wahyu menetapkan bagaimana penyembahan binatang dari laut ini akan memanifestasikan dirinya: penyembah binatang itu menerima tanda di tangan dan dahi (Why. 13:16). Untuk orang Yahudi yang setia, bahasa ini membangkitkan kebiasaan lama (Ul. 6:8) mengikat tefillim pada tangan dan dahi untuk melambangkan seseorang adalah sepenuhnya tunduk kepada perintah Tuhan (lihat Ams. 3:3, 6:21, 7:3), melibatkan kedua-dua tindakan seseorang (tangan) dan pemikiran seseorang (dahi). Lambang yang sama muncul dalam Wahyu 14:9 di mana ia dikaitkan dengan Penciptaan, dengan demikian menunjukkan lebih terperinci rujukan kepada Sabat (lihat pelajaran 6). Sejumlah petunjuk menyarankan bahawa binatang dari bumi mengarah kepada Amerika Syarikat. Nubuatan ini belum lagi digenapi sepenuhnya. Petunjuk-petunujuk berikut akan membantu untuk mengesahkan identiti binatang dari bumi:

1. 	Kuasa ini berbeza daripada binatang dari laut: ianya tidak dalam bentuk keagamaan; ia tidak disembah (Why. 13:12, 15). Ia hanya kuasa politik; ia dapat dibunuh (Why. 13:15) dan fungsinya sebagai kuasa ekonomi; ia menentukan siapa yang dapat membeli atau menjual (Why. 13:17).
2. 	Kuasa ini datang menonjol setelah binatang dari laut, dan mulai untuk bertindak segera setelah binatang laut menerima lukanya (Why. 13:12); pada akhir abad ke-18.
3. 	Kuasa ini memiliki sifat menyakinkan. Ia kelihatannya seperti anak domba (Why. 13:11) itu adalah simbol Yesus Kristus yang terdedah kepada serangan. Namun, dia berbicara seperti seekor naga; ia memiliki kekuatan yang luar biasa. Juga, itu berasal dari "bumi"-bahagian di bumi di mana jarang penduduknya, tidak seperti binatang dari laut (lihat Why. 17:15).
4. 	Kuasa ini melaksanakan pengaruh politik dan budaya yang penting ke atas dunia; ia adalah suatu adikuasa.

Nabi Alkitabiah bukan hanya menuduh kuasa-kuasa kejahatan. Tujuan rohani di sebalik pernyataan tentang pergerakan-pergerakan sejarah ini tidak berperanan sebagai hakim dan menuding jari terhadap manusia.

Sebaliknya, tujuannya adalah untuk mendorong kita untuk keluar dari Babel (Why. 18:2) dan memperkuatkan iman dan pengharapan kita (Why. 13:10). Ia adalah untuk membangunkan kepercayaan dalam Firman Tuhan dan pengawalan sejarah dan menasihati kita untuk menyembah satu-satunya Tuhan yang hanya benar.

**Soalan untuk Perbincangan**: Apakah ciri-ciri binatang dari bumi yang sesuai dengan ciri-ciri Amerika Syarikat? Apakah peristiwa-peristiwa kontemporari yang menunjukkan ke arah Amerika menggenapi peranannya dalam nubuatan seperti yang digariskan dalam Wahyu? Apakah yang membuatkan Sabat ujian ideal penyembahan? Apakah maknanya untuk keluar dari Babel? Apakah kesan penggenapan nubuatan pada kehidupan rohani anda? Bagaimanakah persekutuan paradoks anak domba dan naga sesuai dengan ciri-ciri Amerika Syarikat dalam nubuatan? Bagaimanakah persekutuan paradoks ini mengingatkan kembali pada tanduk kecil dengan ciri-ciri manusia?
 
#### LANGKAH 3-Menerapkan
 
**Hanya untuk Guru**: Internet penuh dengan pelajaran tentang nubuatan. Paradoksnya, orang tidak percaya pada Tuhan kerana mereka berfikir ia adalah iman naif; tetapi mereka menyelidiki horoskop dan rajin meminta nasihat daripada tukang tilik. Mengapa?
 
**Soalan Penerapan**:

1. Bagaimanakah kita dapat melindungi diri dari penafsiran yang berlebihan terhadap kitab Wahyu?
2. Mengapakah kita memiliki begitu banyak tafsiran yang berbeza-beza malah bertentangan pada Kitab Wahyu hari ini? 
 
#### LANGKAH 4-Mewujudkan
 
**Hanya untuk Guru**: Bincangkan dokumen berikut yang melaporkan perjalanan Pope Francis ke Amerika Syarikat:

"Dia datang sebagai seorang gembala dan menggembalakan kawanan dombanya di manapun dengan sentuhan manusia yang telah mempesonakan bahkan skeptis.... Kita telah melihat elemen-elemen daripada perarakan indah ini sebelumnya: Paul VI adalah Paus pertama yang mengunjungi Amerika Syarikat pada tahun 1965 ketika Vatican II baru saja bermula.... John Paul II melakukan tujuh kunjungan ke Amerika Syarikat selama 27 tahun masa jabatannya.... Tetapi tidak ada yang terjadi dalam zaman Instagram ketika setiap satu daripada jutaan orang yang keluar untuk melihat dia dapat mengongsikan pengalaman dengan lebih jutaan.... Dia adalah Paus pertama yang melakukan Google Hangout dan yang pertama untuk mengumpulkan lebih daripada 20 juta pengikut Twitter"â€” Time, October 5, 2015, ms. 36, 40). 

**Aktiviti**: Kumpulkan daripada dokumen majalah popular terkini yang menyokong nubuatan Wahyu 13.