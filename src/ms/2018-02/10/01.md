---
title:  Amerika dan Babel
date:   02/06/2018
---

### Bacaan untuk Pembelajaran Minggu Ini
Why. 13:1-12; 14:9-11; 16:2; 19:20; 20:4; Yer. 51:6, 7, 53, 57; Why. 18:1-4.
 
> <p>Ayat Hafalan</p>
> "'Pada waktu itu juga akan muncul Mikhael, pemimpin besar itu, yang akan mendampingi anak-anak bangsamu; dan akan ada suatu waktu kesesakan yang besar, seperti yang belum pernah terjadi sejak ada bangsa-bangsa sampai pada waktu itu. Tetapi pada waktu itu bangsamu akan terluput, yakni barangsiapa yang didapati namanya tertulis dalam Kitab itu' " (Daniel 12:1, NKJV).
 
Pada minggu lalu, kita melihat "trinitas palsu" iaitu Setan (naga) dan dua kuasa duniawi yang bersama-sama akan membawa penganiayaan terhadap umat Tuhan.

Salah satu daripada dua kuasa ini iaitu binatang laut (Why. 13:1-10) digambarkan sebagai gabungan harimau bintang, beruang dan singa (Why. 13:2)-imej-imej yang diambil secara langsung daripada Daniel 7:4–6. Kita melihat dalam minggu keenam dalam Daniel 7 — setelah munculnya Babel (singa), Media-Persia (beruang), dan Yunani (harimau bintang) — datanglah kuasa dunia terakhir iaitu Roma. Ia bermula sebagai Roma kafir dan kemudian berubah menjadi Paus Roma iaitu kuasa tanduk kecil dalam Daniel 7:7, 8; 19-21; 23-25; yang bangkit langsung daripada makhluk yang keempat. Kita juga melihat bahawa kebanyakan sifat daripada Paus Roma seperti yang digambarkan pada ayat-ayat ini dalam Daniel 7 muncul kembali dalam binatang laut pada Wahyu 13:1-10. Oleh kerana itu, sarjana Alkitab telah melihat Roma sebagai salah satu musuh utama dalam senario akhir zaman Wahyu 13.

Walaubagaimanapun, Roma ini tidak bersendirian. Kuasa lain digambarkan. Minggu ini kita akan kebanyakkannya berfokus pada Wahyu 13 dan peristiwa-peristiwa serta kekuasaan yang digambarkan di dalamnya sambil sentiasa menanyakan soalan-soalan ini: Apakah ertinya peristiwa-peristiwa ini dan bagaimanakah kita bersiap sedia untuk peristiwa-peristiwa tersebut?
 
_*Pelajari pelajaran minggu ini untuk persediaan hari Sabat, 9 Jun._