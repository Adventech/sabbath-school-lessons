---
title:  Panduan Guru
date:   11/05/2018
---

**Ayat Kunci**: Keluaran 20:8-11
 
**Pelajar Akan**:

- **Mengetahui**: Menyedari kepentingan hukum Tuhan dan meneliti peranan utama Sabat di dalam hukum Tuhan.
- **Merasakan**: Mengalami kasih Tuhan dalam hukumNya dan belajar untuk menikmati hukum Tuhan.  
- **Melakukan**: Mencari cara untuk menuruti hukum Tuhan tanpa menjadi legalistik.
 
**Garis Besar Pembelajaran**:

1. Mengetahui: Sabat di dalam Hukum
	+ Mengapakah Tuhan memberikan hukum?
	+ Apakah tempat Sabat di dalam Perintah Sepuluh (Dekalog/Decalogue)?
	+ Bagaimanakah limpah kurnia (anugerah/kasih karunia) Tuhan berkaitan dengan hukumNya?
 
2. Merasakan: Hukum adalah Kasih
	+ Mengapakah kita harus menikmati hukum Tuhan?
	+ Mengapakah mengasihi Tuhan adalah untuk menuruti perintahNya?
	+ Mengapakah Sabat adalah perintah yang mengungkapkan sebahagian besar kasihNya kepada umat manusia?
 
3. Melakukan: Amalan Limpah Kurnia
	+ Mengapakah keinginan Kristian adalah menuruti Tuhan?
	+ Mengapakah saya harus memulai Sabat tepat pada waktunya?
	+ Mengapakah banyak orang Yahudi dan Kristian lebih rela mati daripada tidak menuruti Tuhan?
 
**Rangkuman**: Hukum Tuhan adalah yang paling nyata kelihatan dan elemen yang paling konkrit dalam agama Alkitabiah. Namun, ianya adalah aspek yang paling bertentangan dan berlawanan. Dengan demikian, ianya pada hukum dan lebih khusus lagi pada Sabat yang kesetiaan agama sudah dan akan diuji.

**Kitaran Pembelajaran**
 
#### LANGKAH 1-Mendorong
   
**Sorotan Alkitab**: Daniel 7:25, Wahyu 14:9
 
**Konsep Utama untuk Pertumbuhan Rohani**: Hukum Tuhan adalah untuk kehidupan rohani kita dan latihan fizikal adalah untuk darah kita. Sabat adalah untuk hukum dan darah adalah untuk tubuh. Hukum adalah satu-satunya cara yang Tuhan telah asaskan untuk menjadikan agama kita nyata dan hidup.
 
**Hanya untuk Guru**: Banyak orang Kristian telah menolak hukum. Mereka salah memelihara hukum dengan legalistik. Namun, kenyataannya hukum tidak dapat dipisahkan daripada Injil. Mengapa?
 
**Pembuka Perbincangan**: Banyak orang Kristian berfikir bahawa hukum Sabat dapat diterapkan pada mana-mana hari. Mereka percaya bahawa Tuhan yang kekal tidak peduli tentang hari yang tertentu atau mereka berpandangan bahawa bagi mereka Sabat berlangsung setiap hari kerana kita harus menyembah Tuhan setiap hari dalam seminggu.
 
**Soalan untuk Perbincangan**:

1. Mengapakah memelihara Sabat pada hari selain daripada yang ditentukan oleh hukum Tuhan — "hari ketujuh" — mempengaruhi kandungan rohani hari Sabat?
2. Apakah pelajaran-pelajaran rohani hari Sabat akan dihilangkan jika kita memelihara Sabat pada hari lain selain "hari ketujuh"?
 
#### LANGKAH 2-Menyelidiki
 
**Hanya untuk Guru**: Adakah kita memelihara perintah-perintah Tuhan hanya kerana kita berfikir bahawa perintah-perintah itu bijaksana dan rasional atau kerana kita percaya perintah-perintah itu akan membuatkan kita lebih bahagia? Bertentangan dengan mana-mana motif ini, satu-satunya rasional untuk memelihara hukum yang diberikan di dalam hukum itu sendiri adalah "'Akulah TUHAN, Allahmu'" (Kel. 20:2, NKJV). Ianya adalah hubungan peribadi dan bersejarah kita dengan Tuhan yang limpah kurnia iaitu Tuhan yang menyelamatkan kita dan mengasihi kita dan Tuhan yang kita kasihi kembali yang menjelaskan mengapa kita harus memelihara perintah-perintah ini. Ianya kerana Dia adalah "Allahmu." Mengubah hukum akan mengubah sebab daripada Tuhan untuk diri kita sendiri. Perubahan hukum untuk sebab lain iaitu alasan manusiawi akan menunjukkan bahawa kita telah menggantikan Tuhan oleh pemalsuan kita sendiri. Alkitab menyebut muslihat ini "patung" (Yes. 40:19).
 
**Ulasan Alkitab**
 
**I. Limpah Kurnia Hukum** (Tinjau Kejadian 2:16 dan Mazmur 119:29 dengan kelas.) 
 
Ianya luar biasa bahawa perkataan pertama Tuhan kepada manusia (Adam dan Hawa) adalah satu perintah: “TUHAN Allah memberi perintah ini kepada manusia” (Kej. 2:16, NKJV). Kata kerja "memberi perintah" berkenaan lebih daripada kewajiban moral atau upacara peringatan. Kerana seperti yang kita lihat Tuhan "memberi perintah" penciptaan dunia (Mzm. 33:9, Yes. 45:12). Dengan cara yang sama, hukum Tuhan bukan hanya dijadikan daripada permintaan, perintah arahan, perkara-perkara yang harus kita lakukan atau larangan: sebaliknya, ia adalah satu pemberian. Tuhan sendiri menunjukkan hukumNya sebagai pemberianNya kepada manusia (Kel. 24:12, Neh. 9:13) untuk kebahagiaan dan kebijaksanaan mereka sendiri (Mzm. 19:8; Ul. 4:5, 6). Tambahan pula, hukum Tuhan difahami dalam Alkitab sebagai pernyataan limpah kurniaNya. Sebagaimana nyayian pemazmur, "karuniakanlah aku Taurat-Mu" (Mzm. 119:29, NJB).

Kasih karunia (limpah kurnia), seperti yang disarankan oleh Mazmur ini tidak bertentangan dengan hukum. Sememangnya, limpah kurnia dikenali dengan hukum. Perintah Tuhan yang pertama adalah contoh yang baik. Kepentingannya, perintahNya yang pertama melibatkan satu pemberian daripada semua pohon: dari "'semua pohon dalam taman ini boleh kaumakan buahnya dengan bebas'" (Kej. 2:16, NKJV). Tetapi ia juga mengandungi larangan atau hukum yang menjamin kehidupan kerana memakan buah itu akan menimbulkan kematian. Dengan demikian, seperti yang diperlihatkan oleh Alkitab, hukum-hukum Tuhan adalah pemberian daripada Tuhan kepada kita iaitu satu pernyataan dari limpah kurnia dan kasihNya bagi umat manusia.
 
**Pertimbangkan Hal Ini**: Hukum adalah satu pemberian daripada Tuhan iaitu pernyataan kasihNya bagi kita. Mengapakah dan bagaimanakah maka seharusnya kita menuruti hukum? Dengan cara apakah Sabat adalah pernyataan kasih Tuhan bagi kita? Mengapakah pemazmur dan Paulus sendiri menyebut hukum Tuhan "kegemaran" (Mzm. 119:92, Rom. 7:22, NKJV)? Mengapakah hukum Sabat disebut "hari kenikmatan" (Yes. 58: 13, NKJV)?
 
**II. Perubahan Hukum** (Tinjau Daniel 7:25 dengan kelas.)
 
Teks alkitabiah tentang Penciptaan melaporkan bahawa Tuhan adalah Seorang yang menentukan masa (Kej. 1:14, 17). Tindakan ini adalah hak istimewaNya sendiri sebagai Pencipta alam semesta.

Nabi Daniel menegaskan kebenaran Penciptaan yang sama ini ketika dia menekankan bahawa ianya Tuhan yang "mengubah saat dan waktu" (Dan. 2:21, NKJV). Namun, Daniel melihat di dalam penglihatan nubuatannya tentang kedatangan satu kuasa dalam sejarah manusia yang dilambangkan dengan "tanduk kecil" dengan ciri-ciri manusia yang "berusaha untuk mengubah waktu dan hukum" (Dan. 7:25, NKJV). Rujukan untuk "waktu" dalam hubungannya dengan "hukum" Tuhan, kenyataannya menunjukkan kepada waktu tertentu iaitu Sabat di mana Sabat adalah satu-satunya hukum yang berkenaan dengan kekuasaan waktu. Dengan demikian, kita dapat menyimpulkan daripada teks itu bahawa kuasa tanduk kecil akan berusaha untuk mengubah Sabat. Ciri-ciri manusia pada kuasa ini yang melambangkan identiti keagamaan-kerohanian (bandingkan dengan Dan. 7:4, 13) dan tempatnya di dalam urutan kerajaan (setelah Roma kafir) menyarankan bahawa ia adalah Gereja Roman Katolik. Dengan demikian, nubuatan Daniel telah meramalkan tuntutan gereja untuk mengambil alih tempat Tuhan sebagai Pencipta.

Gereja Roman Katolik melakukan tepat seperti nubuatan jangkakan iaitu menggantikan kesucian Sabat dengan penyembahan Ahad. Alasan utama sejarah yang mendorong para Kaisar Romawi bersama dengan pihak berkuasa Katolik ke arah penyembahan Ahad adalah bahawa perubahan ini akan memudahkan integrasi kebanyakan orang di dalam Empayar Romawi. Mereka menyembah matahari dan dengan demikian memelihara Ahad iaitu hari matahari. Strategi dan kompromi "penginjilan" ini sangat membantu kejayaan politik Gereja Roman Katolik.

Namun, untuk membenarkan a posteriori perubahan ini, para Bapa Gereja menggunakan hujah teologi bahawa Yesus dibangkitkan pada hari Ahad. Kenyataannya, pertahanan teologi ini adalah pengungkapan falsafah dualistik Yunani lama yang memisahkan dunia fizikal Penciptaan daripada dunia rohani.
 
**Pertimbangkan Hal Ini**: Mengapakah Sabat adalah perintah yang paling mudah diserang dan perintah paling mudah untuk diubahkan? Apakah kesalahfahaman yang dinyatakan melalui alasan sejarah dan teologi perubahan itu?
 
**Aktiviti**: Bincangkan dan rombak pemikiran palsu di sebalik pembuktian teks-teks utama yang digunakan oleh kebanyakan orang Kristian untuk menyokong perubahan dari Sabtu kepada pemeliharaan Ahad.
 
**III. Satu Tanda Zaman** (Tinjau Wahyu 12:17, 14:9, 12 dengan kelas.)
 
Kitab Wahyu memberitahu kita bahawa melebihi daripada perubahan tentatif Sabat dengan "tanduk kecil", Sabat akan berperanan pada zaman akhir sebagai ujian kesetiaan. Telah ada di dalam Perjanjian Lama Sabat diberikan sebagai satu tanda di antara Tuhan dan umatNya iaitu tanda yang kelihatan bahawa Tuhan adalah Seorang yang menguduskan mereka (Kel. 31:13, Yeh. 20:12). Tempat Sabat di tengah-tengah Dekalog (Perintah Sepuluh) — iaitu tempat meterai persetujuan perjanjian kuno — menyaksikan fungsi Sabat.

Kitab Wahyu menggunakan lambang kesetiaan Perjanjian Lama simbol kesetiaan kepada hukum Tuhan manakala tanda pada dahi dan tangan (Ul. 6:8) bagi menggambarkan orang yang bergabung dalam perkemahan musuh Tuhan dan "menyembah binatang" (Why. 14:9 NKJV). Lambang ini menunjukkan bahawa orang yang berkenaan telah diserahkan kepada undang-undang palsu yang telah menggantikan hukum Tuhan. Kenyataan bahawa penyembahan binatang ditentukan bertentangan kepada penyembahan terhadap Sang Pencipta (Why. 14:7) menyarankan bahawa ianya Sabat dalam bahaya di sini kerana Sabat menyatakan iman kepada Pencipta (Kel. 20:11). Sememangnya, dalam ayat berikutnya menjelaskan bahawa ulasan ini berlaku kepada "orang-orang kudus" yang "menuruti perintah Allah dan iman kepada Yesus" (Why. 14:12; bandingkan dengan Why. 12:17).
 
**Pertimbangkan Hal Ini**: Jika anda bertanya kepada seorang Seventh-day Adventist, apakah maknanya Sabat bagi dia, mungkin dia menjawab, "Ianya bukan Ahad." Sementara jawapan ini mengandungi elemen penting kebenaran, ianya bukan keseluruhan kebenaran. Mengapa?
 
#### LANGKAH 3-Menerapkan
 
**Hanya untuk Guru**: Bincangkan alasan mengapa para bapa gereja tidak ingin memelihara Sabat hari ketujuh. Tunjukkan hubungan di antara asal-usul anti-Semitistik dan penolakan terhadap Sabat.
 
**Soalan Penerapan**:

1. Bagaimanakah seharusnya kita memelihara Sabat untuk menjadikan hari tersebut benar-benar tanda Tuhan?
2. Bincangkan perbandingan oleh seorang rabai ini: anda Seventh-day Adventist memelihara Sabat sementara kami orang Yahudi merayakan hari Sabat.
 
#### LANGKAH 4-Mewujudkan
 
**Hanya untuk Guru**: Tunjukkan para anggota kelas sifat unik daripada perintah Sabat dibandingkan dengan perintah-perintah lainnya. Bantu kelas anda untuk memahami mengapa ianya masuk akal bahawa Sabat (dan bukan perintah lain) akan menjadi ujian iman terakhir.
 
**Aktiviti**:

1. Kongsikan dengan para anggota kelas cerita-cerita tentang orang-orang yang dianiaya kerana penurutan mereka terhadap Sabat.
2. Pertimbangkan pertanyaan paradoks berikut: Mengapakah kadang-kadang lebih sukar untuk memelihara Sabat di dalam masyarakat yang bebas daripada dilakukan dalam satu masyarakat yang menindas? Bahaskan.