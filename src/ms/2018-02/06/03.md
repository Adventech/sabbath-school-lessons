---
title:  Hukum dan Dosa
date:   07/05/2018
---

Dalam pembelajaran kemarin, kita melihat ayat-ayat (Rom. 7:15-25) yang berbicara tentang realiti dosa bagi setiap orang termasuk orang-orang Kristian. Namun begitu, dalam ayat-ayat sebelum ayat-ayat ini, Paulus menunjukkan kepada hukum yang menyatakan bagaimana lazim dan bahayanya dosa.
 
`Baca Roma 7:1-14. Apakah hubungan di antara hukum dan dosa? Apakah ayat-ayat ini juga beritahukan kita tentang kemustahilan diselamatkan oleh hukum?`
 
Dua petunjuk penting datang daripada apa yang Paulus ajarkan di sini. Pertama, dia menunjukkan bahawa hukum bukannya masalah. Hukum adalah "kudus, benar dan baik." Masalahnya adalah dosa yang menuju maut.  Petunjuk lain pula adalah bahawa hukum tidak berdaya untuk menyelamatkan kita daripada dosa dan maut. Hukum menunjukkan masalah dosa dan maut; jika ada, hukum membuatkan masalah dosa dan maut lebih jelas tetapi ia tidak menawarkan apa-apa cara untuk menyelesaikan masalah itu.

Hanya seorang pembaca yang berfikiran cetek yang dapat menggunakan ayat-ayat ini untuk mengatakan bahawa hukum iaitu Perintah Sepuluh telah dibatalkan sementara mengabaikan banyak yang lain yang menunjukkan hukum mengikat pada hari ini. Ia adalah bertentangan dengan maksud Paulus. Tiada satupun tulisan Paulus di sini yang masuk akal jika hukum dibatalkan. Hujahnya berfungsi pada anggapan bahawa hukum masih mengikat kerana ia adalah hukum yang menunjukkan realiti dosa dan menyebabkan perlunya Injil. "Jika demikian, apakah yang hendak kita katakan? Apakah hukum Taurat itu dosa? Sekali-kali tidak! Sebaliknya, justru oleh hukum Taurat aku telah mengenal dosa. Karena aku juga tidak tahu apa itu keinginan, kalau hukum Taurat tidak mengatakan: "Jangan mengingini!"" (Roma 7:7, NKJV).

`Baca Roma 7:13 dengan teliti. Apakah yang Paulus katakan tidak hanya tentang hukum tetapi tentang mengapakah hukum ini masih diperlukan?`  

Hukum tidak menghasilkan kematian tetapi dosa yang menghasilkan dosa. Hukum menunjukkan betapa bahayanya dosa yang dapat membawa kematian. Hukum adalah baik dan menunjukkan dosa. Ia hanya tidak ada jawapan untuk itu tetapi hanya Injil mempunyai jawapannya. Maksud Paulus adalah bahawa sebagai orang-orang Kristian yang diselamatkan di dalam Kristus, kita perlu untuk melayani di dalam "keadaan baru menurut Roh" (Roma 7:6, NKJV); iaitu kita hidup dalam hubungan iman dengan Yesus, percaya pada merit dan kebenaranNya untuk keselamatan (tema yang begitu banyak datang sebelum ini dalam Roma). 

`Bagaimanakah pengalaman anda sendiri dengan memelihara hukum memperlihatkan anda keperluan anda limpah kurnia Tuhan?`