---
title:  Dari Sabat kepada Ahad?
date:   08/05/2018
---

Sebagai Seventh-day Adventist kita sering mendengar sesama saudara dan saudari Kristian dalam denominasi lain mengatakan bahawa hukum telah dibatalkan atau kita tidak berada di bawah hukum Taurat tetapi di bawah limpah kurnia. Apa yang mereka benar-benar katakan sebenarnya adalah bahawa hanya perintah keempat telah dibatalkan. Walaubagaimanapun, banyak yang tidak mengatakan seperti itu. Sebaliknya, mereka mengatakan bahawa Sabat hari ketujuh telah digantikan oleh hari pertama Ahad untuk menghormati kebangkitan Yesus.

Dan mereka percaya bahawa mereka memiliki teks untuk membuktikannya juga.

Di bawah adalah beberapa teks umum dalam Perjanjian Baru bahawa banyak orang Kristian percaya yang menunjukkan Sabat telah diubah dari hari ketujuh dalam Perjanjian Lama kepada hari pertama dalam Perjanjian Baru. Sementara kita membaca teks-teks tersebut, kita perlu bertanya kepada diri kita sendiri jika mereka benar-benar berbicara tentang perubahan hari atau mereka hanya menggambarkan peristiwa-peristiwa yang terjadi pada hari itu tetapi tanpa naik ke tahap menentukan perubahan? 

`Baca Yohanes 20:19-23. Apakah sebab yang diberikan untuk para murid sedang berkumpul di ruangan itu? Apakah yang ayat-ayat ini katakan tentang adakah kebaktian itu menghormati kebangkitan Yesus seperti yang dinyatakan oleh beberapa orang?`

`Baca Kisah 20:6, 7. Apakah, jika ada, dalam ayat-ayat ini menunjukkan bahawa Sabat telah diubah kepada hari Ahad iaitu hari pertama dalam minggu? Lihat juga Kisah 2:46.`

`Baca 1 Korintus 16:1-4. Di luar kenyataan bahawa mereka menyimpan persembahan di rumah pada hari pertama minggu, apakah yang diajarkannya tentang perubahan Sabat kepada Ahad?`
 
Inilah inti dari "bukti" teks yang digunakan untuk mempromosikan doktrin yang hari pertama minggu ini menggantikan Sabat hari ketujuh. Di luar daripada menggambarkan beberapa kali ketika orang-orang percaya berkumpul untuk pelbagai sebab, tidak ada satu teks pun yang menunjukkan bahawa pertemuan ini adalah kebaktian pada hari pertama minggu menggantikan Sabat hari ketujuh. Hujah ini hanyalah pembacaan kembali ke teks tradisi Kristian berkurun lamanya tentang pemeliharaan Ahad. Itu sedang meletakkan sesuatu ke dalam ayat-ayat ini yang tidak pernah ada pada permulaannya.