---
title:  Injil Kekal
date:   26/04/2018
---

`Baca Wahyu 14:6, 7. Apakah "Injil kekal"?`

Injil yang disebut di sini sebagai "kekal." Ini adalah bukti lanjut bahawa Tuhan tidak berubah. Tuhan yang tidak berubah memiliki Injil yang tidak berubah. Injil kekal ini memberikan jaminan kepada semua orang yang hendak untuk menerimanya. Injil menyatakan kasih Tuhan yang tidak berubah dan ia adalah mesej ini yang pelu pergi ke seluruh dunia. Setiap orang memerlukan peluang untuk mendengarnya yang mana itulah sebabnya Tuhan telah memanggil umatNya untuk menyebarkannya.
 
`"Sebab di dalam Dia Allah telah memilih kita sebelum dunia dijadikan, supaya kita kudus dan tak bercacat di hadapan-Nya. Dalam kasih Ia telah menentukan kita dari semula oleh Yesus Kristus untuk menjadi anak-anak-Nya, sesuai dengan kerelaan kehendak-Nya" (Ef. 1:4, 5, NKJV). Apakah yang ayat ini katakan lebih lanjut tentang betapa "kekalnya" Injil itu sebenarnya?`

Dipilih dalam Dia "sebelum dunia dijadikan." Berbicara tentang Injil "kekal"! Bahkan sebelum Penciptaan dunia ini, rancangan Tuhan adalah bagi kita untuk memiliki keselamatan dalam Dia.

Lihatlah beberapa perkataan berikut: "memilih," "menentukan," "kerelaan," "menjadi anak-anakNya." Lihatlah betapa dua ayat ini menunjuk kepada keinginan Tuhan bagi kita untuk memiliki kehidupan kekal "di dalam Dia." Dan kenyataan bahawa Tuhan telah melakukan semua ini sebelum permulaan zaman (lihat juga 2 Tes. 2:13, 2 Tim. 1:9) menunjukkan dengan begitu jelas limpah kurniaNya yang menampilkan bahawa keselamatan kita datang bukan daripada apapun yang kita dapat lakukan atau daripada setiap merit mana-mana makhluk tetapi sepenuhnya tindakan yang timbul daripada sifat Tuhan sendiri yang mengasihi. Bagaimana keselamatan dapat datang daripada apapun yang kita dapat lakukan jika kita dipilih untuk memiliki keselamatan di dalam Dia bahkan sebelum kita wujud pun? Pilihan itu adalah bagi kita untuk menerima atau menolaknya.

Dan bagaimana pilihan ini dinyatakan di dalam kehidupan umat pilihan? Untuk menjadi "kudus dan tak bercacat di hadapan-Nya" (Ef. 1:4, NKJV). Ini juga adalah apa yang kita telah pilih.
 
`Kita dipanggil untuk menyebarkan "Injil kekal" kepada dunia sebagai sebahagian daripada mesej akhir zaman sebelum kedatangan Kristus. Mengapakah kita mesti mengetahui dan mengalami kenyataan "Injil kekal" di dalam kehidupan kita sendiri sebelum kita dapat mengongsikannya dengan orang lain?`