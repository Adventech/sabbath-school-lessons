---
title:  Panduan Guru
date:   27/04/2018
---

**Ayat Kunci**: Daniel 12:13
 
**Pelajar Akan**:

- **Mengetahui**: Menemukan kembali kasih Tuhan bagi manusia dan rancanganNya untuk menyelamatkan mereka daripada kematian dan kejahatan.
- **Merasakan**: Menghargai kasih Tuhan meskipun dia tidak layak mendapatkannya.
- **Melakukan**: Percaya dan mengasihi Tuhan serta mengasihi jirannya sebagai balasan walaupun dia tidak melihat satu jawapan yang segera.
 
**Garis Besar Pembelajaran**:
1. Mengetahui: Keselamatan Tuhan Melebihi Saya
	+ Mengapakah Tuhan mengasihi anda?
	+ Adakah tidak mustahil untuk mengerti kasih Tuhan? Jelaskan. Apakah kasih Tuhan?
	+ Apakah bukti-bukti sejarah kasih Tuhan untuk anda?
 
2. Merasakan: Kasih Tuhan Adalah Nyata
	+ Mengapakah saya dapat pasti tentang kasih Tuhan?
	+ Apakah yang dilakukan Tuhan untuk menjadikan kasihNya suatu kenyataan?
	+ Adakah merasakan kasih Tuhan memadai untuk menyakinkan anda bahawa Dia mengasihi anda?
 
3. Melakukan: Kasih Tuhan Menular
	+ Mengapakah mengasihi sesamamu adalah tanda bahawa Tuhan telah menyelamatkan anda?
	+ Mengapakah anda bertanggungjawab untuk keselamatan jiran anda?
	+ Mengapakah iman anda dalam Tuhan membantu anda untuk mengasihi musuhmu?
 
**Rangkuman**: Realiti kasih Tuhan dinyatakan di dalam rekaanNya untuk menyelamatkan manusia meskipun diri sendiri dan walaupun mereka tidak layak mendapatkannya.
 
**Kitaran Pembelajaran**
 
#### LANGKAH 1-Mendorong
 
**Sorotan Alkitab**: 1 Yohanes 4:10
 
**Konsep Utama untuk Pertumbuhan Rohani**: Kasih Allah adalah satu-satunya sebab mengapa Dia menyelamatkan umat manusia. Kasih Tuhan tidak hanya wujud daripada emosi dan kata-kata manis. Apa yang membuat wahyu alkitabiah kasih keilahian yang unik tetapi universal adalah bahawa Tuhan tidak menyingkapkan diriNya melalui pengalaman emosi dan mistik atau melalui kebijaksanaan yang indah dan berwawasan. Tuhan menyatakan dirinya dalam realiti sejarah. Ianya kerana berita baik keselamatan Tuhan adalah untuk semua orang dan kerana keselamatan nyata bahawa peristiwa kemuncak keselamatan dapat terjadi hanya pada kesudahan sejarah manusia.
 
**Hanya untuk Guru**: Tujuan pelajaran ini adalah untuk menjadikan kasih Tuhan dan rencana keselamatanNya nyata kepada para pelajar anda. Keselamatan tidak dapat mencapai penggenapannya yang terakhir di dunia yang rosak ini dan yang terbatas seperti pada daging manusia yang berdosa. Oleh itu, keselamatan dapat terjadi hanya pada akhir zaman. Meskipun kita yakin dengan keselamatan kerana semua keselamatan bergantung kepada Tuhan, namun hanya kedatangan Kristus pada akhir zaman akan menjadikan realiti keselamatan tidak mustahil. Walaupun kita boleh mengalami mukjizat dan berkat namun hadiah-hadiah ini hanya nyalaan kecil yang menyarankan realiti daripada api tetapi bukannya api.
 
**Pembuka Perbincangan**: Bagaimanakah pengalaman kita tentang kasih Tuhan dalam kehidupan semasa ini membantu kita untuk memahami dan membayangkan kegenapan terakhir keselamatan Tuhan pada akhir zaman? Apakah dalam kehidupan ini adalah bukti bagi masa depan kerajaan Tuhan?
 
**Soalan untuk Perbincangan**:

1. Bincangkan dengan kelas anda mengapakah memiliki pengharapan dalam kerajaan Tuhan penting pada akhir zaman?
2. Mengapakah keselamatan melalui Kristus pada akhir zaman adalah satu-satunya keselamatan yang memungkinkan?
 
#### LANGKAH 2-Menyelidiki
 
**Hanya untuk guru**: Dalam masyarakat sekular kita, ianya sangat sukar untuk berbicara tentang kerajaan Tuhan. Bahasa ini kedengarannya berupa khayalan. Manusia prihatin dengan dunia ini dan kehidupan semasa ini; kebanyakan mereka adalah materialistic yang tertarik hanya pada kenyataan yang mereka dapat lihat dan nikmati sekarang. Mereka tidak tertarik pada suatu kerajaan yang samar-samar yang terletak di sorga yang akan datang pada masa depan yang jauh. Cabarannya adalah untuk menggoncangkan kelompok orang ini bagi membangkitkan mereka kepada keperluan untuk diselamatkan. Pelajaran ini akan mengusulkan satu strategi dalam tiga langkah untuk menjangkau kelompok ini. Pertama dan yang terutama, kelompok ini akan perlu untuk mencari kasih Tuhan bagi mereka. Hanya dengan demikian mereka rindu untuk kerajaanNya di mana mereka akan tinggal dengan Dia; dan hanya dengan demikian mereka akan bersedia untuk mempercayai Dia.
 
**Ulasan Alkitab**
 
**I. Tuhan adalah kasih** (Tinjau 1 Yohanes 4:8-10 dan Keluaran 34: 5-7 dengan kelas.)
 
Keselamatan Tuhan bermula dalam kasihNya. Berbicara tentang kerajaan Tuhan dan keselamatan Tuhan kepada orang-orang yang tidak mempercayai Tuhan dan tidak mengalami suatu hubungan kasih dengan Dia adalah sia-sia. Oleh itu, pengetahuan dan pengalaman kasih Tuhan adalah penting. Dan kita beralih kepada FirmanNya untuk pengetahuan tentang Tuhan.

Seluruh Alkitab mendefinisikan Tuhan sebagai kasih. Dalam Perjanjian lama, tindakan pertama Tuhan adalah Penciptaan. Kasih Tuhan bukanlah jawapan untuk apa yang kita dapat lakukan. Tuhan mengasihi kita malah sebelum kita wujud. Pendahuluan kasih Tuhan ini ke atas kasih kita yang hanya sambutan kita terhadap kasihNya adalah pengesahan tentang cara Dia menyelamatkan kita. Tuhan tidak menyelamatkan kita kerana apa yang kita lakukan tetapi kerana siapa Dia. Kepercayaan ini adalah sebahagian daripada permohonan Daniel permohonan Tuhan: "'Bertindaklah dengan tidak bertangguh, oleh karena Engkau sendiri'" (Dan. 9:19, NKJV). Tuhan tidak menyelamatkan kita kerana kita mengasihi Dia atau kerana kita menuruti Dia. Keselamatan tidak berdasarkan pada merit kita tetapi "kerana Dia sendiri." Untuk sebab ini, maka pernyataan Tuhan tentang kasihNya mendahului dan mengasaskan pemberian hukum: "'TUHAN, TUHAN, Allah penyayang dan pengasih, panjang sabar, berlimpah kasih-Nya dan setia-Nya'" (Kel. 34:6, NKJV). Dan malah di dalam hukum, tindakan keselamatan Tuhan mendahului perintah itu: "'Akulah TUHAN, Allahmu, yang membawa engkau keluar dari tanah Mesir, dari tempat perbudakan'" (Kel. 20:2, NKJV).

Kita menemui kualiti yang sama ini daripada kasih keilahian yang hebat dan istimewa di dalam Perjanjian Baru: "Akan tetapi Allah menunjukkan kasih-Nya kepada kita, oleh karena Kristus telah mati untuk kita, ketika kita masih berdosa" (Rom. 5:8, NKJV). Kristus mati untuk kita dan mengasihi kita malah ketika kita tidak dikasihi. Dia mengasihi kita. Kasih adalah juga sifat Roh Kudus yang disebut "Penolong (Penghibur)" (Yohanes 14:16) iaitu Seorang yang menghibur dan mendakap kita ketika kita berdukacita dan ketika kita menderita. Perkataan Yunani parakletos, "Penghibur," digunakan dalam bahasa Yunani Septuagint untuk menterjemahkan perkataan Ibrani nakham yang bererti "menghibur" (Yer. 16:7, Hos. 13:14, Yes. 57:18).
 
**Pertimbangkan Hal Ini**: Apakah pelajaran yang kita dapat pelajari tentang proses keselamatan daripada kenyataan bahawa Tuhan mengasihi dahulu kita? Mengapakah Tuhan memberikan Sabat kepada manusia walaupun mereka tidak bekerja dengan Dia semasa minggu Penciptaan? Dalam cara apakah Sabat merupakan satu tanda keselamatan Tuhan melalui limpah kurnia (kasih karunia)?
 
**II. Yesus Adalah Penjamin** (Tinjau Ibrani 7:22 dan Roma 10:13 dengan kelas.)
 
Sebab mengapa seseorang dapat memastikan keselamatan adalah keranaa keselamatan bergantung pada Tuhan. Dalam satu pengertian, keselamatan masa depan kita berkaitan dengan pengalaman keselamatan kita dalam kehidupan semasa kita. Penerapan berganda kerajaan Tuhan ini ditemui di dalam ucapan Yesus kepada orang Farisi dan kepada murid-muridNya. Kepada orang Farisi, Yesus menekankan dimensi semasa dan peribadi keselamatan: "'Kerajaan Allah ada di antara kamu'" (Lukas 17:21, NKJV). Tetapi ketika Yesus berbicara kepada murid-muridnya, Dia menunjukkan keselamatan sebagai peristiwa masa depan dan sejagat: "' Sebab sama seperti kilat memancar dari ujung langit yang satu ke ujung langit yang lain, demikian pulalah kelak halnya Anak Manusia pada hari kedatangan-Nya'" (Lukas 17:24 NKJV). Sebab untuk paradoks ini adalah bahawa para murid yang sudah memiliki Yesus di dalam hati mereka yang menantikan dengan berharap kedatanganNya pada masa depan. Sementara itu, orang-orang Farisi yang belum mengalami kerajaan itu di dalam diri mereka sendiri hanya merasa bahawa mereka tidak memerlukan kerajaan masa depan Tuhan. Kenyataannya, semakin dekat Yesus kepada kita dalam kehidupan kita sekarang, semakin kita akan pasti kedatanganNya dan semakin kita akan rindu untuk itu.
 
**Pertimbangkan Hal Ini**: Mengapakah ianya mustahil untuk menjadi seorang Kristian yang baik yang mengasihi Yesus tetapi tidak menantikan kedatangan kedua? Mengapakah dan bagaimanakah seharusnya pengharapan kerajaan masa depan Tuhan mempengaruhi kehidupan kita sekarang?
 
**III. Tuhan, Dari Kekekalan ke Keabadian** (Tinjau Mazmur 90: 2 dan Wahyu 14:6, 7 dengan kelas.)
 
Yohanes melihat seorang malaikat terbang di tengah-tengah langit memberitakan "Injil yang kekal" (Why. 14:6, NKJV). Injil itu tepat sekali layak sebagai "kekal" kerana ia berasal daripada "Tuhan kita Yesus Kristus... yang kekal" (1 Tim. 6:14-16, NKJV). Berbicara tentang "Injil yang kekal" adalah berbicara tentang Tuhan iaitu satu cara penegasan Injil sebagai tujuan rohani tertinggi yang kita dapat rangkul. Rasul Paulus mengunakan pemikiran yang sama ini ketika dia mendorong pengikutnya untuk bersaing "untuk memperoleh suatu mahkota yang abadi" (1 Kor. 9:25, NKJV) iaitu satu-satunya penghargaan yang bernilai untuk diperjuangkan (1 Cor. 9:26). Injil yang kekal ini dibicarakan oleh Yohanes dalam Wahyu menunjukkan dua tindakan keilahian yang hebat dan isitimewa bahawa kerangka sejarah manusia-penghakiman pada kesudahan dan Penciptaan pada mulanya (Why. 14:7). Sejarah manusia yang kelihatannya berlari secara rawak menuju ke jurang maut, sekarang dapat merasakan tujuan dan arah iaitu tujuan ini berasal dari Tuhan yang abadi dan berorientasikan kepadanya.
 
**Pertimbangkan Hal Ini**: Mengapakah pengharapan kehidupan yang kekal adalah satu-satunya jawapan untuk kami pengalaman manusia kita tentang kehidupan yang mustahil? Bincangkan dengan kelas pengalaman-pengalaman mereka tentang kematian. Apakah fikiran-fikiran yang terlintas pada minda mereka ketika mereka berhadapan dengan kematian? Mengapakah kematian bukan kesudahan yang normal?
 
#### LANGKAH 3-Menerapkan
 
Hanya untuk Guru: Godaan atau pencobaan terhadap umat percaya Seventh-day Adventist berkenaan identiti adalah berganda. Kita dapat menempatkan terlalu banyak penekanan pada aspek "Seventh-day" nama kita yang memberikan terlalu banyak kesan terhadap hal keduniawian kita dan terhadap dunia kita pada masa sekarang ini atau kita mungkin terlalu menekankan aspek "Adventist" daripada identiti kita yang memisahkan kita daripada dunia dan menjadikan kita fanatik atau pemimpi. Garisbawahkan untuk kelas anda betapa pentingnya bahawa kita menjaga keseimbangan ketegangan antara dua komponen pada identiti kita.
 
**Aktiviti Perbincangan**:

1. Bincangkan perbezaan di antara janji-janji Tuhan tentang kerajaanNya dan janji-janji seorang ahli politik.
2. Sebutkan setiap keraguan yang para anggota kelas mungkin miliki tentang realiti dan kepentingan kerajaan Tuhan. Bagaimanakah kita dapat menyatakan realiti kerajaan Tuhan dan masih tetap berhubungan dengan realiti dunia ini? Apakah kesan daripada pengharapan kita pada kehidupan sehari-harian kita?
3. Bincangkan hubungan antara dua kerajaan Tuhan yang telah disebutkan "sudah" (khabar baik tentang jaminan keselamatan semasa) dan "belum lagi" (berita baik daripada Kedatangan Kedua).

#### LANGKAH 4-Mewujudkan
 
**Hanya untuk Guru**: Apakah beberapa cara konkrit yang kelas anda dapat menjadikan kasih Tuhan nyata di antara para anggota komuniti gereja anda dan di dunia pada umumnya? Pilih untuk melakukan salah satu atau lebih daripada kegiatan-kegiatan di bawah sebagai satu saksi kasih Tuhan.
 
1. Melawat seseorang yang tua atau ibubapa tunggal yang dibebani dengan tuntutan untuk menjaga sebuah keluarga. Adakah dia memerlukan bantuan untuk menyediakan makanan, membeli bahan makanan, kerja-kerja halaman rumah, menjaga anak, dan lain-lain lagi? Tawarkan pelayanan dan perkhidmatan anda sekali atau dua kali seminggu sebagai satu demonstrasi kasih Tuhan.
2. Tuliskan satu nota yang mendorong kepada seseorang yang sedang melalui waktu yang sukar. Kongsikan teks Alkitab kegemaran anda pada nota itu dan harapan apa yang telah diberikannya kepadamu.
3. Buat satu pakej yang berkeprihatinan untuk seseorang di negari atau negara lain atau untuk seseorang yang berkhidmat di luar negara dalam ketenteraan. Biarkan orang ini mengetahui betapa anda sangat mengambil berat terhadapnya.
4. Jemput seorang yang bukan pemelihara Sabat berkongsi makanan dengan anda di rumah anda. Perkenalkan dia tentang Tuhan Sabat melalui persekutuan dengan keluarga anda dan para sahabat.