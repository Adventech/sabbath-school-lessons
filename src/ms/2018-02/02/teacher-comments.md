---
title:  Panduan Guru
date:   13/04/2018
---

### Pelajaran secara Ringkas
 
**Ayat Kunci**: Daniel 1:20
 
**Pelajar Akan**:

- **Mengetahui**: Menyedari tanggungjawabnya sebagai saksi kepada Tuhan di dunia. 
- **Merasakan**: Memelihara kasih dan hormat terhadap orang lain dan mengilhami perkara yang sama daripada mereka.
- **Melakukan**: Tetap setia kepada Tuhan dan kepada dirinya sendiri tanpa kompromi.  
 	
**Garis Besar Pembelajaran**:

1. Mengetahui: Kamu Akan Menjadi Saksi hingga ke Hujung Bumi
	+ Mengapakah Daniel seorang saksi?
	+ Dalam cara apakah Daniel merupakan seorang saksi?
	+ Bagaimanakah ketua sida-sida bertindak balas terhadap kesaksian Daniel?

2. Merasakan: Mengasihi Tuhan ialah Mengasihi Manusia
	+ Jelaskan panggilan Yesus untuk membenci ibubapa seseorang (Lukas 14:26). 
	+ Bagaimanakah anda dapat menyatakan kasih kepada ibubapa atau kawan-kawan anda yang tidak percaya kepada Tuhan?
	+ Mengapakah saksi kepada kebenaran yang mengasihi dan dikasihi lebih berkesan daripada saksi yang hanya mengambil berat dengan kebenaran sahaja? 

3. Melakukan: Menjadi Manusia dan Kudus
	+ Bagaimanakah saya dapat memelihara keseimbangan di antara tugas untuk menjadi setia kepada perintah-perintah Tuhan dan hubungan saya dengan sahabat-sahabat dan keluarga saya yang tidak mempunyai nilai-nilai yang sama dengan saya?
	+ Mengapakah ianya mustahil untuk benar-benar mengasihi orang tanpa menjadi kudus?

**Rangkuman**: Teladan Yesus yang menjadi manusia tanpa membuat sebarang kompromi merupakan satu model yang mencabar untuk umat Kristian dan terutama sekali umat Seventh-day Adventist yang hidup di dunia.

#### Kitaran Pembelajaran				

##### LANGKAH 1–Mendorong

**Sorotan Alkitab**: Daniel 1:15, 17

**Konsep Utama untuk Pertumbuhan Rohani**: Tuhan ingin umatNya untuk mengongsikan dengan dunia kebenaran kerajaanNya. Soalan yang seringkali dihadapi kita dalam memenuhi mandat yang menyentuh cara-cara yang kita harus gunakan untuk mengkomunikasikan kebenaran. Dalam Kitab Daniel, kita mempelajari bahawa kebenaran berkaitan dengan bentuk penyalurannya. Bentuk-bentuk penulisan dalam suatu buku yang diberikan seringkali mengungkapkan mesejnya yang sangat mendalam dan berharga. Daniel sendiri menjelmakan prinsip ini. Hubungan peribadinya dengan orang-orang di sekelilingnya, cara dia mendekati mereka, cara dia makan dan minum, malah cara dia memperagakan dirinya sendiri tidak terpisah daripada mesej rohani yang dibawanya.
 
**Hanya untuk Guru**: Pelajaran minggu ini akan mengajar kita bagaimana menjadi saksi di sebuah dunia yang jauh daripada Tuhan malah hostile to Him. Seperti Daniel, kita berada di pembuangan dan memberikan kesaksian (testifying) tentang sebuah kerajaan yang is not visible and is not popular. Kita akan belajar daripada teladan-teladan Daniel dan tiga sahabatnya yang berdiri setia kepada Tuhan mereka sementara berkhidmat dengan raja. Kita akan belajar tentang cabaran-cabaran yang mereka temui di dalam konteks sekular mereka dan cara-cara mereka bersaksi. Kita juga akan belajar tentang kehidupan rohani mereka dan cara mereka mampu untuk membawa pengharapan mereka secara konkrit ke dalam kehidupan seharian mereka. 
 	
**Pembuka Perbincangan**: Kitab Daniel sangat penting untuk Seventh-day Adventist; dan lagi, kitab ini mengandungi sebahagian kebenaran yang membuatkan kita berbeza daripada kebanyakan orang termasuk orang-orang Kristian yang lain, dan, dalam beberapa hal, menjadikan kita unik di dalam masyarakat kita. Malangnya, buku ini telah menarik perhatian para ekstrimis pada pinggiran agama. Paradoksnya adalah bahawa Kitab Daniel adalah salah satu kitab yang paling universal dalam Alkitab. Ia membawa satu-satunya pengharapan yang manusia perlukan terutama sekali pada zaman kita.
 
**Soalan untuk Perbincangan**:

1. Mengapakah Kitab Daniel sering diabaikan?
2. Apakah mesej pengharapan yang datang daripada Kitab Daniel?
 
##### LANGKAH 2—Menyelidiki

**Hanya untuk Guru**: Sebagai umat Seventh-day Adventist, kita sering menganggap yang kita mengetahui Kitab Daniel dengan baik. Untuk menghindari mengulangi klise lapuk, sarankan kepada para pelajar daripada pelajaran ini untuk mendekati Kitab Daniel seolah-olah untuk pertama kalinya. Mereka harus bertujuan untuk menyegarkan pembacaan mereka terhadap kitab itu dan menemui pandangan dan jalan baru ke dalam nubuatan-nubuatannya. Penemuan dan pandangan berharga seperti itu secara tersirat dijanjikan kepada mereka yang membacanya di akhir zaman  kerana kitab ini dijelaskan sebagai tetap termeterai sampai akhir zaman (Daniel 12:9).
 
**Ulasan Alkitab**
 
**I. Dikasihi oleh Musuh**  (Tinjau Daniel 1:9 dengan kelas.) 

Apabila Daniel bertekad untuk tetap setia kepada Tuhan, satu keajaiban terjadi: " Maka Allah mengaruniakan kepada Daniel kasih dan sayang dari pemimpin pegawai istana itu" (Dan. 1:9, ESV). Ianya menarik bahawa Tuhan mengilhami kasih dan hormat pada hati musuh segera setelah Daniel berkeputusan untuk tidak berkompromi.

Ayat ini menyarankan dua pelajaran. Pertama, Tuhan tidak membuat keajaiban terjadi sebelum Daniel dan tiga orang Ibrani mempertaruhkan kehidupan mereka. Dengan demikian, Daniel tidak secara tiba-tiba menemukan makanan yang sempurna di mejanya sebelum ujian kesetiaannya kepada Tuhan. Meskipun Tuhan kadang-kadang boleh mempermudahkan perjalanan kita dengan Dia dan "menuntun [kita] di jalan yang benar" (Mzm. 23:3, JPS), dalam kebanyakan kes, kenyataannya adalah bahawa kehidupan lebih sering daripada tidak kita hadapi dengan situasi yang menentang prinsip kita.

Kedua, untuk menjadi setia kepada Tuhan bukan bererti memperlakukan yang tidak baik terhadap lelaki dan perempuan di dunia. Walaupun Daniel berkeputusan untuk menjadi berbeza dan menolak undangan raja, dia tetap menghormati dan menyenangkan pemimpin pegawai istana dan dia menghampirinya dengan kerendahan hati (Dan. 1:8, 12). Hal ini juga menarik yang mana ayat ini tidak merujuk kepada kasih dan rasa hormat Daniel terhadap tuannya. Ianya tidak cukup untuk mengasihi musuh-musuh kita; kita juga harus mengilhami kasih dalam hati mereka yang merupakan bukti bahawa kasih kita adalah benar.

**Pertimbangkan Hal Ini**: Mengapakah perasaan positif jiran tetangga kita terhadap kita sering menyediakan dasar paling subur untuk bersaksi kepada jiran tetangga yang sama?
 
**II. Saksi Senyap** (Tinjau Daniel 3:26–28; 2:11, 21 dengan kelas anda.)
 
Kesaksian paling fasih salah daripada iman seseorang di dalam Tuhan adalah kehidupan yang dia jalani. Hanya kesaksian tiga orang Ibrani menjadikan kelangsungan hidup mereka daripada perapian yang menyala-nyala. Perhatikan bahawa mereka tidak menarik perhatian kepada diri mereka sendiri. Malah, mereka tidak berbicara langsung. Teks itu hanya memberitahu kita bahawa mereka "keluar dari api itu" (Dan. 3:26, NKJV). Fokusnya adalah pada Tuhan. Pelajaran ini adalah yang pertama yang dipertahankan Nebukadnezar dari keajaiban dramatik itu: "'Terpujilah Allah… Ia telah… melepaskan hamba-hamba-Nya" (Dan. 3:28, NKJV). Rujukan kepada saksi adalah kedua: "'yang telah menaruh percaya kepada-Nya'" (Dan. 3:28, NKJV). Dan bahkan kemudian, penekanan adalah pada "Dia." Kes ini mengilustrasikan cara bersaksi yang diperkenalkankan dalam Kitab Daniel. Ianya bukan tentang diri sendiri seseorang tetapi tentang Tuhan. Tiga orang Ibrani itu tidak membicarakan dengan besar tentang diri mereka sendiri ("Lihatlah apa yang Tuhan telah lakukan untuk saya!"). Hanya Tuhan sahaja menerima kemegahan (1 Kor. 1:31).
 
**Pertimbangkan Hal Ini**: Fikirkan pada ketika anda merasa kecewa bahawa seseorang dihargai untuk pekerjaan yang telah anda lakukan atau ketika pekerjaannya  kurang penting daripada pekerjaan anda menerima penghargaan sementara pekerjaan anda tidak dipedulikan. Bagaimanakah pengalaman itu menjadikan perasaan anda? Renungkan dan bincangkan dengan kelas isu ini dalam kerangka Pengkhotbah 9:11.
 
**III. Penyembahan Dipertaruhkan** (Tinjau Daniel 3:7, 8:11 dengan kelas anda.)
 
Justru kerana Daniel hidup di pembuangan (jauh dari Yerusalem) dan berkhidmat di istana kafir, isu "penyembahan" merupakan pusat kepada Kitab Daniel. Masalah ini sudah sangat jelas dalam ujian kesetiaan pertama yang melibatkan makanan dan minuman. Ianya sangat penting bahawa Daniel merujuk kepada satu ayat daripada teks Alkitabiah tentang Penciptaan ketika dia risau tentang makanannya (Dan. 1:12; bandingkan dengan Kej. 1:29).  

Ujian kesetiaan kedua terjadi ketika orang-orang Israel diperintahkan untuk menyembah patung emas yang telah didirikan oleh raja. Patung emas yang Nebukadnezar telah "didirikan" merujuk kembali kepada patung dalam mimpinya yang menyimpulkan dengan janji Ilahi bahawa Tuhan akan "mendirikan suatu kerajaan yang tidak akan binasa sampai selama-lamanya" (Dan. 2:44). Dalam fikiran Nebukadnezar kerajaan Babel telah menggantikan kerajaan Tuhan. Ideologi ini mengingatkan kita kebodohan para pembina menara Babel yang ingin mengambil alih tempat Tuhan (Kej. 11:4). Selanjutnya di dalam Kitab Daniel, "tanduk kecil" dan "raja Utara" akan memperagakan mentaliti yang sama (Dan. 8:11, 11:31). Perbandingan terhadap kes-kes penyembahan tidak benar ini, Kitab Daniel diselitkan dengan tujuh doa Daniel, tiga orang Ibrani dan Raja Nebukadnezar. Kitab Daniel berakhir dengan suatu ucapan berkat (Daniel 12:12), satu ciri yang khusus untuk banyak doa Alkitabiah (Mzm. 1:1, 119:1, Why. 1:3). 
 
**Pertimbangkan Hal Ini**: Berdasarkan teks Daniel 3, senaraikan ciri-ciri penyembahan tidak benar dan penyembahan yang benar. Bagaimanakah muzik memainkan peranan di dalam penyembahan tidak benar? Bagaimanakah doa berkaitan dengan pembelajaran Firman Tuhan (Dan. 9:2, 3)?
 
##### LANGKAH 3-Menerapkan      
 
**Hanya untuk guru**: Ianya menyusahkan bagaimana zaman kita yang maju dengan pengetahuan tinggi dan keraguan telah dikaitkan dengan kepercayaan tahyul yang naif dan segala macam kepercayaan yang pelik. Sementara itu, munculnya keagamaan yang fanatik telah menghasilkan kekerasan dan ilusi dihasilkan dan menjamu kepastian dan pengharapan palsu. Dengan menolak Tuhan yang benar di syurga, manusia mencari di dalam diri sendiri penyelesaian bagi keadaan mereka yang penuh dengan tragedi.
 
**Soalan Penerapan**:

Terapkan prinsip-prinsip yang kita telah pelajari setakat ini daripada Kitab Daniel ke dalam situasi zaman kita dan bincangkan pertanyaan-pertanyaan berikut:

1. Mengapakah Kitab Daniel relevan kepada zaman kita? Mengapakah isu makan dan minum adalah isu penting?
2. Apakah kepentingan nubuatan tuntutan tanduk kecil untuk penyembahan? Bagaimanakah kita dapat mengkomunikasikan pemberontakan sulit daripada buku Daniel ini tanpa mengasingkan orang?
 
##### LANGKAH 4—Mewujudkan 

**Hanya untuk Guru**: Terdapat banyak perkara yang sama begitu juga perbezaan di antara zaman Daniel dan zaman kita. Pada zaman Daniel, orang-orang adalah pada dasarnya warak tetapi mereka orang kafir. Pada zaman ini, orang tidak lagi kafir tetapi mereka tidak warak.. Bagaimanakah kita mengatasi perbezaan ini? Mengapakah banyak orang curiga terhadap gereja dan iman Kristian? Apakah pelajaran yang kita dapat pelajari daripada Daniel untuk membantu kita menangani pergerakan-pergerakan kuat?
 
**Aktiviti**:

1. Bahagikan kelas anda kepada tujuh kumpulan jika dapat dan tetapkan satu doa Daniel kepada setiap kumpulan. (Jika kelas lebih kecil jumlahnya, tetapkan beberapa doa untuk setiap kumpulan.) Arahkan setiap kumpulan untuk mencatatkan apa yang paling membuat mereka terkesan di dalam doa itu. Kemudian, jemput kumpulan-kumpulan ini untuk melaporkan dan membandingkan reaksi.
2. Mengapakah sering sukar untuk menjangkau orang-orang yang berkuasa, kaya atau berpendidikan tinggi? (Tumpukan pada isu cara komunikasi kita lebih daripada menyalahkan mereka untuk membenarkan ketidakberdayaan kita.) Mengapakah Daniel mampu menjangkau orang yang berkuasa dan berpendidikan tinggi? Dan apakah yang anda dapat ambil daripada caranya?