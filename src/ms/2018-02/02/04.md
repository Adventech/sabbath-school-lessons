---
title:  Patung Emas
date:   10/04/2018
---

Para pelajar Alkitab telah lama menyedari hubungan di antara Daniel 3, kisah tiga orang Ibrani di dataran Dura dan Wahyu 13 iaitu gambaran penganiayaan yang umat Tuhan telah hadapi pada masa lalu dan akan menghadapinya pada zaman akhir.

`Bandingkan Daniel 3:1-6 dengan Wahyu 13:11-15. Apakah keselarian di antara kedua-dua ayat ini?`

Dalam kedua-dua kes ini, isu penyembahan adalah pusatnya tetapi kedua-duanya berbicara tentang penyembahan yang dipaksa iaitu kuasa politik mengawal tuntutan penyembahan yang sepatutnya untuk Tuhan sahaja. 

`Baca Daniel 3:13-18. Apakah yang dapat kita pelajari daripada kisah ini yang sepatutnya membantu kita memahami bukan hanya apa akan kita hadapi pada zaman akhir tetapi juga bagaimana kita harus menghadapi apa yang akan terjadi?`

Sebagai pemimpin yang paling berkuasa di bumi, Nebukadnezar mengejek orang-orang ini dan Tuhan mereka dengan mengatakan, "Dan dewa manakah yang dapat melepaskan kamu dari dalam tanganku?" Sebentar saja dia menegathui sendiri siapa Tuhan itu kerana kemudiannya dia mengakui: "Terpujilah Allahnya Sadrakh, Mesakh dan Abednego! Ia telah mengutus malaikat-Nya dan melepaskan hamba-hamba-Nya, yang telah menaruh percaya kepada-Nya, dan melanggar titah raja, dan yang menyerahkan tubuh mereka, karena mereka tidak mau memuja dan menyembah allah manapun kecuali Allah mereka" (Dan. 3:28).

Tiada persoalan, setelah melihat keajaiban seperti itu, raja itu diyakinkan bahawa ada sesuatu yang istimewa tentang Tuhan yang dilayani orang-orang ini.

Katakan bahawa meskipun para pemuda ini tidak dilepaskan daripada nyalaan api, mereka menyedari sesuatu kebarangkalian yang berbeza (Dan. 3:18). Mengapakah mereka masih melakukan hal yang benar dengan tidak menuruti perintah raja walaupun ia bererti akan dibakar hidup-hidup? Kisah ini menyajikan satu kesaksian yang berkuasa untuk iman mereka dan kerelaan mereka untuk berdiri bagi apa yang mereka percaya tidak kira apa kesannya.

`Apabila isu penyembahan muncul pada zaman akhir, bagaimanakah kita dapat pasti bahawa kita akan berdiri dengan setia seperti yang mereka lakukan? Jika kita tidak setia sekarang apa yang "paling kecil," yang membuatkan kita berfikir bahawa kita akan setia dalam sesuaru yang besar seperti krisis akhir?`