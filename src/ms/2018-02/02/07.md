---
title:  Buah Fikiran Seterusnya
date:   13/04/2018
---

> <p></p>
> "Sementara kita menghampiri pengakhiran sejarah dunia ini, nubuatan-nubuatan yang dicatatkan oleh Daniel menuntut perhatian khusus kita kerana mereka berhubungan dengan waktu di mana kita hidup. Mereka harus dihubungkan dengan ajaran-ajaran buku terakhir Kitab Suci Perjanjian Baru. Iblis telah menyebabkan banyak orang untuk percaya bahawa bahagian kenabian tulisan-tulisan Daniel dan Yohanes Pewahyu tidak boleh difahami. Tetapi janji itu jelas bahawa berkat istimewa akan beserta dengan pembelajaran tentang nubuatan-nubuatan ini. 'Orang-orang bijaksana akan memahaminya' [Daniel 12:10] diucapkan daripada penglihatan Daniel yang harus disingkapkan pada kemudian hari; dan wahyu yang Kristus berikan kepada hambaNya Yohanes untuk membimbing umat Tuhan sepanjang zaman, janjinya ialah, 'Berbahagialah ia yang membacakan dan mereka yang mendengarkan kata-kata nubuat ini, dan yang menuruti apa yang ada tertulis di dalamnya. Wahyu 1:3." â€” Ellen G. White, Para Nabi dan Raja, ms. 547, 548.

Meskipun kita cenderung melihat kitab Daniel dalam konteks kebangkitan dan kejatuhan bangsa-bangsa, penghakiman (Dan. 7:22, 26; 8:14) dan pembebasan akhir umat Tuhan pada waktu kesukaran (Daniel 12:1), kita melihat minggu ini bahawa kitab Daniel juga dapat memberikan kita contoh-contoh daripada apa yang ia maksudkan bagi kita secara individu untuk bersedia untuk pencobaan dan penganiayaan setiap kali mereka datang. Dalam pengertian ini, kisah-kisah ini menyatakan kepada kita dengan mesej-mesej yang sangat penting dalam pada akhir zaman. Apapun, walaupun mungkin sangat membantu untuk mengetahui tentang "tanda binatang" dan "waktu kesukaran" dan penganiayaan yang akan berlaku namun jika kita belum memiliki pengalaman dengan Tuhan yang kita perlukan, semua pengetahuan ini akan hanya menghukum kita. Lebih dari apapun, kita perlu pengalaman "dilahirkan kembali" pengalaman seperti yang dimiliki oleh Daniel dan rakan-rakannya termasuk Nebukadnezar.
 
**Soalan Perbincangan**

`1. Baca doa Daniel dalam fasal 9:3-19. Bagaimanakah doa ini menunjukkan bahawa Daniel memahami limpah kurnia dan Tuhan mengasihi dan menebus kita oleh belas kasihanNya yang bertentangan terhadap apapun merit atau kebaikan kita sendiri? Mengapakah kebenaran ini sangat penting bukan hanya untuk memahami tetapi untuk mengalaminya?`
 
`2. Di dalam kelas, bincangkan cabaran-cabaran yang tiga orang Ibrani (Daniel 3) dan Daniel (Daniel 6) hadapi sehubungan dengan pendirian ketika amalan-amalan keagamaan diancam oleh penguasa-penguasa politik. Apakah persamaan yang anda temui di dalam dua kisah ini? Apakah perbezaannya? Dan apakah yang kita dapat pelajari daripada kedua-dua kisah ini tentang bagaimana kita dapat menjadi saksi yang berkuasa dengan menjadi setia?`
 
`3. Apakah maksud "dilahirkan kembali"? Mengapakah Yesus mengatakan bahawa kita "harus dilahirkan kembali" (Yohanes 3:7)?`