---
title:  Pengorbanan Tertinggi
date:   29/04/2018
---

Mempelajari pengorbanan tertinggi Kristus banyak membantu untuk mempersiapkan orang percaya untuk akhir zaman. Manusia sering melihat kepada tujuan di hadapan mereka dan ianya masuk akal. Tetapi ia juga baik untuk menyedari bahawa tujuannya ada di belakang mereka. Kita berbicara tentang Kalvari. Tujuan yang dicapai di sini oleh Yesus bagi kita adalah tidak dapat diubah, muktamad dan memberikan kepastian untuk tujuan di hadapan juga.

`Baca Roma 8:3, 1 Timotius 1:17, 6:16, 1 Korintus 15:53. Mengapakah Tuhan mengutus anaknya ke dalam dunia?`
 
Allah mengutus Kristus menjadi korban penghapus dosa untuk menghukum dosa di dalam daging. Apakah ertinya ini? Sebagai Peribadi yang hidup kekal, Kristus tidak dapat mati. Oleh yang demikian, Tuhan menjadi manusia dengan mengambil kematian kita ke atas diriNya sehingga sudah tentu Dia dapat mati sebagai pengganti kita.

Meskipun ilahi dan walaupun dalam sifat Tuhan, Yesus menjadi "sama dengan manusia", dan Dia merendahkan diriNya "taat sampai mati" pada salib (Filipi 2:6-8, NIV). Dalam cara yang hanya diketahui Tuhan, keilahian Kristus tidak mati pada saat Yesus mati di kayu salib. Dalam cara di luar pemahaman manusia, keilahian Yesus beristirehat selama sembilan bulan di dalam rahim dan pada hari-hari dalam kuburan dan Yesus tidak pernah gunakan keilahian untuk membantu kemanusiaanNya semasa kehidupan dan pelayananNya di sini. 

`Baca Lukas 9:22. Apakah ayat ini ceritakan tentang tujuan kematian Kristus?` 

Kristus lahir untuk mati. Kita dapat membayangkan bahawa tidak pernah ada saat dalam kekekalan apabila Dia masih bebas daripada fikiran tentang ejekan, cambukan, pukulan dan penyaliban yang menyedihkan yang Dia akan hadapi. Ini adalah kasih yang tiada tandingan yang tidak pernah disaksikan sebelum ini dan tidak sepenuhnya difahami.
 
`Apakah yang kita sebagai manusia dapat lakukan dalam menghadapi kasih seperti ini tetapi tunduk dan menyembah dalam iman dan penurutan? Apakah realiti salib jelaskan tentang ketidakbergunaan merit manusia?`