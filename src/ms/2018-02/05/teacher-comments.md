---
title:  Panduan Guru
date:   04/05/2018
---

**Ayat Kunci**: Ibrani 9:12
 
**Pelajar Akan**:

- **Mengetahui**: Memeriksa dan memahami fungsi dan maksud pelayanan Kristus di tempat kudus syurgawi.
- **Merasakan**: Menghargai dekatnya Kristus sebagai Pengantaranya dan menghargai mesej daripada hubungan yang erat di antara langit dan bumi.
- **Melakukan**: Menentukan mengapa dan bagaimana pelayanan syurgawi Kristus relevan bagi kita terutama sekali pada akhir zaman.
 
**Garis Besar Pembelajaran**:

1. Mengetahui: Imam di Syurga
	+ Apakah peranan yang Yesus mainkan di tempat kudus syurgawi?
	+ Apakah makna PengantaraanNya?
	+ Mengapakah pelayanan syurgawi ini diperlukan untuk keselamatan dunia?
 
2. Merasakan: Imam di dalam Hatiku
	+ Mengapakah pelayanan syurgawi Kristus penting?
	+ Apakah yang pelayanan keimamatan Kristus ajarkan tentang pemeliharaan Tuhan bagi kita?
	+ Apakah kebenaran ini ajarkan saya tentang kehadiran intim Tuhan di dalam hatiku?
 
3. Melakukan: Imam di dalam Kehidupanku
	+ Mengapakah saya harus menghidupi satu kehidupan kudus?
	+ Bagaimanakah pelayanan syurgawi Kristus relevan dengan kehidupan saya hari ini?
	+ Bagaimanakah pelayanan syurgawi Kristus membantu saya dalam pergelutan saya dengan dosa?
 
**Rangkuman**: Kristus masih bekerja untuk memastikan proses penghakiman dan membantu kita untuk bersedia bagi kerajaan Tuhan di dalam hati kita.
 
### Kitaran Pembelajaran                   
 
#### LANGKAH 1-Mendorong
 
**Sorotan Alkitab**: Ibrani 9:11-14
 
**Konsep Utama untuk Pertumbuhan Rohani**: Teladan agung Kristus iaitu berdoa untuk keselamatan dunia mewajibkan saya untuk bergabung dengan Dia di dalam doa bagi memohon kerajaan Tuhan untuk datang.
 
**Hanya untuk Guru**: Merenungkan pelayanan Kristus di tempat kudus syurgawi akan meningkatkan kepekaan kita terhadap kekejaman dosa dan membangunkan tanggungjawab kita terhadap jiran tetangga kita. Keselamatan adalah satu proses yang berkaitan dengan dunia manakala keselamatan individu berkaitan dengan keselamatan dunia.
 
**Pembuka Perbincangan**: Pelayanan pengantaraan Kristus bagi pihak orang-orang berdosa adalah salah satu doktrin kita yang paling mencabar bukan hanya kerana ia berkaitan dengan alam syurgawi tetapi juga kerana pengertian kita tentangnya menjadikan kita hampir unik di antara orang-orang Kristian dan orang-orang percaya yang lain. Ianya tidak memadai untuk mengulangi bahawa topik ini penting. Kita harus belajar untuk memikirkan tentang erti dan kepentingan proses ini yang berlaku di syurga dan berkaitan dengan nasib peribadi kita dan nasib dunia. Libatkan kelas anda dalam perbincangan terbuka tentang pekerjaan keimamatan besar Kristus, dan mencari cara untuk menjadikan topik ini jelas, menyakinkan dan relevan.
 
**Soalan untuk Perbincangan**:

1. Mengapakah penting pelayanan Yesus di syurga? Cari kisah-kisah alkitabiah atau petikan yang menggariskan hubungan di antara langit dan bumi (misalnya tangga di Betel dalam Kejadian 28:12).
2. Menurut Daniel, apakah perbezaan di antara Tuhan Israel dan dewa-dewa orang Kasdim? (Lihat Dan. 2:10, 11, 28).
3. Mengapakah pelayanan pengantaraan Kristus di syurga begitu penting-bukan hanya untuk kita sebagai Seventh-day Adventist tetapi juga untuk nasib dunia? Mengapakah kebanyakan orang Kristian lain kurang memperhatikan aspek pelayanan Kristus ini? Bagaimanakah kita dapat menterjemahkan dan mengkomunikasikan mesej ini kepada pemikiran pasca-moden?
                                                 
#### LANGKAH 2-Menyelidiki
 
**Hanya untuk Guru**: Pelajaran ini akan meliputi tiga tahap utama pelayanan Kristus: (1) pengorbananya sebagai Anak Domba Paskah, (2) pelayanan keimamatan besar di syurga, dan (3) eskatologi Hari Pendamaian. Pastikan untuk menghindari hanya memberitahukan titik doktrin ini; sebaliknya, mendekatinya dengan kreativiti dan rasa mendesak kerelevanan kewujudan dan sejarahnya. Kaitkan pembentangan dan perbincangan dengan krisis gereja kita yang berkaitan dengan doktrin tempat kudus (Kekecewaan Besar para pelopor kita, guru-guru palsu dan kekacauan yang membinasakan dengan teori-teori mereka dalam barisan kita, dan sebagainya). Bincangkan dan sebutkan kesalahan-kesalahan itu. Walaupun pandangan-pandangan kita tidak diterima oleh kebanyakan orang Kristian namun ditunjukkan bahawa Adventist tidak sendirian dalam memegang pembacaan apokaliptik termasuk tradisi-tradisi keagamaan yang lain (Yahudi dan Islam) membuktikan penekanan yang sama.
 
**Ulasan Alkitab**
 
**I. Anak Domba Tuhan** (Tinjau Yohanes 1:29 dengan kelas.)
 
Pengorbanan anak domba Paskah adalah satu "lambang (bayangan)" yang menunjukkan kepada pengorbanan Kristus. Ianya adalah kerana darah anak domba ini di mana malaikat maut "melewati" pintu rumah Israel dengan demikian menyediakan untuk keselamatan Keluaran (Kel. 12:13, 14). Sepanjang rangkap yang sama, Yesaya membandingkan "anak domba" yang mendamaikan dengan Hamba yang Menderita yang akan menyelamatkan dunia dengan mengambil dosa-dosa mereka ke atas diriNya (Yes. 53: 7 bandingkan dengan Kisah 8:32).

Penyatuan fikiran yang sama ini didapati di dalam Perjanjian Baru. Lukas menggunakan kata kepergian atau exodus dalam bahasa Yunani yang merujuk kepada kematian Yesus (Lukas 9:31) dengan demikian mengarahkan kesan pembebasan dan penebusan rohaniah daripada kematianNya. Namun, ketika Yohanes Pembaptis mengidentifikasikan Yesus sebagai "anak domba Allah", dia menambah tentang anak domba Paskah dengan dimensi lain yang mengejutkan iaitu keilahian. Kerana Anak Domba ini adalah seorang yang mempunyai keilahian. Frasa "Anak Domba Allah" bererti dalam tatabahasa Ibrani "anak domba ilahi." Untuk Yohanes, Tuhan telah menjadi Anak Domba ini yang dikorbankan pada waktu Paskah. Dengan jelas, "anak domba" adalah simbol yang paling penting dan paling kerap muncul di dalam kitab Wahyu di mana ia muncul dari awal hingga akhir (Why. 5:6, 22:3 dan sebagainya). Untuk menyelamatkan manusia, Tuhan alam semesta yang besar menjelaskan diriNya dengan korban yang paling mudah diserang.
 
**Pertimbangkan Hal Ini**: Dengan terang pernyataan Yesus dalam Lukas 9:22, bincangkan pertanyaan-pertanyaan berikut:

1. Mengapakah ia perlu untuk Tuhan mati bagi dosa-dosa kita?
2. Adakah ia memungkinkan bagi Tuhan untuk mengampuni dosa tanpa perlu mati di kayu salib? Jelaskan.
3. Apakah penjelasan logik untuk pengorbanan Kristus?
 
**II. Imam untuk Selamanya** (Tinjau Mazmur 110 dan Ibrani 7:20-28 dengan kelas.)
 
Paradoksnya, Yesus dikenalpasti bukan hanya sebagai "anak domba" yang dikorbankan; Dia juga dikenali sebagai imam yang menyembelih anak domba. Penulis surat Ibrani diikuti dengan Mazmur 110 membandingkan Yesus kepada Melkisedek "Imam untuk selama-lamanya" (Ibr. 7:21, NKJV; bandingkan dengan Mzm. 110:4) iaitu satu cara menegaskan skop keimamatan Kristus yang abadi dan sejagat (Ibr. 7:24). Penulis Ibrani di sini merujuk kepada fungsi keimamatan Kristus di syurga. Menurut perjanjian baru ini, keselamatan dan pengampunan tidak lagi terbatas dalam waktu dan ruang malah kedua-duanya sekarang tersedia untuk setiap orang dan mempunyai kesan yang berkekalan.

Keimamatan ilahi itu yang terletak di syurga iaitu pada tangan Anak Tuhan yang kekal yang mempunyai kepentingan luar biasa. Ia bererti bahawa kita sekarang memiliki akses langsung kepada Tuhan dan tidak perlu lagi mempersembahkan korban. Tetapi yang lebih penting lagi, ia bermakna bahawa keimamatan Yesus memberi kesan kepada sejarah seluruh dunia manakala keimamatan Yesus di syurga ada hubungan dengan persiapan untuk kerajaan syurgawi Tuhan. Pengorbanan Yesus pada kayu salib telah menggantikan korban keimamatan Lewi yang lama dan dengan demikian memindahkan proses pengampunan dan keselamatan ke syurga. Sekarang, ufuk baru adalah kosmik dan mensasarkan kepada masa depan kerajaan Tuhan di syurga.
 
**Pertimbangkan Hal Ini**: Mengapakah perantaraan keimamatan berpindah dari bumi ke syurga? Jelaskan kenapa peristiwa di Salib tidak menyelesaikan proses keselamatan. Mengapakah Stefanus melihat Yesus "'di sebelah kanan Allah'" di syurga (Kisah 7:56, NKJV; bandingkan dengan Mzm. 110:1)? Apakah maksud penglihatan ini sehubungan dengan perjanjian baru (Dan. 9:27)?
 
**III. Hari Pendamaian di Syurga** (Tinjau Ibrani 9:26-28 dan Daniel 8:14 dengan kelas.)
 
Tahap terakhir daripada proses keselamatan dinyatakan oleh penulis Ibrani dan nubuatan Alkitabiah sebagai Hari Penghakiman/Pendamaian (dalam Bahasa Ibrani Kippur). Setelah menunjukkan pengorbanan Kristus, yang fungsinya adalah untuk "menghapuskan dosa" (Ibr 9:26, NKJV; bandingkan dengan Daniel 9:24), penulis buku Ibrani dengan jelas merujuk kepada peristiwa "penghakiman" di mana dia menjajarkan dengan Kedatangan Kedua: "Dan sama seperti manusia ditetapkan untuk mati hanya satu kali saja, dan sesudah itu dihakimi, demikian pula Kristus hanya satu kali saja mengorbankan diri-Nya untuk menanggung dosa banyak orang. Sesudah itu Ia akan menyatakan diri-Nya sekali lagi tanpa menanggung dosa untuk menganugerahkan keselamatan kepada mereka, yang menantikan Dia." (Ibr. 9:27, 28, NKJV).

Bagi penulis Ibrani, sepertimana kematian manusia berselari dengan kematian Kristus begitu juga penghakiman berselari dengan kedatangan Yesus kedua kali. Kitab Daniel menyorot laluan sejarah yang sama. Sementara nubuatan 70 minggu membawa kepada pengorbanan Kristus (Dan. 9:26), nubuatan 2,300 petang dan pagi mengarah kepada Hari Penghakiman atau Hari Pendamaian pada akhir zaman sejurus sebelum kedatangan Anak Manusia (Dan. 8:14 bandingkan dengan Dan. 7:9-14). Rancangan keselamatan Tuhan tidak berhenti pada kayu salib. Nubuatan ini merujuk juga kepada Hari  Pendamaian/Penghakiman di syurga yang harus menandakan kesudahan zaman sejurus sebelum kedatangan Yesus.

Peristiwa tambahan penghakiman pra-Advent mungkin datang sebagai kejutan untuk banyak orang Kristian. Namun, peristiwa ini adalah langkah yang sangat penting dan mustahak di dalam proses keselamatan kerana peristiwa ini yang akhirnya terbuka untuk kerajaan Tuhan iaitu manifestasi keselamatan bersejarah yang terakhir. Ianya sangat penting bahawa nubuatan Alkitab menggambarkan saat istimewa ini dalam istilah Hari Pendamaian. Sepertimana Hari Pendamaian keimamatan Lewi diperlukan bagi "seluruh jemaah" (Im. 16:33 bandingkan dengan ayat 17), agar "segala dosa mereka" dapat ditebus (Im. 16:34, NKJV), begitu juga Hari Pendamaian terakhir ini diperlukan untuk keselamatan dunia. Mesej Hari Pendamaian adalah bahawa keselamatan pada dasarnya sebuah peristiwa kosmik. Keselamatan tidak dapat terjadi kecuali adanya "langit yang baru dan bumi yang baru" (Why. 21:1, NKJV bandingkan dengan Yes. 65:17).
 
**Soalan untuk Perbincangan**: Mengapakah Salib dan pengadilan adalah dua peristiwa yang saling melengkapi?
 
#### LANGKAH 3-Menerapkan
 
**Hanya untuk Guru**: Mengapakah kebenaran Alkitabiah tentang penghakiman sering sukar untuk difahami dan diajar? Bandingkan dengan kebenaran-kebenaran penting yang lain seperti kebenaran saintifik (fizik, perubatan, dan sebagainya). Mengapakah ianya perlu bahawa beberapa daripada kebenaran ini menjadi sukar untuk difahami?
 
**Soalan Penerapan**:

Bagaimanakah kita dapat mengkomunikasikan kebenaran penting dan mendalam tentang penghakiman kepada orang-orang pada hari ini?
 
#### LANGKAH 4-Mewujudkan
 
**Hanya untuk Guru**: Satu pelajaran penting yang kita pelajari minggu ini adalah kecanggihan dan keindahan karya Allah dalam keselamatan dunia. Kerumitan daripada pelajaran ini menyarankan betapa seriusnya pekerjaan dan perhatian Tuhan di dalam hal ini.
 
**Aktiviti**: Dedahkan pelbagai ideologi yang telah diletakkan untuk menyelamatkan dunia (sosialisme, liberalisme, absolutisme, anarkisme, dan sebagainya). Mengapakah semua usul-usul ini gagal? Mengapakah penciptaan satu dunia baru adalah satu-satunya penyelesaian bagi masalah dunia? Mengapakah dan bagaimanakah kebenaran Alkitab tentang eskatologi Hari Pendamaian menjawab pertanyaan itu?