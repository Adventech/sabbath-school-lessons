---
title:  Buah Fikiran Seterusnya
date:   04/05/2018
---

Kitab Ibrani menunjukkan tempat kudus di bumi sebagai model apa yang Kristus akan lakukan untuk kita baik di bumi sebagai korban kita mahupun di syurga sebagai Imam Besar kita. Tempat kudus umat Israel selalu dimaksudkan untuk menjadi sebuah objek pelajaran Injil. Ia mengajar orang Yahudi rancangan keselamatan yang melibatkan korban, pengantaraan, penghakiman dan pengakhiran dosa. Sementara itu Kitab Daniel menambahkan lebih banyak terang dalam hal membantu para pembaca memahami dimensi apokaliptik (akhir zaman) tentang pekerjaan Kristus terakhir di tempat kudus syurgawi. "Dengan penekanannya pada pembersihan, penghakiman dan pembenaran, visi apokaliptik Daniel memperbesarkan gambaran tentang Hari Pendamaian sehingga akhir sejarah dunia. Pembersihan ini berhubung langsung ke tempat kudus syurgawi dan pekerjaan Mesias sebagai raja dan imam. Visi ini memperkenalkan elemen masa sehingga memungkinkan bagi pembaca untuk mengenalpasti waktu tertentu di dalam sejarah keselamatan apabila Mesias akan memulakan pekerjaan pembersihan, penghakiman, dan pembenaran terakhir di kediaman syurgawi Tuhan." â€“ Handbook of Seventh-day Adventist Theology (Hagerstown, Md.: Review dan HeraldÂ® Publishing Association, 2000), ms. 394.
    
**Soalan Perbincangan**

`1. Lihat pada kutipan ini daripada Ellen G. White. "Sepertimana dahulunya, dosa orang-orang dengan iman ditempatkan ke atas korban penghapus dosa dan melalui darah dipindahkan dalam gambaran ke tempat kudus di bumi, maka dalam perjanjian baru dosa daripada orang yang bertaubat oleh iman diletakkan ke atas Kristus dan dipindahkan dengan nyata ke tempat kudus syurgawi. Dan sebagai bayangan penyucian tempat kudus di bumi diselesaikan dengan penghapusan dosa yang mana ia telah dicemari, begitu juga penyucian sebenarnya di tempat kudus syurgawi akan diselesaikan dengan penghapusan atau penyucian dosa-dosa yang tercatat. Tetapi sebelum hal ini tercapai, seharusnya ada pemeriksaan buku catatan untuk menentukan siapa yang berhak terhadap keuntungan pendamaianNya melalui pertaubatan daripada dosa dan iman di dalam Kristus."-Great Controversy, ms. 421, 422. Apakah dua perkara yang dia katakan yang menyatakan mereka yang berhak untuk "keuntungan pendamaianNya"? Mengapakah pemahaman dua perkara ini sangat penting bagi umat Allah mengerti terutamanya dalam pencobaan pada akhir zaman?`
 
`2. Baca Imamat 16:15, 16. Apakah kepentingan darah? Apa Apakah yang dilambangkan daripada darah ini? Mengapakah darah sangat penting untuk upacara Hari Raya Pendamaian pada masa dahulu dan apa maksudnya bagi kita pada hari ini?`