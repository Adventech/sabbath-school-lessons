---
title:  Peperangan di Syurga dan di Bumi
date:   03/04/2018
---

Kejatuhan orangtua kita yang pertama membuatkan dunia jatuh ke dalam dosa, kejahatan dan kematian. Orang mungkin tidak bersetuju tentang penyebab langsung atau siapa yang bersalah tetapi siapa yang dapat menafikan realiti kekacauan, keganasan, pergolakan dan konflik yang menimpa kita semua di sini?

Kita berbicara tentang suatu pertikaian kosmik, suatu konflik kosmik; dan ia adalah baik dan benar. Tetapi apapun asal-usul kosmik konflik ini, ia berlaku di bumi ini juga. Memang, begitu banyak sejarah Alkitabiah — daripada kejatuhan di Eden sehingga kepada peristiwa-peristiwa akhir yang mengarah kepada kedatangan kedua kali Yesus — yang dalam banyak cara eksposisi Alkitab tentang pertentangan besar. Kita hidup di tengah-tengah kontroversi ini. Firman Tuhan menjelaskan kepada kita apa yang sedang terjadi, apa di sebaliknya, dan yang paling penting, bagaimana ia akan berakhir.
 
`Baca Wahyu 12:1–17. Apakah peperangan yang fasal ini gambarkan sebagai penyingkapan kedua-dua di syurga dan di bumi?`

Kita melihat satu peperangan di syurga dan pertempuran di bumi juga. Pertempuran pertama adalah di antara Si Naga (Setan, Why 12:7-9) dan Mikhael (maksud dalam bahasa Ibrani: "Siapa yang seperti Tuhan?"). Lucifer si pemberontak dikenali sebagai Setan (Musuh) yang hanya makhluk ciptaan melawan Sang Pencipta yang Kekal iaitu Yesus (Ibr 1:1, 2; Yoh 1:1 – 4).

Lucifer memberontak melawan Penciptanya. Pertentangan besar ini bukan tentang pertempuran antara dewa; ia adalah tentang makhluk melawan Penciptanya dan mewujudkan pemberontakan itu dengan menyerang ciptaan juga.

Gagal dalam pertempuran melawan Kristus di syurga, Iblis berusaha untuk pergi mengejar Dia di bumi selepas kelahiranNya sebagai manusia (Why. 12:4). Gagal dalam pertempuran melawan Kristus di sini, dan kemudian gagal melawan Dia di padang gurun dan selepas itu di kayu salib, Iblis — setelah kekalahan mutlak di Kalvari — berperang melawan orang-orang Kristus. Perang ini telah berkecamuk melalui banyak sejarah Kristen (Why. 12:6, 14-16) dan akan terus sampai akhir (Why. 12:17), sehingga Setan menghadapi kekalahan lagi, dan kali ini pada kedatangan Yesus yang kedua kali.

`Baca Wahyu 12:10–12. Apakah pengharapan yang kita temui di dalam ayat-ayat ini di tengah-tengah semua pertikaian dan konflik yang dilihat pada teks yang lain?`