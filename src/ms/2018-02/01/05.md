---
title:  Sentiasa Bersama Kamu, Bahkan Sampai ke Akhirnya
date:   04/04/2018
---

Kitab Wahyu meramalkan penganiayaan yang umat Tuhan akan hadapi melalui sebagian besar sejarah gereja. 1260 hari nubuatan pada Wahyu 12:6 (lihat juga Why. 12:14) menunjukkan 1260 tahun penganiayaan terhadap gereja.

"Penganiayaan ini bermula di bawah Nero tentang sewaktu kematian syahid Paulus, dilanjutkan dengan kegeraman yang lebih besar atau kurang selama berabad-abad. Orang-orang Kristian salah dituduh atas kejahatan yang paling teruk dan dinyatakan sebagai penyebab bencana besar â€” kelaparan, wabak penyakit dan gempa bumi. Saat mereka menjadi objek kebencian dan kecurigaan, para pemberi maklumat bersiap sedia untuk mengkhianati orang yang tidak bersalah demi keuntungan. Mereka telah dihukum sebagai pemberontak melawan empayar, sebagai musuh agama, dan hama kepada masyarakat. Sangat ramai dilemparkan kepada binatang-binatang buas atau dibakar hidup-hidup di arena terbuka." â€“The Great Controversy, ms. 40.

Pada masa yang sama, si perempuan (gereja) melarikan diri ke padang gurun (Why. 12:6). Dia digambarkan sebagai memiliki dua sayap seperti helang. Hal ini memberikan gambaran tentang terbang jauh ke tempat di mana bantuan dapat ditemukan. Dia dipelihara di padang gurun, dan ular itu atau Setan, tidak dapat dekat dengan dia (Why. 12:14). Tuhan sentiasa memlihara umat sisa bahkan semasa penganiayaan besar, dan Dia akan melakukannya lagi pada zaman akhir.

`Dalam konteks bahaya pada zaman akhir, Kristus berkata kepada umatNya: "'Aku menyertai kamu senantiasa sampai kepada akhir zaman.'" (Mat. 28: 20, NIV) . Bagaimanakah kita memahami janji indah ini, bahkan dalam menghadapi kematian syahid yang banyak daripada banyak pengikutNya?(Lihat Rom 8:31-39 dan Mat 10:28.)`

Tiada yang dapat memisahkan kita daripada kasih Tuhan termasuk penganiayaan, kelaparan atau kematian. Kehadiran Kristus bersama kita, samada sekarang atau pada akhir zaman, tidak bererti bahawa kita terhindar daripada kesakitan, penderitaan, ujian, atau bahkan kematian. Kita tidak pernah dijanjikan pengecualian seperti itu di dalam kehidupan ini. Ini bererti bahawa melalui Yesus dan apa yang telah dilakukannya untuk kita, kita dapat hidup dengan pengharapan dan janji bahawa Tuhan bersama dengan kita di dalam ujian ini dan bahawa kita memiliki janji kehidupan kekal di langit dan bumi baru. Kita dapat hidup dengan pengharapan bahawa tidak kira apa pun yang kita alami di sini, seperti Paulus, kita dapat yakin bahawa " sekarang telah tersedia bagiku mahkota kebenaran yang akan dikaruniakan kepadaku oleh Tuhan, Hakim yang adil, pada hari-Nya; tetapi bukan hanya kepadaku, melainkan juga kepada semua orang yang merindukan kedatangan-Nya." (2 Tim. 4:8, NKJV). Kita yang telah "mengasihi kedatanganNya" dapat menuntut pengharapan dan janji ini untuk diri kita sendiri juga.