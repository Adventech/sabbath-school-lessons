---
title:  Kejatuhan suatu Makhluk Sempurna
date:   01/04/2018
---

Jika pertikaian kosmik membentuk latar belakang pandangan dunia Alkitab, hal ini menimbulkan beberapa pertanyaan. Salah satu yang penting ialah, Bagaimana semua itu bermula? Kerana Allah yang kasih menciptakan alam semesta, ia masuk akal untuk menganggap bahawa kejahatan, keganasan dan konflik pastinya tidak dibina ke dalam penciptaan sejak dari mula. Pertikaian seharusnya telah muncul terpisah daripada penciptaan asal dan pasti bukan semestinya hasil daripada itu. Namun begitu, pertikaian berada di sini, nyata dan kita semua yang terlibat.  

`Baca Yehezkiel 28:1, 2, 11–17 and Yesaya 14:12–14. Apakah yang ayat-ayat ini ajarkan kita tentang kejatuhan Lucifer dan kebangkitan kejahatan?`

Lucifer adalah suatu makluk sempurna yang tinggal di syurga. Bagaimanakah boleh kejahatan telah muncul di dalamnya terutama sekali di lingkungan seperti itu? Kita tidak tahu. Mungkin itulah salah satu sebab mengapa Alkitab berbicara mengenai "misteri kejahatan" (2 Tes. 2:7).

Di luar realiti kehendak bebas yang Allah telah berikan kepada semua makhluk berakalNya, tiada alasan untuk kejatuhan Lucifer. Seperti yang Ellen G. White nyatakannya secara mendalam: "Ianya mustahil untuk menjelaskan asal-usul dosa termasuk memberikan sebab untuk keberadaannya... Dosa adalah pengganggu di mana tiada sebab untuk kehadirannya. Ia adalah misteri yang tidak dapat diketahui; untuk memberi sebab tentangnya adalah untuk mempertahankannya. Jika alasan untuk hal ini ditemukan atau penyebab keberadaannya dapat ditampilkan, ia akan berhenti menjadi dosa." –The Great Controversy, ms. 492, 493.

Gantikan perkataan dosa dengan kejahatan, dan pernyataan itu akan berfungsi dengan baik. Ianya mustahil untuk menjelaskan asal-usul kejahatan termasuk memberikan alasan untuk keberadaannya... Kejahatan adalah penganggu di mana tiada sebab untuk kehadirannya. Ia adalah misteri yang tidak dapat diketahui; untuk memberi sebab tentangnya adalah untuk mempertahankannya. Jika alasan untuk hal ini ditemukan atau penyebab keberadaannya dapat ditampilkan, ia akan berhenti menjadi kejahatan. 

`Fikirkan tentang pengalaman-pengalaman anda sendiri dengan realiti kehendak bebas. Kemudian, mengapakah kita harus berdoa dengan sungguh-sungguh dan berfikir secara teliti tentang pilihan-pilihan yang kita buat dengan menggunakan kehendak bebas kita?`