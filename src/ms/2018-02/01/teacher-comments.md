---
title:  Panduan Guru
date:   06/04/2018
---

**Pelajaran secara Ringkas**                 

**Ayat Kunci**: Yehezkiel 28: 14, 15; Wahyu 12:17

**Pelajaran Akan**:

- **Mengetahui**: Menyedari skop pertikaian di antara Tuhan dan Setan dan tragedi yang melibatkan manusia.
- **Merasakan**: Yakin di dalam kesetiaan Tuhan untuk menolong dia di dalam pergumulan-pergumulan setiap hari terhadap kejahatan.
- **Melakukan**: Berkomitmen kepada Tuhan kerana kasih dalam hidupnya dan menurut perintah-perintahNya. 

**Garis Besar Pembelajaran**:

1. Mengetahui: Skop Kosmik tentang Pertikaian Besar
	+ Apakah impak kejahatan di dalam dunia ini dan di alam semesta?
	+ Di mana dan mengapakah kejahatan bermula?
	+ Apakah strategi Tuhan untuk menyelamatkan umat manusia daripada tragedi kejahatan?

2. Merasakan: Kasih Tuhan di dalam Kehidupan Saya
	+ Apakah janji yang Yesus berikan kepada murid-muridNya untuk mengekalkan pengharapan mereka hingga ke akhirnya?
	+ Apakah jaminan yang Yesus berikan kepada murid-muridNya supaya hati mereka tidak akan gelisah? 
	+ Adakah janji-janji ini bererti bahawa murid-murid Tuhan akan dilepaskan daripada kesusahan? Mengapa atau mengapa tidak?

3. Melakukan: Tindak Balas Manusia
	+ Bagaimanakah seharusnya manusia bertindak balas terhadap kasih Tuhan kepada mereka?
	+ Mengapakah perhatian terhadap hukum Tuhan adalah hanya tindak balas logik terhadap limpah kurnia Allah? 
	+ Bagaimanakah pengharapan kita untuk kekekalan dan hubungan kita dengan Tuhan yang tidak terbatas berkaitan dengan kesetiaan dan ketaatan kita yang terhad kepada Tuhan?	

**Rangkuman**: Hanya penyelesaian kosmik daripada dunia lain adalah sewajarnya untuk menyelesaikan masalah kosmik dari dunia tersebut. Cara kita menjalankan kehidupan kita seharusnya menunjukkan kepada dunia lain ini. 
 
**Kitaran Pembelajaran**
 
##### LANGKAH 1—Mendorong

**Sorotan Alkitab**: Yohanes 14:1–4

**Konsep Utama untuk Pertumbuhan Rohani**: Menunggu kedatangan Kristus pada akhir zaman bukan hanya satu pengajaran atau satu cara untuk mencari penghiburan atau pengharapan di dalam penderitaan kita. Sementara ia adalah tentang semua ini, yang pertama dan terutama ialah kerinduan untuk bertemu Kristus muka dengan muka. Pengharapan kadatanganNya ini merupakan jantung kehidupan rohani kita. Tetapi pengharapan ini mengandungi suatu paradoks. Lebih banyak kita hidup dengan Dia menjadikan hubungan kita lebih rapat dengan Dia. Namun, semakin rapat kita kepada Dia maka semakin kita akan merindukan kehadiranNya secara fizikal dan peribadi di dalam kerajaanNya.

**Hanya untuk Guru**: Pelajaran minggu ini memperkenalkan topik “pertentangan besar” yang memberi kesan kepada alam sejagat. Hubungan di antara syurga dan bumi seharusnya membawa pengharapan tentang kedatangan kerajaan syurgawi Kristus ke dalam kehidupan kita pada masa ini. Kepercayaan ini merupakan lebih daripada sekadar mendapatkan suatu kehidupan yang lebih baik dan menikmati sebuah rumah yang lebih elok di dalam kerajaan sempurna Tuhan. Sementara keuntungan-keuntungan ini diambil kira, pengharapan tentang kedatangan kerajaan Kristus adalah yang utama tentang Keperibadian Yesus Kristus yang mengasihi kita dan yang kita kasihi serta kita akan hidup dengan Dia bersama-sama untuk selama-lamanya. Yesus memberikan sebab mengapa Dia menyediakan suatu tempat untuk kita—supaya “di tempat di mana Aku berada, kamu pun berada” (Yohanes 14:3, NIV). Oleh yang demikian, kehidupan Kristian seharusnya menunjukkan kepada kerajaan dan Peribadi itu.

**Pembuka Perbincangan**: Seorang rabai pada abad kelima belas yang bernama Maharal dari Prague membandingkan orang percaya kepada suatu pohon terbalik berakar di syurga tetapi berbunga dan berbuah di bumi. Jadi, orang Kristian seharusnya mempunyai akar di syurga dan menghasilkan buah dan bunga di bumi yang menjadi saksi syurga. Perkataan, perbuatan dan cara hidup Kristian harus dibangkitkan di dalam mereka yang berada di sekeliling seseorang itu yang merupakan keperluan yang mendalam dan keinginan yang kuat untuk kerajaan syurga. Dalam ertikata, sebagai orang Kristian dan Seventh-day Adventist, kita bertanggungjawab untuk menyemarakkan orang-orang di sekeliling kita dengan pengharapan dalam "Advent" (kedatangan kedua Yesus Kristus).

**Soalan untuk Perbincangan**: 

Bagaimanakah syurga berkaitan dengan bumi? Bagaimanakah cara hidup seorang Kristian dapat mengusulkan keindahan dan suasana syurga kepada orang lain? Apakah pelajaran rohani yang kita dapat pelajari daripada renungan terhadap bintang-bintang dan dimensi alam semesta yang tidak terbatas (Mzm. 8:3, 4)? Mengapakah ianya perlu untuk Tuhan alam semesta yang agung meninggalkan syurga untuk tinggal di bumi (Yohanes 3:31–36)?

##### LANGKAH 2—Menyelidiki

**Hanya untuk Guru**: Pelajaran minggu ini mempertemukan kita dengan drama pertentangan besar yang bermula di syurga dengan pemberontakan Lucifer dan kemudian beralih ke planet Bumi dengan Kejatuhan ibu bapa pertama kita. Ia bermula untuk diakhiri dengan penjelmaan Tuhan yang datang hidup di antara kita untuk mempersiapkan kita kepada kerajaan syurgawi Tuhan pada akhir masa. Dorong pelajar-pelajar anda untuk memikirkan semula dan ingin tahu tentang makna berkuasa daripada peristiwa-peristiwa ini. 

**Ulasan Alkitab**

**I. Asal-Usul Kejahatan** (Tinjau Yehezkiel 28:2, 11–17; Yesaya 14:12–14; 2 Tesalonika 2:7 dengan kelas.)
 
Teks Alkitab yang berbicara tentang asal-usul kejahatan sangat sedikit dan pendek. Yehezkiel hanya memberitahu kita bahawa kejahatan berlaku secara tiba-tiba tetapi dia tidak memberikan apa-apa penjelasan: "' terdapat kecurangan padamu [Lucifer, dilambangkan dalam petikan Yehezkiel sebagai Raja Tirus]'" (Yeh. 28: 15, NKJV). Tuhan tiada kena mengena dengan penciptaan kejahatan itu. Tidak ada dalam makhluk malaikat ini wujudnya petanda kejatuhannya. Kenyataannya, Allah telah "menciptakan" Lucifer "tak bercela" (Yeh. 28: 15, NKJV) dan "'penuh hikmat'" (Yeh 28:12, NKJV). Malah Tuhan menempatkan dia di syurga "di taman Eden, yaitu taman Allah'" (Yeh 28: 13, NKJV) yang bererti bahawa Allah telah "memberikan tempat" Lucifer " di gunung kudus Allah" di dalam bait syurgawi di mana dia "'berjalan-jalan'" (Yeh. 28: 14, NKJV).  

Proses yang tidak masuk akal bagaimana bagaimana kejahatan bermula disarankan oleh teks Alkitabiah itu. Kejahatan yang dimulai dengan fikiran dekat Lucifer; "kesombongan"nya (Yeh. 28:17; bandingkan dengan Yeh. 28:2). Dia berfikir bahawa dia adalah seorang tuhan (Yeh. 28:2). Nabi Yesaya menjelaskan proses pemikiran yang sama pada Lucifer (Yes. 14:13); di sini juga Lucifer memiliki cita-cita untuk duduk di gunung kudus malah ingin menjadi " menyamai Yang Mahatinggi" (Yes. 14:13, 14).

Apa yang terjadi di syurrga menjadi cetak biru untuk lahirnya kejahatan di kalangan manusia di bumi. Manusia pertama iaitu Adam dan Hawa diciptakan sempurna seperti Lucifer. Mereka dijadikan "menurut gambar Allah." Tuhan menempatkan mereka di Eden. Pernyataan yang digunakan oleh ular iaitu Setan yang menyakinkan Hawa untuk berdosa mengingatkan kita tentang penipuan diri dan godaan oleh kesombongan yang menyebabkan kejatuhan Setan sendiri: "'kamu akan menjadi seperti Allah'" (Kej. 3:5, NKJV). Dengan demikian, manusia menipu diri sendiri dan melayani ilusi bahawa mereka akan mencapai status keilahian bagi kebijaksanaan dan pengertian (Kej. 3:6). Di syurga dan di bumi, ketibaaan kejahatan berlaku menentang rancangan Tuhan adalah suatu kelainan di mana tidak ada penjelasan apapun dan tidak dapat dimengerti. Seperti yang Paulus sebutkan bahawa kewujudan kejahatan adalah " rahasia kedurhakaan" (2 Tes. 2:7).
 
**Pertimbangkan Hal Ini**: Dalam pengertian apakah asal-usul kejahatan adalah misteri? Apakah contoh dalam sejarah yang anda dapat fikirkan yang mengilustrasikankan sifat "tidak masuk akal" kejahatan? Pada skala yang lebih kecil, dengan cara apakah yang anda perhatikan tentang sifat tidak rasional kejahatan dalam tingkahlaku anda sendiri? Kongsikan satu contoh pada ketika anda menjadi mangsa ketidakadilan kejahatan yang tidak rasional.
 
**II. Hasil Kejahatan** (Tinjau Wahyu 12:1–17 dan Kejadian 3:15 dengan kelas.)
 
Segera setelah kejahatan meletus, peperangan berlaku di syurga dan kemudiannya di bumi. Kitab Wahyu melaporkan secara ringkas tentang peperangan di syurga di antara para malaikat Setan dan para malaikat Tuhan (Why. 12:7). Teks tersebut tidak menghuraikan sifat dan senario peperangan di syurga ini. Kita hanya diberitahu bahawa kem Setan tewas pada pertempuran itu dan diusir daripada syurga ke bumi (Why. 12:13; bandingkan dengan ayat 4). Peperangan yang juga dikenali sebagai pertentangan (pertikaian atau kontroversi) besar, kemudiannya berubah haluan fokus utamanya ke bumi di mana konflik berikutnya terjadi di antara Setan ("naga") dan umat Tuhan ("wanita") yang melahirkan Mesias (Why. 12:13). Kemudian, Setan menyerang "wanita" itu lagi. Dia melarikan diri ke padang gurun dan menderita disebabkan penganiayaan selama "satu masa dan dua masa dan setengah masa" (Why. 12:6, 14; bandingkan dengan Daniel 7:25). Setan kemudian beralih terhadap umat Tuhan "yang lain" umat Tuhan dan menyerang mereka (Why. 12:17, NKJV).
 
**Pertimbangkan Hal Ini**: Mengapakah Alkitab begitu senyap tentang senario yang menyentuh asal-usul kejahatan di syurga? Mengapakah sejarah gereja fokus penglihatan nubuatan dalam Wahyu 12?
 
**III. Penyelesaian terhadapa Kejahatan** (Tinjau Kejadian 3:15 and Filipi 2:6–8 dengan kelas.)
 
Kesinambungan daripada pertentangan besar di bumi ini juga melibatkan Tuhan yang di syurga. Kejahatan dimulai dengan penyelewengan yang ngin mengambil alih tempat Tuhan. Ironinya, penyelesaian yang Tuhan pilih untuk menghadapi kejahatan adalah melalui satu pembalikan status keilahian. Tuhan yang Mahakuasa dan Berkekalan menjadi manusia sebagai anak seorang tukang kayu dan mati dengan kematian penjenayah untuk menyelamatkan manusia. Tujuan keilahian untuk menyelamatkan manusia ini dijelaskan di dalam nubuatan pertama Alkitab di mana Allah menyebut ular di dalam terma perang (Kej. 3:15). Rasul Paulus mencatatkan inti daripada keseluruhan komplot iaitu Kristus, "yang walaupun dalam rupa Allah, tidak menganggap kesetaraan dengan Allah itu sebagai milik yang harus dipertahankan, melainkan telah mengosongkan diri-Nya sendiri, dan mengambil rupa seorang hamba, dan menjadi sama dengan manusia. Dan dalam keadaan sebagai manusia, Ia telah merendahkan diri-Nya dan taat sampai mati, bahkan sampai mati di kayu salib" (Filipi 2:6-8, NKJV).
 
**Pertimbangkan Hal Ini**: Mengapakah peristiwa di kayu salib cukup memadai untuk menyelamatkan kita di dalam proses keselamatan? Apakah hubungan antara Injil salib yang menunjukkan kasih dan limpah kurnia Tuhan untuk kita dengan pengharapan kita untuk kerajaan masa depan Tuhan?
 
##### Langkah 3-Menerapkan
 
**Hanya untuk Guru**: Bincangkan dengan para pelajar anda melengkapi hubungan yang saling melengkapi di antara Salib dan kerajaan Tuhan. Ajukan pertanyaan, "Bagaimanakah anda mengetahui yang anda diselamatkan?" Cabar setiap pelajar anda untuk berfikir dengan teliti tentang jawapan mereka. Mengapakah ianya mustahil tanpa Salib untuk memasuki kerajaan Tuhan? Selidiki dengan lebih lanjut jawapan anda untuk pertanyaan kedua terakhir pada penutupan bahagian ulasan: Mengapakah Salib cukup memadai bagi keselamatan?
 
**Soalan Penerapan**:

1. Bincangkan prinsip praktikal ini: mengetahui kesudahan perjalanan itu membantu untuk mengarahkan kita pada perjalanan itu.
2. Apakah hubungan di antara penurutan kepada perintah-perintah Tuhan dan "iman kepada Yesus" (Why. 14:12, ASV) yang menyelamatkan kita oleh limpah kurnia?
 
##### Langkah 4-Mewujudkan
 
**Kongsikan kisah berikut**:

"Seorang lelaki menemui trompet indah untuk dijual di pusat membeli-belah setempat.

' Jurujual mengatakan dengan bangga tentang barang-barangnya yang ajaib. ' Trompet ini,' katanya, ' mempunyai kekuatan yang luar biasa. Ia dapat memadamkan apapun jenis api. Hanya meniup trompet dan api dapat dikawal dengan segera.'

"Lelaki itu tertarik dan membeli trompet itu. Segera setelah dia tiba di rumah, dia segera mengambil keputusan untuk menguji kekuatan trompet itu. Dia membakar rumahnya dan kemudian mula meniup trompet itu. Malangnyanya dan dalam kebingungannya, api terus membakar dan trompet itu tidak berkesan ke atasnya.

"Dengan terdesak, dia berlari kembali ke pasar dan menangkap jurujual yang telah menjual trompet kepadanya. Dia berteriak bahawa trompet itu tidak berfunsi.... Jurujual itu kemudian menjelaskan bahawa fungsi trompet adalah bukan untuk memadamkan kebakaran tetapi untuk memberikan amaran kepada orang lain bahawa ada kebakaran sehingga mereka akan datang dan mengendalikannya." — Diadaptasi daripada Jacques B. Doukhan, Proverbs (Nampa, Idaho: Pacific Press, 2014), ms. 25.
 
**Aktiviti**: Jadikan cerita ini menjadi sebuah sketsa dramatik yang akan dipersembahkan oleh beberapa pelajar anda. Pada akhir persembahan, tanyakan para pelajar anda apakah hubungan hal itu dengan kedatangan Kristus dan kesudahan dunia. Adakah mereka pernah bertindak seperti pemain trompet yang bodoh ini?