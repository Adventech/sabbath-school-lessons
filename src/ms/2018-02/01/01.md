---
title:  Kontroversi Kosmik
date:   31/03/2018
---

### Bacaan untuk Pembelajaran Minggu Ini
Yeh. 28:1, 2, 11–17; Kej. 3:1–7; Why. 12:1–17; Rom. 8:31–39; Why. 14:12.

> <p>Ayat Hafalan</p>
> “Maka marahlah naga itu kepada perempuan itu, lalu pergi memerangi keturunannya yang lain, yang menuruti hukum-hukum Allah dan memiliki kesaksian Yesus.” (Wahyu 12:17, NKJV).

Konrtiversi kosmik, kadang-kadang disebut “pertentangan besar,” adalah pandangan dunia Alkitabiah. Ia membentuk latar belakang di mana drama dunia kita, dan bahkan alam semesta, terungkap. Dosa, penderitaan, kematian, kebangkitan dan kejatuhan bangsa-bangsa, penyebaran Injil, peristiwa-peristiwa akhir zaman — ini semua terjadi dalam konteks pertikaian kosmik.

Minggu ini kita akan melihat beberapa tempat penting di mana kontroversi terjadi, bermula entah bagaimana dengan misterinya, di dalam hati suatu makhluk yang sempurna, Lucifer, yang membawa pemberontakannya ke bumi melalui kejatuhan makhluk sempurna yang lain, Adam dan Hawa. Dari dua "titik paksi" ini, kejatuhan Lucifer dan kemudian ibu bapa pertama kita, pertentangan besar berakar dan telah menjadi semakin hebat sejak itu. Setiap kita adalah sebahagian daripada drama kosmik itu.

Khabar baiknya adalah bahawa suatu hari nanti ia tidak akan hanya berakhir tetapi ia akan berakhir dengan kemenangan mutlak Kristus ke atas Setan. Dan khabar yang lebih baik adalah bahawa oleh kerana selesainya apa yang Yesus lakukan di kayu salib, kita semua mendapat bahagian di dalam kemenangan itu. Dan sebagai sebahagian daripada kemenangan itu, Allah memanggil kita kepada iman dan penurutan sekarang, sementara kita menunggu semua yang telah dijanjikan kepada kita di dalam Yesus, di mana kedatangannya terjamin.

_*Pelajari pelajaran minggu ini untuk persediaan Sabat, April 7._