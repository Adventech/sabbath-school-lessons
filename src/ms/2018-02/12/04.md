---
title:  Harmagedon
date:   19/06/2018
---

Meskipun kebanyakan orang termasuk ramai orang Kristian, tidak banyak mengetahui tentang Kitab Wahyu, satu imej atau perkataan daripadanya telah menjadi budaya yang populear: Harmagedon (lihat Wahyu 16:16). Bahkan dalam budaya sekular, perkataan ini telah datang untuk berdiri pada perjuangan terakhir di mana nasib bumi bergantung kepada keseimbangan. Hollywood menerbitkan filem berjudul Harmagedon tentang asteroid besar yang akan menghancurkan planet. Dalam sudut pandang lain, idea tentang pengakhiran dunia ada dalam fikiran orang-orang sekular juga.

Banyak orang Kristian yang biasa dengan Kitab Wahyu dan percaya kepada perkara itu melihat perang Harmagedon sebagai konflik ketenteraan harfiah di Timur Tengah pada hampirnya pengakhiran dunia. Salah satu versi memiliki 200 juta orang tentera daripada Asia menyerang ke utara Israel. Yang lain pula tertumpu kepada pelbagai konflik ketenteraan dan politik di bahagian dunia itu yang akan menetapkan pentas untuk peperangan Harmagedon di kawasan Megido dalam pegertian mereka.

Namun, Alkitab memberikan gambaran yang benar-benar berbeza. Alkitab menyatakan Harmagedon sebagai kemuncak tertinggi, bukan di antara bangsa-bangsa yang bertengkar tetapi di antara dua pihak di dalam pertentangan (kontroversi) kosmik. Ia adalah perjuangan yang keagamaan dan bukannya ekonomi atau politik, namun banyak faktor ekonomi dan politik yang mungkin terlibat dalam hal ini.

`Baca Wahyu 16:12-16. Daripada teks-teks ini sendiri, apakah yang kita dapat pelajari tentang Harmagedon?`

Pertama, perhatikan betapa simboliknya bahasa di sini. Roh-roh seperti katak yang keluar dari mulut naga, mulut nabi palsu dan mulut binatang (yang dirujuk kepada kekuasaan dalam Wahyu 13; "nabi palsu" di sini harus dirujuk kepada binatang darat dalam Wahyu 13:11). Pertentangan besar dilihat juga di sini apabila "roh-roh setan" (Why. 16:14, NKJV) pergi keluar untuk berperang pada "hari besar, yaitu hari Allah Yang Mahakuasa." (Why. 16:14). Dengan cara apa sekalipun Harmagedon akan disingkapkan, ia adalah pertikaian di seluruh dunia di antara kuasa Kristus dan Setan. Ia bukannya pertempuran setempat di kawasan Megido lebih daripada Babel dalam Wahyu yang berbicara tentang peristiwa-peristiwa di pelusuk Iraq zaman moden.

`Baca Wahyu 16:15. Betapa menariknya bahawa di tengah-tengah peristiwa-peristiwa ini, Yesus mendorong kita dengan perkhabaran Injil, kedua-duanya dengan janji kedatanganNya dan keperluan diliputi di dalam kebenaranNya. Bagaimanakah hal ini membantu kita memahami sifat rohani pertempuran yang kita terlibat?`