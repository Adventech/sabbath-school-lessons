---
title:  Panduan Guru
date:   22/06/2018
---

**Pelajaran secara Ringkas**
 
**Ayat Kunci**: Wahyu 14:8
 
**Pelajar Akan**:

- **Mengetahui**: Pelajari tentang pertempuran akhir yang mana pasukan Tuhan akan menentang pasukan Babel.
- **Merasakan**: Menghargai sifat rohani konflik dan bagaimana ia juga berkaitan dengan kehidupan peribadinya dengan Tuhan.
- **Melakukan**: Gunakan peralatan Tuhan untuk menolak dan melawan musuh dan dengan demikian bersedia untuk konflik utama.
 
**Garis Besar Pembelajaran**:

1. Mengetahui: Perang Harmagedon
	+ Apakah makna perkataan Ibrani Harmagedon?
	+ Bilakah dan di manakah pertempuran ini berlangsung?
	+ Apakah identiti-identiti tentera yang menentang?
 
2. Merasakan: Peperangan Rohani
	+ Mengapakah pertempuran ini adalah rohani?
	+ Bagaimanakah pertarungan ini akan mempengaruhi kehidupan peribadi anda?
	+ Sejauh manakah perbezaan peperangan rohani ini dengan pertempuran rohani anda sekarang?
 
3. Melakukan: Bersedia untuk Peperangan Itu
	+ Apakah senjata rohani yang akan anda perlukan untuk bertahan dalam peperangan?
	+ Bagaimanakah idea harfiah pertarungan akan mengalihkan pandangan daripada tindakan nyata?
	+ Bagaimanakah seharusnya anda bersiap sedia pada hari ini bagi Harmagedon masa depan?
 
**Rangkuman**: Peperangan Harmagedon adalah rohani dan semua kuasa kejahatan akan menentang pasukan kerajaan Tuhan.

**Kitaran Pembelajaran**
 
#### LANGKAH 1-Mendorong
 
**Sorotan Alkitab**: Efesus 6:10-18
 
**Konsep Utama untuk Pertumbuhan Rohani**: Peperangan Harmagedon adalah rohani tidak bererti bahawa perkara itu akan kurang keras dan nyata daripada pertempuran ketenteraan yang sebenarnya: "karena perjuangan kita bukanlah melawan darah dan daging, tetapi melawan pemerintah-pemerintah, melawan penguasa-penguasa, melawan penghulu-penghulu dunia yang gelap ini, melawan roh-roh jahat di udara" (Ef. 6:12, NKJV). Untuk pertama kalinya dalam sejarah, segala kuasa kejahatan akan berkumpul dan akan menyatakan lebih lengkap wajah dan niat sebenar mereka. Peperangan rohani mempunyai skop kosmik. Pergelutan-pergelutan sehari-hari kita sekarang akan ditingkatkan.
 
**Hanya untuk Guru**: Pelajaran minggu ini adalah sebagian dari permulaan kita kepada peperangan Harmagedon. Oleh itu, cabaran adalah untuk memaklumkan dan menjelaskan senario pertarungan ini harus dimiliki di dalam fikiran sementara mengaitkannya kepada perjuangan pertarungan rohani kita sekarang. Bincangkan tema peperangan rohani iaitu "pertentangan/pertikaian/kontroversi besar" seperti yang digambarkan di dalam Kitab Suci. Nyatakan teks-teks kunci dalam Perjanjian Lama dan Perjanjian Baru yang merujuk kepada peperangan rohani (Bilangan 24; Daniel 10-11; Mat. 26:36-42, dan sebagainya).
 
**Pembuka Perbincangan**: ramai penginjil Kristian percaya pada pepeperangan harfiah Harmagedon yang akan berlaku di Israel dan melibatkan pasukan tentera sebenar. Bincangkan pelbagai tafsiran evangelikal yang popular pada hari ini.
 
**Soalan untuk Perbincangan**: Mengapakah penafsiran harfiah tentang Harmagedon yang sesuai dengan perspektif evangelikal bertentangan dengan pandangan rohani pertentangan besar? Apakah hujah-hujah yang melawan penafsiran harfiah Harmagedon?
 
#### LANGKAH 2-Menyelidiki
 
**Hanya untuk Guru**: Kisah menara Babel tetap dalam memori para nabi Alkitabiah sebagai satu paradigma untuk kebodohan kesombongan manusia. Tinjau cerita itu (Kej. 11:1-9) dengan kelas. Bawa satu gambaran reruntuhan Ziggurat Agung dari Ur (dekat dengan Pangkalan Udara Ali di Iraq).

Bagi Yohanes, Babel (atau Babilon) melambangkan kuasa kejahatan yang ingin mengambil alih tempat Tuhan. Motif Babilon iaitu kata nama Yunani untuk Babel bergerak melalui kitab Wahyu (ia digunakan enam kali iaitu nombor yang berkaitan dengan Babilon) dan mencapai kemuncaknya dalam nubuatan Harmagedon. Seperti para pembangun menara Babel, kekuatan kejahatan berkumpul sebagai satu untuk bersatu menentang Raja syurgawi. Pertemuan besar berakhir seperti di dalam kisah menara Babel dengan keturunan Tuhan yang di syurga dan kejatuhan Babel rohani. Kejatuhannya diberitahukan dalam istilah yang mengingatkan kejatuhan Babel sejarah kuno.
 
**Ulasan Alkitab**
 
**I. Perhimpunan Babel** (Tinjau Wahyu 16:16 dan Daniel 11:43 dengan kelas.)
 
Kitab Wahyu merujuk kepada peristiwa-peristiwa akhir sejarah manusia sebagai pertempuran dalam skala yang sangat besar, yang satu " mengumpulkan" segala pasukan kejahatan (Why. 16:16) dan menyatukan naga dan dua binatang (Why. 16:13; bandingkan dengan 12:17; 13:1, 11; lihat pelajaran kita sebelum ini) Kuasa tiga serangkai ini menyeret di belakang mereka " raja-raja di seluruh dunia" (Why. 16:14, NKJV). Perkhemahan ini dikenalpasti sebagai "kota besar" (Why. 16:19, NKJV) iaitu satu nama yang menunjukkan Babel (Why. 14:8).

Nabi Daniel mempunyai penglihatan yang sama. Di dalam nubuatannya tentang kerajaan-kerajaan yang dilambangkan dengan sebuah patung manusia, dia melihat pada akhir pertemuan besar raja-raja bumi (Dan. 2:43-44). Senario yang sama muncul kembali dalam nubuatannya tentang "kesusahan yang besar" (Dan. 10:1, NIV) yang menyimpulkan di sini juga dengan perhimpunan semua kuasa dari Utara dan bersatu dengan Selatan (Dan. 11:40).

Menurut nubuatan-nubuatan ini, tanda-tanda terakhir sejarah manusia akan disifatkan dengan pergerakan kesatuan. Ianya tidak jelas bagaimana pergerakan kesatuan akan terjadi. Namun, ianya menarik bahawa senario ini mulai dipentaskan di hadapan mata kita iaitu semua kuasa dunia berjuang untuk kesatuan bagi membuatkan dunia kita bersatu pada setiap tingkat â€” satu budaya, agama, ekonomi, sistem politik, kompleks ketenteraan. Lebih dan lebih lagi, kita cenderung untuk berbicara bahasa yang sama, berpakaian dengan cara yang sama, menyanyikan lagu-lagu yang sama, makan makanan yang sama, dan bahkan berfikir dan percaya dengan cara yang sama. Dunia tidak pernah begitu saling berhubungan. Ia akan menjadi, lebih dan lebih, "satu perkampungan global."

**Pertimbangkan Hal Ini**: Apakah institusi-institusi dunia yang menyarankan kecenderungan kesatuan global? Apakah yang institusi-institusi dunia tunjukkan dengan jelas tentang mentaliti Babel? Apakah yang institusi-institusi dunia dapat terima daripada persetujuan kita, dan mengapa? Apakah pengalaman peribadi tentang "global desa"?
 
**II. Peperangan Babel** (Tinjau Daniel 2:35, 45; 11:45 dengan kelas.)
 
Dalam kedua-dua nubuatannya itu, Daniel menempatkan perhimpunan kuasa jahat bertentangan dengan gunung surgawi yang kudus. Demikian juga, kitab Wahyu meletakkan perhimpunan akhir ini bertentangan dengan "Bait Suci" (Why. 16:17, NKJV); ia adalah juga di gunung kudus seperti yang ditunjukkan dalam awalan har ("gunung") pada nama Harmagedon. Kata Mageddon iaitu nama purba Megiddo, menyampaikan memori tentang banyak konflik (Hakim-Hakim 7; 2 Raja-raja 10:11; 2 Raja-raja 23:29, 30). Nubuatan ini berkenaan Yerusalem syurgawi dan bukannya Yerusalem duniawi negara moden Israel. Ia bukan merujuk kepada konflik ketenteraan yang menentang tentera duniawi dan ia tiada kaitan dengan konflik Timur Tengah seperti sejumlah Kristian evangelical percaya.

Peperangan Harmagedon adalah bersifat rohani di antara dua musuh rohani yang saling bertentangan iaitu Babilon dan Yerusalem syurgawi. Pasukan Babel diwakili dengan tiga binatang: naga, binatang laut dan binatang bumi. Kuasa terakhir sekarang disebut dengan nama baru iaitu "nabi palsu", satu panggilan yang menegaskan peranannya sebagai penyokong institusi duniawi kepausan (Yer. 5:30, 31; 23:14) dan sebagai penipu (Yer. 5:13, 23:16). Nubuatan menunjukkan bahawa kuasa-kuasa ini menggunakan cara paranormal, "roh-roh setan," untuk menggoda "raja-raja di seluruh dunia" (Why. 16:14, NKJV).
 
**Pertimbangkan Hal Ini**: Lihat pada peta mengetahui lokasi kota Megido. Berapa jauh Gunung Karmel daripada kota Megido? Bagaimanakah anda memahami kenyataan bahawa tidak ada Gunung Megido? Apakah pertarungan Megido yang tercatat di dalam Alkitab yang anda ingat? Jadi, mengapakah ianya mustahil untuk mempunyai perang Harmagedon berlangsung pada "gunung" atau bahkan di lembah Megido?
 
**III. Kejatuhan Babel** (Tinjau Daniel 2:35, 45; 11:45; Wahyu 16:17-21 dengan kelas.)
 
Dalam penglihatan-penglihatan Daniel, seperti dalam penglihatan Yohanes, kesudahan adalah sama iaitu Tuhan turun dan membinasakan semua perhimpunan-perhimpunan kuasa jahat. Penulis kitab Wahyu menjelaskan kebinasaan ini sebagai satu pembelahan Babel yang disebut "kota besar" (Why. 16:19; bandingkan dengan 14:8, NKJV). Maka, "perhimpunan besar" telah dihancurkan sama seperti perhimpunan besar kuasa-kuasa yang bersatu daripada pembina Babel dikacaubalaukan bahasa dan dihancurkan (Kej. 11:7, 8).

Kisah kuno tentang kejatuhan Babel bersejarah berperanan sebagai cetak biru untuk masa depan kejatuhan Babel rohani. Air sungai Efrat yang " keringlah..., supaya siaplah jalan bagi raja-raja yang datang dari sebelah timur" (Why. 16:12, NKJV). Alkitab mengaitkan penaklukan Babel oleh Sirus, pada 539 SM, dengan pengeringan sungai Efrat: " Akulah yang berkata kepada tubir lautan: Jadilah kering, Aku mau mengeringkan sungai-sungaimu' " (Yes. 44:27, 28, NKJV; Yer. 50:38). Sejarawan kuno Herodotus (484-425 S.M.) menyaksikan strategi itu: "[Sirus] mengirimkan pasukannya ke tempat di mana sungai memasuki kota dan bahagian lain darinya di mana keluarnya aliran daripada kota, dan membuatkan orangnya masuk ke kota melalui saluran Euprates ketika mereka harus melihat itu harus dapat diharungi.... Ketika ini terjadi, orang-orang Persia yang dikirimkan dengan tujuan ini membuat jalan mereka ke Babel melalui saluran Euprates yang sekarang hanya tenggelam pada paras pertengahan paha seorang lelaki. " â€” Herodotus I, Books I and II, diterjemahkan oleh A.D. Godley (Mass.: Harvard University Press, 1975), ms. 239.  
 
**Pembuka Perbincangan**: Perhatikan gaya bahasa frasa yang telah berlalu "sudah rubuh Babel" merujuk kepada peristiwa masa depan kejatuhan Babel rohani.
 
**Soalan untuk Perbincangan**:  

1. 	Mengapakah kejatuhan Babel sangat penting bagi orang-orang Yahudi pada waktu itu? Siapakah satu-satunya raja pagan yang disebut seorang Mesias, dan mengapa?
2. 	Apakah kesejajaran di antara kejatuhan Babel bersejarah dan Babel rohani?
 
#### LANGKAH 3-Menerapkan
 
**Hanya untuk Guru**: Alkitab sering merujuk kepada peristiwa terkenal yang lalu untuk dibicarakan tentang satu peristiwa yang masih belum terjadi. Kenalpasti beberapa contoh amalan Alkitabiah dalam Perjanjian Lama dan juga dalam Perjanjian Baru.
 
**Soalan Penerapan**:

1. Apakah pelajaran yang dapat dipelajari daripada amalan ini yang merujuk kepada peristiwa terkenal yang sudah berlalu sebagai satu cara untuk membicarakan tentang suatu peristiwa yang masih belum terjadi?
2. Mengapakah nabi dalam Alkitab menggunakan masa lepas untuk membicarakan tentang satu peristiwa masa depan? Apakah contoh-contoh lain daripada amalan alkitabiah yang anda ketahui?
 
#### LANGKAH 4-Mewujudkan
 
**Hanya untuk Guru**: Media penuh rujukan kepada Harmagedon. Senaraikan beberapa daripada rujukan-rujukan itu di dalam kelas.
 
**Aktiviti**: Jika mungkin, pilih satu contoh seperti lagu yang mengilustrasikan daya tarikan media dengan Harmagedon. Kongsikannya dengan kelas dan bincangkan pelbagai jenis sebab untuk kecenderungan ini.