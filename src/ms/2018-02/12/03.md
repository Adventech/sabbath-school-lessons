---
title:  Kejatuhan Babel
date:   18/06/2018
---

Bagaimanpun jahat dan jauh jangkauan pengaruh Babel telah berada di dunia, Kitab Wahyu mengajarkan bahawa suatu hari nanti semua ini akan berakhir.

`Baca Wahyu 18:1-10. Apakah yant ayat-ayat ini ceritakan kepada kita tentang "Babel besar"?`

Perkhabaran malaikat kedua (Why. 14:8) tentang kejatuhan Babel diulang lagi dalam Wahyu 18:2. Ia adalah satu pernyataan betapa jahatnya entiti ini.

"Alkitab menyatakan bahawa sebelum kedatangan Tuhan, Setan akan bekerja 'dengan segala kuasa dan mukjizat, dan keajaiban yang menipukan, dan dengan semua penyesatan ketidakbenaran;' dan mereka yang 'tidak menerima kasih kebenaran yang memungkinkan mereka diselamatkan,' akan ditinggalkan untuk menerima 'kesesatan atas mereka, yang menyebabkan mereka percaya akan dusta' 2 Tesalonika 2:9-11. Tidak sehingga keadaan ini akan tercapai, dan persekutuan gereja dengan dunia akan dicapai sepenuhnya sepanjang era Kekristianan, kejatuhan Babel akan selesai. Perubahan adalah satu progresif dan penggenapan sempurna Wahyu 14:8 akan berlaku pada masa depan." â€” Ellen G. White, The Great Controversy, ms. 389, 390.

Samada "penggenapan sempurna" telah berlaku sekarang, hanya Tuhan yang tahu. Tetapi apa yang kita tahu adalah bahawa, menurut teks-teks ini, suatu hari nanti Babel rohani akan menghadapi penghakiman Tuhan kerana kejahatan besarnya. "Sebab dosa-dosanya telah bertimbun-timbun sampai ke langit, dan Allah telah mengingat segala kejahatannya" (Why. 18:5). Ungkapan ini mencerminkan bahasa daripada Perjanjian Lama tentang Babel kuno juga (lihat Yer. 51:9) dan bererti bahawa waktu penghakiman pasti akan datang.

Penghakiman yang akan datang ini tentu saja seharusnya tidak mengejutkan. Apapun, Babel lama menghadapi penghakiman (lihat Daniel 5). Di pelbagai bahagian dalam Alkitab cukup jelas menyatakan bahawa suatu hari nanti setiap orang akan harus menjawab bagi perbuatan mereka termasuk Babel. Betapa menghiburkan untuk mengetahui bahawa sebagai orang-orang Kristian, kita mempunyai Pengantara di dalam penghakiman itu yang akan berdiri bagi kita (1 Yohanes 2:1; Dan. 7:22). Jika tidak, nasib kita mungkin tidak akan jauh lebih baik daripada Babel.

`Bagaimanakah anda dapat dihiburkan di dalam janji bahawa semua ketidakadilan dan kejahatan yang kelihatannya terlepas daripada hukuman sekarang akan suatu hari nanti bertemu dengan pembalasan terakhir Tuhan?`