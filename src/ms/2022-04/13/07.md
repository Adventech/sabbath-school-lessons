---
title:  Kajian Tambahan
date:  23/12/2022
---

Sila baca Ellen G. White, “Without a Wedding Garment,” ms. 307–319, di dalam Christ’s Object Lessons; “Desolation of the Earth,” ms. 653–661; “The Controversy Ended,” ms. 662–673,  di dalam The Great Controversy.

“Pada hari penghakiman terakhir, setiap jiwa yang tersesat akan memahami sifat penolakannya sendiri terhadap  kebenaran. Salib akan dibentangkan dan bebannya yang sebenarnya akan dilihat oleh setiap fikiran yang telah dibutakan oleh pelanggaran. Sebelum penglihatan Kalvari dengan Korbannya yang bersifat misteri itu, orang berdosa akan dikutuk. Setiap alasan dusta akan dihanyutkan. Kemurtadan manusia akan muncul dalam sifatnya yang keji. Manusia akan melihat apa pilihan mereka. Setiap persoalan mengenai kebenaran dan kesilapan dalam kontroversi yang telah lama berlarutan kemudiannya akan menjadi jelas. Di dalam penghakiman alam semesta, Tuhan tidak akan dipersalahkan atas kewujudan atau kesinambungan kejahatan. Ia akan ditunjukkan bahawa ketetapan Ilahi bukanlah tambahan kepada dosa. Tidak ada kecacatan dalam pemerintahan Tuhan, tidak ada sebab untuk tidak puas hati. Apabila fikiran di dalam semua hati disingkapkan, baik yang setia maupun yang memberontak akan bersatu dalam menyatakan, ‘Adil dan benar jalan-Mu, ya Raja segala orang kudus. Siapakah yang tidak takut kepada-Mu, ya Tuhan, dan tidak memuliakan nama-Mu? . . . kerana penghakiman-Mu telah dinyatakan.’ Wahyu 15:3, 4.”—Ellen G. White, The Desire of Ages, ms. 58.

**Soalan Perbincangan**:

`“Jika anda berpaut kepada diri sendiri dan enggan menyerahkan kehendak anda kepada Tuhan maka anda memilih kematian. Bagi dosa, di mana sahaja ia ditemukan, Tuhan itu adalah api yang menghanguskan. Jika anda memilih dosa, dan menolak untuk berpisah daripadanya, kehadiran Tuhan, yang menghanguskan dosa, akan menghanguskan anda.”—Ellen G. White, Thoughts From the Mount of Blessing, ms. 62. Bagaimanakah petikan ini boleh membantu kita untuk memahami sifat pada Perlaksanaan Penghakiman ini?`

`Perhatikan kepada idea (dimuatkan di  penghujung pelajaran Hari Selasa) bahawa tidak seorang pun daripada yang hilang akan menghadapi penghakiman muktamad sehingga selepas yang ditebus menjadi sebahagian daripada proses penghakiman. Sekali lagi, apakah yang hal ini ajarkan kepada kita tentang keterbukaan dan ketelusan Tuhan? Untuk alam semesta di mana kasih memerintah, mengapakah ketelusan ini sangat penting?`

`Bagaimanakah penyertaan umat kudus di dalam penghakiman milenium akan menghiburkan mereka sehubungan dengan orang yang mereka sayangi yang akan hilang?`