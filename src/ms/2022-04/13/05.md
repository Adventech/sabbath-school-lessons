---
title:  Perlaksanaan Penghakiman
date:  21/12/2022
---

Semasa Zaman Pertengahan terdapat kecenderungan kuat untuk menggambarkan Tuhan sebagai Hakim yang kejam dan hanya ingin menghukum. Hari ini kecenderungannya adalah untuk menggambarkan Dia sebagai Bapa yang pengasih dan permisif yang tidak pernah menghukum anak-anak-Nya. Namun, kasih tanpa keadilan akan berubah menjadi huru-hara dan pelanggaran hukum dan keadilan tanpa kasih akan menjadi penindasan dan penaklukan. Proses penghakiman Tuhan adalah perpaduan sempurna antara keadilan dan belas kasihan yang kedua-duanya berasal dari kasih-Nya yang tidak bersyarat.

Perlaksanaan penghakiman  adalah campur tangan hukuman Tuhan yang terakhir dan tidak boleh diubah dalam sejarah manusia. Penghakiman hukuman yang terhad berlaku, sebagai contoh, dalam pengusiran Syaitan dan malaikat-malaikatnya yang memberontak dari Syurga (Wahyu 12:7–12), pengusiran Adam dan Hawa dari taman Eden (Kejadian 3), Banjir Besar ( Kejadian 6–8), kemusnahan ke atas Sodom dan Gomora (Kejadian 19, Yudas 7), kematian anak sulung di Mesir (Keluaran 11–12), dan kematian Ananias dan Safira (Kisah 5:1–11). Maka tidaklah menghairankan bahawa akan ada perlaksanaan penghakiman terhadap orang jahat juga pada akhir sejarah manusia.

`Sila baca 2 Petrus 2:4–6 dan 2 Petrus 3:10–13. Bagaimanakah ayat ini membantu kita untuk memahami sifat pada perlaksanaan penghakiman akhir ini? Bagaimanakah ia membayangkan idea mengenai penyelesaian penghakiman yang bertentangan dengan ia berlaku selama-lamanya, yang akan menjadi penyelewengan kepada keadilan dan bukan satu ungkapan mengenainya?`

““Kebaikan dan kesabaran Tuhan yang Panjang serta belas kasihan-Nya yang diterapkan kepada umat-Nya, tidak akan menghalangi Dia dari menghukum orang berdosa yang menolak untuk taat kepada tuntutan-Nya. Bukan untuk seorang manusia—seorang penjahat yang melawan hukum suci Tuhan, yang diampuni hanya melalui pengorbanan besar yang Dia telah lakukan di dalam memberikan Anak-Nya untuk mati bagi orang yang bersalah kerana hukum-Nya tidak berubah.”— Ellen G. White, Manuscript Releases, vol. 12, ms. 208.

Semua yang Tuhan boleh lakukan untuk menyelamatkan manusia daripada hilang selama-lamanya telah Dia lakukan, walaupun dengan kos yang besar kepada diri-Nya. Mereka yang tersesat akhirnya membuat pilihan yang membawa mereka ke arah yang malang ini. Idea bahawa penghakiman Tuhan terhadap orang yang hilang, malah pemusnahan orang yang hilang (bertentangan dengan seksaan yang kekal), bertentangan dengan sifat Tuhan yang pengasih adalah salah. Kasih Tuhan dan kasih Tuhan sahaja, yang menuntut keadilan juga.

`Apakah yang diajarkan sendiri oleh Salib tentang apa yang Tuhan sanggup lakukan demi menyelamatkan semua orang yang akan diselamatkan?`