---
title:  Kematian Kedua
date:  22/12/2022
---

Tuhan sedang memimpin sejarah manusia menuju kemuncak akhir zaman. Pada penghujung milenium semua orang jahat yang mati dibangkitkan dari kubur mereka untuk menerima hukuman akhir mereka (Wahyu 20:5, 11–15). Kemudian, apabila seluruh proses penghakiman selesai dan tiada apa-apa lagi yang boleh ditambah kepadanya, orang jahat akan mengakui keadilan Tuhan. “Dengan melihat semua fakta di dalam kontroversi besar itu, seluruh alam semesta, baik yang setia maupun yang memberontak, dengan sebulat suara menyatakan: ‘Adil dan benar adalah jalan-Mu, ya Raja segala orang kudus.’” Dan Syaitan sendiri “menunduk dan mengaku keadilan hukumannya.”—Ellen G. White, The Great Controversy, ms. 670, 671.

`Sila baca Maleakhi 4:1; Wahyu 20:14, 15; dan Wahyu 21:8. Sejauhmanakah berkesannya "lautan api" dan "kematian kedua" itu?`

Pemusnahan terakhir terhadap Syaitan dan para malaikatnya serta semua orang jahat akan membersihkan alam semesta daripada dosa dan akibatnya. Namun begitu, malah pemusnahan terakhir orang jahat sekalipun berupa satu tindakan kasih Tuhan, bukan sahaja untuk orang kudus tetapi juga untuk orang jahat itu sendiri. Mereka lebih suka mati daripada hidup di hadapan Tuhan yang merupakan “api yang menghanguskan” dosa (Ibr. 12:29).

“Mereka [orang yang hilang] ingin melarikan diri dari tempat suci itu. Mereka akan menyambut kebinasaan, supaya mereka boleh disembunyikan daripada wajah Dia yang telah mati untuk menebus mereka. Nasib orang jahat ditentukan oleh pilihan mereka sendiri. Penolakan mereka kepada kemasukan masuk Syurga adalah tindakan sukarela dengan diri mereka sendiri, dan keadilan dan sikap belas kasihan pada pihak Tuhan.”—Ellen G. White, The Great Controversy, ms. 543.

Oleh itu, penghapusan terakhir dosa dan pendosa—berbeza dengan teori yang tidak alkitabiah tentang penderitaan kekal mereka di dalam neraka—memberikan hukuman yang adil dan bersesuaian untuk apa sahaja yang dilakukan oleh orang jahat. Ia juga mengesahkan bahawa dosa mempunyai permulaan dan akan mempunyai penghujungnya. Kemudian seluruh alam semesta akan kembali kepada kesempurnaan asalnya, sebelum dosa, kejahatan, dan ketidaktaatan muncul secara misteri dan tanpa sebarang pengwajaran baginya.

Puji Tuhan bahawa Dia, sebagai “Hakim yang adil” bagi kita (2 Tim. 4:8), akan membuat keputusan yang adil untuk memberikan keabadian kepada orang benar dan kemusnahan kekal kepada orang jahat.

`Apakah yang salahnya dengan idea bahawa Tuhan akan menyelamatkan semua orang pada akhirnya? Mengapakah idea seperti ini suatu yang sangat buruk?`