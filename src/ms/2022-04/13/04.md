---
title:  Penghakiman Milenium
date:  20/12/2022
---

Alkitab memberitahu kita bahawa pada Kedatangan Kedua Kali,  (1) kedua-dua orang kudus yang hidup dan orang-orang kudus yang dibangkitkan akan “bertemu dengan Tuhan di angkasa” (1 Tes. 4:16, 17); (2) semua orang kudus akan dibawa ke Syurga untuk tinggal di “tempat kediaman” Syurgawi yang Dia sendiri sediakan untuk mereka (Yohanes 14:1–3); dan (3) hanya pada penghujung milenium maka Yerusalem Baru akan turun ke bumi ini dan menjadi rumah kekal bagi orang-orang kudus (Wahyu 21:1–3, 9–11). Oleh itu, semasa milenium, sementara bumi ini tetap sunyi sepi, orang-orang kudus akan memerintah bersama Kristus di Syurga (Yer. 4:23, Wahyu 20:4).

`Sila baca 1 Korintus 6:2, 3 dan Wahyu 20:4–6, 11–13. Mengapakah orang-orang kudus harus mengambil bahagian dalam penghakiman milenium?`

Seluruh proses penghakiman bertujuan (1) untuk membenarkan karakter Tuhan terhadap tuduhan Syaitan bahawa Tuhan tidak adil dalam cara Dia memperlakukan makhluk-Nya; (2) untuk mengesahkan kesaksamaan pahala orang yang saleh; (3) untuk menunjukkan keadilan hukuman atas orang jahat; dan (4) untuk menghilangkan semua keraguan yang boleh membawa kepada pemberontakan lain di alam semesta. Di dalam pemeriksaan penghakiman sebelum kedatangan terhadap orang benar, hanya warga Syurga yang turut terlibat (Dan. 7:9, 10). Tetapi semasa penghakiman milenium terhadap orang jahat dan malaikat yang telah jatuh, umat kudus sendiri juga akan mengambil bahagian (1 Kor. 6:3, Yud 6, Wahyu 20:4–6).

Pemeriksaan Penghakiman pra-kedatangan telah bermula pada tahun 1844 apabila “ ‘takhta-takhta diletakkan. . . . duduklah Majlis pengadilan, dan kitab-kitab dibuka’” (Dan. 7:9, 10). Namun Penghakiman millennium hanya akan bermula selepas umat kudus dibawa ke Syurga dan duduk di atas takhta dan penghakiman diserahkan kepada mereka. Kemudian, sekali lagi, kitab-kitab Syurgawi dibuka dan orang mati “dihakimi menurut perbuatan mereka, berdasarkan apa yang ada tertulis di dalam kitab-kitab itu” (Wahyu 20:4, 12). Proses ini memberi peluang kepada umat kudus untuk menilai rekod Syurgawi dan melihat perlakuan adil Tuhan dalam semua kes. Dia bukan sahaja memberi ganjaran kepada semua manusia mengikut apa yang patut mereka terima berdasarkan keputusan mereka sendiri, tetapi juga menerangkan kepada mereka mengapa Dia berbuat demikian.

`Apakah yang diajarkan kepada kita tentang karakter Tuhan bahawa sebelum mana-mana orang yang tersesat dibangkitkan untuk menghadapi kematian kedua, orang yang diselamatkan akan terlibat dalam proses penghakiman, dan tiada siapa yang akan dihukum sehingga kita juga melihat keadilan dan kesaksamaan Tuhan? Bawa jawapan anda ke kelas pada hari Sabat.`