---
title:  Penghakiman Pra-Kedatangan
date:  19/12/2022
---

Konsep penghakiman sebelum kedatangan Kristus, atau apa yang kita panggil penghakiman "pra-Kedatangan", terdapat di banyak tempat di dalam Kitab Suci.

`Sila baca Daniel 7:9–14; Matius 22:1–14; Wahyu 11:1, 18, 19; dan Wahyu 14:6, 7. Bagaimanakah petikan ayat ini menjelaskan pengertian tentang penghakiman penyiasatan sebelum kedatangan yang berlangsung di ruang mahkamah di Syurga? Apakah kepentingan penghakiman yang sedemikian?`

Konsep pemeriksaan penghakiman pra-kedatangan terhadap umat Tuhan didasarkan pada tiga asas ajaran Alkitab.

Salah satunya adalah tanggapan bahawa semua orang mati—yang benar atau tidak benar—tetap tidak sedarkan diri di dalam kubur mereka masing-masing sehingga kebangkitan terakhir (Yohanes 5:25–29).

Yang kedua ialah kewujudan penghakiman universal bagi semua manusia (2 Kor. 5:10, Wahyu 20:11–13).

Yang ketiga ialah hakikat bahawa kebangkitan pertama akan menjadi ganjaran yang diberkati bagi orang yang benar dan kebangkitan kedua ialah kematian kekal bagi orang jahat (Yohanes 5:28, 29; Wahyu 20:4–6, 12–15).

Maksudnya ialah jika semua manusia akan diadili, mereka harus diadili sebelum kebangkitan masing-masing, kerana pada kebangkitan itu nanti mereka masing-masing akan menerima ganjaran akhir mereka.

Kitab Daniel membantu kita untuk memahami kedua-dua masa dan sifat penghakiman sebelum kedatangan itu. Pada akhir 2,300 hari simbolik—iaitu pada tahun 1844—tempat kudus Syurgawi akan dibersihkan (Dan. 8:14, bandingkan dengan Ibr. 9:23) dan pemeriksaan penghakiman sebelum kedatangan akan bermula (Dan. 7:9–14). ), dua cara berbeza untuk menyatakan peristiwa yang sama. Dan penghakiman adalah  memihak kepada “orang-orang kudus milik Yang Mahatingi” (Dan. 7:22). Maksudnya, ia adalah berita baik untuk umat Tuhan.

Dalam Matius 22:1–14, Yesus berbicara tentang satu pemeriksaan terhadap para tetamu perkahwinan sebelum pesta perkahwinan sebenarnya bermula.

Di dalam kitab Wahyu, pemeriksaan penyiasatan pra-kedatangan dirujuk kepada tugas mengukur “orang yang beribadah” di dalam bait Tuhan (Wahyu 11:1) dan di dalam pengumuman bahawa “telah tiba saat penghakiman-Nya” (Wahyu 14:6, 7; bandingkan dengan Wahyu 14:14–16).

`Bagaimanakah pengetahuan kita tentang penghakiman di Syurga itu memberi kesan kepada cara kita menjalani kehidupan di bumi ini sekarang?`