---
title:  Kajian Tambahan
date:  07/10/2022
---

Sila baca Ellen G. White, “The Temptation and Fall,” ms. 52–62 dan “The Plan of Redemption,” ms. 63-70, di dalam Patriarchs and Prophets; “The Knowledge of Good and Evil,” ms. 23–27, di dalam Education.

Dalam beberapa tahun kebelakangan ini, pelbagai kajian telah dilakukan terhadap apa yang dipanggil Pengalaman Hampir Kematian (Near Death Experience - NDE). Apa yang berlaku ialah orang "mati," kerana jantung mereka berhenti berdegup, dan mereka berhenti bernafas. Walau bagaimanapun, mereka kemudian hidup semula, tetapi dengan pelbagai cerita hebat tentang terapung ke alam kewujudan lain dan bertemu dengan makhluk cahaya. Ada juga yang berbicara tentang bertemu saudara mara yang sudah lama meninggal dunia. Ramai orang, malah termasuk orang Kristian, yang tidak memahami kebenaran tentang kematian, percaya bahawa kisah ini lebih membuktikan keabadian jiwa. Namun demikian, (dan ini sepatutnya menjadi amaran paling jelas bahawa ada sesuatu yang tidak kena), kebanyakan yang mempunyai pengalaman ini mendakwa bahawa makhluk rohani yang mereka temui semasa NDE memberi mereka kata-kata yang menghiburkan, kenyataan yang bagus tentang kasih, kedamaian dan kebaikan. Tetapi mereka tidak pernah mendengar apa-apa tentang keselamatan dalam Kristus, apa-apa tentang dosa, dan apa-apa tentang penghakiman. Sementara menikmati suatu nikmat kehidupan akhirat Kristian, bukankah mereka sepatutnya mendapat sekurang-kurangnya sedikit daripada ajaran Kristian yang paling asas bersamanya? Namun, apa yang mereka diajar kebanyakannya seperti dogma New Age, yang boleh menjelaskan mengapa, dalam banyak kes, mereka kurang cenderung kepada agama Kristian berbanding sebelum "mati". Selain itu, mengapa tidak seorang pun daripada orang Kristian, yang yakin bahawa NDE mereka adalah pratonton syurga Kristian, pernah mendapat sebarang teologi Kristian semasa berada di sana, berbanding dengan sentimentalisme Zaman Baru (New Age) yang besar? Jawapannya ialah mereka telah ditipu oleh orang yang sama yang telah menipu Hawa di Eden, dan dengan pembohongan yang sama juga. (Lihat pelajaran 11.)

**Soalan Perbincangan**:

`Bagaimanakah pengalaman Adam dan Hawa menunjukkan bahawa pengampunan Tuhan tidak semestinya membalikkan semua akibat daripada dosa? Mengapakah hal ini berupa satu kebenaran yang penting untuk sentiasa diingati?`

`Pohon pengetahuan tentang yang baik dan yang jahat adalah "Kawasan Memukau" oleh musuh terhadap Adam dan Hawa. Apakah di antara beberapa "Kawasan Memukau " yang mungkin kita tergoda untuk masuk ke dalamnya?`

`Syaitan cuba memimpin umat Tuhan untuk mempercayai bahawa “tuntutan Kristus sudah menjadi  kurang ketat daripada yang mereka percaya dahulu, dan bahawa oleh penyesuaian dengan dunia maka mereka akan memberikan pengaruh yang lebih besar kepada orang lain di dunia ini.”—Ellen G. White, Testimonies to Ministers and Gospel Workers, ms. 474. Apakah yang perlu kita lakukan agar tidak terjerumus ke dalam perangkap halus ini?`