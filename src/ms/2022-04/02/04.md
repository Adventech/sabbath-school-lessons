---
title:  “Kamu Tidak Akan Mati”
date:  04/10/2022
---

`Sila baca Kejadian 3:4. Apakah pelbagai cara yang pembohongan ini telah berulang kali berlaku pada sepanjang zaman?`

Satu manifestasi kukuh mengenai pembohongan ini dilihat dalam kepercayaan umum tentang keabadian jiwa. Tanggapan ini adalah asas kepada banyak agama dan falsafah kuno. Di Mesir purba, ia telah mendorong amalan mumia dan seni bina makam pengebumian, seperti yang dilihat dalam piramid.

Teori ini juga menjadi salah satu tonggak utama falsafah Yunani. Sebagai contoh, dalam The Republic of Plato, Socrates bertanya kepada Glaucon: “Adakah anda tidak sedar bahawa jiwa kita adalah abadi dan tidak pernah binasa?” Dalam Phaedo Plato, Socrates berhujah dengan nada yang sama, mengatakan bahawa “jiwa adalah abadi dan tidak dapat binasa, dan jiwa kita benar-benar akan wujud di Meraka.” Konsep falsafah ini akan membentuk sebahagian besar budaya barat dan juga era Kristian pasca-Apostolik. Tetapi mereka berasal lebih awal lagi, ia sudah dimulakan di Taman Eden, dengan Syaitan sendiri.

Pada inti godaan Eden, Syaitan meyakinkan Hawa, “‘Kamu pasti tidak akan mati!’” (Kej. 3:4). Dengan pernyataan tegas ini, Syaitan meletakkan perkataannya sendiri mengatasi firman Tuhan.

`Berbeza dengan jiwa yang fana, apakah yang diajarkan oleh ayat-ayat berikut ini, dan bagaimanakah ayat-ayat tersebut dapat digunakan untuk membidas penipuan ini? (Mzm. 115:17; Yohanes 5:28, 29; Mzm. 146:4; Mat. 10:28; 1 Kor. 15:51–58).`

Teori berasas syaitan tentang keabadian semula jadi jiwa telah berterusan, walaupun dalam dunia moden kita. Buku, filem, dan program TV semuanya terus mempromosikan idea bahawa, apabila kita mati, kita hanya masuk ke dalam satu keadaan sedar yang lain. Alangkah malangnya kesilapan ini yang dikumandangkan di kebanyakan mimbar Kristian juga. Malah,  sains juga turut terlibat. Terdapat sebuah yayasan di Amerika Syarikat yang cuba mencipta teknologi yang, dakwanya, akan membolehkan kita menghubungi orang mati, yang mereka percaya masih hidup tetapi wujud sebagai PMP (postmaterial Person). Dengan kesilapan ini yang berleluasa, tidak hairanlah bahawa penipuan ini akan memainkan peranan penting dalam peristiwa terakhir sejarah manusia.

`Dalam cara apakah penipuan ini ditunjukkan di dalam budaya anda sendiri? Mengapakah kita mesti bergantung pada Firman Tuhan atas apa yang dikatakan oleh pancaindera kita?`