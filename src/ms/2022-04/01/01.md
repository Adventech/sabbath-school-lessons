---
title:  Pemberontakan Dalam Alam Semesta Yang Sempurna
date:  24/09/2022
---

### Bacaan Untuk Pelajaran Minggu Ini
1 Yohanes 4:8, 16; 1 Yohanes 4:7–16; Yeh. 28:12–19; Yes. 14:12–15; Wahyu 12.

> <p>Ayat Hafalan</p>
> “Wah, engkau sudah jatuh dari langit, hai Bintang Timur, putera Fajar, engkau sudah dipecahkan dan jatuh ke bumi, hai yang mengalahkan bangsa-bangsa.” (Yes. 14:12).

Ramai pemikir telah cuba menjelaskan tentang asal usul kejahatan. Ada yang mengatakan bahawa kejahatan telah sentiasa wujud kerana, pada pandangan mereka, kebaikan hanya boleh dihargai apabila dibandingkan dengan dengan kejahatan. Sesetengah orang lain percaya bahawa dunia telah dicipta dengan sempurna tetapi, entah bagaimana, kejahatan itu muncul. Sebagai contoh, dalam mitologi Yunani, kejahatan bermula apabila Pandora yang selalu ingin tahu itu telah membuka sebuah kotak tertutup lalu dari kotak itu berterbangan semua bentuk kejahatan dunia ini (namun, mitos ini tidak pula menjelaskan asal usul kejahatan yang kononnya tersembunyi di dalam kotak itu).

Berbeza dengan hal itu, Alkitab mengajar bahawa Tuhan kita yang pengasih adalah maha berkuasa (1 Taw. 29:10, 11) dan sempurna (Mat. 5:48). Semua yang Dia lakukan juga mestilah sempurna (Ul. 32:4), termasuk bagaimana Dia mencipta dunia kita. Oleh itu, bagaimanakah kejahatan dan dosa itu boleh muncul di dalam dunia yang sempurna? Menurut Kejadian 3, kejatuhan Adam dan Hawa telah membawa dosa, kejahatan dan kematian di dunia ini.

Namun jawapan itu telah menimbulkan satu isu yang lain. Malah sebelum Kejatuhan, kejahatan telah pun wujud, dipamerkan oleh “ular,” yang telah menipu Hawa (Kej. 3:1–5). Oleh itu, kita perlu kembali pada masa sebelum Kejatuhan, untuk mencari sumber dan asal-usul kejahatan yang telah sangat mendominasi kewujudan kita sekarang dan yang sering kali boleh membuatnya sangat menyeksakan.

_*Kaji pelajaran minggu ini untuk Persediaan Sabat, 1 Oktober._