---
title:  “Dia Telah Bangkit!”
date:  07/11/2022
---

Kemenangan Kristus mengalahkan Syaitan dan kuasa jahatnya telah dijamin di atas kayu salib dan disahkan oleh kubur yang kosong. “Apabila Yesus dibaringkan di dalam kubur, Syaitan menang. Dia berani berharap bahawa Juruselamat tidak akan mengambil nyawa-Nya lagi. Dia menuntut tubuh Tuhan dan berjaga-jaga di sekitar kubur, berusaha untuk menahan Kristus sebagai tawanan. Dia sangat marah apabila malaikatnya melarikan diri ketika mendekati utusan syurga. Apabila dia melihat Kristus tampil dengan kemenangan, dia tahu bahawa kerajaannya akan berakhir dan dia mesti akan mati nanti.”—Ellen G. White, The Desire of Ages, ms. 782. Walaupun kemanusiaan Kristus telah mati, namun keilahian-Nya tidak mati. Di dalam keilahian-Nya, Kristus memiliki kuasa untuk memutuskan ikatan kematian.

`Sila baca Matius 28:1–6; Yohanes 10:17, 18; dan Roma 8:11. Siapakah yang terlibat secara langsung dalam kebangkitan Yesus?`

Semasa pelayanan-Nya di Kawasan Samaria-Perea, Yesus menyatakan bahawa Dia sendiri mempunyai kuasa untuk menyerahkan nyawa-Nya dan mengambilnya semula (Yohanes 10:17, 18). Kepada Marta Dia berkata, “Akulah kebangkitan dan hidup” (Yohanes 11:25). Petikan lain berbicara tentang kebangkitan-Nya sebagai tindakan Tuhan (Kis. 2:24, Rom. 8:11, Gal. 1:1, Ibr. 13:20). Malah seorang malaikat Tuhan yang perkasa terlibat dalam peristiwa yang mulia itu (Mat. 28:1, 2).

Sementara itu, Matius 28:11–15 mendedahkan usaha sia-sia dan bodoh para pemimpin untuk terus menentang melawan Yesus. Pengawal Rom memberitahu para pemimpin “segala yang terjadi itu” (Mat. 28:11). Tersirat di dalam catatan ini ialah idea bahawa para pengawal telah melihat kebangkitan itu. Jika tidak, apakah maksud perkataan mereka? Adakah seorang malaikat turun dari syurga, memindahkan batu itu lalu duduk di atasnya dan para pengawal pengsan? Lalu perkara seterusnya yang mereka sedari ialah kubur itu sudah kosong? Mungkin, semasa pengawal bangsa Roma itu tidak sedarkan diri lalu malaikat mengambil mayat Yesus? Mungkin murid-murid melakukannya? Atau orang lain yang mencurinya? Apa pun yang berlaku, mayat Yesus, jelas, sudah tiada.

Seorang malaikat dari syurga turun, orang-orang di situ pengsan kerana ketakutan dan kubur yang kosong akan cukup untuk membuat para pemimpin agama menjadi resah dan gelisah. Tetapi mereka “memberikan sejumlah besar wang kepada para askar itu” (Mat. 28:12) untuk mendiamkan mereka ini yang menunjukkan bahawa apa sahaja yang dikatakan oleh askar itu kepada mereka sangat mengganggu mereka. Dan apa yang mereka ceritakan, tentu saja, adalah kebangkitan Yesus.

`Ada beberapa orang yang mengejek idea bahawa orang pertama yang melihat Kristus dibangkitkan adalah orang Roma, kenapa? Dalam cara apakah kebenaran ini melambangkan apa yang akan datang: Injil juga disampaikan kepada orang bukan Yahudi?`