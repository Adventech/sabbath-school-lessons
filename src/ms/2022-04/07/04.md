---
title:  Ramai Orang Yang Telah Bangkit Bersama Dia
date:  08/11/2022
---

`Dan lihatlah, tabir Bait Suci terbelah dua dari atas sampai ke bawah dan terjadilah gempa bumi, dan bukit-bukit batu terbelah, dan kuburan-kuburan terbuka dan banyak orang kudus yang telah meninggal bangkit. Dan sesudah kebangkitan Yesus, mereka pun keluar dari kubur, lalu masuk ke kota kudus dan menampakkan diri kepada banyak orang” (Mat. 27:51–53). Apakah yang diajarkan oleh kisah yang luar biasa ini kepada kita tentang kebangkitan Yesus dan apa yang telah dicapainya?`

Satu gempa bumi menandakan kematian Yesus (Mat. 27:50, 51), dan satu lagi menandakan kebangkitan-Nya (Mat. 28:2). Pada saat Yesus mati, “bumi bergoncang, batu-batu terbelah dan kubur-kubur terbuka. Tubuh banyak orang kudus yang telah mati dibangkitkan. Mereka keluar dari kubur selepas kebangkitan Yesus dan pergi ke kota suci dan menampakkan diri kepada banyak orang” (Mat. 27:51–53). Orang-orang kudus ini dibangkitkan dengan dimuliakan sebagai saksi kebangkitan Kristus sendiri dan sebagai prototaip kepada mereka yang akan dibangkitkan pada kebangkitan terakhir. Oleh itu, sejurus selepas kebangkitan Yesus, ramai orang Yahudi telah diberi bukti kukuh untuk mempercayai kebangkitan-Nya dan dengan itu menerima Dia sebagai Juruselamat mereka dan ramai yang melakukannya, termasuk ramai di kalangan para imam (lihat Kisah 6:7).

““Semasa pelayanan-Nya, Yesus telah membangkitkan orang mati untuk hidup semula. Dia telah membangkitkan anak janda Nain dan anak perempuan seroang pemimpin dan Lazarus. Tetapi mereka ini tidak dipakaikan dengan keabadian. Selepas mereka dibangkitkan, mereka masih tertakluk kepada kematian. Tetapi mereka yang bangkit dari kubur pada kebangkitan Kristus telah dibangkitkan kepada kehidupan yang kekal. Mereka naik bersama-Nya sebagai piala kemenangan-Nya atas kematian dan kubur. . . . Mereka telah masuk ke kota dan menampakkan diri kepada ramai orang, sambil menyatakan: Kristus telah bangkit dari antara orang mati, dan kita dibangkitkan bersama-sama Dia. Dengan demikian, kebenaran suci tentang kebangkitan telah diabadikan.”— Ellen G. White, The Desire of Ages, ms. 786.

Secara manusiawi, ketua imam dan para tua-tua mempunyai kelebihan yang besar. Mereka memegang kuasa agama di negara itu dan malah mampu meyakinkan pihak berkuasa Rom dan orang ramai untuk membantu mereka dalam rencana mereka. Tetapi mereka lupa bahawa “Yang Mahatinggi berkuasa atas kerajaan manusia dan memberikannya kepada siapa yang dikehendaki-Nya” (Dan. 4:32). Pembohongan mereka telah ditentang dan dibatalkan oleh kewujudan orang-orang kudus yang telah dibangkitkan itu.

`Tidak kira betapa buruknya keadaan sekarang ini, mengapakah kita boleh percaya pada kemenangan muktamad Tuhan untuk kita ketika kita masih berjuang dalam dunia yang berdoa ini?`