---
title:  Kajian Tambahan
date:  11/11/2022
---

Sila baca Ellen G. White, “In Joseph’s Tomb,” ms. 769–778; “The Lord Is Risen,” ms. 779-787; “Why Weepest Thou?”, ms. 788-794; The Walk to Emmaus, ms. 795-801; “Peace Be Unto You,” ms. 802-808; di dalam The Desire of Ages.

Sentimen moden tidak mempercayai sesuatu seperti kebangkitan Yesus. Walau bagaimanapun, bukti sejarah sangat kuat sehingga mereka yang tidak dapat menerima realiti kebangkitan terpaksa mengakui bahawa ramai orang percaya yang mereka telah melihat Yesus yang telah dibangkitkan. Oleh itu, hujah oleh anti-kebangkitan adalah satu percubaan untuk menjelaskan apa yang boleh menyebabkan orang ramai itu percaya bahawa mereka telah melihat Kristus yang bangkit.

Sesetengah orang berpendapat bahawa semua murid itu telah menghalusinasikan Yesus sebagai telah dibangkitkan; beberapa orang yang lain berkata bahawa Yesus tidak benar-benar mati tetapi hanya pengsan dan kemudian hidup semula selepas Dia diturunkan dari salib dan apabila Dia muncul semula para pengikut-Nya menyangka bahawa Dia telah dibangkitkan daripada kematian. Lalu (percaya atau tidak) ada yang berpendapat bahawa Yesus mempunyai saudara kembar yang disangka oleh murid-murid sebagai Kristus yang telah bangkit. Dalam kata lain, bukti sejarah itu sangat kukuh untuk kebangkitan Kristus sehingga ini adalah jenis hujah yang dibuat orang untuk cuba menolaknya. Dengan kebangkitan itu sendiri yang sangat penting, maka kita tidak seharusnya terkejut dengan semua alasan yang baik yang telah diberikan kepada kita untuk membolehkan kita mempercayainya.

“Suara yang berseru dari kayu salib, ‘Sudah selesai,’ terdengar di antara orang mati. Ia menembusi dinding kubur, dan memanggil orang yang sedang tidur untuk bangun. Demikianlah halnya apabila suara Kristus akan didengar dari surga. Suara itu akan menembusi kubur dan membuka kubur lalu orang yang mati di dalam Kristus akan bangkit. Pada kebangkitan Juruselamat, beberapa kubur dibuka, tetapi pada kedatangan-Nya yang kedua, semua orang mati yang telah menerima penebusan Yesus akan mendengar suara-Nya dan mereka akan keluar ke kehidupan yang mulia dan kekal. Kuasa yang sama yang membangkitkan Kristus dari antara orang mati akan membangkitkan Gereja-Nya dan memegahkannya bersama-sama dengan Dia, mengatasi segala kerajaan, mengatasi segala kuasa, di atas segala nama yang disebut, bukan hanya di dunia ini, tetapi juga di dunia yang akan datang.” —Ellen G. White, The Desire of Ages, ms. 787.

**Soalan Perbincangan**:

`“ ‘Sudah Selesai ” (Yohanes 19:30) dan “Dia Telah Bangkit” (Matius 28:6) dua daripada kenyatan yang paling bermakna yang pernah dilafazkan. Bagaimanakah ia melengkapkan sesamanya di dalam sejarah keselamatan? Apakah harapan besar yang terdapat di dalam kata-kata ini?`

`Pada mulanya para pemimpin agama mahukan pengawal di kubur untuk menghalang murid-murid daripada mencuri mayat Yesus. Kemudian mereka mengupah para pengawal itu untuk mengatakan bahawa murid-murid telah mencuri mayat itu. Bagaimanakah kisah ini membantu untuk menyatakan realiti kubur Kristus yang kosong dan mengapa kubur kosong itu begitu penting bagi kita sebagai umat Kristian?`