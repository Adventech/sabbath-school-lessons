---
title:  Penipuan Zaman Akhir
date:  03/12/2022
---

### Bacaan Untuk Pelajaran Minggu Ini
Mat. 7:21–27, Yohanes 11:40–44, 1 Pet. 3:18, 1 Sam. 28:3–25, Efe. 6:10–18.

> <p>Ayat Hafalan</p>
> “Hal itu tidak menghairankan! Iblis pun dapat menyamar seperti malaikat yang gilang-gemilang. Oleh itu, tidaklah menghairankan jika hamba-hamba Iblis menyamar seperti hamba yang melakukan kehendak Tuhan. Akhirnya mereka akan menerima balasan yang setimpal dengan semua perbuatan mereka.” (2 Korintus 11:14, 15, ABB).

Dunia kontemporari kita telah menjadi campuran alam ghaib dan mistik dengan dibantu oleh Hollywood yang tidak mempunyai masalah untuk membuat filem dengan tema keagamaan dan mistik dengan pelbagai kesilapan dan penipuan. Penipuan paling lama, “ ‘Kamu pasti tidak akan mati!’ ” (Kej. 3:4) juga telah mengilhami beberapa buku yang paling banyak dibaca dan filem yang paling banyak ditonton dalam akhir-akhir dekad ini dan juga banyak permainan video yang popular. Tidak dinafikan, kita terdedah kepada dan tergoda oleh pengaruh syaitan yang mempesonakan, yang boleh muncul dalam pelbagai bentuk dan malah di dalam beberapa kes, boleh bertopengkan ilmu sains.

Salah satu fenomena yang paling memperdayakan ialah apa yang dipanggil pengalaman “hampir mati” (near-death experience - NDE), di mana mereka yang dikatakan sebagai telah “mati” dan hidup semula muncul dengan pelbagai kisah mengenai kehidupan selepas kematian. Ramai orang telah melihat peristiwa ini sebagai bukti bagi jiwa yang abadi!

Pada minggu ini kita akan mengkaji beberapa penipuan akhir zaman, termasuk mistik, pengalaman hampir mati, penjelmaan semula, nekromansi dan pemujaan nenek moyang serta beberapa perkara lain yang berkaitan. Ini adalah subjek berbahaya yang harus kita ketahui tetapi tanpa mendedahkan diri kita kepada pengaruh mereka.

_*Kaji pelajaran minggu ini untuk Persediaan Sabat, 10 Disember._