---
title:  Ajaran Mistik
date:  04/12/2022
---

Dunia kita telah dibanjiri oleh gelombang mistisisme yang kuat. Perkataan "mistisisme" adalah istilah kompleks yang merangkumi pelbagai jenis idea dan pandangan. Dari perspektif agama, perkataan itu membayangkan penyatuan individu dengan Ilahi atau Muttlak (Abasolute) dalam beberapa jenis pengalaman rohani atau berkhayal. Hal ini menggambarkan upacara penyembahan termasuk sesetengah gereja tertentu. Fenomena itu boleh berbeza-beza dalam bentuk dan intensiti tetapi kecenderungan selalunya adalah untuk menggantikan autoriti Firman Tuhan dalam Alkitab dengan pengalaman subjektif seseorang itu sendiri. Dalam hal yang demikian, Alkitab akan  kehilangan banyak fungsi doktrinnya dan orang Kristian tetap terdedah kepada pengalamannya sendiri. Agama subjektif jenis ini tidak menyediakan perlindungan terhadap sebarang penipuan, terutamanya penipuan akhir zaman.

`Sila baca Matius 7:21–27. Sehubungan dengan kata-kata Yesus itu sendiri, apakah maknanya untuk membangunkan rumah rohani kita “di atas batu” dan membangunkannya “di atas pasir”?`

Terdapat kecenderungan kuat dalam dunia Kristian paskamoden untuk kurang mengaitkan doktrin Alkitab dan menganggapkannya sebagai suatu gema yang membosankan dari suatu bentuk agama yang usang. Dalam proses ini, ajaran Kristus digantikan secara tiruan oleh peribadi Kristus sendiri—dengan alasan, misalnya, bahawa beberapa kisah dalam Alkitab atau yang lain adalah tidak benar kerana Yesus, seperti yang mereka anggap Dia, tidak akan pernah membenarkan perkara itu berlaku sebagaimana seperti yang dituliskan. Perasaan dan citarasa peribadi akhirnya menjadi kriteria untuk mentafsirkan Kitab Suci atau bahkan untuk menolak secara terang-terangan apa yang diajarkan dengan jelas oleh Alkitab yang selalunya adalah mengenai ketaatan kepada Tuhan, sepertimana yang Yesus katakan bahawa itu adalah sangat penting untuk membina rumah seseorang di atas batu itu.

Mereka yang berfikir bahawa tidaklah penting apa yang mereka percayai dalam doktrin selagi mereka percaya kepada Yesus Kristus sedang berada dalam bahaya. Inkuisitor Rom yang menghukum pengikut Protestan yang tidak terkira jumlahnya percaya kepada Yesus Kristus. Mereka yang telah “mengusir syaitan” dalam nama Kristus (Mat. 7:22). telah percaya kepada-Nya. “Pendirian bahawa tidak ada pentingnya mengenai apa yang manusia percayai adalah salah satu penipuan Syaitan yang paling berjaya. Dia tahu bahawa kebenaran, diterima dalam cintanya, menyucikan jiwa penerima; oleh itu dia sentiasa berusaha untuk menggantikan ajaran sejati dengan teori palsu, dongeng dan suatu bentuk injil yang lain.”—Ellen G. White, The Great Controversy, ms. 520.

`Bagaimanakah kita boleh melawan kecenderungan manusia untuk membiarkan emosi dan keinginan kita menyebabkan kita melakukan perkara yang bertentangan dengan Firman Tuhan?`