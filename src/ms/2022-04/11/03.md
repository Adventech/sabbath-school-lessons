---
title:  Pengalaman Hampir-Mati
date:  05/12/2022
---

Beberapa di antara hujah moden yang paling popular kononnya untuk “membuktikan” teori keabadian semula jadi jiwa adalah “pengalaman hampir mati.” Dalam bukunya, Life After Life: The Investigation of a Phenomenon—Survival of Bodily Death (Atlanta, GA: Mockingbird, 1975), Raymond A. Moody, Jr., membentangkan hasil kajiannya selama lima tahun ke atas lebih daripada seratus orang yang telah mengalami “kematian klinikal” dan dihidupkan semula. Para individu ini mendakwa sebagai telah melihat makhluk cahaya yang penyayang dan hangat sebelum hidup semula.  Hal ini telah dianggap sebagai “bukti yang menarik tentang kemandirian roh manusia selepas kematian.” Selama bertahun-tahun kemudian banyak buku lain yang serupa telah diterbitkan yang mempromosikan idea yang sama. (Lihat pelajaran 2.)

`Sila baca kisah mengenai kebangkitan di dalam 1 Raja-raja 17:22–24, 2 Raja-raja 4:34–37, Markus 5:41–43, Lukas 7:14–17, dan Yohanes 11:40–44. Berapa ramaikah daripada mereka yang dibangkitkan itu berbicara tentang sebarang jenis kewujudan sedar ketika mereka sedang mati, dan mengapa jawapan itu penting?`

Semua pengalaman hampir mati yang dilapurkan di dalam kesusasteraan moden adalah tentang orang yang dianggap mati secara klinikal tetapi tidak benar-benar mati, berbeza dengan Lazarus, yang telah mati selama empat hari dan mayatnya membusuk (Yohanes 11:39). Baik Lazarus mahupun mana-mana di antara mereka yang dibangkitkan dari kematian pada zaman Alkitab tidak pernah menyebut apa-apa mengenai pengalaman lepas kematian sama ada di syurga di dalam api penyucian atau di neraka. Sememangnya ini adalah hujah dari yang senyap, tetapi ia sepenuhnya bersetuju dengan ajaran Alkitab tentang keadaan tidak sedarkan diri oleh orang yang mati!

Namun bagaimanakah pula dengan pengalaman “hampir mati” yang biasa diceritakan hari ini? Jika kita menerima ajaran Alkitab tentang keadaan orang mati yang tidak sedarkan diri itu (Ayub 3:11–13, Mzm. 115:17, Mzm. 146:4, Pkh. 9:10), maka kita ditinggalkan dengan dua kemungkinan utama: sama ada ia adalah halusinasi psikokimia semula jadi dalam keadaan yang melampau, atau ia boleh menjadi pengalaman perdayaan oleh kuasa syaitan (2 Kor. 11:14). Penipuan syaitan sememangnya boleh menjadi penjelasan, terutamanya kerana di dalam beberapa kes orang ini mendakwa telah bercakap dengan saudara mereka yang telah lama mati! Tetapi ia juga boleh menjadi gabungan kedua-dua factor tersebut.

Dengan penipuan yang berleluasa ini dan begitu meyakinkan ramai orang, maka adalah penting untuk kita berpegang teguh pada pengajaran Firman Tuhan, walau apa pun juga pengalaman yang kita atau orang lain mungkin alami yang bertentangan dengan apa yang diajar oleh Alkitab.

`Betapa menariknya bahawa Pengalalan Hampir Mati  sering datang dengan sokongan “sains.” Apakah yang hal ini ajarkan kepada kita tentang betapa berhati-hatinya kita walaupun terhadap perkara yang kononnya "dibuktikan" oleh sains?`