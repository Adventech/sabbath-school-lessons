---
title:  Kajian Tambahan
date:  09/12/2022
---

Sila baca Ellen G. White, “Dealing With False Science, Cults, Isms, and Secret Societies,” ms. 602–609, dalam Evangelism; dan “Spiritism,” ms. 86–93, dalam Confrontation.

Terdapat sebuah yayasan yang mendakwa bahawa ia telah mencipta teknologi yang membolehkan kita menghubungi si mati “melalui teks, panggilan telefon dan persidangan video.” Mereka menyebut orang yang mati sebagai PMP (post material persons - individu paska-materi), di mana laman web mereka mendakwa bahawa apabila manusia mati, mereka hanya berpindah “ke fasa lain selama-lamanya” tetapi “mengekalkan kesedaran, identiti dan aspek teras mereka dari bentuk fizikal mereka yang terdahulu.” Tetapi, yang paling penting, masyarakat Soulphone ini mendakwa sebagai sedang membangun dalam tiga fasa teknologi yang akan membolehkan komunikasi antara orang materi dan paskah materi.

Fasa pertama akan “membolehkan untuk menghantar mesej dan menaip dengan sesama paskah-materi keluarga, rakan dan para pakar dalam setiap bidang kemahiran.” Fasa kedua kononnya “membolehkan untuk berbual-bual dengan orang yang anda sayangi yang tinggal di bahagian lain selama-lamanya.”  Fasa ketiga, katanya, akan membuka jalan untuk “mendengar dan melihat mereka yang sedang mengalami bidang semua kemungkinan dari titik pemerhatian yang berbeza.”

Apa yang menakutkan terutamanya adalah bagaimana mereka menguji jika orang mati yang berkomunikasi dengan mereka itu adalah benar-benar yang mereka sangkakan. “Sebagai contoh,” kata laman web itu, “ibu bapa yang berduka mungkin akan bertanyakan soalan seperti berikut tentang seorang anak lelaki atau anak perempuan yang telah berpindah alam: 'Adakah anda mempunyai anjing bernama Snoopy semasa anda masih kecil? Adakah kami memberi anda pisau poket untuk hari lahir anda yang kesepuluh?'” Alangkah menariknya situasi ini sehubungan amaran berikut ini: “Makhluk roh kadangkala kelihatan kepada orang dalam bentuk kawan mereka yang telah meninggal dunia dan menceritakan kejadian yang berkaitan dengan kehidupan mereka dan melakukan perbuatan yang mereka lakukan semasa hidup.”—Ellen G. White, Patriarchs and Prophets, ms. 684.

**Soalan Perbincangan**:

`Dengan menggunakan alasan untuk diterima secara budaya, ramai orang Kristian mengambil apa sahaja yang dipromosikan oleh media. Prinsip Alkitab manakah yang harus membimbing hubungan kita dengan media, terutamanya apabila ia secara terbuka mempromosikan pandangan yang kita tahu adalah salah dan memperdayakan (lihat Mzm. 101:1–8, Ams. 4:23, Flp. 4:8)?`

`Bagaimanakah kita boleh membantu orang lain untuk mengatasi tipu daya Syaitan pada akhir zaman ini tanpa terdedah kepada pengaruh menipu dari perdayaan yang sama itu sendiri?`

`Ramai orang Kristian telah melihat kisah “Samuel” dipanggil dari kubur sebagai bukti Alkitab bahawa orang mati masih hidup. Apakah yang diajarkan oleh kisah ini kepada kita tentang mengapa kita tidak boleh bergantung hanya pada satu ayat atau cerita untuk membina doktrin tetapi, sebaliknya, kita mesti melihat semua yang Alkitab katakan tentang sesuatu topik?`