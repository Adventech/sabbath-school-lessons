---
title:  Penjelmaan dan Penampilan Lain
date:  08/12/2022
---

Apa yang sama dengan nekromansi ialah penjelmaan syaitan terhadap orang yang sudah mati dan penampilan syaitan yang lain. Personasi ini boleh dalam bentuk ahli keluarga, rakan atau sesiapa sahaja yang telah meninggal dunia. Kedua-dua rupa fizikal dan suara sangat mirip dengan si mati. Semua penipuan syaitan ini akan digunakan untuk menipu mereka yang tidak berlandaskan Firman Tuhan. Ellen G. White memberi amaran, “Para rasul, sebagaimana yang dipersonifikasikan oleh roh-roh pendusta ini, dibuat untuk bertentangan dengan apa yang mereka tulis atas perintah Roh Kudus ketika di bumi.”—The Great Controversy, ms. 557. Seterusnya lagi, “Sebagai kemuncak tindakan di dalam drama penipuan yang hebat ini Syaitan sendiri akan menyamar sebagai Kristus.”—The Great Controversy, ms. 624.

`Sila baca 2 Korintus 11:14, 15 dan Efesus 6:10–18. Apakah yang sepatutnya menjadi perlindungan kita terhadap tipu daya syaitan seperti ini?`

Rasul Paulus memperingatkan kita bahawa “perjuangan kita bukanlah melawan darah dan daging, tetapi melawan pemerintah-pemerintah, melawan penguasa-penguasa, melawan penghulu-penghulu dunia yang gelap ini, melawan roh-roh jahat di udara” (Ef. 6:12). Kita boleh dilindungi daripada penipuan ini hanya dengan memakai “seluruh perlengkapan senjata Tuhan” (Ef. 6:13) yang diterangkan dalam Efesus 6:13–18.

Penampilan dan personafikasi syaitan boleh menjadi sangat menakutkan dan memperdayakan tetapi ianya tidak boleh menyesatkan mereka yang dilindungi oleh Tuhan dan berdasarkan kepada Firman Tuhan. Dari perspektif doktrin, mereka yang percaya kepada doktrin Alkitab tentang keabadian bersyarat manusia tahu bahawa sebarang penampilan atau komunikasi dengan orang mati adalah berasal dari syaitan dan sama sekali perlu ditolak oleh rahmat Tuhan yang berkuasa. Sekali lagi, tidak kira betapa kuat, meyakinkan dan kelihatan nyata manifestasi itu, kita mesti sentiasa berpegang teguh pada ajaran bahawa orang mati sedang tidur di dalam kubur.

Namun, pernahkah anda bayangkan ketika kehilangan orang yang disayangi dan kemudian percaya bahawa orang yang disayangi ini muncul kepada anda? Dan menyatakan cinta kepada anda? Dan memberitahu anda betapa mereka merindui anda? Dan mengatakan perkara yang, ya, hanya mereka yang tahu? Dan mengatakan bahawa mereka kini berada di tempat yang lebih baik? Jika seseorang yang tidak benar-benar berakar pada apa yang diajar oleh Alkitab tentang keadaan orang mati, fikirkan betapa mudahnya dia boleh jatuh oleh penipuan ini. Terutama kerana mereka mahu mempercayainya juga.

`Apakah yang dimaksudkan dengan memakai “seluruh perlengkapan senjata Tuhan”? Dalam erti kata praktikal hari demi hari, bagaimanakah kita melakukan ini dalam setiap sudut kehidupan kita, bukan hanya dalam menangani penipuan akhir zaman?`