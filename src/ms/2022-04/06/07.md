---
title:  Kajian Tambahan
date:  04/11/2022
---

Sila baca Ellen G. White, “Gethsemane,” ms. 685–697; “Calvary,” ms. 741–758, di dalam The Desire of Ages; “Repentance,” ms. 27, di dalam Steps to Christ.

“Saya melihat bahawa seluruh syurga berminat dengan keselamatan kita; dan adakah kita akan bersikap acuh tak acuh mengenainya? Bolehkah kita bersikap lalai, seolah-olah ia adalah perkara kecil sama ada kita diselamatkan atau hilang? Adakah kita akan meremehkan pengorbanan yang telah dilakukan untuk kita? Ada sesetengah orang telah melakukan hal ini. Mereka telah mempermainkan belas kasihan yang dipersembahkan dan kemurkaan Tuhan ada pada mereka. Roh Tuhan tidak akan sentiasa bersedih. Dia akan pergi jika Dia terus bersedih lagi. Setelah semua yang Tuhan boleh lakukan untuk menyelamatkan manusia telah dilaksanakan, jika mereka menunjukkan melalui kehidupan mereka bahawa mereka meremehkan belas kasihan yang ditawarkan oleh Yesus, maka maut akan menjadi bahagian mereka dan itu akan dibeli dengan harga yang sangat mahal. Ia berupa kematian yang mengerikan; kerana mereka harus merasakan penderitaan yang Kristus rasakan di atas kayu salib ketika Dia melunaskan bayaran bagi penebusan yang telah mereka tolak. Mereka kemudiannya akan menyedari apa yang mereka telah kehilangan—iaitu kehidupan kekal dan warisan abadi. Pengorbanan besar yang telah dibuat untuk menyelamatkan jiwa menunjukkan kepada kita nilai mereka. Apabila jiwa yang berharga itu hilang, maka ia akan hilang selama-lamanya.”—Ellen G. White, Testimonies for the Church, vol. 1, ms. 124.

**Soalan Perbincangan**:

`1. Ibrani 10:4 berkata, “Sebab tidak mungkin darah lembu jantan atau darah domba jantan menghapuskan dosa.” Oleh itu, bagaimanakah orang diselamatkan pada zaman Perjanjian Lama? Bagaimanakah analogi kad kredit—yang anda gunakan untuk membuat pembayaran tetapi kemudiannya anda perlu membayar bil kad kredit—membantu kita memahami subjek ini dengan lebih baik?`

`Sila baca 2 Korintus 5:18–21. Jika Kristus mati untuk dosa seluruh dunia, mengapa tidak semua orang akan diselamatkan? Mengapakah pilihan peribadi memainkan peranan penting dalam menentukan siapa yang akan diselamatkan oleh salib dan siapa yang akan tersesat walaupun pengorbanan besar itu dibuat bagi pihak mereka?`

`Apakah beberapa perkara yang diajarkan oleh “hikmat duniawi” yang merupakan “kebodohan” kepada Tuhan? Bagaimanakah pula dengan idea bahawa semua reka bentuk dan keindahan dunia yang luar biasa adalah satu kewujudan secara kebetulan semata-mata? Atau bahawa alam semesta ini muncul dari suatu yang kosong sama sekali? Apakah contoh lain yang boleh anda fikirkan?`

`Fikirkan kepada soalan akhir pada pelajaran hari Selasa. Bagaimanakah pula dengan salib, dan apa yang berlaku di sana, yang menjadikan idea keselamatan melalui perbuatan sangat sia-sia, sangat salah, dan sangat bertentangan dengan rencana keselamatan?`