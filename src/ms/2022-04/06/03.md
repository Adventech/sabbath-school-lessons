---
title:  Satu Mukadimah Kepada Salib
date:  31/10/2022
---

**Apakah reaksi murid-murid terhadap ramalan Yesus tentang penderitaan dan kematian-Nya sendiri, dan apakah yang diajarkan kepada kita oleh reaksi mereka tentang bahaya dalam menyalahfaham Kitab Suci?**

`Matius. 16:21–23`

`Matius. 17:22, 23; Markus 9:30–32; Lukas 9:44, 45`

`Lukas 18:31–34`

Yesus dilahirkan untuk mati, dan Dia hidup untuk mati. Setiap langkah yang Dia ambil membawa Dia lebih dekat kepada korban pendamaian-Nya yang besar di atas salib Kalvari. Dalam hal Dia menyedari sepenuhnya misi-Nya, Dia tidak membenarkan sesiapa atau apa-apa pun yang mengalihkan perhatian-Nya daripada misi itu. Pada hakikatnya, “Seluruh kehidupan-Nya adalah mukadimah kepada kematian-Nya di kayu salib.”—Ellen G. White, Fundamentals of Christian Education, ms. 382.

Pada tahun terakhir pelayanan-Nya di bumi, Yesus berbicara dengan lebih jelas kepada murid-murid-Nya tentang kematian-Nya yang akan tiba. Tetapi mereka seolah-olah tidak mampu dan tidak mahu menerima realiti kenyataan-Nya. Dipenuhi dengan tanggapan palsu tentang peranan Mesias, perkara terakhir yang mereka harapkan ialah Dia, Yesus, khususnya sebagai Mesias, yang akan mati. Pendek kata, teologi palsu mereka membawa mereka ke dalam kekecewaan dan penderitaan yang tidak diperlukan.

Yesus sudahpun berkata kepada Nikodemus, “Dan sama seperti Musa meninggikan ular di padang gurun, demikian juga Anak Manusia harus ditinggikan, supaya setiap orang yang percaya kepada-Nya beroleh hidup yang kekal." (Yohanes 3: 14, 15). Semasa di Kaisarea Filipi, Yesus memberitahu murid-murid-Nya bahawa Dia harus “harus pergi ke Yerusalem dan menanggung banyak penderitaan dari pihak tua-tua, imam-imam kepala dan ahli-ahli Taurat, lalu dibunuh dan dibangkitkan pada hari ketiga.” (Mat. 16:21). ).  Semasa melewati Galilea secara bersendirian (Markus 9:30–32) dan semasa perjalanan terakhir-Nya ke Yerusalem (Lukas 18:31–34), Yesus bercakap sekali lagi kepada murid-murid-Nya tentang kematian dan kebangkitan-Nya. Oleh kerana hal itu bukan apa yang mereka mahu dengar, lalu mereka tidak mmemberikan perhatian. Betapa mudahnya kita melakukan perkara yang sama.

`Manusia, khususnya umat pilihan Tuhan, mempunyai konsep yang salah mengenai kedatangan Mesias yang pertama kali. Apakah beberapa konsep palsu di luar sana hari ini mengenai kedatangan Yesus yang kedua kali?`