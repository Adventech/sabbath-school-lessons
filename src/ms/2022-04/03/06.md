---
title:  Beristirehat Dengan Nenek Moyang
date:  13/10/2022
---

`Sila baca Kejadian 25:8, 2 Samuel 7:12; 1 Raja-raja 2:10; and 1 Raja-raja 22:40. Apakah yang ditambahkan oleh ayat-ayat ini kepada pemahaman anda mengenai kematian?`

Perjanjian Lama menyatakan dengan cara yang berbeza idea mengenai kematian dan pengkebumian. Satu amalan  ialah ketika mati mereka dikumpul kepada orang sendiri. Sebagai contoh, mengenai Abraham, kita diberitahu bahawa dia “Lalu dia meninggal. Dia mati pada waktu telah putih rambutnya, tua dan suntuk umur, maka dia dikumpulkan kepada kaum leluhurnya” (Kej. 25:8). Harun dan Musa juga telah dikumpulkan kepada kaum masing-masing (Ul. 32:50).

`Apakah yang diajarkan kepada kita oleh hakikat bahawa kedua-dua raja yang baik dan yang jahat akan pergi ke tempat yang sama semasa kematian? (2 Raja-raja 24:6, 2 Taw. 32:33).`

Cara lain untuk menggambarkan kematian adalah dengan menyatakan bahawa seseorang telah direhatkan bersama dengan orang yang terdahulu direhatkan. Mengenai kematian Raja Daud, Alkitab mengatakan bahawa dia “beristirehat bersama nenek moyangnya, dan dikuburkan di Kota Daud” (1 Raja-raja 2:10). Ungkapan yang sama digunakan juga mengenai beberapa raja bangsa Ibrani yang lain, sama ada raja yang setia atau raja yang tidak setia.

Kita boleh mengenal pasti sekurang-kurangnya tiga aspek yang bermakna dalam direhatkan dengan orang tua terdahulu. Salah satunya ialah idea bahawa lambat laun masanya akan tiba apabila kita perlu berehat dari kerja dan penderitaan kita sendiri yang melelahkan. Idea lain ialah kita bukan orang pertama dan satu-satunya yang mengikuti jejak yang tidak diingini itu, kerana nenek moyang kita sudah mendahului kita. Idea ketiga ialah, dengan dikebumikan dekat dengan mereka, kita tidak bersendirian tetapi kekal bersama walaupun semasa dalam kematian dan tidak sedarkan diri. Ini mungkin tidak masuk akal untuk sesetengah budaya individualis moden, tetapi ia suatu sangat bermakna pada zaman dahulu.

Mereka yang mati dalam Kristus boleh dikebumikan dekat dengan orang yang mereka sayangi, tetapi walaupun demikian tidak ada komunikasi antara mereka. Mereka akan kekal tidak sedarkan diri sehingga hari yang mulia itu apabila mereka akan dibangunkan dari tidur nyenyak mereka untuk menyertai semula orang yang mereka sayangi yang telah mati dalam Kristus.

`Bayangkan bagaimana keadaannya jika orang mati sebenarnya adalah sedar dan dapat melihat bagaimana kehidupan di bawah ini, terutamanya untuk orang tersayang, yang sering menderita selepas kematian mereka. Maka, mengapakah kebenaran bahawa orang mati itu dalam keadaan tidur begitu menghiburkan kepada orang yang masih hidup?`