---
title:  Komen Guru
date:  14/10/2022
---

**Ayat-ayat Utama**: Kejadian 1:27, 28; Kejadian 2:7; Pengkhotbah 12:7; 1 Tesalonika 5:23

#### Bahagian I: Gambaran Keseluruhan

Tuhan telah menciptakan manusia menurut gambar-Nya sebagai kemuncak tindakan penciptaan-Nya. Hakikat ini ditekankan oleh bahasa puitis yang digunakan untuk pertama kalinya dalam Bible: “Maka Tuhan menciptakan manusia itu menurut gambar-Nya, menurut gambar Tuhan diciptakan-Nya dia; laki-laki dan perempuan diciptakan-Nya mereka” (Kej. 1:27). Kisah Penciptaan alkitabiah sangat jelas dalam pengajarannya bahawa kedua-dua lelaki dan wanita diciptakan mengikut imej Tuhan. Mereka dijadikan sama dengan fungsi biologi yang berbeza, serta dicipta dalam bergantung sepenuhnya kepada Tuhan. Walaupun tidak abadi, kerana hanya Tuhan yang kekal (1 Tim. 6:16), namun mereka boleh hidup selama-lamanya jika mereka kekal dalam hubungan yang percaya dan penuh kasih dengan Pencipta mereka.

Doktrin Alkitab mengajar bahawa setiap manusia dicipta sebagai satu unit dan tidak ada bahagian tubuh manusia yang boleh hidup selepas seseorang itu meninggal dunia. Ungkapan jiwa yang tidak abadi dan ajaran bahawa manusia dilahirkan untuk hidup abadi, atau dengan jiwa atau roh yang abadi, tidak terdapat di dalam Alkitab. Manusia atau jiwa tidak secara fitrahnya abadi. Manusia tidak mempunyai kewujudan sedar yang terpisah daripada tubuh. Selepas dia meninggal dunia, kesedaran berhenti beroperasi. Keabadian manusia adalah sentiasa, dan hanya, berasal dari Tuhan.

#### Bahagian II: Ulasan

Dicipta Dengan Penuh Mahir Sebagai Jiwa Yang Hidup

Kisah Penciptaan menjelaskan bahawa manusia diciptakan oleh Tuhan. Kejadian 2:7 menerangkan dua tindakan intim oleh Pencipta. Hasil dari tindakan tersebut adalah penciptaan manusia pertama, Adam (tindakan pertama): “TUHAN membentuk manusia dari debu tanah dan [tindakan kedua] menghembuskan ke dalam lubang hidungnya nafas hidup, dan [hasilnya] manusia itu menjadi makhluk yang hidup [nefesh khayah]” (Kej. 2:7). Dari segi ontologi, kita adalah satu unit (tubuh + roh = jiwa yang hidup). Tuhan menciptakan Adam sebagai orang yang hidup atau makhluk manusia yang hidup, secara literal, dalam bahasa Ibrani, “jiwa yang hidup.” Perkataan “jiwa” di sini bermaksud dalam konteks ini “manusia,” “makhluk,” “peribadi.” Asas antropologi alkitabiah ialah kita adalah jiwa; kita tidak mempunyai jiwa. Hans Wolff bertanya, “Apakah yang dimaksudkan oleh nepheš [jiwa] . . . di sini [dalam Kej. 2:7]? Sudah tentu bukan jiwa [dalam pengertian dualistik tradisional]. Nephesh adalah dibentuk untuk dilihat bersama-sama dengan seluruh rupa bentuk manusia, dan terutamanya dengan nafasnya; lebih-lebih lagi kerana manusia tidak mempunyai nephesh, dia adalah nephesh, dia hidup sebagai nephesh.”—Hans Walter Wolff, Anthropology of the Old Testament (Philadelphia, PA: Fortress, 1974), ms. 10.

Tuhan menciptakan manusia sebagai suatu bentuk animasi badan yang bertenaga tetapi bukan sebagai jiwa yang menjelma. Oleh itu, manusia tidak diciptakan dengan jiwa yang abadi, sebagai entiti di dalam diri mereka sendiri, tetapi sebagai manusia mereka adalah jiwa. Doktrin ini kemudiannya disahkan oleh penggunaan istilah ini dalam Kitab Suci dan oleh para penulis Alkitab yang lain. Sebagai contoh, (1) buku Kejadian menghitung berapa banyak “orang” yang berpindah ke Mesir bersama Yakub, dan orang-orang ini dipanggil “jiwa” (Kej. 46:15, 22, 25, 26, 27); (2) Lukas menyebut berapa ramai orang yang dibaptiskan selepas khotbah Petrus pada hari Pentakosta: kira-kira tiga ribu orang (Kisah 2:41; secara harfiah, tiga ribu jiwa).

Tubuh, jiwa dan roh berfungsi dalam satu kerjasama yang erat, yang menyatakan satu hubungan simpati yang amat mendalam di antara fakulti rohani, mental dan pendidikan seseorang. Kepada pelbagai aspek ini maka kita juga perlu menambah dimensi sosial kerana kita dicipta sebagai makhluk sosial. Paulus menghuraikan aspek multidimensi tingkah laku manusia ini dan menjelaskan bahawa, sebagai manusia, kita perlu membiarkan Tuhan mengubah kita melalui rahmat dan Roh-Nya: “Semoga Tuhan damai sejahtera menguduskan kamu seluruhnya dan semoga roh, jiwa dan tubuhmu terpelihara sempurna dengan tak bercacat pada kedatangan Yesus Kristus, Tuhan kita” (1 Tes. 5:23).

Justeru, segala kewujudan kita dan yang kita lakukan mestilah dikuduskan oleh Tuhan. Dalam kewujudan kita sebagai manusia, kita mengalami kehidupan pada tahap fizikal, emosi, mental/intelek, rohani dan sosial. Seseorang tidak boleh memisahkan pelbagai aspek ini. Contohnya, apabila kita melakukan senaman fizikal (sama ada kita berjoging, bekerja di taman, atau memandu), kita juga melibatkan perasaan kita, fikiran kita, serta mental, rohani kita (sekiranya anda berdoa atau membaca teks alkitabiah. ), dan fakulti sosial (jika kita tidak bersendirian) semasa aktiviti kita.

Kematian—Pembalikan Kehidupan

Kematian menyebabkan pembalikan aktiviti kreatif Tuhan, iaitu kewujudan kita sebagai makhluk hidup. Perkara yang paling penting untuk diketahui ialah identiti kita di tangan Tuhan. Pengkhotbah merangka pemikiran ini dalam bahasa puitis: “Ingatlah akan Penciptamu … sebelum rantai perak diputuskan dan pelita emas dipecahkan, sebelum tempayan dihancurkan dekat mata air dan roda timba dirusakkan di atas sumur, dan debu kembali menjadi tanah seperti semula dan roh kembali kepada Tuhan yang mengaruniakannya” (Pengkhotbah 12:6, 7). Kita tidak dilupakan oleh Tuhan, kerana nama kita ada di dalam kitab kehidupan (Flp. 4:3, Wahyu 3:5, Wahyu 13:8, Wahyu 20:15, Wahyu 21:27).

Berbeza dengan satu pemahaman umum tentang keabadian, roh manusia tidak hidup semasa kematian dan tidak meneruskan kewujudan sedar yang tidak berkesudahan. Jiwa sebagai makhluk manusia adalah fana. Nabi Yehezkiel menyatakan dengan jelas bahawa “jiwa” adalah fana apabila dia mengatakan: “Orang [Ibrani, nephesh, iaitu, manusia] yang berbuat dosa itu yang harus mati” (Yeh. 18:4). Jiwa, iaitu, orang, yang tidak hidup menurut kehendak Tuhan, akan binasa. Ertinya jiwa (manusia) boleh berdosa dan mati. Yesus mengesahkannya:

“Takutlah terutama kepada Dia yang berkuasa membinasakan baik jiwa maupun tubuh di dalam neraka” (Mat. 10:28). Perhatikan bahawa Yesus bercakap tentang keseluruhan manusia itu (“jiwa dan tubuh,” dimensi dalaman dan luaran kewujudan kita) yang dimusnahkan di neraka (gehenna), di dalam lautan api.

Jiwa tidak akan wujud tanpa tubuh dan tidak akan hidup selepas kematian tubuh. Hanya Tuhan yang mampu membunuh jiwa, bermakna roh itu tidak kekal. Jiwa di sini bermaksud kehidupan seseorang, kewujudan dan takdir sepenuhnya seseorang itu (ia tidak merujuk kepada jiwa atau roh yang tidak dapat mati); Sementara itu, tubuh hanya mewakili kewujudan sementara fizikal. Claude Tresmontant dengan tepat menegaskan, “Dengan menggunakan bahasa Ibrani Nephesch [jiwa] . . . ciri-ciri jiwa Platonik [jiwa], . . . kita membiarkan maksud sebenar Nephesch terlepas daripada kita dan lebih-lebih lagi, kita ditinggalkan dengan masalah pseudo yang tidak terkira banyaknya.”—Claude Tresmontant, A Study of Hebrew Thought, translation by Michael Francis Gibson (New York: Desclee Company, 1960), ms. 94.

Kematiaan itu adalah seperti tidur atau beristirehat dan ketika meninggal dunia kita dikumpulkan Bersama umat Tuhan, iaitu dikuburkan di tanah perkuburan Bersama mereka (Kej. 25:8, 2 Sam. 7:12, 1 Raja-raja 2:10, 1 Raja-raja 22:40, Mzm. 13:3, Yohanes 11:11–15, Acts 13:36, Wahyu 14:13). Orang yang mati tidak tahu apa-apa, mereka tidak memuji Tuhan, tidak bekerja  atau merancang atau melakukan sebarang aktiviti lain di dalam kubur (Job 3:11–13; Mzm. 115:17; Mzm. 146:4; Eccl. 9:5, 10).

Keabadian Jiwa Dari asal-usul kekafiran

Kepercayaan kepada keabadian jiwa diambil dari falsafah Yunani. Pythagoras (seorang yang lebih muda sezaman dengan Daniel) mendasarkan ajaran agamanya pada prinsip yang disebut metem-psychosis. Metempsychosis berpendapat bahawa jiwa tidak pernah mati tetapi, sebaliknya, ditakdirkan kepada kitaran kelahiran semula sehingga dapat membebaskan dirinya daripada kitaran ini melalui kesucian hidupnya. Pythagoras percaya pada transmigrasi, atau penjelmaan semula jiwa berulang kali ke dalam tubuh manusia, haiwan, atau sayur-sayuran sehingga ia menjadi abadi. Idea penjelmaan semula dari Pythagoras ini dipengaruhi oleh agama Yunani kuno.

Plato (secara kasarnya, adalah sezaman dengan Maleakhi, nabi Perjanjian Lama yang terakhir) telah mengembangkan ajaran Helenistik ini, dengan menjadikan kepercayaan tentang jiwa manusia yang abadi begitu berleluasa sehingga ia menjadi pandangan yang popular. Semasa tempoh intertestamental (diantara Maleakhi dan Matius) , pengajaran penyiksaan kekal (Judith 16:17) dan amalan berdoa untuk orang mati (2 Makabe 12:39–45) mula menembusi Yudaisme (walau bagaimanapun, untuk pengecualian kepada aliran ini, lihat juga Tobit 14 :6–8; Sirakh 7:17; Sirakh 19:2, 3; Sirakh 21:9; Sirakh 36:7-10; Barukh 4:32-35; 1 Makabe 2:62-64; 2 Makabe 7:9, 14). Josephus Flavius menyebut bahawa orang Farisi mempercayai keabadian jiwa (lihat Josephus Flavius, The Jewish War 2. 8. 14; Antiquities 18. 1. 2, 3).

Tertullian (TM. 155-220), seorang pembela ajaran Kristian, adalah salah seorang yang pertama di kalangan orang Kristian yang mendakwa bahawa manusia mempunyai jiwa yang tidak mati: “Oleh itu, saya boleh menggunakan pendapat Plato, apabila dia mengatakan, 'Setiap jiwa adalah abadi.'”— Tertullian, "On the Resurrection of the Flesh," Ante-Nicene Fathers, vol. 3, ed. Alexander Roberts and James Donaldson (Peabody, MA: Hendrickson Publishers Inc., 2004), ms. 547.

Oscar Cullmann mencabar pandangan Tertullian dan menentangnya. Cullmann menulis sebuah buku yang sangat berpengaruh dan di dalamnya dia berhujah bahawa idea tentang keabadian manusia berasal dari Yunani, dan ahli teologi tidak boleh memiliki kedua-duanya: kepercayaan kepada jiwa yang abadi dan keabadian yang diterima sebagai hadiah pada masa kebangkitan. (Oscar Cullmann, Immortality of the Soul or Resurrection of the Dead? The Witness of the New Testament [New York: Macmillan Company, 1958]).

Brevard Childs menjelaskan: “Telah lama diperhatikan bahawa menurut Perjanjian Lama manusia tidak mempunyai jiwa, tetapi dia adalah jiwa (Kej. 2:7). Ini adalah mengatakan bahawa dia adalah entiti yang lengkap dan bukan gabungan bahagian daripada tubuh, jiwa dan roh.”—Brevard S. Childs, Old Testament Theology in a Canonical Context (Philadelphia: Fortress, 1985), ms. 199.

Sesetengah ahli sarjana cuba mempertahankan kehidupan selepas kematian dengan hanya merayu kepada akal fikiran kerana tidak ada pernyataan alkitabiah mengenainya. Contohnya, Stewart Goetz mengatakan: “Secara keseluruhan Kitab Suci tidak mengajar bahawa jiwa itu wujud. Kitab Suci hanya mengandaikan kewujudan jiwa kerana kewujudannya disahkan oleh akal fikiran orang biasa.”—Stewart Goetz, “A Substance Dualist Response,” dalam In Search of the Soul: Perspectives on the Mind-Body Problem—Four Views of the Mind-Body Problem, ed. by Joel B. Green, 2nd ed. (Eugene, OR: Wipf and Stock, 2010), ms. 139. Namun “akal fikiran” boleh menjadi suatu hal yang sangat menyesatkan.

Pemberian Hidup Yang Kekal

Hidup kekal adalah anugerah Tuhan kepada mereka yang percaya kepada Kristus Yesus dan menerima-Nya sebagai Juruselamat peribadi mereka (Yohanes 3:16; Yohanes 5:24, 25; 10:27, 28; Yohanes 17:3; Rom. 2:7; Rom. 6: 22, 23; Gal. 6:8). Keabadian adalah bersyarat dan bergantung pada tindak balas positif kita terhadap kebaikan Tuhan dan pada penerimaan kita terhadap Injil. Kebakaan ini diberikan kepada orang percaya pada Kedatangan Kristus yang Kedua Kali (1 Kor. 15:51–55, 1 Tes. 4:13–18).

#### Bahagian III: Penerapan Hidup

1.	Apakah maksudnya, secara relasional dan ontologikal, diciptakan menurut imej Tuhan?

2.	Hanya Kristus melalui rahmat, Roh, dan Firman-Nya yang dapat memulihkan imej Tuhan dalam diri manusia. Bagaimanakah anda boleh hidup sebagai orang yang diciptakan mengikut imej Tuhan?

3.	Jika kita diciptakan fana tanpa jiwa yang abadi, jelaskan bagaimanakah kita boleh mendapat kehidupan kekal pada sepanjang kekekalan?

4.	Tuhan meletakkan ke dalam hati setiap manusia suatu kerinduan untuk memiliki hidup yang kekal (Pengkhotbah 3:11). Bagaimanakah anda boleh membantu membangkitkan keinginan yang mendalam ini kepada rakan sekerja atau jiran yang bersifat agnostik atau ateistik melalui tindakan anda dan semasa perbualan anda dengan mereka?