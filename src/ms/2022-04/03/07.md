---
title:  Kajian Tambahan
date:  14/10/2022
---

Sila baca Ellen G. White, “The First Great Deception,” ms. 531–550, dalam The Great Controversy.

Jika anda pernah menjalani pembedahan dan ditidurkan dengan ubat bius, anda mungkin mempunyai sedikit idea tentang bagaimana keadaannya bagi si mati waktu itu. Tetapi walaupun begitu, apabila di bawah bius, otak anda masih berfungsi. Bayangkan bagaimana keadaan orang mati, apabila semua fungsi otak, semuanya, telah berhenti sepenuhnya. Lalu, pengalaman mereka dalam kematian adalah untuk menutup mata mereka dan, sejauh mana yang berkenaan dengan setiap orang mati yang pernah hidup, perkara seterusnya yang mereka akan ketahui adalah sama ada kedatangan kedua Yesus atau kedatangan-Nya selepas milenium (lihat Wahyu 20: 7–15). Seebelum itu, semua orang mati, orang benar dan orang jahat, sedang beristirehat, yang nampaknya bagi mereka adalah satu waktu yang hanya sekejap. Bagi kita yang masih hidup, kematian akan berterusan untuk sekian lamanya. Untuk mereka yang masih hidup itulah yang dirasakan; tetapi bagi orang mati ia nampaknya hanya sedetik sahaja.

“Jika sememangnya benar bahawa jiwa semua manusia akan berpindah terus ke syurga pada saat merkea meninggal dunia, maka kita mungkin lebih menginginkan kematian daripada kehidupan. Ramai yang telah dipimpin oleh kepercayaan ini untuk menamatkan kehidupan mereka. Apabila ditimpa masalah, kebingungan dan kekecewaan, maka nampaknya mudah untuk memutuskan talian hayat kehidupan yang rapuh dan melambung terbang ke dalam kebahagiaan dunia yang kekal.”—Ellen G. White, The Great Controversy, ms. 539.

“Tidak ada di mana-mana tempat dalam Kitab Suci bahawa terdapat pernyataan yang mengatakan orang benar mendapat pahala mereka atau orang jahat ke hukuman mereka pada waktu mereka mati. Para patriark dan nabi tidak meninggalkan suatu bentuk jaminan seperti itu. Kristus dan para rasul-Nya tidak memberikan petunjuk mengenainya. Alkitab dengan jelas mengajar bahawa orang mati tidak serta merta pergi ke syurga. Mereka digambarkan sebagai tidur sehingga kebangkitan.”—ms. 549, 550.

**Soalan Perbincangan**:

`Bagaimanakah anggapan alkitabiah tentang makhluk manusia secara keseluruhan—yang kekal sedar hanya sebagai manusia sepenuhnya— membantu kita memahami dengan lebih baik sifat kematian?`

`Dunia telah kuasai oleh teori mengenai keabadian semula jadi jiwa, dengan semua akibatnya yang tidak terkira. Mengapakah mesej kita tentang keadaan orang mati sangat penting? Juga, mengapakah, walaupun di kalangan orang Kristian, kita mendapati tentangan yang begitu kuat terhadap apa yang sebenarnya merupakan ajaran yang mengagumkan?`

`Bagaimanakah pemahaman tentang keadaan orang mati seharusnya melindungi kita daripada apa yang mungkin “kelihatan” di hadapan mata kita? Maksudnya, mengapa kita tidak boleh sentiasa mempercayai apa yang kita lihat, terutamanya jika apa yang kita lihat, atau fikir kita lihat, adalah roh saudara yang mati, seperti yang dilaporkan oleh sesetengah orang?`