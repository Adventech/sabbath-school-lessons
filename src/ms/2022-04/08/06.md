---
title:  Pertemuan Abadi
date:  17/11/2022
---

`Sila baca 1 Korintus 15:51–55. Apakah “rahsia” (1 Kor. 15:51) yang Paulus sdang jelaskan?`

Beberapa pengkhutbah popular mengatakan bahawa “rahsia” ini (1 Kor. 15:51) adalah peristiwa “pengangkatan rahsia” terhadap gereja yang akan berlaku tujuh tahun sebelum kedatangan Kristus yang kedua kali yang berkemuliaan. Dalam “pengangkatan rahsia” ini, orang Kristian yang setia tiba-tiba, secara senyap-senyap dan diam-diam, dibawa ke syurga sementara orang lain kekal tinggal di sini sambil tertanya-tanya apa yang berlaku kepada mereka. Orang ramai mungkin tiba-tiba mendapati diri mereka berada di dalam kereta tanpa pemandu, kerana pemandu itu telah diangkat ke syurga dan yang tinggal hanyalah pakaian mereka. Siri buku 16 jilid paling laris dijual berjudul Left Behind terlaris telah bertukar menjadi empat episod filem yang mempromosikan ajaran palsu ini dan mendedahkan berjuta-juta orang kepadanya.

Sudah tentu, tiada ayat dalam Alkitab yang menyokong perbezaan buatan tiruan seperti itu di antara pengangkatan (rapture)  dan Kedatangan Kedua Kali. “rahsia” yang Paulus maksudkan hanyalah transformasi bagi orang benar yang hidup untuk bergabung dengan orang benar yang dibangkitkan pada kedatangan Kristus yang kedua kali. Ini adalah “pengangkatan” sebenar. Tidak ada “pengangkatan rahsia” kerana Kedatangan Kedua Kali akan dapat dilihat oleh semua manusia yang hidup pada waktu itu (Wahyu 1:7), dan kedua-dua kebangkitan orang mati dan perubahan yang terjadi kepada orang yang hidup akan berlaku pada bunyi sangkakala di hadapan Kristus. kembali (1 Kor. 15:51, 52).

Kedatangan Kristus yang kedua kali akan membawa pertemuan yang paling menakjubkan yang pernah berlaku. Orang benar yang hidup diubah “dalam sekejap mata” (1 Kor. 15:52). Dengan suara Tuhan, mereka dimuliakan; kini mereka dijadikan abadi dan bersama orang-orang kudus yang bangkit diangkat untuk bertemu Tuhan mereka di udara. Malaikat “mengumpulkan orang-orang pilihan-Nya dari keempat penjuru bumi, dari hujung langit yang satu ke hujung langit yang lain” (Mat. 24:31).

“Anak-anak kecil akan dibawa oleh malaikat suci ke tangan ibu mereka. Sahabat yang telah lama terpisah oleh kematian akan bersatu dan tidak akan pernah berpisah lagi dan dengan nyanyian kegembiraan akan naik bersama ke Kota Tuhan.”—Ellen G. White, The Great Controversy, ms. 645.

`Ini berupa satu janji yang menakjubkan, sesuatu yang sangat berbeza daripada apa-apa yang telah kita alami sehingga ia suatu hal yang sukar untuk difahami. Tetapi fikirkan tentang keluasan kosmos, serta kerumitan kehidupan yang luar biasa di sini. Penciptaan sendiri membuktikan kuasa Tuhan yang menakjubkan. Apakah yang diajarkan oleh semua perkara ini kepada kita tentang kuasa Tuhan untuk mengubah orang yang masih hidup dan membangkitkan orang mati pada kedatangan Yesus yang kedua kali?`