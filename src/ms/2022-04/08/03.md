---
title:  “Aku Akan Datang Lagi”
date:  14/11/2022
---

`Sila baca Yohanes 14:1–3. Sudah hampir 2,000 tahun sejak Yesus berjanji untuk datang lagi. Bagaimanakah kita boleh membantu orang lain melihat bahawa, walaupun tempoh masa yang lama (yang sebenarnya tidak penting), namun janji ini relevan walaupun kepada generasi kita sendiri, yang sudah sangat lama terpisah dari masa ketika Yesus mengucapkannya?`

Empat kali di dalam Kitab Wahyu di mana Yesus berkata, “Aku datang segera” (Wahyu 3:11; Wahyu 22:7, 12, 20). Harapan terhadap kedatangan-Nya yang tidak lama lagi telah mendorong misi gereja zaman rasul dan memenuhi kehidupan orang Kristian yang tidak terhitung jumlah selama sepanjang semua abad dengan harapan. Tetapi generasi demi generasi telah datang dan pergi dan peristiwa yang dijanjikan ini masih belum terjadi. Oleh itu, ramai yang bertanya: Berapa lama lagi kita perlu memberitakan bahawa “Yesus akan datang tidak lama lagi”? Adakah kata-kata ini menghasilkan jangkaan yang tidak realistik? (Lihat 2 Pet. 3:4.)

Ramai orang Kristian telah mengeluh tentang "kelewatan" yang lama ini (bandingkan dengan Mat. 25:5). Tetapi bagaimanakah kita, sebenarnya, tahu bahawa ia adalah satu "kelewatan" yang lama? Apakah masa yang "tepat" bagi Kristus untuk kembali? Adakah 50 tahun yang lalu, 150, 500? Apa yang benar-benar penting ialah janji alkitabiah bahawa “Tuhan bukannya lengah menepati janji, seperti sangkaan sesetengah orang, tetapi amat bersabar dengan kita, kerana Dia tidak mahu seorang pun binasa dan Dia ingin semuanya bertaubat.” (2 Pet. 3:9, AVB).

Walaupun berabad-abad lamanya sejak Yesus naik ke Syurga, janji kedatangan-Nya kembali tetap relevan, bahkan hari ini juga,  kenapa? Kerana segala-gala yang ada pada kita hanyalah satu kehidupan yang singkat (Mzm. 90:10), disusuli dengan rehat yang tidak sedarkan diri di dalam kubur (Pkh. 9:5, 10), dan kemudian kebangkitan terakhir, tanpa sebarang peluang lagi selepas itu untuk mengubah nasib kita. (Ibr. 9:27). Sehubungan dengan setiap orang yang mati (sebagaimana dinyatakan di dalam pelajaran tiga), kerana semua orang mati itu sedang tidur dan tidak sedarkan diri, maka bagi mereka kedatangan kedua Kristus itu tidak pernah lebih daripada satu atau dua saat selepas mereka mati. Bagi anda, di dalam pengalaman peribadi anda sendiri (seperti juga untuk semua umat Tuhan dari setiap zaman), kedatangan Kristus tidak lebih daripada sedetik selepas kematian anda. Itu sememangnya tidak tidak lama, bukankah demikian?

Setiap hari yang berlalu membawa kita satu hari lebih dekat kepada kemunculan Tuhan Yesus Kristus yang berkemuliaan di awan-awan di langit. Walaupun kita tidak tahu bila Dia akan datang, kita boleh yakin bahawa Dia pasti akan datang dan itulah yang paling penting.

`Seorang pastor menyampaikan khutbah, dengan alasan bahawa dia tidak peduli bila Kristus Akan datang kembali. Apa yang Dia pedulikan ialah Kristus pasti akan datang kembali. Bagaimanakah anda menerima logik pada hujah ini dan bagaimanakah ia boleh membantu ketika anda merasa berkecil hati kerana Kristus belum kembali?`