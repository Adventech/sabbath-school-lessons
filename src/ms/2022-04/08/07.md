---
title:  Kajian Tambahan
date:  18/11/2022
---

Sila baca Ellen G. White, “The Thessalonian Letters,” ms. 255–268; “Called to Reach a Higher Standard,” ms. 319–321, di dalam The Acts of the Apostles.

“Orang Rom,” tulis Stephen Cave, “memang mengetahui kepercayaan orang Kristian bahawa suatu hari nanti mereka akan bangkit secara jasmani dari kubur dan mereka melakukan segala yang mereka mampu untuk mengejek dan menghalang harapan itu. Laporan tentang penganiayaan di Gaul pada 177 TM mencatatkan bahawa para martir pertama kali dibunuh, kemudian mayat mereka dibiarkan reput tanpa dikebumikan selama enam hari sebelum dibakar dan abunya dibuang ke sungai Rhône—'Sekarang mari kita lihat sama ada mereka akan bangkit semula ,' orang Rom dilaporkan berkata.”—Stephen Cave, Immortality: The Quest to Live Forever and How It Drives Civilization (New York: Crown Publishers, 2012), ms. 104, 105.

Pelajaran objek kecil di dalam keraguan teologi ini, walau bagaimanapun dramatiknya, adalah tidak penting; ia tidak membuktikan apa-apa tentang janji alkitabiah tentang kebangkitan. Kuasa yang membangkitkan Yesus daripada kematian boleh melakukan perkara yang sama untuk kita juga, tanpa mengira keadaan badan kita. Lagipun, jika kuasa  sama yang telah mencipta dan menegakkan seluruh kosmos, Dia pasti boleh mengubah orang yang hidup dan membangkitkan orang yang sudah mati.

“‘Demikian juga mereka yang tidur di dalam Yesus akan dibawa Tuhan bersama-sama dengan Dia’ [1 Tes. 4:14], demikian Paulus telah menulis. Ramai yang mentafsirkan petikan ini sebagai bermaksud bahawa mereka yang sedang tidur akan dibawa bersama Kristus dari syurga; tetapi Paulus bermaksud bahawa sebagaimana Kristus telah dibangkitkan daripada kematian, demikian juga Tuhan akan memanggil orang kudus yang sedang tidur dari kubur mereka dan membawa mereka bersama-Nya ke syurga. Satu penghiburan yang sangat berharga! harapan yang bermuliaan! bukan sahaja kepada gereja Tesalonika, tetapi kepada semua orang Kristian di mana sahaja mereka berada.”—Ellen G. White, The Acts of the Apostles, ms. 259.

**Soalan Perbincangan**:

`Seorang pernah berkata: “Kematian menghapuskan kamu. . . . Untuk dihapuskan sepenuhnya, tanda bekas dan segala-galanya, terlalu jauh ke arah memusnahkan makna kehidupan seseorang.” Betul katanya itu. Maka, apakah harapan yang kita miliki terhadap ketidakbermaknaan dalam hidup kita?`

`Bagaimanakah kita dapat menyelaraskan keperluan untuk berkembang ke arah kesempurnaan (Flp. 3:12–16) dengan hakikat bahawa hanya pada kedatangan Kristus yang kedua kalinya maka barulah kita akan menerima sifat yang tidak rosak dan tidak berdosa serta sempurna (1 Kor. 15:50–55)?`

`Bagaimanakah kita boleh membantu seseorang yang terperangkap di dalam idea mengenai “pengangkatan rahsia” untuk melihat mengapa ajaran ini adalah salah?`

`Sila baca lagi 1 Korintus 15:12–19. Apakah yang ada di dalam ayat yang menunjukkan bukti kukuh kepada ajaran bahawa orang mati sedang tidur di dalam kubur berbanding dengan naik di syurga bersama Yesus? Apakah maknannya pada ayat ini jika orang benar yang mati sememangnya, berada di syurga bersama Yesus sekarang?`