---
title:  Bersedia Menemui Kedatangan-Nya
date:  15/12/2022
---

Kita hidup di dalam dunia yang kacau-bilau dengan terlalu banyak keperluan tiruan dan gangguan yang menarik perhatian. Jika kita tidak berhati-hati maka hal ini boleh mengambil semua masa kita dan menyelewengkan keutamaan kita. Ini bukan sekadar satu lagi hasil sampingan dunia siber global kita; Orang Kristian pada setiap zaman, pada suatu tahap tertentu atau yang di lain tahap, perlu berwaspada terhadap percubaan Syaitan untuk mengalihkan perhatian mereka daripada perkara yang benar-benar penting dalam kehidupan ini.

Siapakah yang, jika tidak berhati-hati, tidak berada di dalam bahaya untuk berpaling dari Tuhan dan tinggal di dalam hal-hal yang duniawi, hal-hal sementara, hal-hal yang pada akhirnya, tidak akan dapat memuaskan kita, dan  pada kesudahannya ia akan membawa kepada kehancuran rohani kita?

`Sila baca 2 Petrus 3:14 and 1 Yohanes 3:1–3. Apakah perbezaan yang anda lihat di antara menyediakan diri kita untuk Kedatangan Kedua Kali dan bersedia untuk peristiwa yang bekemuliaan itu?`

Selalunya tanggapan tentang satu persiapan masa kini yang berterusan untuk Kedatangan Kedua Kali akan menjadi alasan untuk menangguh-nangguhkan. Tanggapan ini dengan mudah boleh membawa seseorang untuk berehat di bawah andaian si hamba yang jahat itu, yang berkata “Tuanku menangguhkan kedatangannya” (Mat. 24:48).

`Sila baca Mazmur 95:7, 8; Ibrani 3:7, 8, 15; dan Ibrani 4:7. Apakah yang ayat ini katakan kepada kita tentang bersedia sekarang ini?`

Dari perspektif Alkitab, masa keselamatan itu adalah sentiasa “hari ini” dan tidak pernah hari esok (lihat Mzm. 95:7, 8; Ibr. 3:7, 8, 15; Ibr. 4:7). Seterusnya lagi: melainkan pengalaman pertaubatan utama berlaku, kita akan terus menjadi sama seperti sekarang ini juga. Masa itu sendiri tidak akan mengubah mereka yang tidak mahu bertaubat. Melainkan jika seseorang itu terus bertumbuh di dalam kasih kurnia dan terus maju di dalam iman maka kecenderungannya adalah untuk jatuh, menjadi keras, ragu-ragu, sinis dan malah menjadi tidak percaya.

Dari perspektif ini kita boleh mengatakan bahawa setiap hari di dalam hidup kita adalah keseluruhan hidup kita dalam bentuk kecil. Oleh itu, dengan rahmat Tuhan maka kita harus merancang untuk masa depan, namun kita juga harus hidup setiap hari dalam bersedia untuk kedatangan kembali Yesus - terutama kerana, memandangkan kontingensi kehidupan masa kini, hari ini mungkin boleh menjadi hari terakhir bagi kita.

`Bagaimanakah anda, hari ini, boleh bersedia untuk kedatangan Yesus sekiranya Dia kembali hari ini? Bincangkan jawapan anda di dalam kelas pada hari Sabat.`