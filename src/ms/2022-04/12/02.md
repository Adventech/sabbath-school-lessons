---
title:  Teladan Yesus
date:  11/12/2022
---

`Sila baca Lukas 2:52. Apakah empat dimensi pertumbuhan Yesus yang disebutkan dalam ayat ini?`

Yesus adalah Manusia Sempurna dan pertumbuhan-Nya merangkumi semua dimensi asas kewujudan manusia. Menurut Lukas 2:52, “Yesus makin bertambah besar dan bertambah hikmat-Nya [mental] dan besar-Nya [fizikal], dan makin dikasihi oleh Tuhan [rohani]  dan manusia [social].” Fikirannya aktif dan mendalam, dengan penuh perhatian dan kebijaksanaan yang melebihi umur-Nya. Namun watak-Nya indah di dalam simetrinya. Kuasa minda dan badan berkembang secara beransur-ansur, selaras dengan hukum zaman kanak-kanak. Sebagai seorang kanak-kanak, Yesus mempamerkan satu keindahan pada  watak yang unik. Tangannya yang rela sentiasa bersedia untuk melayani kepada orang lain. Dia menyatakan kesabaran yang tiada apa-apa yang boleh mengganggu dan kejujuran yang tidak akan mengorbankan integriti. Di dalam prinsipnya yang teguh seperti batu, kehidupan-Nya menyingkapkan rahmat kesopanan yang tidak mementingkan diri.”—Ellen G. White, The Desire of Ages, ms. 68, 69.

`Sila baca Matius 4:23. Bagaimanakah pelayanan tiga berganda oleh Yesus—untuk mengajar, berkhutbah dan menyembuhkan—dilaksanakan oleh kita dengan berkesan hari ini?`

Jika kita menyedari bahawa manusia adalah satu insan yang bersepadu dan tidak boleh dipisahkan, maka kita tidak boleh menyekat agama kita kepada perkara kerohanian sahaja. Kebenaran sebenarnya merangkumi seluruh diri kita, meliputi seluruh jangka hayat kita dan merangkumi semua dimensi kehidupan kita. Unsur jasmani dan rohani kita terintegrasi dengan sangat kuat sehingga ia benar-benar tidak dapat dipisahkan. Walaupun, sebagai makhluk yang telah jatuh, kita tidak akan pernah sama dengan gambaran mengenai Yesus seperti yang dinyatakan di atas, namun dengan rahmat Tuhan kita boleh mencontohi Dia, kerana, untuk memulihkan dalam manusia imej Penciptanya, untuk membawanya kembali ke dalam kesempurnaan yang dia telah diciptakan, untuk menggalakkan perkembangan tubuh, minda dan jiwa—ini adalah kerja penebusan. Inilah yang Tuhan cuba lakukan di dalam umat-Nya sebagai sebahagian daripada proses dalam mempersiapkan mereka untuk menerima kedatangan-Nya kembali.

`Di dalam membezakan diri kita dengan Yesus, kita boleh dengan mudah menjadi kecewa dengan perbezaan itu. Oleh itu, bagaimanakah dengan memfokuskan pada Salib dan maksudnya itu akan melindungi kita daripada kecewa dengan apa yang kita lihat di dalam diri kita berbanding dengan apa yang kita lihat di dalam Yesus?`