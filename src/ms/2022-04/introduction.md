### Mengenai Maut dan kematian: Harapan Masa Depan Kita

Tuhan menciptakan manusia untuk menikmati keabadian dalam hubungan kasih sayang dengan-Nya dan ciptaan-Nya. Tetapi hubungan ini telah diputarbelitkan oleh kemunculan misteri dosa di dalam ruang singgahsana syurgawi (Yes. 14:12–15, Yeh. 28:12–19, Wahyu 12:7–12) dan disusuli dengan kejatuhan Adam dan Hawa (Kej. 3:1–19, Roma 5:12). Malangnya, kematian tidak hanya melanda umat manusia tetapi juga seluruh kehidupan. Pernyataan kematian dapat dilihat hari ini dalam daun-daun yang gugur dari pokok, bunga-bunga yang pudar di dalam pasu kita, haiwan peliharaan kita yang tidak bersalah yang mati dalam penderitaan, dan orang tersayang kita yang diambil dari kita dengan sangat kejam. Dunia kita penuh dengan penderitaan dan air mata yang tidak terhenti.      

Dalam merindukan satu dunia yang lebih baik, manusia telah menggambarkan untuk diri mereka sendiri beberapa “dunia firdaus” di mana mereka ingin tinggal dan hidup. Sebagai contoh, pada tahun 1933, novelis Inggeris bernama James Hilton telah mengeluarkan bukunya yang bertajuk, Lost Horizon, yang pada beberapa tahun kemudian dijadikan sebuah filem di bawah tajuk yang sama. Filem ini merakamkan nasib kapal terbang yang kehabisan minyak, akhirnya terhempas di Pergunungan Himalaya yang dilitupi salji. Juruterbangnya maut dalam nahas itu, tetapi beberapa yang terselamat telah dibawa keluar dari serpihan kapal itu dan diiringi oleh sekumpulan orang Tibet telah pergi ke lembah ala-firdaus yang dipanggil Shangri-La. Terpencil dari dunia luar, penduduk di situ berkembang dalam kasih sayang dan kebijaksanaan sambil menjalani kehidupan yang hampir abadi diiringi dengan keharmonian dan kegembiraan yang berkekalan. 

Sudah tentulah, itu hanya sebuah fiksyen sahaja.

Sebagai manusia yang fana, kita memerlukan jaminan untuk masa kini dan harapan untuk masa hadapan. Seperti yang dinyatakan dengan baik oleh seorang ahli teologi Switzerland bernama Emil Brunner, “Apa maknanya oksigen itu untuk paru-paru, itulah harapan untuk makna kehidupan manusia. Tanpa oksigen dan kematian berlaku melalui sesak nafas, hilangkan harapan dan manusia dikempiskan kerana kekurangan nafas; keputusasaan menyelubungi, menyebabkan kuasa intelek dan rohani menjadi lumpuh oleh satu perasaan kekosongan dan kesia-siaan kewujudan. Sebagaimana nasib organisma tubuh manusia bergantung kepada bekalan oksigen, maka nasib bangsa manusia bergantung kepada bekalan harapannya..”—Emil Brunner, Eternal Hope (London: Lutterworth Press, 1954), ms. 7. Sesungguhnya, harapan alkitabiah itu mengekalkan kita semasa dalam krisis eksistensial yang kita hadapi dalam perjalanan kita menuju keabadian.

Pelajaran Sekolah Sabat ini berbicara mengenai subjek kontroversi besar di antara yang baik dan yang jahat dari perspektif dua tema utama. Salah satunya ialah asal usul dan kewujudan dosa dan kematian yang berterusan. Tema yang kedua ialah pekerjaan Tuhan yang berkekalan untuk menyelesaikan masalah ini dan membawa dunia kembali kepada keadaan asalnya yang sempurna. Penekanan khusus juga diberikan kepada sifat fana manusia dan bagaimana kebangkitan adalah apa yang membawa kepada keabadian. Pada hakikatnya, kita tidak seharusnya takut akan kematian kerana Kristus telah mati untuk kita dan Dia telah mengalahkan kuasa maut. Sebenarnya, kita sudah diberikan jaminan bahawa Dia “memegang segala kunci maut dan kerajaan maut.” (Wahyu 1:18).

Pada suku tahun ini kita akan mengkaji subjek menyekaitkan mengenai maut, namun kita lakukan itu melalui lensa pengharapan yang diberikan kepada kita melalui Yesus.

_Alberto R. Timm, PhD (Andrews University), merupakan seorang pengarah bersukutu di Ellen G. White Estate, Inc. dan seorang ahli Biblical Research Institute Committee (BRICOM) dan Geoscience Research Institute Committee (GRICOM). Sebelum itu dia pernah memegang jawatan sebagai presiden di sebuah pelbagai-kampus Latin-American Adventist Theological Seminary (LATS).)_