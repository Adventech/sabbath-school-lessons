---
title:  Anak Perempuan Yairus
date:  26/10/2022
---

Peristiwa kebangkitan yang terjadi sebelum kematian dan kebangkitan Yesus sendiri tidak terhad kepada mana-mana kumpulan etnik atau kelas sosial tertentu. Musa mungkin berupa seorang pemimpin umat Tuhan terbesar yang pernah ada (Ul. 34:10–12). Sebaliknya, balu di Fenisia yang miskin itu bukan pun berbangsa Israel (1 Raja-raja 17:9). Wanita Sunem itu seorang yang terkenal di dalam komunitinya (2 Raja-raja 4:8) tetapi tetap juga bahawa dia bukan seorang berbangsa Ibrani. Balu Nain hanya mempunyai seorang anak lelaki, yang mungkin menjadi tanggungannya (Lukas 7:12). Sebaliknya, Yairus adalah seorang pemimpin sinagog, yang mungkin terletak di Kapernaum (Markus 5:22). Tidak kira apa latar belakang budaya atau status sosial yang berbeza, mereka semua diberkati oleh kuasa Tuhan yang memberi kehidupan.

`Sila baca Markus 5:21–24, 35–43. Apakah yang dapat kita pelajari tentang kematian daripada kata-kata Kristus ini, “‘Anak itu tidak mati, tetapi sedang tidur’”? (Markus 5:39).`

Anak perempuan Jairus yang berusia 12 tahun terbaring sakit tenat di rumah mereka. Lalu, dia telah pergi kepada Yesus dan memohon kepada-Nya untuk datang ke rumah-Nya dan meletakkan tangan-Nya yang menyembuhkan itu ke atas anaknya. Tetapi sebelum mereka tiba di sana, seseorang telah tiba untuk membawa satu berita sedih, “Anak perempuan tuan sudah meninggal. Tak usah tuan susahkan guru lagi?’” (Markus 5:35, ABB). Kemudian Yesus berkata kepada bapa yang berdukacita itu, ““Jangan takut, percayalah kepada-Ku!” (Markus 5:36, ABB). Sesungguhnya, apa yang bapa boleh lakukan hanyalah mempercayai sepenuhnya campur tangan Tuhan.

Setibanya di rumah, Yesus berkata kepada mereka yang berkumpul di situ, ““Mengapa sangat kecoh dan mengapa menangis? Anak itu tidak mati; dia hanya tidur!” (Markus 5:39, ABB). Mereka mencemuh Dia kerana (1) mereka tahu bahawa dia sudah mati, dan (2) mereka tidak memahami maksud firman-Nya. “Metafora yang menghiburkan di mana ‘tidur’ bermaksud ‘kematian’ nampaknya merupakan cara kegemaran Kristus untuk merujuk kepada pengalaman ini ([Mat. 9:24; Lukas 8:52;] lihat Yohanes 11:11–15). Kematian adalah tidur, tetapi ia adalah tidur yang nyenyak di mana hanya Pemberi Kehidupan yang agung dapat membangunkan seseorang yang sudah mati, kerana Dia sahaja yang mempunyai kunci kubur (lihat Wahyu 1:18; rujuk Yohanes 3:16; Rom 6: 23).”—(lihat Wahyu 1:18; bandingkan dengan  Yohanes 3:16; Rom. 6:23).”—The SDA Bible Commentary, vol. 5, ms. 609.

Selepas kebangkitan gadis ini, mereka yang melihatnya “mereka semua sangat kagum" (Markus 5:42, ABB). Tidak menghairankan. Buat masa ini kematian adalah muktamad, mutlak, dan nampaknya tidak dapat diterbalikkan. Melihat sesuatu seperti ini dengan mata kepala sendiri pastinya merupakan satu pengalaman yang menakjubkan dan mengubah hidup.

`Kata-kata Yesus, “Jangan takut, percayalah kepada-Ku” (Markus 5:36, ABB), masih bermakna bagi kita hari ini. Bagaimanakah kita boleh belajar untuk percaya, walaupun dalam situasi yang menakutkan, yang merupakan masa paling penting untuk terus percaya?`