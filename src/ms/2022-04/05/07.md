---
title:  Kajian Tambahan
date:  28/10/2022
---

Sila baca Ellen G. White, “The Death of Moses,” ms. 469–480, dalam Patriarchs and Prophets; “The Voice of Stern Rebuke,” ms. 129–142; “A Prophet of Peace,” ms. 237–243, dalam Prophets and Kings; “The Centurion,” ms. 318, 319; “The Touch of Faith,” ms. 342, 343; “ ‘Lazarus, Come Forth,’ ” ms. 524–536, dalam The Desire of Ages.

Di dalam Kristus adalah kehidupan, asli, tidak dipinjam, tidak dikurangkan. ‘2 Barangsiapa memiliki Anak, ia memiliki hidup; barangsiapa tidak memiliki Anak, ia tidak memiliki hidup.’ 1 Yohanes 5:12. Keilahian Kristus adalah jaminan hidup kekal bagi orang percaya. ‘Barangsiapa percaya kepada-Ku,’ kata Yesus, ‘walaupun ia sudah mati, ia akan hidup: dan setiap orang yang hidup dan percaya kepada-Ku tidak akan mati selama-lamanya. Percayakah engkau ini?’ Kristus di sini [dalam Yohanes 11:25, 26] memandang kepada masa kedatangan-Nya yang kedua kali. Kemudian orang benar yang mati akan dibangkitkan dengan tidak dapat binasa dan orang benar yang masih hidup akan dipindahkan ke syurga tanpa mengalami kematian. Mukjizat yang Kristus akan lakukan, dalam membangkitkan Lazarus dari kematian, akan melambangkan kebangkitan semua orang benar yang mati. Melalui firman-Nya dan tindakan perbuatan-Nya Dia menyatakan diri-Nya sebagai Pencipta kebangkitan. Dia yang tidak lama lagi akan mati di atas kayu salib berdiri dengan memegang kunci kematian, seorang penakluk kubur dan menegaskan hak dan kuasa-Nya untuk memberikan hidup yang kekal.”—Ellen G. White, The Desire of Ages, ms. 530.

**Soalan Perbincangan**:

`Ramai orang mati sepanjang masa pelayanan nubuatan Elia dan Elisa, serta pada masa pelayanan Kristus sendiri di bumi. Hanya sebilangan kecil sahaja yang dibangkitkan. (Lihat Lukas 4:24–27.) Fikirkan juga tentang pengalaman semua orang mati, sama ada dibangkitkan pada masa lalu atau pada Kedatangan Kedua Kali, apakah perbezaan padanya, sekurang-kurangnya sehubungan dengan bagaimana keadaannya menjadi mati?`

`Ramai penulis selama berabad-abad lalu telah menulis tentang kesia-siaan kehidupan yang sentiasa berakhir dengan kematian. Bersama-sama dengan makhluk hidup lain—ayam, memerang, tiram, dll—kita semua akan mati. Walau bagaimanapun, bagi manusia, dalam erti kata keadaan kita yang lebih teruk daripada haiwan, kerana kita sebagai manusia  tahu bahawa kita akan mati. (Lihat Pengkhotbah 9:5.) Ayam, memerang, dan tiram tidak. Oleh yang demikian, mengapakah janji kebangkitan itu sangat penting bagi kita?`

`Jika anda berfikir bahawa jiwa adalah abadi dan bahawa orang mati, terutamanya orang saleh yang mati, hidup di syurga selepas mereka mati, untuk apakah keperluan bagi kebangkitan pada akhir zaman?`

`Jika seseorang menelefon dan bertanya, "Adakah Sally di sana?" anda mungkin menjawab, "Ya, tetapi dia sedang tidur." Walau bagaimanapun, jika seseorang itu menelefon dan bertanya, "Adakah Sally di sana?" anda tentu tidak  akan menjawab, "Ya, tetapi dia sudah mati." Kenapa tidak? Apakah yang hal ini ajarkan kepada  kita tentang sifat kematian?`