---
title:  Kebangkitan Sebelum Salib
date:  22/10/2022
---

### Bacaan Untuk Pelajaran Minggu Ini
Yudas 9, Lukas 9:28–36, 1 Raja-raja 17:8–24, Lukas 7:11–17, Markus 5:35–43, Yohanes 11:1–44.

> <p>Ayat Hafalan</p>
> “Yesus berkata kepada Marta, “Akulah yang membangkitkan orang mati dan yang memberikan hidup. Sesiapa yang percaya kepada-Ku akan hidup, meskipun dia sudah mati. Orang yang hidup dan percaya kepada-Ku, tidak akan mati selama-lamanya. Adakah kamu percaya akan hal ini?” (Yohanes 11:25, 26, ABB).

Rujukan Perjanjian Lama tentang kebangkitan yang telah kita lihat setakat ini sebahagian besarnya berdasarkan jangkaan peribadi (Ayub 19:25–27, Ibr. 11:17–19, Mzm 49:15, Mzm 71:20) dan seterusnya janji masa depan (Dan. 12:1, 2, 13). Namun demikian, kita juga mempunyai catatan yang diilhamkan tentang kes di mana orang benar-benar dibangkitkan daripada kematian.

Kebangkitan pertama adalah Musa (Yudas 9, Lukas 9:28–36). Semasa pemerintahan raja Israel, anak janda Zarefat (1 Raja-raja 17:8–24) dan anak lelaki Sunem (2 Raja-raja 4:18–37) juga telah dibangkitkan. Ketika di bumi ini dalam tubuh manusia,  Kristus telah membangkitkan anak janda Nain (Lukas 7:11–17), anak perempuan Yairus (Lukas 8:40–56), dan kemudian Lazarus (Yohanes 11). Kecuali Musa, semua orang ini telah dibangkitkan sebagai manusia yang akhirnya akan mati lagi. Kes ini juga mengesahkan ajaran alkitabiah tentang keadaan orang mati yang tidak sedarkan diri (Ayub 3:11–13; Mzm. 115:17; Mzm. 146:4; Pkh. 9:5, 10). Tiada satupun di antara catatan ini atau dalam mana-mana naratif kebangkitan alkitabiah yang lain di mana, terdapat sebarang sebutan tentang pengalaman yang dialami selepas kematian yang dikatakan sebagai sepatutnya berlaku.

Minggu ini kita akan mengkaji lebih dekat kepada kebangkitan yang berlaku sebelum kematian dan kebangkitan Kristus sendiri.

_*Kaji pelajaran minggu ini untuk Persediaan Sabat, 29 Oktober._