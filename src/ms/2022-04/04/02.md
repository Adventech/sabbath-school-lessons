---
title:  “Saya Akan Melihat Tuhan”
date:  16/10/2022
---

`Sila baca Ayub 19:25–27 dan bandingkannya dengan Yohanes 1:18 dan 1 Timotius 6:16. Bila dan dibawah apakah keadaan yang Dia mengharapkan untuk dapat “melihat Tuhan”?`

Hidup ini tidak adil. Kita melihat hal ini terutamanya apabila kita menyaksikan orang yang “baik” menderita dan orang yang “tidak baik” makmur (lihat Mzm. 73:12–17, Mal. 3:14–18). Contohnya, Ayub “tidak bercela dan jujur” dan “takut kepada Tuhan dan menjauhi kejahatan” (Ayub 1:1). Walaupun begitu, Tuhan membenarkan Syaitan untuk menyerangnya dalam pelbagai cara yang buruk. Secara fizikal, tubuhnya dimusnahkan oleh penyakit yang menyeksakan (Ayub 2:1–8). Secara material, dia kehilangan sebahagian besar ternakan dan harta bendanya (Ayub 1:13–17). Dalam rumah tangganya, dia kehilangan hamba-hambanya dan malah anak-anaknya sendiri (Ayub 1:16, 18). Dan secara emosi, dia dikelilingi oleh rakan-rakan yang menuduhnya sebagai pendosa yang tidak bertaubat yang layak menerima apa yang dia hadapi (Ayub 4:1–5:27, Ayub 8:1–22, Ayub 11:1–20, dsb.). Malah isterinya sendiri menyatakan, “Masih bertekunkah engkau dalam kesalehanmu? Kutukilah Tuhanmu dan matilah!’” (Ayub 2:9).

Ayub tidak menyedari bahawa dia telah menjadi pusat perjuangan kosmik yang mendalam antara Tuhan dan Syaitan. Ketika ditimpa oleh kesan perjuangan itu, Ayub menyesali kelahirannya sendiri dan berharap bahawa dia tidak pernah dilahirkan (Ayub 3:1–26). Namun, kesetiaannya yang tidak bersyarat kepada Tuhan diungkapkan dengan baik dalam kata-kata, “Lihatlah, Ia hendak membunuh aku, tak ada harapan bagiku, namun aku hendak membela perilakuku di hadapan-Nya” (Ayub 13:15). Walaupun dia membayangkan bahawa tidak lama lagi hidupnya akan berakhir, dia tetap yakin bahawa kematian tidak akan menjadi kata putus yang terakhir. Dengan keyakinan yang kuat dia menyatakan bahawa walaupun dia akan mati, Penebusnya suatu hari nanti akan bangkit dan dia, Ayub sendiri, akan melihat Tuhan dalam tubuhnya sendiri (Ayub 19:25–27). “Ini adalah gambaran yang jelas tentang kebangkitan.”—The SDA Bible Commentary, vol. 3, ms. 549.

Betapa itu berupa harapan berkemuliaan di tengah-tengah tragedi yang sebegitu rupa! Dikelilingi oleh penyakit dan seksaan, kemusnahan ekonomi, celaan sosial dan gangguan emosi, Ayub masih dapat menjangkakan hari apabila dia akan bangkit dari kematian dan melihat Penebus yang dikasihinya. Sebenarnya, pernyataan Ayub tentang kebangkitan dipenuhi dengan jaminan yang sama yang berabad-abad kemudiannya Marta berkata kepada Yesus: “Aku tahu bahawa dia [Lazarus] akan bangkit pada waktu orang-orang bangkit pada akhir zaman.” (Yohanes 11:24). Ayub, seperti Martha, terpaksa menuntut janji ini dengan iman, walaupun, tidak seperti Ayub, Martha akan diberi bukti kukuh yang mendasar untuk kepercayaannya.

`Bagaimanakah kita boleh belajar untuk percaya kepada Tuhan walaupun di tengah-tengah ketidak hidup yang kejam?`