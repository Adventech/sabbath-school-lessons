---
title:  Kajian Tambahan
date:  21/10/2022
---

Sila baca Ellen G. White, “Visions of Future Glory,” ms. 722–733, di dalam Prophets and Kings.

Sains moden mengajar bahawa semua jirim terdiri daripada atom, yang ia sendiri terdiri daripada dua zarah yang lebih kecil, quark dan lepton, yang dipercayai menjadi blok binaan semua bentuk realiti fizikal. Oleh itu, jika pada teras dunia fizikal adalah quark dan lepton, tidakkah Tuhan yang bukan sahaja mencipta dan mengekalkan dunia ini akan hanya mengkonfigurasi semula quark dan lepton itu apabila tiba masanya untuk membangkitkan kita? Ketika mengejek kebangkitan, ateis Bertrand Russell bertanya apa yang berlaku kepada mereka yang dimakan oleh kanibal, kerana badan mereka kini menjadi sebahagian daripada kanibal, dan oleh itu siapakah yang mendapat apa-apa di dalam kebangkitan? Tetapi andaikan Tuhan hanya mengambil quark dan lepton, blok binaan utama pada kewujudan, dari mana-mana sahaja dan berdasarkan kepada maklumat yang Dia miliki tentang masing-masing kita, bukankah Dia boleh membina kita semula daripada quark dan lepton itu? Dia tidak memerlukan yang asli pada diri kita; mana-manapun boleh dilakukannya. Atau, sebenarnya, Dia hanya boleh mengungkapkan quark dan lepton yang baru menjadi wujud dan menciptakannya dari situ. Namun, dalam apa juga cara Dia melakukannya, Tuhan yang telah mencipta alam semesta boleh mencipta kita semula, yang Dia telah berjanji untuk dilakukan-Nya pada kebangkitan orang mati nanti.

“Pada kebangkitan pertama nanti , Pemberi hidup akan memanggil milik-Nya yang dibeli-Nya, dan sehingga waktu yang berkemenangan itu nanti apabila sangkakala terakhir dibunyikan dan tentera yang besar akan bangkit untuk kemenangan kekal, setiap orang saleh yang sedang tidur akan disimpan dengan selamat dan akan dijaga. sebagai permata yang berharga, yang dikenali oleh Tuhan dengan nama. Dengan kuasa Juruselamat yang tinggal di dalam mereka semasa hidup dan kerana mereka mengambil bahagian dalam sifat ilahi, mereka dibangkitkan daripada kematian.”—Ellen G. White Comments, The SDA Bible Commentary, vol. 4, ms. 1143.

**Soalan Perbincangan**:

`Dianggarkan terdapat 2 trilion galaksi di luar sana, setiap satu terdiri daripada berbilion-bilion bintang. Beberapa di antara bintang ini mempunyai planet yang mengorbitnya, sama seperti planet dalam sistem suria kita yang mengelilingi matahari. Fikirkan tentang kuasa Tuhan yang luar biasa, yang bukan sahaja mencipta semua bintang ini, tetapi yang menyokong mereka dan mengenali mereka dengan nama (Mzm. 147:4). Walaupun realiti yang menakjubkan ini tidak membuktikan bahawa Tuhan yang sama ini boleh atau akan membangkitkan orang mati, bagaimanakah ia mendedahkan kepada kita satu kuasa dahsyat yang sama yang Dia miliki dan mengapakah suatu hal seperti kebangkitan akan berada di luar kuasa -Nya?`

`Ibrani 11 mengetengahkan kesetiaan dan jangkaan oleh ramai orang yang digelar “Pahlawan Iman” pada zaman dahulu. Bagaimanakah bab ini dapat mengembangkan pemahaman kita tentang harapan yang dimiliki oleh watak-watak dalam Perjanjian Lama ini, malah sebelum berlaku peristiwa kebangkitan Yesus?`