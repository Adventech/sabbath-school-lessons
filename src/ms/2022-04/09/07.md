---
title:  Kajian Tambahan
date:  25/11/2022
---

Sila baca Ellen G. White, “ ‘A Great Gulf Fixed,’ ” ms. 260–271, di dalam Christ’s Object Lessons; “Calvary,” ms. 749–752, di dalam The Desire of Ages; dan “Teachers as Examples of Christian Integrity,” ms. 504, di dalam Fundamentals of Christian Education.

“Dalam perumpamaan tentang orang kaya dan Lazarus, Kristus menunjukkan bahawa di dalam kehidupan ini sekarang manusia sendiri yang menentukan nasib kekal mereka. Selama masa pintu kasihan terbuka, rahmat Tuhan ditawarkan kepada setiap jiwa. Tetapi jika manusia menyia-nyiakan peluang mereka untuk menyenangkan diri sendiri, mereka memisahkan diri mereka daripada kehidupan kekal. Tiada peluang yang akan diberikan kepada mereka selepas pintu kasihan ditutup. Dengan pilihan mereka sendiri mereka telah menetapkan jurang yang tidak dapat dilalui antara mereka dan Tuhan mereka.”—Ellen G. White, Christ’s Object Lessons, ms. 260.

“Apabila umat Kristian yang mula-mula itu dibuang ke pergunungan dan padang pasir, apabila ditinggalkan di penjara bawah tanah untuk mati dalam kelaparan, kesejukan dan penyeksaan, ketika kesyahidan seolah-olah satu-satunya jalan keluar dari kesusahan mereka, mereka bersukacita kerana mereka dianggap layak untuk menderita bagi Kristus, yang telah disalibkan untuk mereka. Teladan mereka yang layak itu akan menjadi penghiburan dan dorongan kepada umat Tuhan yang akan nanti dibawa ke dalam masa kesusahan seperti yang tidak pernah terjadi.”—Ellen G. White, Testimonies for the Church, vol. 5, ms. 213.

**Soalan Perbincangan**:

`Bagaimanakah keseluruhan pandangan alkitabiah tentang sifat manusia dapat membantu kita memahami dengan lebih baik beberapa ayat yang kita telah pelajari pada minggu ini?`

`Renungkan perbezaan antara agama syuhada Kristian (Kristian yang mati syahid) yang tidak boleh berubah-ubah dengan agama fleksibel pada generasi pascamoden kita sekarang. Dalam erti kata lain, apakah perkara yang patut dikorbankan? Walau bagaimanapun, jika seseorang mempunyai pandangan bahawa semua kebenaran hanyalah relatif, atau suatu budaya, maka mengapa mati untuk mana-mana di antaranya? Pada masa yang sama, apakah yang boleh kita pelajari daripada mereka yang sanggup mati atas sebab yang kita percaya adalah palsu?`

`Perhatikan lebih lanjut lagi mengenai perumpamaan tentang orang kaya dan Lazarus. Ketika Yesus dibangkitkan dari antara orang mati, ramai orang percaya kepada-Nya. Namun ramai yang memiliki bukti yang sama tetapi tidak percaya. Apakah yang diajarkan kepada kita oleh hal seperti ini tentang betapa degilnya hati manusia terhadap kebenaran? Apakah yang boleh kita lakukan untuk melindungi diri kita daripada jenis kedegilan yang sama seperti ini?`

`Yesus berbicara tentang satu masa nanti apabila orang mati akan hidup: “Mereka yang telah berbuat baik akan keluar dan bangkit untuk hidup yang kekal, tetapi mereka yang telah berbuat jahat akan bangkit untuk dihukum” (Yohanes 5:29). Kedua-dua peristiwa ini terpisah seribu tahun lamanya, walaupun ia kedengaran seolah-olah ia berlaku pada masa yang sama. Bagaimanakah ini boleh membantu kita memahami apa yang Paulus katakan dalam Filipi 1:23?`