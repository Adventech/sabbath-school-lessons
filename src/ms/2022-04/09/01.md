---
title:  Ayat Bercanggahan
date:  19/11/2022
---

### Bacaan Untuk Pelajaran Minggu Ini
Lukas 16:19–31, Lukas 23:43, Yohanes 20:17, Phil. 1:21–24, 1 Pet. 3:13–20, Wahyu 6:9–11.

> <p>Ayat Hafalan</p>
> “Kamu mengkaji Kitab Suci dengan tekun kerana kamu percaya dalamnya kamu mendapat hidup kekal. Sebenarnya Kitab Suci memberikan kesaksian tentang diri-Ku” (Yohanes 5:39).

Petrus mengingatkan kita dengan berkata: “Siap sedialah pada segala waktu untuk memberi pertanggungan jawab kepada tiap-tiap orang yang meminta pertanggungan jawab dari kamu tentang pengharapan yang ada padamu” (1 Pet. 3:15). Paulus menambah, “Beritakanlah firman, siap sedialah baik atau tidak baik waktunya, nyatakanlah apa yang salah, tegurlah dan nasihatilah dengan segala kesabaran dan pengajaran. Kerana akan datang waktunya, orang tidak dapat lagi menerima ajaran sehat” (2 Tim. 4:2, 3). Dalam hal ini, kita harus melihat bukan sahaja petikan yang boleh dijelaskan dengan mudah agar sesuai dengan kepercayaan kita, tetapi kita juga harus menangani petikan yang biasa digunakan untuk mengajar sesuatu yang berbeza daripada apa yang kita percayai.

Semasa kita melakukannya, kita harus mengikuti teladan yang menginspirasikan dari Yesus. “Kristus Sendiri tidak menahan satu perkataan kebenaran, tetapi Dia selalu mengucapkannya di dalam kasih. . . . Dia tidak pernah kasar, tidak pernah berkata kesat, tidak pernah memberikan kesakitan yang tidak diperlukan kepada jiwa yang sensitif. Dia tidak mengecam kelemahan manusia.”—Ellen G. White, The Desire of Ages, ms. 353.

Minggu ini kita akan mengkaji beberapa petikan menarik yang digunakan oleh sesetengah orang untuk mewajarkan keabadian jiwa secara semula jadi. Refleksi ini seharusnya boleh menguatkan keyakinan kita sendiri dan membantu kita untuk menjawab dengan baik kepada mereka yang mempersoalkan ajaran penting ini.

_*Kaji pelajaran minggu ini untuk Persediaan Sabat, 26 November._