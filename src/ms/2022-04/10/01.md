---
title:  Api Neraka
date:  26/11/2022
---

### Bacaan Untuk Pelajaran Minggu Ini
Mark 9:42–48; Mal. 4:1; Yudas 7; 1 Tim. 2:5; Kisah 2:29, 34, 35; 1 Yohanes 5:3–12.

> <p>Ayat Hafalan</p>
> “Ujilah segala sesuatu dan peganglah yang baik” (1 Tesalonika 5:21).

Penyair Itali bernama Dante Alighieri (1265–1321) menulis karya terkenalnya, The Divine Comedy, tentang perjalanan jiwa yang berbentuk fiksyen selepas kematian. Jiwa akan pergi sama ada ke api yang menyala-nyala (neraka) di dalam bumi; atau ke api penyucian (purgotori) , di mana roh manusia boleh membersihkan dirinya dan menjadi layak untuk naik ke syurga; atau ke syurga, ke hadirat Tuhan sendiri.

Walaupun hanya puisi fiksyen, kata-kata Dante akhirnya mempunyai pengaruh yang besar terhadap teologi Kristian, terutamanya teologi Roman Katolik. Tanggapan asas tentang jiwa abadi yang pergi sama ada ke neraka, atau ke api penyucian, atau ke syurga adalah suatu yang asas bagi gereja itu. Banyak denominasi Protestan yang konservatif juga percaya pada jiwa yang abadi yang selepas kematian naik sama ada akan naik ke syurga atau turun ke neraka. Sesungguhnya, jika roh manusia tidak pernah mati, maka ia perlu pergi ke suatu tempat selepas jasad itu mati. Pendek kata, pemahaman palsu tentang sifat manusia telah membawa kepada kesilapan teologi yang dahsyat ini.

Minggu ini kita akan mengkaji beberapa teori yang tidak berdasarkan kepada Akitab ini, serta dengan pandangan alkitabiah tentang apa yang berlaku selepas kematian.

_*Kaji pelajaran minggu ini untuk Persediaan Sabat, 3 Disember._