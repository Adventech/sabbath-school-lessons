---
title:  Syurga Dengan Jiwa Tanpa Tubuh
date:  30/11/2022
---

Walaupun orang Protestan tidak menerima teori mengenai api penyucian, namun ramai yang percaya bahawa jiwa orang yang saleh sedang menikmati syurga di hadapan Tuhan. Ada yang berpendapat bahawa “jiwa” itu hanyalah roh yang tidak berbadan; yang lain percaya bahawa mereka adalah roh tanpa badan tetapi ditutupi oleh tubuh kemuliaan rohani.

Walau apa pun keadaan metafizik yang sepatutnya bagi orang mati yang hidup, teori ini meremehkan doktrin alkitabiah tentang kebangkitan terakhir dan penghakiman orang mati. Mengapakah ada kebangkitan dan penghakiman (Wahyu 20:12–14) jika jiwa orang benar sudah menikmati syurga?

`Sila baca Kisah 2:29, 34, 35 dan 1 Korintus 15:16–18. Bagaimanakah ayat-ayat ini memberi penerangan tentang keadaan orang mati dan mereka yang menantikan kebangkitan?`

Alkitab mengajar bahawa semua manusia yang sudah berada di syurga sama ada diubah semasa hidup, seperti dalam kes Henokh (Kej. 5:24) dan Elia (2 Raja-raja 2:9–11), atau dibangkitkan daripada kematian, seperti Musa (Yudas 9) dan mereka yang dibangkitkan bersama Kristus (Mat. 27:51–53).

Seperti yang telah kita lihat, bayangan kepada jiwa-jiwa “di bawah mezbah” yang  berseru kepada Tuhan untuk membalas dendam (Wahyu 6:9–11) hanyalah metafora untuk keadilan dan tidak membuktikan teori keabadian semula jadi jiwa. Jika tidak, orang-orang ini hampir tidak kelihatan seolah-olah mereka sedang menikmati ganjaran abadi mereka. Pada hakikatnya, kubur adalah tempat berehat bagi orang mati, yang secara tidak sedar menunggu kebangkitan terakhir, apabila kewujudan mereka sedar akan dipulihkan. Orang mati, malah orang saleh yang mati, bukanlah jiwa yang tanpa tubuh yang berlegar-legar di alam syurga, menunggu dengan sabar untuk dipersatukan dengan tubuh mereka pada kebangkitan terakhir.

Selain itu, apakah yang mungkin dimaksudkan oleh Paulus dalam 1 Korintus 15:18, apabila dia mengatakan bahawa jika tidak ada kebangkitan orang mati, maka “demikianlah binasa juga orang-orang yang mati dalam Kristus.” Bagaimanakah mereka boleh binasa jika mereka sudah berada di dalam nikmat syurga dan telah berada di sana sekian lamanya sejak mereka meninggal dunia? Doktrin inti dan yang utama dalam Perjanjian Baru, iaitu kebangkitan orang mati apabila Kristus kembali, menjadi batal dan tidak sah oleh ajaran palsu bahawa orang benar yang mati akan terus naik ke syurga sejurus selepas mereka mati. Namun begitu, kita selalu mendengarnya, terutamanya di pengkebumian (kecuali pengkebumian umat SDA)

`Apakah cara yang anda boleh membantu orang untuk memahami idea bahawa orang mati sedang tidur di dalam tanah adalah benar-benar “berita baik”, dalam erti kata bahawa mereka benar-benar berehat dan tidak mengetahui kesakitan dan penderitaan?`