---
title:  Ulat Abadi?
date:  27/11/2022
---

`Bandingkan Markus 9:42–48 dengan Yesaya 66:24. Bagaimanakah anda memahami ungkapan “ulat tidak dapat mati” (Markus 9:48)?`

Ada yang mentafsirkan kata nama tunggal "ulat" (Markus 9:48, ILT) sebagai kiasan kepada jiwa atau roh orang jahat yang sepatutnya, selepas kematian, terbang ke neraka, di mana ia tidak pernah mati dan mengalami seksaan kekal.

Tetapi tafsiran ini tidak menggambarkan idea alkitabiah tentang kematian yang tidak sedar; ia juga mengabaikan latar belakang Perjanjian Lama bagi ayat ini. Sebenarnya, “kata tunggal ‘ulat’ digunakan secara umum untuk banyak ‘ulat’—ia tidak bermaksud satu ulat. Rujukannya adalah kepada cacing yang memakan badan yang reput.”—Robert G. Bratcher and Eugene A. Nida, A Translator’s Handbook on the Gospel of Mark (London: United Bibles Societies, 1961), ms. 304.

Dalam Markus 9:48 Yesus memetik Yesaya 66:24, yang berbunyi, “Mereka akan keluar dan akan memandangi bangkai orang-orang yang telah memberontak kepada-Ku. Di situ ulat-ulatnya tidak akan mati, dan apinya tidak akan padam, maka semuanya akan menjadi kengerian bagi segala yang hidup.”

Adegan metafora yang menakutkan ini menggambarkan medan perang dengan musuh-musuh Tuhan mati di dalam tanah dan dimusnahkan. Tubuh yang tidak dihanguskan oleh api akan direputkan oleh cacing, atau mungkin  oleh cacing dahulu dan kemudian oleh api. Dalam apa cara sekallipun, tidak ada rujukan apa-apa kepada mana-mana jiwa yang dikatakan sebagai melepaskan diri dari kemusnahan badan dan terbang ke neraka.

Nemun bagaimanakah pula dengan “ulat” yang tidak pernah mati? Bahasa metafora Yesaya 66:24 (yang dipetik dalam Markus 9:48) tidak menyiratkan bahawa ulat atau cacing itu adalah abadi. (Ulat abadi?) Penekanannya adalah bahawa ulat tidak membiarkan peranannya sebagai pemusnah tidak lengkap. Dengan kata lain, mereka akan terus memakan jasad orang fasik sehingga tubuh itu dibinasakan. Berbeza dengan hal itu, anak-anak Tuhan yang setia akan bersukacita tinggal di “langit yang baru dan bumi yang baru” dan menyembah Tuhan di hadirat-Nya sendiri (Yes. 66:22, 23). Dengan melihat kepada nasib yang berbeza ini, tidak hairanlah apabila Yesus menyatakan bahawa adalah jauh lebih baik bagi seseorang untuk memasuki kerajaan Tuhan tanpa bahagian penting dari tubuhnya—tanpa tangan, atau kaki, atau mala mata—daripada mempunyai tubuh yang sempurna yang akan dimusnahkan oleh cacing dan api (Markus 9:42–48).

`Akhirnya, sama ada kita selamat sepenuhnya atau hilang sama sekali. Tiada pendirian berkecuali. Kita boleh memiliki sama ada kehidupan kekal atau akan menghadapi kemusnahan kekal. Apakah pilihan yang anda perlu buat hari ini? Bagaimanakah realiti ini—kehidupan kekal atau kemusnahan kekal—mempengaruhi pilihan anda itu?`