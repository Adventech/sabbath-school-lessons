---
title:  Kajian Tambahan
date:  02/12/2022
---

Sila baca Ellen G. White, “The First Great Deception,” ms. 531–550; “Can Our Dead Speak to Us?” ms. 551-562, di dalam The Great Controversy.

“Di atas kesalahan asasi mengenai keabadian semula jadi terletak doktrin tenag kesedaran dalam kematian—satu doktrin, seperti siksaan kekal, bertentangan dengan ajaran Kitab Suci, dengan tuntutan akal dan kepada perasaan kemanusiaan kita. Mengikut kepercayaan popular, umat tebusan yang berada di syurga mengetahui semua yang sedang berlaku di bumi dan terutamanya dengan kehidupan sahabat yang mereka tinggalkan. Tetapi bagaimana mungkin hal boleh menjadi sumber kebahagiaan kepada orang mati untuk mengetahui kesusahan mereka yang masih hidup di bumi, untuk menyaksikan dosa yang dilakukan oleh orang yang mereka kasihi, dan untuk melihat mereka menanggung segala kesedihan, kekecewaan, dan keperitan hidup? Berapa banyak kebahagiaan syurga yang akan dinikmati oleh mereka yang berlegar-legar di atas kawan-kawan mereka yang di bumi? Apa yang sangat menjijikkan adalah kepercayaan bahawa sebaik sahaja nafas meninggalkan jasad, jiwa orang yang tidak bertaubat akan dihantar ke api neraka! Sejauh manakah kedalaman penderitaan akan dirasai oleh mereka yang melihat kawan-kawan mereka pergi ke kubur dalam keadaan tidak bersedia, untuk memasuki kea lam kesusahan dan dosa yang kekal!”—Ellen G. White, The Great Controversy, ms. 545.

**Soalan Perbincangan**:

`Mereka yang telah bercakap dengan orang Kristian lain tentang keadaan orang mati dan sifat neraka, kemungkinan besar, mendapati betapa teguh dan tegasnya orang itu dalam kepercayaan mereka, bukan sahaja pada idea bahawa orang yang diselamatkan akan segera pergi ke syurga tetapi malah orang yang hilang akan berada di dalam api neraka yang kekal. Mengapakah anda fikir begitu? Adalah suatu perkara, yang boleh difahami, bagi mereka untuk percaya bahawa orang tersayang mereka yang telah meninggal dunia “bersama Tuhan” (walaupun, seperti yang telah kita lihat, masih ada persoalan tentang betapa kecewanya mereka yang di sana untuk melihat keadaan yang kacau bilau di bawah ini).  Namun, mengapakah pula terdapat keterikatan yang kuat terhadap idea yang mengerikan bahawa orang yang hilang sedang diseksa selama-lamanya di neraka? Apakah yang hakikat ini ajarkan kepada kita tentang betapa kuatnya pengaruh tradisi? Bincang dalam kelas.`

`Kebanyakan denominasi Kristian menyebarkan teori yang tidak alkitabiah tentang keabadian semula jadi jiwa dengan semua teorinya yang berkaitan. Apakah lagi yang harus kita lakukan sebagai sebuah gereja (sebagai tambahan kepada apa yang sudah kita lakukan) untuk menyebarkan kepada dunia pandangan alkitabiah tentang kematian dan kehidupan akhirat yang sebenar?`

`Walaupun puisi Dante, The Divine Comedy, adalah fiksyen semata-mata, namun ia telah menjadi sangat berpengaruh dalam membantu menyemai dalam fikiran orang ramai ajaran palsu tentang apa yang berlaku kepada “jiwa” selepas kematian. Apakah yang boleh kita pelajari daripada betapa mudahnya teologi Kristian boleh dipengaruhi oleh ajaran luar? Apakah idea dari masyarakat lain yang bukan Kristian yang mempengaruhi pemikiran Kristian sehingga hari ini, dan bagaimanakah kita dapat melindungi diri kita daripadanya?`