---
title:  Api Neraka
date:  28/11/2022
---

Di dalam buku kecilnya untuk anak-anak kecil yang berjudul, The Sight of Hell (Dublin: James Duffy, [1874], ms. 24), Paderi Rom Katolik berbangsa Inggeris bernama Yohanes Furniss (1809–1865) menggambarkan seksaan abadi dengan menggunakan bola besi pepejal yang besar, lebih besar daripada langit dan bumi. “Seekor burung datang sekali dalam seratus juta tahun [konon-nya] dan hanya menyentuh bola besi yang besar dengan bulu sayapnya.” Penulis berhujah bahawa orang berdosa akan terus dibakar di neraka walaupun bola besi itu lusuh oleh sentuhan sekali-sekal oleh bulu itu!

Perkara yang menyedihkan ialah, ramai orang Protestan pada hari ini percaya pada sesuatu yang serupa dengan untuk orang yang tidak selamat.

`Sila baca Maleakhi 4:1 dan Yudas 7. Bagaimanakah petikan ini dapat membantu kita memahami dengan lebih baik tanggapan “api kekal” atau idea, seperti yang telah Yesus telah nyatakan, bahawa yang hilang akan berada dalam “api kekal” (Mat. 18: 8) atau dalam “api yang tak terpadamkan”? (Markus 9:43).`

Istilah “kekal” (Ibr. ‘olam; Yunani aion, aionios) membawa makna yang berbeza, bergantung pada konteksnya yang terdekat. Sebagai contoh, apabila dikaitkan dengan Tuhan (Ul. 33:27, “kekal”), perkataan itu menyatakan kekekalan-Nya. Apabila berkaitan dengan manusia (Keluaran 21:6, “selama-lamanya”), perkataan itu dibatasi oleh jangka hayat mereka. Apabila menyebutkan api (Mat. 18:8, Mat. 25:41, “kekal”), ia membayangkan bahawa api tidak akan padam sehingga ia memusnah sepenuhnya apa yang sedang terbakar. Ini bermakna bahawa "api yang kekal" akan kekal dalam erti kata ia akan memusnahkan orang jahat sepenuhnya dan tidak dapat dipulihkan “sampai tidak ditinggalkannya akar dan cabang mereka” (Mal. 4:1).

`Teori hukuman kekal terhadap orang jahat mempunyai implikasi yang serius. Jika orang jahat dihukum selama-lamanya, maka kejahatan tidak akan pernah dihapuskan. Juga, semua kehidupan manusia berasal dari Tuhan (Ul. 32:39, Mzm. 36:9), yang “tidak berkenan kepada kematian orang fasik” (Yeh. 33:11). Lalu mengapa Dia akan terus memberikan kehidupan kepada orang jahat untuk menderita dalam siksaan yang tidak berkesudahan? Bukankah lebih munasabah bagi-Nya untuk mengakhiri mereka? Jika orang jahat akan dihukum “menurut perbuatan mereka” (Wahyu 20:12), maka mengapakah hidup manusia yang singkat harus dihukum selama-lama tanpa henti?`

Semua rujukan Alkitab mengenai "api kekal" harus dilihat sebagai membayangkan kepada “lautan api” selepas milenium yang disebutkan di dalam Wahyu 20 (lihat pelajaran 13). Oleh itu, adalah tidak alkitabiah untuk bercakap tentang neraka yang sedia ada sekarang ini, yang sentiasa menyala.

`Seberapa malangnya api neraka itu, namun apakah kebenaran tentang neraka itu nyatakan kepada kita mengenai kasih Tuhan, terutamanya yang berbeza dengan idea seksaan yang kekal?`