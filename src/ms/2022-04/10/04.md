---
title:  Orang Di Purgatori
date:  29/11/2022
---

Gereja Rom Katolik berpendapat bahawa orang mati yang tidak layak masuk neraka tetapi yang belum bersedia masuk ke syurga boleh dihapuskan dosa mereka di api penyucian – purgatori - dan kemudian naik dari sana ke syurga. Penderitaan mereka di api penyucian dapat dikurangkan dengan doa dan penebusan dosa oleh ahli keluarga mereka yang masih hidup.

Katekismus Gereja Katolik secara eksplisit menyatakan tentang api penyucian seperti berikut: “Semua orang yang mati dalam rahmat dan persahabatan Tuhan, tetapi masih belum disucikan dengan sempurna, memang yakin akan keselamatan kekal mereka; tetapi selepas kematian mereka menjalani penyucian, untuk mencapai kekudusan yang diperlukan untuk memasuki sukacita di syurga.”—Catechism of the Catholic Church, (New York: Doubleday, 1995) ms. 291. Ia juga menyatakan bahawa penderitaan mereka boleh diringankan dengan doa orang yang mereka sayangi dan juga dengan tindakan lain bagi pihak orang mati. “Gereja juga memuji pemberian sedekah, indulgensi (membeli pengampunan dosa), dan pekerjaan penebusan dosa yang dilakukan bagi pihak orang mati.”—Catechism of the Catholic Church, ms. 291.

`Sila baca Pengkhotbah 9:10, Yehezkiel 18:20–22, dan Ibrani 9:27. Bagaimanakah petikan ini menyangkal teori mengenai api penyucian?`

Dogma mengenai api penyucian menggabungkan idea pagan tentang neraka yang menyala dengan amalan pagan dalam berdoa untuk orang mati. Dogma ini tidak boleh diterima oleh mereka yang percaya kepada ajaran Alkitab (1) bahawa orang mati kekal berehat tanpa sedar di dalam kubur mereka (Pengkhotbah 9:10); (2) bahawa sifat kebenaran dari seorang manusia yang telah jatuh tidak boleh dipindahkan kepada manusia lain yang telah jatuh (Yeh. 18:20–22); (3) bahawa satu-satunya Pengantara kita ialah Yesus Kristus (1 Tim. 2:5); dan (4) bahawa kematian akan disusuli oleh penghakiman terakhir, tanpa sebarang peluang kedua untuk bertaubat daripada liku-liku kehidupan sekarang (Ibr. 9:27).

Implikasi yang lebih serius ialah bagaimana teori tentang api penyucian yang bukan alkitabiah ini memutarbelitkan

tabiat Tuhan sendiri. Sesungguhnya, “Pekerjaan Syaitan sejak kejatuhannya adalah untuk menyalahtafsirkan Bapa syurgawi kita. Dia mencadangkan dogma mengenai keabadian jiwa. . . . Idea tentang neraka yang menyala selama-lamanya adalah buatan Syaitan; api penyucian adalah ciptaannya. Ajaran-ajaran ini memalsukan tabiat Tuhan, bahawa Dia akan dianggap sebagai keras, pendendam, sewenang-wenang, dan tidak melakukan pengampunan.”—Ellen G. White, Manuskrip 51 (10 Dis.), 1890. Di sebalik daripada orang mati yang sedang tertidur, menunggu Kristus datang kembali, pandangan ini mengatakan bahawa mereka berada di api penyucian, menderita di sana sehingga seseorang berjaya mengeluarkan mereka.

`Apakah kesilapan seperti api penyucian atau siksaan kekal ajarkan kepada kita tentang kepentingan pada doktrin? Mengapakah bahawa apa yang kita percayai itu penting, dan bukan hanya kepada siapa kita percaya?`