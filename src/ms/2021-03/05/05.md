---
title:  “Sebab kuk yang Kupasang itu enak”
date:  28/07/2021
---

Kita telah memperhatikan bahawa penggunaan “kuk” dalam Matius di bahagian ini menyamai penggunaan istilah Yahudi dan istilah dalam ayat-ayat lain dalam Perjanjian Baru yang merujuk kepada pemahaman yang salah mengenai hukum.

`Istilah Yunani yang diterjemahkan sebagai “ ‘enak’ ” dalam Lembaga Alkitab Indonesia, terdapat dalam Matius 11:30, juga dapat diterjemahkan sebagai “baik, menyenangkan, berguna, dan mendatangkan kebaikan.” Ramai orang di sekitar kita menganggap undang-undang Tuhan itu berat, sukar dipatuhi, dan, kadang-kadang, tidak relevan. Bagaimana kita dapat menolong mereka menemukan keindahan undang-undang dan menginspirasikan kasih kepada Pemberi Hukum?`

Ibu bapa akan selalu ingat saat anak mereka mengambil langkah yang pertama. Langkah pertama yang goyah itu akan diikuti oleh langkah kedua yang ragu-ragu, kemudian langkah ketiga – dan pada waktu itu, kemungkinan besar anak itu akan tersandung dan jatuh. Mungkin ada air mata yang jatuh dan mungkin juga lebam, tetapi setelah anak merasakan kebebasan bergerak, dia akan bangun dan mencuba lagi. Berjalan, jatuh, bangun, berjalan, jatuh, bangun. Urutan ini berulang banyak kali sebelum anak itu akhirnya dapat berjalan dengan selamat. Namun, dalam banyak waktu dia tersandung dan terjatuh itu, ada wajah kecil penuh bangga yang berkata dengan gembira: Papa, Mama, saya boleh berjalan!

Berjalan bersamaYesus mungkin tidak selalu mudah, tetapi ia sentiasa baik dan adalah perkara yang betul untuk dilakukan. Kita mungkin tersandung; kita mungkin jatuh; namun, kita dapat bangun dan terus berjalan dengan Dia di sisi kita.

`Dalam Galatia 5:1, Paulus menulis: “Kerana itu, berdirilah dengan teguh dan jangan mau lagi dikenakan kuk perhambaan” (LAI). Apa maksudnya? Bagaimana Kristus membebaskan kita? Apa perbezaan antara kuk yang Dia minta kita bawa dan “kuk perhambaan” yang Paulus peringatkan kepada kita?`

Kita boleh yakin bahawa apa pun yang sebenarnya Paulus maksudkan dengan “kuk perhambaan,” dia tidak merujuk kepada penurutan kepada hukum Tuhan, Hukum Sepuluh. Sebaliknya, adalah melalui penurutan, dengan iman, pemahaman bahawa keselamatan kita terjamin bukan berdasarkan hukum tetapi kebenaran Kristus yang menyelimuti kita, kita dapat memiliki istirahat dan kebebasan yang sejati.

`Mengapakah hidup dalam penurutan kepada hukum Tuhan adalah salah satu keberistirahatan yang lebih besar daripada kehidupan di mana kita tidak mematuhi hukum itu?`