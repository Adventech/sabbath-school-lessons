---
title:  Kajian Tambahan
date:  30/07/2021
---

“Bilamana engkau menemukan bahawa pekerjaanmu itu sukar, bilamana engkau bersungut atas segala kesulitan dan ujian, bilamana engkau mengatakan bahawa engkau tidak mempunyai kekuatan untuk mengalahkan penggodaan, bahawa engkau tidak boleh mengalahkan sikap tidak sabar, dan bahawa kehidupan sebagai pengikut Tuhan itu adalah satu pekerjaan yang berat, ketahuilah bahwa engkau tidaklah memikul kuk Yesus; engkau sedang memikul kuk tuan yang lain.”—Ellen G. White, Child Guidance, ms. 267.

“Terdapat keperluan kewaspadaan yang tetap dan pengabdian yang tulus dan penuh kasih, tetapi ini akan terjadi secara semula jadi apabila jiwa dipelihara oleh kuasa Tuhan melalui iman. Kita tidak dapat melakukan apa-apa, sama sekali tidak ada apa-apa, untuk memuji diri kita atas keredhaan ilahi. Kita harus sama sekali tidak boleh mempercayai diri sendiri atau perbuatan baik kita; tetapi sebagai makhluk-makhluk yang melakukan kesilapan dan berdosa, kita datang kepada Kristus, kita mendapat ketenangan dalam kasih-Nya. Tuhan akan menerima setiap orang yang datang kepada-Nya yang mempercayai sepenuhnya rahmat Juruselamat yang disalibkan. Kasih lahir dalam hati. Mungkin tidak ada perasaan yang mengasyikkan, tetapi ada kepercayaan yang aman dan damai. Setiap beban adalah ringan; kerana kuk yang dikenakan oleh Kristus itu enak. Kewajipan menjadi satu kesenangan, dan pengorbanan satu keseronokan. Jalan yang sebelumnya diselimuti kegelapan menjadi terang dengan sinar dari Matahari Kebenaran. Demikianlah jika berjalan dalam terang kerana Kristus berada dalam terang itu.”—Ellen G. White, Faith and Works, ms. 38, 39.

**Soalan Perbincangan**:

`Adakah anda ingat saat anda berjalan bersama Yesus ketika anda akhirnya berserah kepadaNya? Kongsikan saat itu dalam kelas anda dan tumpukan terutamanya kepada alasan mengapa anda berserah.`

`Pelajari doa Yesus dalam Matius 11:25–27 dan bincangkan di dalam kelas anda bagaimana kita memperoleh pengetahuan tentang rahmat. Mengapa Tuhan menyembunyikan rancangan keselamatan (“semuanya itu”) dari orang bijak dan pandai, tetapi menyatakannya kepada anak-anak kecil?`

`Dalam cara yang praktikal, bagaimana kita dapat menolong orang-orang di sekitar kita yang bergelut dengan beban-beban mereka untuk datang kepada Yesus dan mencari kelegaan?`

`Selami idea ini, sebagai seorang yang “lemah lembut dan rendah hati.” Bukankah ini tidak baik bagi harga diri seseorang? Bukankah seharusnya kita merasa baik tentang diri kita sendiri, terutamanya bagi seseorang yang bergelut dengan keyakinan diri? Bagaimana seharusnya salib, dan apa yang ditunjukkan oleh salib, membantu kita memahami apa yang Yesus maksudkan sebagai “lemah lembut dan rendah hati?” Iaitu, di hadapan salib, mengapa sikap lemah lembut dan rendah hati menjadi sikap yang tepat untuk dimiliki?`