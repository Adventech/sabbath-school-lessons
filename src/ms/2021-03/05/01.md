---
title:  “Marilah kepadaKu...”
date:  24/07/2021
---

### Bacaan Untuk Pelajaran Minggu Ini
Mat. 11:20-30, Mat 5:5, Ul. 18:15, Gal. 5:1, Kel. 18:13-22, Gal. 6:2.

> <p>Ayat Hafalan</p>
> “‘Marilah kepadaKu, semua yang letih lesu dan berbeban berat, Aku akan memberi kelegaan kepadamu’” (Mat. 11:28, LAI).

“ ‘Marilah kepadaKu, semua yang letih lesu dan berbeban berat, Aku akan memberi kelegaan kepadamu.’ ”

Betapa indah janji yang telah diberikan kepada kita di sini oleh Yesus. Lagipun, adakah sesiapa di kalangan kita yang kadangkala tidak merasa berat, jika bukan disebabkan oleh kerja itu sendiri (walaupun pada kebanyakan waktu menjadi sebabnya) tetapi oleh sebab pekerjaan dan beban berat yang dibawa oleh kehidupan itu sendiri? Di sini, Yesus memberitahu kita bahawa, ya, Dia tahu apa yang sedang kita lalui, dan ya, Dia dapat menolong kita – tentu saja, jika kita membenarkan Dia.

Kemudian, setelah memberitahu kita untuk memikul kuk-Nya, Yesus bersabda, “’Sebab kuk yang Kupasang itu enak dan bebanKu pun ringan’” (Mat. 11:30). Dalam kata lain, Singkirkan kuk dan beban yang anda pikul (berikan kepada-Ku) dan gantikan kuk-Ku pada pikulanmu, kerana kuk-Ku lebih mudah dipikul.

Bagaimana kita dapat mengalami kelegaan seperti yang Yesus bicarakan ini? Bukankah kita tinggal di dalam dunia di mana, setelah berbuat dosa, Tuhan telah berfirman kepada Adam: “‘dengan berpeluh engkau akan mencari makananmu’” (Kej. 3:19, LAI). Oleh itu, kita tahu bagaimana rasanya bekerja dan menanggung beban yang nampaknya terlalu berat untuk ditanggung, sekurang-kurangnya oleh kita sendiri.

_*Sila kaji pelajaran minggu ini untuk persediaan Sabat, 31 Julai._