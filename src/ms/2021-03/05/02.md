---
title:  “Aku akan memberi kelegaan kepadamu”
date:  25/07/2021
---

`Baca Matius 11:20-28, ketika Yesus bersabda: “’Marilah kepada-Ku, semua yang letih lesu dan berbeban berat, Aku akan memberi kelegaan kepadamu’” (LAI). Apakah konteks pernyataan ini? Bagaimana Yesus memberikan kelegaan?`

Sama seperti kita, Yesus tidak pernah berbicara tanpa konteks. Untuk memahamiNya, kita perlu memahami konteks tertentu yang merangkumi pernyataan tertentu, terutama jika kita ingin mengelak salah faham terhadap apa yang dikatakan Yesus.

Matius 11 menandakan titik perubahan dalam Injil Matius. Pernyataan yang mengecam beberapa kota penting di Galilea merupakan kata-kata yang paling keras kedengaran setakat ini dalam Injil. Yesus tidak suka memuji untuk mendapat sanjungan; Dia meletakkan jari di mana ia akan menyakitkan; Dia bergaul dengan orang-orang yang “salah” (Mat. 9: 9–13); PengakuanNya, bahawa dia boleh mengampuni dosa merupakan hujat di mata para pemimpin agama (Mat. 9: 1–8).

Sesungguhnya, Yesus mengucapkan beberapa kata kutukan yang keras kepada orang-orang itu, bahkan membandingkan mereka, secara negatif, dengan Sodom, yang dilihat pada zaman itu (seperti hari ini) sebagai tempat kejam yang tidak ada belas kasihan. “ ‘Pada hari penghakiman, tanggungan negeri Sodom akan lebih ringan daripada tanggunganmu’” (Mat. 11:24, LAI).

Ketegangan semakin meningkat — namun, di tengah-tengah kemelut itu, Yesus menukar suasana dan menawarkan kelegaan yang sejati. Dia dapat melakukan ini kerana “ ‘Semua telah diserahkan kepada-Ku oleh Bapa-Ku dan tidak seorang pun mengenal Anak selain Bapa’ ” (Mat. 11:27, LAI). Keupayaan Yesus untuk memberikan istirahat didasarkan pada ketuhanan dan kesatuan-Nya dengan Bapa.

Sebelum kita datang kepadaNya untuk menurunkan beban kita, kita perlu memahami bahawa kita tidak dapat memikulnya sendirian. Malah, kebanyakan kita tidak akan datang melainkan kita telah mengetahui keadaan kita yang sebenar. Jemputan Yesus berdasarkan keperluan.

Pernyataan Yesus dalam Matius 11:18 bermula dengan satu perintah jika dilihat dalam Bahasa asalnya, Yunani. “ ‘Datanglah’ ” bukan satu pilihan; “ ‘datanglah’ ” merupakan persyaratan untuk mendapatkan kelegaan. “ ‘Datanglah’ ” bermaksud bahawa kita perlu menyerahkan kendalian kita. Pada masa kita dapat mengendalikan banyak perkara dalam kehidupan kita dengan mudah melalui telefon pintar kita, datang kepada Yesus bukanlah arah pilihan yang semula jadi. Sebenarnya, bagi kebanyakan orang, penyerahan diri adalah bahagian yang paling sukar dilakukan dalam kehidupan orang Kristian.

Kita suka bercakap, dan memang betul, tentang semua yang Tuhan telah lakukan untuk kita di dalam Kristus dan bagaimana kita tidak dapat menyelamatkan diri sendiri dan seumpamanya. Tentang semua yang benar. Namun, diakhirnya, kita masih harus membuat pilihan secara sedar untuk “datang” kepada Yesus, yang berarti menyerah kepada-Nya. Di sinilah realiti kuasa memilih menjadi tunjang dan menjadi pusat dalam kehidupan orang Kristian.

`Apa beban yang anda tanggung? Bagaimana anda dapat belajar memberikannya kepada Yesus dan mengalami kelegaan yang Dia tawarkan dan atas harga yang besar yang telah ditanggungNya sendiri?`