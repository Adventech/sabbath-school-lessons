---
title:  Kajian Tambahan
date:  03/09/2021
---

“Sepanjang minggu kita harus mengingati hari Sabat dan membuat persediaan untuk memeliharanya sesuai dengan perintah. Kita bukan sekadar memelihara hari Sabat sebagai penurutan hukum.”—Ellen G. White, Testimonies for the Church, jil. 6, ms. 353.

“Semua syurga memelihara hari Sabat, tetapi bukan dengan tanpa senarai, dengan cara tidak melakukan apa-apa. Pada hari tersebut, setiap tenaga jiwa harus berjaga, kerana bukankah kita harus bertemu dengan Tuhan dan dengan Kristus Juruselamat kita? Kita boleh melihat Dia dengan iman. Dia rindu untuk menyegarkan dan memberkati setiap jiwa.”—Testimonies to the Church, jil. 6, ms. 362.

“Tuntutan Tuhan bagi hari Sabat adalah lebih besar daripada hari-hari yang lain. Umat-Nya harus meninggalkan pekerjaan yang biasa, dan menggunakan waktu itu untuk merenungkan dan berbakti. Mereka memohon lebih banyak kebaikan daripada-Nya pada hari Sabat berbanding pada hari-hari yang lain. Mereka menuntut perhatian-Nya yang istimewa. Mereka merindukan berkat-berkat-Nya yang istimewa. Tuhan tidak menunggu sehingga Sabat itu berlalu, barulah la mengabulkan permohonan ini. Pekerjaan syurga tidak pernah berhenti, dan manusia tidak patut berhenti dari pekerjaan berbuat baik. Sabat itu bukan dimaksudkan menjadi suatu waktu untuk pekerjaan yang tidak bermanfaat. Hukum Taurat melarang pekerjaan badani pada hari perhentian Tuhan; pekerjaan mencari nafkah haruslah berhenti; tidak ada pekerjaan bagi kesenangan, atau keuntungan dunia yang diizinkan pada hari itu, tetapi sebagaimana Tuhan telah berhenti dari pekerjaan-Nya menciptakan, dan berhenti pada hari Sabat dan memberkati hari itu, begitu pula manusia harus meninggalkan pekerjaan harian dalam hidupnya, dan mengabdikan tiap jam yang suci itu untuk perhentian yang sihat, berbakti, dan melakukan perbuatan yang suci. Pekerjaan Kristus menyembuhkan orang sakit adalah sesuai dengan Taurat. Perrbuatan itu menghormati hari Sabat.”—Ellen G. White, The Desire of Ages, ms. 207.

**Soalan Perbincangan**:

`Penjagaan alam sekitar telah menjadi perbahasan politik yang sangat tinggi di dalam banyak negara. Bagaimana kita sebagai penganut Advent boleh menjadi penatalayan alam semulajadi yang baik tanpa mengaitkannya dengan agenda-agenda politik?`

`Pelayanan bermula dari minda. Bagaimana kita dapat memupuk pemikiran melayani orang-orang di sekitar kita (dalam keluarga, gereja, dan komuniti kita) dengan lebih bersemangat? Bagaimanakah hari Sabat memberi kita lebih banyak peluang untuk boleh melakukan hal itu?`

`Setiap Sabat kita diingatkan bahawa semua umat manusia diciptakan oleh Tuhan. Ia membantu kita melihat umat manusia menerusi mata Tuhan. Bagaimana Hari Sabat menolong kita mengingat bahawa perbezaan kaum, etnik, sosioekonomi, dan jantina tidak relevan dalam hal penciptaan menurut gambar rupa Tuhan dan sebagai objek kasih-Nya?`