---
title:  Petanda Bahawa Kita Milik Tuhan
date:  02/09/2021
---

Semasa Perang Dunia Kedua, England menjangkakan pencerobohan oleh tentera Jerman yang akan segera terjadi. Persiapan telah dibuat untuk mempertahankan pulau itu sebaik yang mungkin. Kubu-kubu tambahan dibina di sepanjang pantai. Jalan raya, tentu saja, akan memberikan pihak musuh jalan tercepat untuk mencapai tujuan mereka, dan tentu sahaja, sekatan dilakukan di beberapa tempat yang strategik. Pihak berkuasa Inggeris kemudian melakukan sesuatu yang pelik. Bagi memperlahankan dan membingungkan musuh, papan-papan tanda kereta api dibuka dan petunjuk-petunjuk jalan diturunkan. Petunjuk-petunjuk yang diukir pada batu atau bangunan tidak dapat diturunkan, tetapi mereka ditutup dengan simen.

Petanda-petanda sangat penting. Mereka berfungsi sebagai petunjuk dan memberikan panduan. Pada era pra-GPS, kita semua mempunyai peta dan melihat petanda-petanda darinya.

`Petanda apakah hari Sabat itu? Baca Keluaran 31:13, 16, 17. Dalam cara bagaimana kita dapat menerapkan apa yang dikatakan di sini kepada diri kita sendiri, pada hari ini, orang-orang yang mempercayai kekekalan hukum Tuhan?`

Walaupun kata-kata ini diucapkan khusus untuk Israel kuno, kita sebagai milik Kristus adalah “keturunan Abraham, dan berhak menerima janji Tuhan” (Gal. 3:29, LAI), dan hari Sabat pada hari ini tetap menjadi tanda antara Tuhan dan umat-Nya. Keluaran 31 menunjukkan bahawa hari Sabat adalah tanda perjanjian Tuhan yang kekal (atau abadi) (Kel 31:16, 17). Tanda ini membantu kita untuk “mengenal” Pencipta kita, Penebus kita, dan Penyuci kita. Ia seperti bendera yang dinaikkan pada setiap hari ketujuh dan berfungsi sebagai sesuatu yang membantu kita untuk mengingati, kerana kita cenderung melupakan.

Hari Sabat Tuhan adalah peringatan berterusan mengenai asal usul kita, pembebasan kita, nasib kita, dan kewajipan kita kepada orang-orang buangan dan terpinggir. Sebenarnya, hari Sabat itu begitu penting sehinggakan bukan kita yang datang kepadanya, melainkan ia yang datang kepada kita, pada setiap minggu tanpa ada pengecualian, satu peringatan berterusan tentang siapa kita, siapa yang menciptakan kita, apa yang Dia lakukan untuk kita, dan apa yang Dia akhirnya akan lakukan untuk kita pada waktu Dia menciptakan langit baru dan bumi yang baru nanti.

Tuhan yang suci mengundang rakan-rakan perjanjian manusia-Nya untuk mempertimbangkan rentak yang mengatur apa yang benar-benar penting – hubungan yang menyelamatkan di antara Pencipta dan Penebus dan makhluk ciptaan-Nya yang sering tidak menurut. Pada setiap minggu, dengan kuasa dan autoriti yang datang dari Tuhan, kita diperintahkan untuk menikmati istirahat yang telah diberikan kepada kita secara percuma dalam Kristus Yesus, “yang memimpin kita dalam iman, dan yang membawa iman kita kepada kesempurnaan, yang dengan mengabaikan kehinaan tekun memikul salib ganti sukacita yang disediakan bagi Dia” (Ibrani 12: 2, LAI).

`Bagaimana anda boleh belajar untuk mendapat pengalaman yang lebih mendalam dengan Tuhan pada sepanjang hari Sabat itu?`