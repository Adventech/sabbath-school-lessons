---
title:  Perhentian Sabat
date:  28/08/2021
---

### Bacaan Untuk Pelajaran Minggu Ini
Kej. 1:26, 27; Kej. 9:6; 2 Ptr. 2:19; Rm. 6:1-7; Kel. 19:6; Yoh. 5:7-16.

> <p>Ayat Hafalan</p>
> â€œEnam hari lamanya boleh dilakukan pekerjaan, tetapi pada hari yang ketujuh haruslah ada sabat, hari perhentian penuh, yakni hari pertemuan kudus; janganlah kamu melakukan sesuatu pekerjaan; itulah sabat bagi Tuhan di segala tempat kediamanmuâ€ (Imamat 23:3, LAI).

Kita mendengar pelbagai hujah yang menentang pemeliharaan Sabat hari ketujuh, bukan? Kita mendengar tentang Yesus yang telah mengubah hari Sabat kepada hari Ahad, atau Yesus telah menghapuskan hari Sabat, atau Paulus yang telah mengubahnya, atau para rasul-rasul yang telah mengganti Sabat hari ketujuh itu dengan hari Ahad sempena menghormati hari kebangkitan Yesus, dan sebagainya. Dalam beberapa tahun kebelakangan ini, beberapa hujah menjadi lebih canggih lagi, dengan dakwaan, misalnya, bahawa Yesus adalah hari Sabat kita, dan oleh itu, kita tidak perlu memelihara hari Sabat atau menjadikan mana-mana hari sebagai hari suci. Tentu saja, akan selalu ada perdebatan, walaupun kedenganran begitu aneh, bahawa dengan berehat pada hari ketujuh, entah bagaimana, kita sedang berusaha mencari jalan ke syurga.

Pada sisi yang lain, sebilangan orang Kristian menjadi lebih tertarik dengan idea berkenaan istirahat, satu hari untuk berehat, dan walaupun mereka berpendapat bahawa hari itu adalah hari Ahad atau hari apa pun tidak penting, mereka telah memahami konsep alkitabiah tentang rehat dan mengapa ia penting.

Sudah tentu, sebagai penganut Seventh-day Adventist, kita memahami tentang kekekalan hukum moral Tuhan dan bahawa penurutan kepada perintah keempat, seperti yang tertera, tidak berfungsi sebagai jalan yang membawa kita ke syurga, sama seperti penurutan kita kepada hukum kelima, keenam, pertama, atau hukum yang lain.

Pada minggu ini, kita akan melihat lebih lanjut tentang rehat Tuhan yang diberikan kepada kita dalam hukum Sabat dan mengapa ia penting.

_*Sila kaji pelajaran minggu ini untuk persediaan Sabat, 4 September._