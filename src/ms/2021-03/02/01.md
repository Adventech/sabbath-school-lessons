---
title:  Gelisah dan Memberontak
date:  03/07/2021
---

### Bacaan Untuk Pelajaran Minggu Ini
Bil. 11:1-33, Bil. 12:1-13, Bil. 13:27-33, Bil. 14:1-23, I Kor. 10:1-11, Bil. 14:39-45.

> <p>Ayat Hafalan</p>
> “Semuanya ini telah menimpa mereka sebagai contoh dan dituliskan untuk menjadi peringatan bagi kita yang hidup pada waktu, di mana zaman akhir telah tiba” (1 Korintus 10:11).

Selama berabad-abad, ramai orang melaporkan kelakuan-kelakuan pelik dan rasa cemas yang diperhatikan pada anjing dan haiwan-haiwan peliharaan yang lain sebelum gempa bumi besar akan berlaku.

Para saintis masa kini telah membuktikan bahawa haiwan dapat mengesan gelombang gempa bumi yang pertama – tekanan gelombang – yang tiba sebelum gelombang gegaran sekunder. Ini mungkin menjelaskan mengapa haiwan dilaporkan bertingkahlaku keliru, atau gelisah, tepat sebelum tanah mulai bergegar. Sebilangan haiwan, seperti gajah, dapat merasakan gelombang suara dan getaran berfrekuensi rendah daripada gegaran yang lemah, sesuatu yang tidak dapat dikesan oleh manusia sama sekali.

Beberapa minit sebelum gempa dengan skala kekuatan 5.8 yang melanda kawasan Washington, D.C. pada 23 Ogos 2011, beberapa haiwan di Zoo Nasional Institusi Smithsonian dilihat mula berkelakuan aneh. Di antara haiwan ini adalah beberapa ekor lemau, yang mula memanggil-manggil dengan suara yang nyaring selama kira-kira 15 minit sebelum tanah mulai bergegar.

Dalam pelajaran minggu ini, kita melihat beberapa contoh ketidaktenteraman manusia yang aneh yang timbul bukan kerana bencana alam seperti gempa bumi akan menimpa, melainkan oleh kerana sifat dasar berdosa manusia yang telah jatuh, yang tidak beristirahat dalam apa yang Kristus tawarkan kepada semua orang yang datang kepada-Nya dalam iman dan penurutan.

_*Sila kaji pelajaran minggu ini untuk persediaan Sabat, 10 Julai._