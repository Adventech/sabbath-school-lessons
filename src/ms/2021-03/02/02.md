---
title:  Kegelisahan di Padang Belantara
date:  04/07/2021
---

Israel pastinya merasa gelisah dan tidak senang hati ketika mereka meninggalkan Sinai untuk memulakan perjalanan ke Kanaan. Sudah lebih dari setahun sejak mereka meninggalkan Mesir (Bilangan 1:1). Mereka sudah siap sedia untuk memasuki Tanah Perjanjian. Mereka telah dihitung dan diatur. Mereka telah menyaksikan pertunjukan nikmat ilahi yang luar biasa dan tanda-tanda kehadiran Tuhan yang nyata. Namun, di tempat pertama mereka berada setelah meninggalkan Sinai, mereka mula bersungut-sungut.

`Baca Bilangan 11: 1–15. Apa yang disungut-sungutkan oleh orang Israel?`

Orang Israel mengidamkan daging, timun, tembikai, daun bawang, bawang merah dan bawang putih negeri Mesir. “‘Siapakah yang akan memberi kita makan daging? Kita teringat kepada ikan yang kita makan di Mesir dengan tidak bayar apa-apa, kepada mentimun dan semangka, bawang prei, bawang merah dan bawang putih. Tetapi sekarang kita kurus kering, tidak ada sesuatu apa pun, kecuali manna ini saja yang kita lihat!’” (Bilangan 11:4–6, LAI). Pasti mereka menderita ingatan selektif yang parah kerana mereka hanya dapat mengingati makanan di sana tetapi melupakan perhambaan dan kesukaran luar biasa yang mereka alami (bandingkan dengan Keluaran 1).

Mereka telah diberi makan dengan manna Tuhan selama lebih dari satu tahun; namun, mereka tetap merasa gelisah dan mahukan lagi sesuatu yang lain. Bahkan Musa pun turut terpengaruh. Berusaha untuk memimpin sekumpulan orang yang sedang gelisah bukanlah sesuatu yang mudah. Namun Musa tahu kepada siapa dia harus pergi. “ ‘Mengapa Kau perlakukan hambaMu ini dengan buruk dan mengapa aku tidak mendapat kasih karunia di mataMu, sehingga Engkau membebankan kepadaku tanggunjawab atas seluruh bangsa ini?’ ” (Bil. 11:11, LAI).

`Bagaimanakah Tuhan memberi respon kepada keluhan tersebut? Baca Bilangan 11:16–33.`

Tuhan tidak pekak terhadap keperluan-keperluan kita ketika kita merasa gelisah. Dalam kes Israel, Dia memberikan mereka burung puyuh untuk memuaskan rasa lapar mereka terhadap daging. Namun sebenarnya bukan daging yang dikehendaki oleh Israel. Ketika kita tidak gembira dan gelisah dan marah, apa yang menjadikan kita marah biasanya hanyalah peledaknya – bukan penyebab kepada konflik itu. Kita bertengkar kerana ada sesuatu yang tidak betul, dan ia memberi kesan kepada perhubungan kita. Israel memberontak terhadap pemimpin Tuhan, sesuatu yang harus kita semua berhati-hati, tidak kira apa pun keadaan dan konteks langsung kita, kerana ia mudah dilakukan daripada apa yang kita fikirkan.

`Mengapa mudah bagi kita mengingatkan masa lalu itu sebagai sesuatu yang lebih baik berbanding dengan keadaan yang sebenar?`