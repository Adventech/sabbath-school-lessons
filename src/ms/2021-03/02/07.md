---
title:  Kajian Tambahan
date:  09/07/2021
---

“Sekarang mereka kelihatannya dengan sungguh-sungguh bertaubat atas tindakan mereka yang keji itu; tetapi mereka itu merasa sedih oleh sebab akibat kejahatan mereka, dan bukan oleh kerana kesedaran bahawa mereka sudah bersikap tidak berterima kasih dan tidak menurut. Pada waktu mereka mendapati bahawa Tuhan tidak mahu mengubah keputusanNya, kekerasan hati mereka timbul kembali, dan mereka menyatakan bahawa mereka tidak mahu kembali ke padang belantara itu. Dalam memerintahkan mereka supaya undur dari musuh mereka, Tuhan sedang menguji apa yang kelihatannya seperti penurutan, dan nyata bahawa itu tidak benar. Mereka mengetahui bahawa mereka telah berbuat dosa dengan membiarkan perasaan marah mengendalikan mereka, dan juga dalam usaha mereka untuk membunuh kedua mata-mata yang mendesak mereka untuk menurut Tuhan; tetapi mereka menjadi gentar pada waktu mendapati bahawa mereka telah berbuat kesalahan yang besar yang akibatnya ternyata sangat dahsyat terhadap diri mereka. Hati mereka tidak terubahkan dan mereka hanya mencari alasan untuk mengadakan satu pemberontakan yang sama. Hal ini terjadi pada waktu Musa, oleh autoriti Tuhan, memerintahkan mereka untuk kembali ke padang belantara.”—Ellen G. White, Patriarchs and Prophets, ms. 391.

“Akan tetapi iman itu sekali-kali tidak ada hubungannya dengan tindakan yang bersifat takbur. Hanya orang yang mempunyai iman yang sejati sajalah yang selamat dari sifat takbur. Sebab sifat takbur itulah pemalsuan Syaitan akan iman. Iman menuntut janji-janji Tuhan, serta mengeluarkan buah-buah dalam penurutan. Sifat takbur juga menuntut janji-janji itu, tetapi menggunakannya sebagaimana Syaitan menggunakannya, iaitu untuk menjadi alasan bagi pelanggaran. Iman seharusnya menuntun nenek moyang kita yang pertama untuk mempercayai kasih Tuhan, dan menurut segala perintah-Nya. Sifat takbur menuntun mereka kepada pelanggaran hukum-Nya, kerana beranggapan bahawa kasih-Nya yang besar itu akan menyelamatkan mereka dari akibat dosa mereka itu. Bukannya iman yang menuntut keredhaan surga tanpa memenuhi syarat-syarat yang olehnya kemurahan harus dikaruniakan. Iman sejati berasaskan janji-janji serta syarat-syarat yang terdapat di dalam Alkitab.”—Ellen G. White, The Desire of Ages, ms. 126.

**Soalan Perbincangan**:

`Bincangkan perbezaan antara kepercayaan dan andaian. Mengapa menakluki tanah Kanaan pertama kali dilihat sebagai tindakan iman dan di kemudiannya, ketika orang Israel melakukan serangan, itu dianggap sebagai tindakan sombong? Bagaimana motif dan keadaan memainkan peranan besar dalam perbezaan antara iman dan andaian?`

`Selami kenyataan bahawa walaupun dosa dapat diampuni, kita sering harus hidup dengan akibat dari dosa-dosa itu. Bagaimana anda dapat menolong mereka yang bergelut dengan pengetahuan bahawa walaupun mereka telah diampuni dari dosa mereka namun ia masih memberi kesan yang negatif kepada mereka dan, mungkin, bahkan orang yang mereka sayangi?`