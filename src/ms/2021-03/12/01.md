---
title:  Nabi Yang Gelisah
date:  11/09/2021
---

### Bacaan Untuk Pelajaran Minggu Ini
Yunus 1-4, Yer. 25:5, Yeh. 14:6, Why. 2:5, Luk. 9:51-56, Yudas 1-25.

> <p>Ayat Hafalan</p>
> “Bagaimana tidak Aku akan sayang kepada Niniwe, kota yang besar itu, yang berpenduduk lebih dari seratus dua puluh ribu orang, yang semuanya tak tahu membezakan tangan kanan dari tangan kri, dengan ternaknya yang banyak?” (Yunus 4:11, LAI).

Satu daripada kisah paling menarik dalam Kitab Suci pastinya cerita tentang Yunus. Dia seorang nabi Tuhan, seorang yang dipanggil olehTuhan, namun – ada apa? Dia melarikan diri dari panggilan Tuhan. Kemudian, setelah dipujuk dengan cara yang begitu dramatik untuk mengubah keputusannya dan menuruti Tuhan, dia akhirnya melakukannya, tetapi hanya untuk apa? Hanya untuk membuat aduan bahawa orang-orang kepada siapa dia diperintahkan untuk bersaksi telah benar-benar bertaubat dan terhindar dari kemusnahan yang sepatutnya mereka terima.

Demikianlah satu contoh tentang seseorang yang merasa tidak tenteram, tidak damai - bahkan sampai dia berseru, “Jadi sekarang, ya Tuhan, cabutlah kiranya nyawaku, kerana lebih baik aku mati daripada hidup.” (Yun. 4: 3, LAI).

Yesus sendiri merujuk kepada kisah Yunus, dengan mengatakan: “Pada waktu penghakiman, orang-orang Niniwe akan bangkit bersama angkatan ini dan menghukumnya juga. Sebab orang-orang Niniwe itu bertaubat setelah mendengar pemberitaan Yunus, dan sesungguhnya yang ada di sini lebih daripada Yunus!” (Mat. 12:41, LAI). Sesungguhnya, ada yang lebih daripada Yunus! Jika tidak, Dia tidak boleh menjadi Penyelamat kita.

Minggu ini, mari kita melihat kepada Yunus dan mengetahui apa yang dapat kita pelajari dari kegelisahan dan ketidaktenteraman yang dirasakannya.

_*Sila kaji pelajaran minggu ini untuk persediaan Sabat, 18 Semptember._