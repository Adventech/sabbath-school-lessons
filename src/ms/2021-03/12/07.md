---
title:  Kajian Tambahan
date:  17/09/2021
---

“Dengan pekerjaan yang diberikan kepadanya, Yunus telah diberi kepercayaan untuk memikul tanggung jawab yang berat; namun Dia yang telah memerintahkan dia pergi itu, sanggup menolong hamba-Nya dan mengaruniakan kejayaan kepadanya. Sekiranya nabi itu menurut tanpa ragu-ragu, dia mungkin tidak melalui begitu banyak pengalaman pahit, tetapi mungkin akan mendapat berkat yang limpah. Namun, pada saat Yunus berputus asa, Tuhan tidak meninggalkan dia. Melalui rentetan beberapa kesulitan dan pemeliharaan yang luar biasa, keyakinan nabi itu pada Tuhan dan pada kuasa-Nya yang tidak terbatas untuk menyelamatkan, telah dihidupkan semula.”—Ellen G. White, Prophets and Kings, ms. 266.

“Ribuan orang boleh dihubungi dengan cara yang paling sederhana dan dengan rendah hati. Orang yang paling intelektual, mereka yang diikhtiraf sebagai lelaki dan wanita yang paling berbakat di dunia, sering disegarkan dengan kata-kata sederhana seseorang yang mengasihi Tuhan, dan yang dapat membicarakan cinta itu secara semula jadi seperti orang duniawi tentang perkara-perkara yang menarik minatnya paling dalam.”—Ellen G. White, Christ’s Object Lessons, ms. 232.

**Soalan Perbincangan**:

`Seorang “nabi Tuhan” yang merasa kesal kerana orang-orang, kepada siapa Tuhan perintahkan dia untuk bersaksi, telah menerima keselamatan? Bagaimana kita dapat memahami sikap Yunus ini? Betapa menakjubkan contoh kesabaran Tuhan terhadap umat-Nya, walaupun mereka bertindak bertentangan dengan cahaya yang mereka miliki!`

`Kisah Yunus seolah-olah mencadangkan bahawa Tuhan bukan hanya terlibat dalam usaha menyelamatkan orang-orang yang degil tetapi juga sangat berminat untuk mengubah pengikut-pengikut-Nya. Bagaimana kita dapat memperoleh “hati baru” dan “semangat baru” walaupun kita sudah mengenal Tuhan dan kebenaran saat ini? Apakah perbezaan antara mengetahui kebenaran dan berubah oleh kerananya?`

`Baca semula buku Yudas. Apakah mesej penting dari buku ini, dan mengapa mesej itu relevan bagi kita sebagai gereja hari ini?`

`Bagaimanakah pengalaman bekerja untuk keselamatan orang lain juga memberikan kebaikan rohani kepada kita?`

`Apapun alasan baik yang dimiliki Yunus, atau difikirkannya sebagai alasan yang baik, untuk menolak ke Niniwe, Tuhan telah menunjukkan betapa salah perbuatannya itu. Apakah sikap yang mungkin kita miliki terhadap orang lain yang mencerminkan sikap yang salah seperti yang ditunjukkan oleh Yunus?`