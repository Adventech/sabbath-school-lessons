---
title:  Penginjil yang Marah dan Gelisah
date:  15/09/2021
---

Malangnya, cerita Yunus tidak berakhir di pasal ketiga.

`Baca Yunus 4:1-11. Apakah masalah Yunus? Apakah pengajaran yang dapat kita pelajari dari wataknya yang agak sulit ini?`

Yunus 4 bermula dengan pertunjukan amarah Yunus terhadap Tuhan kerana misi penjangkauannya begitu berjaya. Oleh itu, Yunus bimbang dirinya akan kelihatan bodoh. Kita melihat bagaimana Tuhan meluangkan waktu untuk bercakap dan membincangkan sebab-musabab dengan nabi-Nya yang berkelakuan seperti seorang kanak-kanak yang sedang marah ini.

Ini memperlihatkan bukti bahawa pengikut Tuhan yang sejati- bahkan para nabi pun – masih perlu bertumbuh dan menjadi matang.

“Ketika Yunus mengetahui rencana Tuhan menyelamatkan kota itu walaupun kota itu jahat, tetapi telah dituntun untuk bertaubat dengan memakai kain kabung dan abu, maka seharusnya dialah yang pertama-tama bersuka oleh sebab rahmat Tuhan yang ajaib; tetapi gantinya ia membiarkan pikirannya membayangkan kemungkinan bahawa ia akan dianggap sebagai seorang nabi palsu. Merasa cemburu demi nama baiknya, ia kehilangan pandangan terhadap nilai jiwa yang lebih besar berada di kota yang jahat itu.”—Ellen G. White, Prophets and Kings, ms. 271.

Kesabaran Tuhan terhadap nabi-Nya itu sungguh menakjubkan. Dia nampaknya benar-benar ingin menggunakan Yunus, dan ketika Yunus melarikan diri, Tuhan menghantar ribut dan ikan untuk membawa pelarian itu kembali.  Sekarang, sekali lagi, ketika Yunus bersikap menentang terhadap kehendak-Nya, Tuhan berusaha untuk bersikap wajar dengan Yunus dan perilaku buruknya, dengan berkata kepadanya: “ ‘Layakkah engkau marah?’ ” (Yun. 4: 4, LAI).

`Baca Lukas 9:51–56. Bagaimanakah peristiwa ini hampir sama dengan apa yang berlaku dalam kisah Yunus?`

“Kerana begitu besar kasih Tuhan akan dunia ini, sehingga Dia telah mengaruniakan Anak-Nya yang tunggal, supaya setiap orang yang percara kepada-Nya tidak binasa, melainkan beroleh hidup yang kekal’ ” (Yoh. 3:16, LAI) atau, seperti yang dikatakan Tuhan dalam Yunus 4:11: “Bagaimana tidak Aku akan sayang kepada Niniwe, kota yang besar itu, yang berpenduduk lebih dari seratus dua dua puluh ribu orang, yang semuanya tidak tahu membezakan tangan kanan dari tangan kiri, dengan ternaknya yang banyak?’ ” (LAI). Betapa seharusnya kita bersyukur kerana, pada akhirnya nanti, Tuhan – dan bukan kita sendiri – yang menjadi hakim yang muktamad kepada hati dan fikiran dan motif.

`Bagaimana kita dapat belajar untuk mempunyai rasa belas kasihan dan kesabaran bagi orang lain yang Tuhan telah tunjukkan belas kasih dan kesabaran-Nya, atau sekurang-kurangnya belajar untuk mencerminkan rasa belas kasihan dan kesabaran itu?`