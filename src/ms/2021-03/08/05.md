---
title:  Terlalu Letih untuk Melarikan Diri
date:  18/08/2021
---

Elijah sudah terlalu letih untuk berlari lagi. Oleh itu, dia berdoa sekali lagi. Doa ini sangat berbeza dengan doa penuh iman yang Tuhan jawab di Gunung Carmel (1 Raja 18:36, 37) di hadapan para imam dan nabi Baal, ahli-ahli mahkamah, dan orang kebanyakan. Ia merupakan doa penuh keputusasaan yang ringkas dan pendek.

`Dalam 1 Raja-raja 19:4, Elia menyatakan bahawa dia tidak lebih baik daripada nenek moyangnya. Apakah yang dia maksudkan?`

Ketika Elia akhirnya bertenang, rasa bersalah menyelubunginya. Dia menyedari bahawa jalan keluar pantas yang diambilnya itu telah merampas satu peluang besar untuk melakukan reformasi di Israel. Dia menyedari bahawa dia telah mengecewakan orang-orang yang memerlukannya. Dia tidak berdaya untuk berbuat apa-apa. Oleh itu, dalam satu waktu menyakitkan ketika dia merenungkan dirinya, dengan penuh sedar akan sejarah bangsanya, dia melihat dirinya yang sebenar.

Kemungkinan ia merupakan satu penemuan yang menyakitkan bagi sesiapa sahaja di antara kita, bukan – iaitu, melihat diri kita seperti apa kita sebenarnya? Betapa bersyukur seharusnya kita atas janji bahawa, betapa berdosa sekali pun kehidupan seperti kita ini, dalam Kristus, Tuhan akan melihat kita sebagaimana Dia melihat Yesus. Apakah ada pengharapan lebih dari itu yang kita perolehi, melalui iman, di mana kita boleh menuntut kebenaran Kristus bagi diri kita sendiri? (Lihat Flp 3: 9).

Walaupun begitu, kemurungan mempunyai kebolehan untuk menyedut kita masuk ke dalam pusaran kebencian terhadap diri sendiri yang gelap. Kadangkala kita mula berfikir bahawa kematian adalah satu-satunya jalan keluar.

Nampaknya inilah yang berlaku kepada Elia. Semuanya terlalu berat baginya. Dia berkata, “ ‘Cukuplah itu! Sekarang, ya Tuhan, ambillah nyawaku, sebab aku ini tidak lebih baik daripada nenek moyangku!’ ” (1 Raj. 19:4, LAI).

Berita baiknya ialah Penyembuh besar itu tidak menghukum Elia. Tuhan lebih memahami daripada kita sendiri apa yang kita hadapi sewaktu bergelut dengan kemurungan.

“Mungkin kita tidak mempunyai bukti yang luar biasa pada ketika wajah Kristus memandang kepada kita dalam kasih dan kelemah-lembutan, tetapi demikianlah adanya. Mungkin kita tidak merasakan pegangan tanganNya, tetapi tanganNya ada di atas kita dalam kasih dan belas-kasihan.”—Ellen G. White, Steps to Christ, ms. 97.

Tuhan tahu dan memahami bahawa “perjalanan itu terlalu jauh” (1 Raja 19: 7, LAI) bagi kita, tetapi kadang-kadang Dia harus menunggu sehingga kita berhenti berlari. Hanya setelah itu Dia boleh campur tangan.

Kadang-kadang orang yang lemas menjadi sangat bingung sehingga mereka akan bergumul dengan pengawal penyelamat. Pengawal penyelamat itu kemudian terpaksa berunduer seketika dan menunggu waktu untuk menyelamatkan, iaitu menunggu sehingga mangsa itu tidak sedarkan diri.

`Apakah pengharapan dan penghiburan yang anda dapat dari ayat-ayat berikut: Mzm. 34:18, Mat. 5: 1–3, Mzm. 73:26, Isa. 53:4–6?`