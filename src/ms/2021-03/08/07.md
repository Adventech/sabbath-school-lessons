---
title:  Kajian Tambahan
date:  20/08/2021
---

“Dengan perubahan keadaan yang berterusan, perubahan berlaku dalam pengalaman kita; dan dengan perubahan-perubahan ini, kita berasa sama ada gembira atau tertekan. Namun, perubahan keadaan tidak mempunyai kuasa untuk mengubah hubungan Tuhan dengan kita. Dia tetap sama kelmarin, hari ini, dan selamanya; dan Dia meminta kita untuk memiliki keyakinan yang tidak ragu-ragu terhadap kasih-Nya.”—Ellen G. White, In Heavenly Places, ms. 120.

“Tetaplah memandang kepada Yesus, berdoa dengan senyap dalam iman, memegang kekuatan-Nya, sama ada anda mempunyai perasaan yang nyata atau tidak. Terus maju ke hadapan seolah-olah setiap doa yang dilayangkan sampai ke singgahsana Tuhan dan dimakbulkan oleh Dia yang janjinya tidak pernah mungkir. Pergilah, bernyanyi dan mencipta melodi bagi Tuhan di dalam hatimu, walaupun tertekan oleh rasa berat dan sedih. Saya memberitahukan kamu sebagai seorang yang sudah mengetahuinya, cahaya akan datang, kegembiraan akan menjadi milik kita, dan kabus dan awan akan disingkirkan. Kita akan lalu menerusi kuasa bayang-bayang dan kegelapan yang menindas ke dalam cahaya terang kehadiran-Nya.”—Ellen G. White, Selected Messages, buku 2, ms. 242, 243.

**Soalan Perbincangan**:

`Selalunya, sangat sukar untuk menolong seseorang yang menderita gangguan mental atau kemurungan. Apa strategi yang baik untuk dipelajari oleh gereja anda tentang bagaimana melayani dengan lebih berkesan bagi mereka yang mengalami kemurungan?`

`Kita sering bergelut untuk bersikap terbuka dan jujur ??di hadapan Tuhan. Pelajari beberapa mazmur dan perhatikan betapa terbuka dan jujur penulis-penulis alkitabiah ini di hadapan Tuhan. Bagaimana kita dapat memupuk suasana keterbukaan dan kejujuran di dalam gereja setempat kita?`

`Selalunya, sangat sukar berdoa apabila kita menghadapi kemurungan. Bincangkan kuasa doa syafaat bagi mereka yang tidak dapat berdoa untuk diri mereka sendiri.`

`Mengapa sangat penting agar kita ingat bahawa iman itu bukan perasaan? Merasa tertekan, putus asa, takut, dan bimbang tidak bermaksud kita kurang beriman atau percaya kepada Tuhan. Ini bermaksud bahawa buat masa ini, kita tertekan, putus asa, takut, dan bimbang, sama seperti kebanyakan kita pernah lalui. Bagaimana kita dapat mengetahui bahawa, pada saat-saat seperti ini, menjangkau dalam iman sangat penting, tidak kira betapa sukar pun ia?`

`Apa pengharapan besar yang dapat anda ambil dari kisah orang lumpuh itu, terutamanya jika gaya hidup yang berdosa telah membawa kesakitan dan penyakit kepada anda?`