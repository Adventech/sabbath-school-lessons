---
title:  Kajian Tambahan
date:  27/08/2021
---

“Tuhan memberikan kepada manusia peringatan akan hal kuasa penciptaan-Nya, agar mereka dapat melihat Dia dalam perbuatan tangan-Nya. Hari Perhentian meminta kita untuk memandang hasil ciptaan-Nya serta kemuliaan Khalik.... Pada hari perhentian kudus, di atas segala hari-hari yang lain, kita harus mempelajari perkhabaran-perkhabaran yang ditulis Tuhan bagi kita dalam alam....  Sementara kita mendekatkan diri kepada alam, kehadiran-Nya menjadi nyata bagi kita, dan berbicara ke dalam hati kita tentang damai sejahtera dan kasih-Nya.”—Ellen G. White, Christ’s Object Lesson, ms. 25, 26.

“Salah satu alasan penting mengapa Tuhan membebaskan Israel dari perhambaan dari Mesir adalah supaya mereka dapat memelihara Sabat kudus-Nya.... Terbukti nyata, Musa dan Harun memperbaharui ajaran tentang kekudusan hari Sabat, kerana Firaun mengadu kepada mereka, “...masakan kamu hendak menghentikan mereka dari kerja paksanya.” Keluaran 5: 5. Ini menunjukkan bahawa Musa dan Harun memulai reformasi Sabat di Mesir.

Namun, pemeliharaan hari Sabat bukan untuk memperingati perhambaan mereka di Mesir. Pemeliharaannya dalam mengingati penciptaan itu turut memasukkan kenangan menggembira atas pembebasan dari penindasan agama di Mesir yang membuat pemeliharaan Sabat menjadi sukar. Dalam cara yang sama, pembebasan mereka dari perhambaan adalah selama-lamanya menyalakan hati mereka untuk berbelas kasihan terhadap orang miskin dan yang tertindas, yatim piatu dan janda-janda.”—Nota tambahan dalam Ellen G. White, From Eternity Past, ms. 549.

**Soalan Perbincangan**:

`Sebilangan orang Kristian, termasuk beberapa orang Advent, menganggap evolusi teistik sebagai penjelasan Penciptaan yang sahih. Bagaimana Hari Sabat menunjukkan evolusi teistik dan Adventisme Hari Ketujuh tidak seiringan? Apa tujuan untuk menguduskan hari ketujuh untuk memperingati penciptaan bermilyar tahun lamanya, terutamanya apabila Firman Tuhan sangat jelas tentang penyucian hari ketujuh  setelah enam hari pertama Penciptaan?`

`Apa yang anda akan katakan dengan hujah bahawa hari itu tidak penting, asalkan saja kita mempunyai satu hari rehat dalam seminggu? Atau, di sisi lain, bagaimana kita memberi respon kepada dakwaan bahawa Yesus sendiri adalah hari rehat Sabat kita, dan oleh itu, tidak perlu memelihara mana-mana hari sebagai hari istirahat?`

`Bagaimana aksi menyucikan hari Sabat suci menjadi peringatan kepada pembebasan dan penyelamatan? Bagaimanakah kita dapat mengelak dari menjadikannya terbatas dan legalistik?`

`Ada yang mendakwa bahawa memelihara Sabat Hari Ketujuh adalah usaha untuk menuju ke surga. Namun, apa logiknya di sebalik pernyataan bahawa dengan berehat pada hari ketujuh, kita berusaha untuk menuju ke syurga?`