---
title:  Letih dan Lesu
date:  27/06/2021
---

`Baca Kejadian 2:1-3. Mengapakah Tuhan sudah menciptakan hari perhentian sebelum ada seorang pun yang mengalami rasa letih?`

Bahkan sebelum pun umat manusia mengejar kehidupan yang penuh dengan tekanan dicari sendiri ini, Tuhan telah menetapkan satu petanda, satu cara hidup yang akan membangkitkan ingatan kita. Hari tersebut akan menjadi suatu masa untuk berhenti dan dengan sengaja, menikmati kehidupan ini; satu hari untuk melakukan dan untuk tidak melakukan apa-apa, satu hari yang khusus untuk merayakan pemberian rumput, udara, hidupan liar, air, manusia, dan, yang terutama dari semua itu, Pencipta kepada setiap pemberian yang baik.

Ia bukan jemputan yang berlaku hanya sekali sahaja, yang luput serentak dengan kisah pembuangan dari Taman Eden. Tuhan ingin memastikan bahawa jemputan itu akan bertahan oleh ujian waktu, dan oleh kerana itu, Dia mengikatjalinkan hari Sabat ke dalam struktur waktu itu sendiri. Akan selalu ada jemputan, berulang-ulang, untuk satu perayaan Penciptaan yang menenangkan pada setiap hari yang ketujuh.

Seseorang mungkin berfikir bahawa dengan penciptaan semua peralatan yang menjimatkan tenaga, kita sepatutnya kurang letih secara fizikal berbanding dengan orang-orang yang hidup dua ratus tahun yang lalu. Namun, sebenarnya, masa istirahat nampaknya masih lagi kurang walaupun pada hari ini. Malah, waktu-waktu ketika kita tidak bekerja juga dihabiskan untuk aktiviti yang membingungkan. Kelihatannya seperti kita selalu ketinggalan; tidak kira berapa banyak pun kerja yang berjaya kita selesaikan, akan ada lebih banyak lagi yang perlu dilakukan.

Penyelidikan juga mendapati bahawa kita semakin kurang tidur, dan ramai orang bergantung kepada kafein untuk dapat terus beraksi pada hari itu. Walaupun kita mempunyai telefon bimbit yang lebih cepat, komputer yang lebih cepat, talian internet yang lebih cepat, kelihatannya kita masih tidak pernah mempunyai waktu yang cukup.

`Apakah yang diajarkan oleh ayat-ayat tersebut tentang mengapa mendapatkan istirahat kita itu penting? Markus 6:31, Mazmur 4:8, Keluaran 23:12, Ulangan 5:14, dan Matius 11:28.`

Tuhan yang menciptakan kita tahu bahawa kita memerlukan istirahat fizikal. Dia telah mencipta kitaran dalam waktu â€“ malam, dan Sabat â€“ bagi memberikan kita peluang untuk beristirahat secara fizikal. Mengakui Yesus sebagai Tuhan dalam hidup kita juga termasuklah memandang serius tanggungjawab kita untuk meluangkan wktu untuk berehat. Namun, perintah Sabat bukan sekadar satu cadangan. Ia adalah satu perintah!

`Bagaimana dengan kewujudan anda sendiri? Apa yang boleh anda lakukan untuk mengalami dengan lebih baik, secara fizikal dan rohani, istirahat yang Tuhan mahu kita miliki?`