---
title:  Kajian Tambahan
date:  02/07/2021
---

“Menurut anggapan para rabi, soal agama hendaknya selalu berada di dalam suatu kegiatan yang menyibukkan. Mereka bergantung pada pertunjukan luaran untuk menunjukkan ketaatan mereka yang lebih tinggi. Oleh itu, mereka memisahkan jiwa mereka dari Tuhan, dan membina bagi diri mereka ketergantungan kepada diri sendiri. Bahaya yang serupa itu masih wujud. Sementara aktiviti-aktiviti bertambah dan orang-orang berhasil melakukan apa pun pekerjaan untuk Tuhan, maka akan ada bahaya berharap kepada rancangan dan cara manusia. Terdapat kecenderungan untuk kurang berdoa, dan mempunyai kurang iman. Seperti halnya dengan murid-murid, kita berada di dalam bahaya kehilangan pandangan atas ketergantungan kita kepada Tuhan, dan menjadikan aktiviti-aktiviti kita juruselamat kita. Kita perlu memandang terus kepada Yesus, dengan keinsafan bahawa kuasa-Nyalah yang melakukan pekerjaan itu. Sementara kita bekerja dengan sungguh-sungguh untuk keselamatan orang yang hilang, kita juga harus mengambil waktu untuk merenungkan, berdoa, dan mempelajari firman Tuhan. Hanya pekerjaan yang dikerjakan dengan banyak berdoa, dan disucikan oleh kebaikan Kristus, yang pada akhirnya terbukti bermanfaat bagi kebaikan.”- Ellen G. White, The Desire of Ages, ms. 326.

**Soalan Perbincangan**:

`Tekanan yang berterusan untuk berada di atas segala sesuatu, sentiasa ada (secara fizikal atau hampir) sepanjang masa, dan berusaha untuk memenuhi harapan-harapan yang tidak realistik atau tidak dikurniakan oleh Tuhan boleh membuatkan orang jatuh sakit – secara emosi, fizikal, dan rohani. Bagaimanakah gereja anda boleh menjadi tempat yang menerima dengan mesra orang-orang yang letih lesu dan ingin beristirahat?`

`Adakah mungkin kita menjadi terlalu sibuk, walaupun kita melakukan pekerjaan yang baik untuk Tuhan? Fikirkan tentang kisah Yesus dan murid-murid-Nya dalam Markus 6: 30–32 dan bincangkan penerapannya dalam kumpulan Sekolah Sabat anda.`

`Pada tahun 1899, rekod terpantas telah dipecahkan. Seseorang telah berjaya melakukan perjalanan dengan jarak sejauh 39.24 batu per jam dengan sebuah kereta — dan hidup untuk menceritakan pengalamannya itu! Pada masa kini, sudah tentu, kereta bergerak lebih pantas daripada itu. Kelajuan pemproses di telefon bimbit kita jauh lebih pantas daripada komputer besar terpantas satu generasi yang lalu. Perjalanan udara lebih pantas daripada sebelumnya, dan malah semakin pantas. Maksudnya adalah bahawa hampir semua yang kita lakukan pada hari ini dilakukan lebih cepat daripada yang sebelumnya, namun, ada apa? Kita masih merasa terburu-buru dan tidak mendapat rehat yang cukup. Apa yang seharusnya hal ini beritahukan kepada kita tentang sifat semulajadi manusia dan mengapa Tuhan menjadikan istirahat sangat penting sehingga ia menjadi salah satu daripada hukum-Nya?`

`Selami lebih dalam idea bahawa walaupun di Eden, sebelum berdosa, rehat Sabat telah dilaksanakan. Selain implikasi teologi yang menarik dari kebenaran ini, apa yang seharusnya diceritakan oleh perkara ini kepada kita tentang bagaimana rehat diperlukan walaupun di dunia yang sempurna tanpa dosa?`