---
title:  Istirehat dalam Perjanjian Baru
date:  30/06/2021
---

Bentuk kata kerja istirahat yang sering dilihat dalam Perjanjian Baru ialah anapau?, “berehat, rileks, menyegarkan.” Ia digunakan dalam salah satu daripada pernyataan-pernyataan Yesus tentang istirahat iaitu dalam Matius 11:28: “‘Marilah kepadaKu, semua yang letih lesu dan berbeban berat, Aku akan memberi kelegaan kepadamu.’” Ia boleh merujuk kepada rehat fizikal (Mat. 26:45). Dalam ucapan terakhir kepada orang-orang di Korintus, Paulus menyatakan kegembiraannya atas kedatangan sahabat-sahabat yang menyegarkan semangatnya (1 Kor. 16:18).

Kata kerja lain yang digunakan untuk menyatakan kata istirahat adalah h?sychaz?. Ia menggambarkan perhentian Sabat para murid ketika Yesus diistirahatkan di dalam kubur (Lukas 23:56). Namun, ia juga digunakan untuk menggambarkan hidup yang tenang (1 Tes. 4:11) dan menunjukkan bahawa seseorang itu tidak mempunyai sebarang tentangan dan, oleh itu, hanya berdiam diri (Kisah 11:18).

Ketika Surat kepada orang Ibrani, dalam Ibrani 4:4, menggambarkan istirahat ciptaan Tuhan pada hari ketujuh, ia menggunakan kata kerja Yunani katapau?, “menyebabkan berhenti, menghentikan, beristirahat,” memperlihatkan penggunaan Septuaginta, terjemahan buku Perjanjian Lama ke dalam bahasa Yunani. Lebih menarik lagi, kebanyakan penggunaan kata kerja ini dilihat di dalam Perjanjian Baru, iaitu dalam Ibrani 4.

`Baca Markus 6:30–32. Mengapa Yesus menyuruh murid-murid-Nya untuk datang dan beristirahat, memandangkan masih begitu banyak peluang misi yang mereka miliki saat ini? Lihat konteks besar dalam Markus 6 sementara anda memikirkan soalan ini.`

“‘Marilah ke ke tempat yang sunyi...dan beritirahatlah seketika’” (Mrk. 6:31, LAI) bukan dianggap sebagai satu jemputan. Ia diutarakan dalam bentuk imperatif, iaitu sebagai perintah atau arahan. Yesus amat prihatin terhadap murid-murid-Nya, kesejahteraan fizikal dan emosi mereka. Mereka baru saja kembali dari perjalanan misi yang panjang di mana Yesus telah mengutus mereka secara berkumpulan dua dua orang (Markus 6:7). Markus 6:30 menggambarkan kepulangan mereka dalam keadaan yang teruja. Hati mereka penuh. Mereka ingin mengongsikan kemenangan dan kegagalan mereka kepada Yesus; namun, Yesus menghentikan semuanya dengan memanggil mereka untuk berehat terlebih dahulu. Markus menyelitkan catatan penjelasan: “Sebab memang begitu banyaknya orang yang datang dan yang pergi, sehingga makan pun mereka tidak sempat” (Markus 6:31, LAI). Terlalu ditenggelami dan terlalu sibuk dengan urusan Tuhan juga merupakan cabaran yang nyata bagi para murid. Yesus mengingatkan kita bahawa kita perlu menjaga kesihatan dan kesejahteraan emosi kita dengan merancang waktu-waktu untuk beristirahat.

`Apakah cara anda untuk menolong dan memberi kelegaan kepada pendeta gereja setempat atau para pemimpin atau sesiapa sahaja yang anda tahu sedang mengalami kelelahan sewaktu melakukan pekerjaan Tuhan? Apa yang boleh anda lakukan untuk menyatakan penghargaan dan membantu orang ini mendapatkan rehat?`