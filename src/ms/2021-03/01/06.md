---
title:  Pengembara yang Gelisah
date:  01/07/2021
---

`Baca Kejadian 4:1-12. Apa yang menyebabkan Kain menjadi seorang “pelarian yang gelisah” (Kej. 4:12, LAI) di bumi ini?`

Ayat-ayat alkitabiah tidak menyatakan dengan jelas mengapa Tuhan menghormati Habel dan korban persembahannya tetapi tidak “mengendahkan” Kain dan persembahannya (Kejadian 4:4, 5). Namun, kita tahu mengapa. “Kain datang ke hadapan Tuhan disertai sungutan dan rasa tidak percaya di dalam hatinya sehubungan dengan korban yang dijanjikan itu dan perlunya persembahan korban itu. Pemberiannya tidak menyatakan adanya pertaubatan akan dosanya. Dia merasa, seperti yang dirasakan oleh kebanyakan orang sekarang ini, bahawa adalah merupakan satu pengakuan kelemahan untuk mengikuti dengan tepat rancangan yang telah ditentukan oleh Tuhan, untuk mempercayakan keselamatan itu dengan sepenuhnya kepada penebusan Juruselamat yang telah dijanjikan. Dia memilih untuk bergantung kepada diri sendiri. Dia mau datang dengan ketergantungan kepada kebaikannya sendiri. ”- Ellen G. White, Patriarchs and Prophets, ms. 72.

Ketika Tuhan mengatakan bahawa Kain akan menjadi “pengembara dan pelarian” di bumi, bukan Tuhan yang menjadikannya seperti itu; sebaliknya, itulah yang terjadi sebagai akibat daripada tindakan dan ketidaktaatannya yang penuh dosa. Jika dia tidak memperoleh ketenteraman di dalam Tuhan, Kain menyedari bahawa dia tidak akan boleh mendapatnya dalam apa pun cara yang lain, sekurang-kurangnya bukan ketenteraman yang sejati.

Kata Ibrani yang diterjemahkan sebagai “mengendahkan” (Kejadian 4: 4, LAI) juga dapat diterjemahkan sebagai “diperhatikan dengan teliti, dipertimbangkan dengan berhati-hati.” Fokus pemerhatian yang penuh hati-hati dan teliti dari Tuhan itu bukan seluruhnya terletak pada persembahan melainkan lebih banyak kepada sikap orang yang mempersembahkan persembahan tersebut. Penolakan terhadap persembahan korban berupa buah-buahan Kain bukanlah satu reaksi rambang dari Tuhan yang berubah-ubah. Sebaliknya, ia memperlihatkan satu proses menyelidiki dan mempertimbangkan dengan teliti perwatakan, sikap, dan motivasi orang yang mempersembahkan korban itu. Ini adalah satu contoh penilaian melalui siasatan yang baik.

`Baca Kejadian 4:13–17 dan jelaskan reaksi Kain terhadap penghakiman Tuhan.`

Apabila kita cuba melarikan diri dari hadirat Tuhan, kita akan menjadi gelisah. Kita akan berusaha mengisi kerinduan terhadap rahmat ilahi dengan banyak perkara, seperti menjalin hubungan dengan orang lain, atau menjalani kehidupan yang dipenuhkan dengan kesibukan. Kain mula membina satu dinasti dan kota. Kedua-duanya merupakan pencapaian yang hebat dan menggambarkan keazaman dan tenaga, tetapi jika ia adalah sebuah dinasti yang tidak bertuhan dan sebuah kota yang memberontak, pada akhirnya nanti, ia hanyalah kesia-siaan.

`Walaupun kita akhirnya menderita akibat daripada dosa-dosa kita seperti yang biasa kita lakukan, bagaimana kita dapat belajar untuk menerima pengampunan bagi dosa-dosa itu, yang ditawarkan kepada kita melalui kayu salib?`