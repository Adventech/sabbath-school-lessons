---
title:  Istirahat yang Unggul
date:  18/09/2021
---

### Bacaan Untuk Pelajaran Minggu Ini
Why. 1:9-19; Mat. 24:4-8, 23-31; Why. 14:6-12; Ibr. 11:13-16; Flp. 4:4-6.

> <p>Ayat Hafalan</p>
> “Tetapi seperti ada tertulis: ‘Apa yang tidak pernah dilihat oleh mata, dan tidak pernah didengar oleh telinga, dan yang tidak pernah timbul di dalam hati manusia: semua yang disediakan Tuhan untuk mereka yang mengasihi Dia.” (1 Kor. 2:9, LAI).

Pernahkah anda merasakan bahawa anda berada di tengah-tengah pertempuran yang hebat, seperti pertempuran antara yang baik dan jahat? Ramai orang, termasuk yang sekular, merasakan realiti ini. Tentunya kita juga merasa demikian kerana ia sememangnya benar. Kita berada dalam pertentangan besar antara yang baik dan yang jahat, antara Kristus (yang baik) dan Syaitan (yang jahat).

Oleh itu, kehidupan sebenarnya berjalan dalam dua peringkat. Pergolakan besar antara Kristus dan Syaitan sedang terjadi secara global — malah, berlaku pada tahap kosmik, kerana syurga adalah tempat di mana ia bermula pada kali yang pertama (Wahyu 12:7). Namun, dalam peristiwa yang kacau-bilau ini, kita dengan mudah boleh kehilangan gambaran besar terhadap rancangan Tuhan untuk keluar dari dunia ini. Peperangan, pergolakan politik, dan bencana alam membuatkan kita berada dalam ketakutan tanpa ada daya untuk melakukan apa-apa. Namun, panduan melalui nubuatan Tuhan dapat membantu kita mengingat gambaran besar tentang ke mana kita akan pergi dan bagaimana kita akan sampai ke sana.

Pergolakan besar juga berlaku pada peringkat peribadi. Semua kita, secara individu, menghadapi cabaran-cabaran rohani dalam kehidupan kita sehari-hari, dan jika kita tidak hidup sehingga waktu kedatangan Yesus yang kedua, kita akan mengalami kematian juga. Pada minggu ini, kita akan melihat bagaimana kita boleh beristirahat di dalam Yesus meskipun berhadapan dengan pergolakan global dan masa depan yang tidak jelas, sekurang-kurangnya dalam jangka masa yang pendek. Dalam jangka masa yang panjang, keadaan nampaknya menjanjikan pengharapan.

_*Sila kaji pelajaran minggu ini untuk persediaan Sabat, 25 September._