---
title:  Menjadikannya Praktikal
date:  11/08/2021
---

Agar dapat memaafkan, saya harus mengakui bahawa saya telah disakiti. Perkara ini sukar untuk dilakukan, kerana kadang-kadang kita lebih cenderung menguburkan perasaan kita daripada mengatasinya. Mengakui perasaan bukan Kekristianan dan bahkan kemarahan di hadapan Tuhan itu tidak salah. Kita sering melihat ini diekspresikan dalam Mazmur. Saya bebas memberitahu Tuhan bahawa saya tidak menyukai apa yang telah berlaku atau bagaimana saya telah diperlakukan dan itu semua membuat saya berasa sedih atau marah, atau kedua-duanya.

Dalam kisah Yusuf, kita menyaksikan dia menangis apabila melihat semula saudara-saudaranya dan membangkitkan semula beberapa perasaan di masa lalunya.

`Apakah yang diberitahukan oleh pernyataan Yesus ketika berada di atas kayu salib mengenai masa untuk pengampunan? Baca Lukas 23:34.`

Yesus tidak menunggu kita meminta pengampunan terlebih dahulu. Demikian juga, kita tidak perlu menunggu pesalah meminta pengampunan lebih dahulu. Kita boleh memaafkan orang lain tanpa meminta mereka menerima pengampunan kita.

`Apakah yang diajarkan Lukas 6:28 dan Matius 5:44 tentang bagaimana kita berhubungan dengan mereka yang menyakiti kita?`

Pengampunan, sama seperti cinta, bermula dengan pilihan dan bukannya perasaan. Kita boleh membuat pilihan untuk memaafkan, walaupun emosi kita mungkin tidak setuju dengan keputusan ini. Tuhan tahu bahawa dengan kekuatan kita sendiri pilihan ini tidak mungkin, tetapi “segala sesuatu adalah mungkin bagi Tuhan” (Markus 10:27). Inilah sebabnya mengapa kita diminta berdoa bagi mereka yang telah menyakiti kita. Dalam beberapa kes, orang itu mungkin sudah meninggal dunia, tetapi kita masih boleh berdoa agar kita dapat memaafkan dia.

Tidak diragukan, pengampunan tidak selalu mudah. Rasa sakit dan kehancuran yang kita alami boleh memusnahkan, menyebabkan kita terluka, lumpuh, dan patah. Penyembuhan akan datang jika kita mengizinkannya, tetapi tetap berpegang kepada kepahitan dan kemarahan serta kebencian akan membuat penyembuhan itu menjadi lebih sukar, atau sama sekali tidak sembuh.

Salib adalah contoh terbaik dari apa yang telah ditanggung oleh Tuhan demi untuk mengampuni kita. Sekiranya Tuhan dapat melaluinya bagi kita, walaupun Dia tahu bahawa begitu ramai orang yang akan menolak Dia, maka kita tentu juga boleh belajar untuk memaafkan.

`Siapa yang perlu anda maafkan – jika bukan demi untuk orang itu, maka demi untuk anda sendiri?`