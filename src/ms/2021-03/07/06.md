---
title:  Mendapatkan Ketenteraman Setelah Pengampunan
date:  12/08/2021
---

Keluarga Yusuf akhirnya tiba di Mesir. Tidak ada lagi rahsia di dalam keluarga itu. Saudara-saudaranya pasti telah mengakui bahawa mereka menjual Yusuf pada waktu  mereka cuba menjelaskan hal sebenar kepada ayah mereka, bahawa putera yang difikirkannya telah dibunuh itu sekarang telah menjadi perdana menteri Mesir.

Walaupun tidak selalu mungkin atau bijaksana untuk memulihkan perhubungan, ini tidak bermakna kita tidak dapat memaafkan. Kita mungkin tidak dapat memeluk dan menangis bersama dengan pesalah kita, tetapi kita mungkin ingin menyuarakan pengampunan kita sama ada secara lisan atau pun melalui surat. Dan inilah masanya untuk melepaskan kesakitan kita semaksimum yang mungkin. Mungkin ada kesakitan yang akan selalu hadir, tetapi sekurang-kurangnya kita boleh memulakan perjalanan menuju kepada kesembuhan.

`Baca Kejadian 50:15â€“21. Apakah yang dirisaukan oleh saudara-saudara Yusuf, dan mengapakah mereka khuatir? Apakah yang diberitahukan oleh ketakutan ini mengenai diri mereka?`

Saudara-saudara Yusuf telah tinggal di Mesir selama tujuh belas tahun (Kejadian 47:28), namun, ketika Yakub meninggal, mereka takut bahawa Yusuf akan membalas dendam kepada mereka. Mereka menyedari sekali lagi betapa mereka telah menyakiti Yusuf. Yusuf sekali lagi meyakinkan mereka tentang pengampunannya, setelah kematian ayah mereka. Pernyataan pengampunan semula ini mungkin baik untuk Yusuf, begitu juga saudara-saudaranya.

Sekiranya luka itu dalam, kita mungkin harus memaafkan berulangkali. Apabila kenangan yang tidak baik terlintas semula di fikiran kita, kita perlu segera menghadap Tuhan dalam doa dan membuat pilihan untuk memaafkan sekali lagi.

`Baca Kejadian 50:20. Bagaimana ayat ini membantu menjelaskan, sekurang-kurangnya sebahagian daripada kesediaan Yusuf untuk mengampuni dosa saudara-saudaranya terhadap dia?`

Yusuf sangat yakin bahawa hidupnya adalah sebahagian daripada rancangan besar Tuhan untuk membantu menyelamatkan dunia dari kebuluran itu, dan kemudian menolong keluarganya menggenapi janji Tuhan untuk menjadi mereka bangsa yang besar. Mengetahui bahawa Tuhan telah membiarkan rancangan jahat saudara-saudaranya untuk membawa kebaikan di akhirnya menolong Yusuf untuk memaafkan.

`Kisah Yusuf mempunyai pengakhiran yang bahagia. Bagaimana pula respon kita jika pengakhiran cerita ini tidak begitu menggembirakan? Atau, bolehkah seseorang berpendapat bahawa (jangka panjang, iaitu) dengan berakhirnya dosa dan berakhirnya kontroversi besar, semua masalah diselesaikan â€” semuanya itu akan membawa pengakhiran yang gembira? Bagaimana pengharapan ini dapat membantu kita menangani pengakhiran yang kurang ideal?`