---
title:  Kajian Tambahan
date:  16/07/2021
---

Tidak akan ada pertumbuhan atau penghasilan buah dalam kehidupan yang berpusat pada diri sendiri. Jika engkau telah menerima Kristus sebagai Juruselamat peribadi, engkau harus melupakan dirimu sendiri dan berusaha untuk menolong orang lain. Bicaralah tentang kasih Kristus, ceritakan tentang kebaikan-Nya. Lakukan setiap kewajiban yang ada. Pikul beban jiwa-jiwa di dalam hatimu dan dengan segala usaha sekuat tenagamu berusaha untuk menyelamatkan orang yang tersesat. Bila engkau menerima Roh Kristus—Roh dari kasih yang tidak mementingkan diri dan bekerja buat orang lain—engkau akan bertumbuh dan mengeluarkan buah. Rahmat dari Roh itu akan menjadi matang di dalam tabiatmu. Imanmu akan bertambah, keyakinanmu mendalam, kasihmu dijadikan sempuma. Semakin lama engkau akan semakin memantulkan rupa Kristus dalam segala sesuatu yang suci, agung dan elok.”—Ellen G. White, Christ’s Object Lesson, ms. 67, 68.

Dalam menangani isu-isu antara anggota gereja, “perbincangan berlarutan selama berjam-jam antara pihak-pihak yang bersangkutan, dan bukan hanya waktu mereka terbuang, tetapi hamba-hamba Tuhan dipaksa untuk mendengarkan mereka, apabila hati kedua belah pihak tidak dikuasai oleh kasih karunia. Sekiranya kesombongan dan keegoan diketepikan, lima minit akan menghilangkan banyak kesulitan.”—Ellen G. White, Early Writings, ms. 119.

**Soalan Perbincangan**:

`Di kelas, fikirkan cara praktikal untuk mengatasi rasa mementingkan diri sendiri. Bagaimana anda dapat saling dipertanggungjawabkan sehingga idea-idea ini dapat menjadi kenyataan?`

`Cita-cita tidak semestinya buruk. Namun, bagaimana kita dapat mengantisipasi dan membayangkan hal-hal besar dari Tuhan tanpa jatuh ke dalam perangkap yang dikuasai oleh cita-cita?`

`Sebilangan besar daripada kita tidak menunjukkan cita-cita, kemunafikan, sikap mementingkan diri sendiri, atau iri hati secara terbuka. Kita sangat berkemampuan memperlihatkan penampilan luaran yang baik-baik. Seperti sistem akar pokok aspen yang besar, semua ciri negatif ini bersembunyi di bawah lapisan permukaan. Bagaimana perubahan sifat yang dibimbing oleh Roh kelihatan dalam perbuatan? Bagaimana kita dapat mengatasi akar kegelisahan dan mendapat istirahat sejati dalam Yesus?`

`Baca lebih lanjut mengenai jawapan anda untuk soalan terakhir pada hari Khamis mengenai pentingnya Kedatangan Kedua. Lagipun, tanpanya, apa pengharapan yang kita ada? Tanpa itu, apakah ada kebaikan kedatangan Kristus yang pertama bagi kita, mengetahui bahawa orang yang mati tidur sehingga kebangkitan, yang hanya berlaku pada Kedatangan Kedua?`