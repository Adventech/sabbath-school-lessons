---
title:  Akar Kegelisahan
date:  10/07/2021
---

### Bacaan Untuk Pelajaran Minggu Ini
Mat. 10:34-39, Luk. 12:13-21, Flp. 2:5-8, Luk. 22:14-30, Mat. 23:1-13.

> <p>Ayat Hafalan</p>
> “Sebab di mana ada iri hati dan mementingkan diri sendiri, di situ ada kekacauan dan segala macam perbuatan jahat” (Yakobus 3:16, LAI).

Aspens adalah pokok-pokok indah yang boleh mencapai ketinggian 45-90 kaki (15-30 meter). Mereka tumbuh dengan subur di kawasan beriklim sejuk dengan musim panas yang sejuk. Kayu mereka digunakan dalam perusahaan perabot dan juga untuk membuat mancis dan kertas. Rusa dan haiwan lain sering memakan pokok aspen yang muda sewaktu musim sejuk kerana kulitnya mengandungi banyak nutrien. Aspens memerlukan banyak cahaya matahari, dan mereka tumbuh sepanjang masa – walaupun pada musim sejuk, dan ini menjadikannya sumber makanan musim sejuk yang penting kepada pelbagai jenis haiwan.

Walau bagaimanapun, pokok Aspens lebih dikenali oleh kerana ia adalah salah satu daripada pokok-pokok yang mempunyai sistem akar yang terbesar dalam dunia tumbuhan. Akarnya menyebar sebagai penyedut di bawah tanah dan membentuk satu koloni yang menyebar dengan agak cepat, meliputi satu kawasan yang luas. Sebatang pohon aspen boleh hidup sehingga 150 tahun, tetapi organisma yang lebih besar di bawah tanah dapat hidup selama ribuan tahun.

Dalam pelajaran minggu ini, kita akan mengetahui beberapa punca kepada kegelisahan kita. Terdapat banyak perkara yang boleh menghalang kita untuk mencari istirahat yang sejati dalam Yesus. Sebilangan daripada perkara itu adalah nyata dan tidak begitu perlu diberikan perhatian. Beberapa daripadanya, bagaimana pun, kurang jelas bagi kita dan, seperti organisma besar aspen yang tidak kelihatan di bawah tanah, kita mungkin tidak selalu menyedari perilaku-perilaku dan tindakan-tindakan yang memisahkan kita dari Juruselamat kita.

_*Sila kaji pelajaran minggu ini untuk persediaan Sabat, 17 Julai._