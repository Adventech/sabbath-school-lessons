---
title:  Kajian Tambahan
date:  23/07/2021
---

“Pertaubatan Daud sangat dalam dan bersungguh-sungguh. Tidak ada usaha untuk mencari dalih atas kejahatannya. Tidak ada keinginan untuk melepaskan diri dari hukuman yang telah dinyatakan kepadanya, yang mendorong doanya itu. Namun dia melihat betapa kejinya pelanggaran terhadap Tuhan; ia melihat noda pada jiwanya.... Bukan hanya untuk keampunan saja dia berdoa, tetapi juga untuk kesucian hati.... Di dalam janji-janji Tuhan kepada orang berdosa yang bertaubat, dia melihat bukti daripada keampunan dan penerimaannya.... ‘Korban sembelihan kepada Tuhan ialah jiwa yang hancur; hati yang patah dan remuk tidak akan Kau pandang hina, ya Tuhan.’ Mazmur 51:19 (LAI).

“Sekalipun Daud telah jatuh, Tuhan mengangkat dia....

“Tetapi Daud, telah merendahkan dirinya dan mengakui dosa-dosanya sementara Saul meremehkan teguran dan mengeraskan hatinya dalam sikap yang tidak bertaubat.

“Bahagian sejarah Daud ini...merupakan satu gambaran yang paling nyata yang diberikan kepada kita sehubungan dengan pergumulan dan pencubaan manusia, dan tentang pertaubatan yang sejati...Sepanjang zaman...ribuan anak-anak Tuhan yang telah tertipu ke dalam dosa... mengingat... pengakuan dan pertaubatan Daud yang bersungguh-sungguh...dan mereka juga telah berani untuk bertaubat dan berusaha kembali untuk berjalan dan pada hukum Tuhan.

“Siapa saja... mau merendahkan hati dengan disertai pengakuan dan pertaubatan, sebagaimana halnya Daud, boleh merasa pasti bahawa ada pengharapan baginya...Tuhan tidak pernah menolak jiwa yang benar-benar bertaubat.”—Ellen G. White, Patriarchs and Prophets, ms. 725, 726.

**Soalan Perbincangan**:

`Bagaimanakah kita dapat menemukan keseimbangan di antara mengenali dosa kita dan keperluan kita akan pengampunan, dan pada masa yang sama, hidup seperti anak-anak lelaki dan perempuan Raja Alam Semesta yang telah diampuni dalam keadaan kita sekarang ini?`

`Mengapa semua dosa, pada akhirnya, adalah dosa terhadap Tuhan? Apa artinya berdosa terhadap Tuhan?`

`Apa yang dapat kita katakan kepada seseorang bukan umat percaya, yang bergelut dengan penderitaan orang-orang yang tidak bersalah, seperti Uriah atau anak Daud dan Batsyeba yang baru lahir? Bagaimana kita menjelaskan kasih dan keadilan Tuhan dalam situasi seperti itu? Bagaimana perspektif kontroversi besar memberikan pandangan yang bermanfaat?`

`Mengapa Alkitab mengabdikan dua bab penuh untuk kisah tidak baik Daud dan Batsyeba? Apakah tujuan penceritaan kisah ini?`

`Fikirkan tentang idea bahawa dosa telah memisahkan kita dari Tuhan seperti yang dinyatakan dalam Mazmur 51:11, 12. Apa pengalaman anda sendiri berkaitan dengan bagaimana ini terjadi? Bagaimana perasaan anda? Bagaimana anda akan menjelaskan kepada seseorang tentang apa yang dirasakan akibat dari pemisahan ini dan mengapa ia sangat tidak selesa? Mengapa janji rahmat adalah satu-satunya yang menjadi ubat penawarnya?`