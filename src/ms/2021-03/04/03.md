---
title:  Satu Amaran
date:  19/07/2021
---

Di tengah-tengah satu daripada masa paling gelap dalam hidup Daud, masih ada khabar baik: Tuhan menghantar nabi-Nya. Nabi Natan dan Daud saling mengenali. Sebelumnya, Nabi Natan telah memberi nasihat kepada Daud tentang rencananya untuk membangun sebuah kaabah (2 Samuel 7). Namun, kali ini, nabi datang menjalankan satu tugas yang berbeza untuk rajanya.

`Pada pandangan anda, mengapa Natan memilih untuk bercerita daripada menyatakan dan memalukan Daud pada ketika itu juga? Baca 2 Samuel 12: 1–14.`

Nabi Natan tahu apa yang harus dikatakannya, dan dia mengatakannya dengan cara yang dapat difahami oleh Daud. Dia menceritakan satu kisah di mana Daud, yang dahulunya seorang gembala, boleh kaitkan dengan dirinya. Natan mengetahui tentang nilai keadilan dan integriti Daud yang tinggi. Oleh itu, kita boleh katakan bahawa Nabi Natan memasang satu perangkap dan Daud masuk tepat ke dalam perangkap itu.

Ketika Daud, tanpa disedari, menjatuhkan hukuman matinya sendiri, Nabi Natan memberitahunya, “‘Engkaulah orang itu’” (2 Sam. 12: 7, LAI). Ada beberapa cara yang berbeza untuk mengatakan “Engkaulah orang itu.” Seseorang boleh meneriakkannya, boleh juga menudingkan jari tepat ke wajah orang itu, atau seseorang boleh mengatakannya dengan penuh keprihatinan dan kepedulian. Pastinya, kata-kata Natan disulami dengan kasih karunia. Pada saat itu, Daud pasti merasakan kesakitan yang dirasakan oleh Tuhan ketika salah seorang daripada anak lelaki atau anak perempuannya dengan sengaja melangkah di luar kehendak-Nya. Sesuatu terdetik di fikiran David. Hatinya koyak rabak.

`Mengapakah Daud menjawab dengan: “Aku sudah berdosa kepada Tuhan” dan bukan, “Aku telah berdosa terhadap Batsyeba” atau “Aku seorang pembunuh” (2 Sam. 12:13; lihat juga Mazmur 51: 4)?`

Daud mengakui bahawa dosa, yang membuat hati kita gelisah, merupakan satu penghinaan besar terhadap Tuhan, Pencipta dan Penebus. Apabila kita menyakiti diri kita sendiri; kita memberi kesan kepada orang lain. Kita membawa aib kepada keluarga atau gereja kita. Namun diakhirnya, kita menyakiti Tuhan dan menukulkan sebatang lagi paku pada tiang kayu yang kasar menghala ke langit di atas bukit Golgota.

“Teguran nabi itu menjamah hati Daud, hati nuraninya dibangkitkan; kesalahannya kelihatan dalam segala kekejiannya. Jiwanya tertunduk dalam pertaubatan kepada Tuhan. Dengan bibir yang gementar ia berkata, “Aku sudah berdosa kepada Tuhan.” Segala kesalahan yang diperbuat kepada orang lain telah terpantul kembali dari yang disakiti kepada Tuhan. Daud telah melakukan dosa yang keji, baik terhadap Uria dan juga Batsyeba, dan ia benar-benar merasakannya. Tetapi jauh lebih besar daripada itu adalah dosanya terhadap Tuhan.”—Ellen G. White, Patriarchs and Prophets, ms. 722.