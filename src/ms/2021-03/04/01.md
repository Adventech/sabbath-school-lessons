---
title:  Harga Istirahat
date:  17/07/2021
---

### Bacaan Untuk Pelajaran Minggu Ini
2 Sam. 11:1-27, 2 Sam. 12:1-23, Kej. 3:1-8, 1 Yoh. 1:9.

> <p>Ayat Hafalan</p>
> “Jadikanlah hatiku tahir, ya Tuhan, dan perbaharuilah batinku dengan roh yang teguh” (Mazmur 51:12, LAI).

Ramai orang nampaknya terdesak untuk mencari ketenangan dan ketenteraman. Mereka juga sanggup membayar untuknya. Di banyak bandar besar, terdapat bilik-bilik bebas internet yang boleh disewa setiap jam. Peraturannya ketat – tidak ada suara, tidak ada pelawat. Orang sanggup membayar untuk dapat duduk diam dan hanya berfikir atau tidur siang. Terdapat ruang tidur kecil yang boleh disewa di lapangan terbang, atau fon telinga pengurang bunyi yang merupakan benda yang popular. Bahkan terdapat tudung kanvas, atau pelindung privasi yang boleh dilipat, yang boleh anda beli untuk menutup kepala dan tubuh anda bagi mendapatkan rehat yang pendek di tempat kerja.

Istirahat sejati memerlukan kos. Walaupun doktor dalam media yang memberikan banyak tip-tip bagaimana menolong diri sendiri cuba membuat kita percaya bahawa kita boleh menentukan nasib kita sendiri, dan mengatakan bahawa istirahat itu adalah soal pilihan dan perancangan, namun, apabila kita memikirkan hal ini secara jujur, kita menyedari ketidakupayaan kita untuk mendapat ketenangan yang sejati di dalam hati kita. Pada abad yang keempat, Augustine menulis dengan ringkas dalam Pengakuannya yang terkenal (Buku 1) ketika dia memikirkan tentang rahmat Tuhan: “Engkau telah menciptakan kami untuk dirimu sendiri, dan hati kami gelisah, sehinggalah ia mendapat istirahat di dalam kamu.”

Minggu ini kita mempelajari secara ringkas tentang seorang lelaki yang  hidupnya harmoni dengan Tuhan untuk mengetahui bagaimana dia menemukan  istirahat Tuhan yang sejati.

_*Sila kaji pelajaran minggu ini untuk persediaan Sabat, 24 Julai._