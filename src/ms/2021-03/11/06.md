---
title:  Menawan Kota Syurgawi
date:  09/09/2021
---

Perkembangan logik idea utama dalam Ibrani 4 menjadi sangat jelas ketika kita membaca Ibrani 4: 8–11. Yoshua tidak memberikan istirehat kepada Israel. Maka, oleh kerana Tuhan bukanlah pembohong, pasti ada “istirahat” lain untuk umat Tuhan ini. Kumpulan ini bukan hanya terdiri dari penganut Yahudi. Kumpulan itu terdiri daripada semua orang yang telah menerima Yesus sebagai Juruselamat peribadi mereka.

`Baca Galatia 3:26–29 dan perhatikan ciri-ciri umat perjanjian setelah salib Tuhan. Apakah maksudnya bahawa tidak ada orang Yahudi atau orang Yunani, tidak ada hamba atau orang merdeka, tidak ada lelaki atau perempuan dalam konteks di mana Paulus menulis?`

Kadang-kadang, Ibrani 4 digunakan untuk menekankan tentang pemeliharaan Sabat hari ketujuh, sementara yang lain menggunakannya untuk menentang kesahihan perhentian Sabat ini, merujuk kepada fakta bahawa adanya rehat (akhir waktu) yang lain. Kedua-dua pendirian tidak menggambarkan ayat alkitabiah ini dengan baik. Sebagai gantinya, ayat ini menunjukkan bahawa fokus masa akhir pada istirahat khusus Tuhan telah wujud sejak Penciptaan dan bahawa perayaan perhentian Sabat memberi peluang untuk merasakan sedikit, secara mingguan, dari istierahat masa akhir itu nanti. Sesungguhnya, bagi orang Yahudi, hari Sabat telah mereka fahami sebagai pengenalan kecil dari “olam haba” (“dunia yang akan datang”).

Perhentian serupa Sabat yang tinggal untuk umat Tuhan, menggemakan istirahat Tuhan pada Sabat pertama dalam sejarah bumi, bermaksud bahawa kita boleh berhenti dari pekerjaan kita sendiri dan mempercayai Dia untuk memenuhi janji keselamatan-Nya bagi kita.

Bertentangan dengan pendapat beberapa pentaksir, konteksnya tidak menyokong cadangan bahawa hukum Sabat itu telah digenapi oleh istirahat keselamatan yang dibawa oleh Kristus, sehingga tidak perlu lagi bagi orang Kristian untuk mematuhinya. Istirahat unggul yang dijanjikan melalui apa yang telah dilakukan oleh Kristus bagi kita tidak menggantikan Sabat hari ketujuh alkitabiah; sebaliknya, ia menguatkannya.

Dalam dunia yang begitu menghargai orang-orang yang berjaya atas usaha mereka sendiri, kerja keras, dan bercita-cita tinggi, sikap bersandar pada Yesus dan mempercayai bahawa rahmat-Nya cukup untuk menyelamatkan dan mengubah kita, benar-benar bertentangan dengan budaya ini.

`Bagaimana anda dapat menolong orang lain untuk mendapatkan istirahat dalam Yesus apabila mereka merasa bahawa dosa-dosa mereka terlalu menyakitkan, bahawa hati mereka tidak dapat diubah, dan keadaan mereka benar-benar tidak ada pengharapan? Apa rujukan alkitabiah yang akan anda kongsikan kepada mereka?`