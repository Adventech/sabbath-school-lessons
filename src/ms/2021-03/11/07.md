---
title:  Kajian Tambahan
date:  10/09/2021
---

“Kita tidak selalunya rela datang kepada Yesus dengan cabaran-cabaran dan kesusahan-kesusahan kita. Kadang-kadang kita mencurahkan masalah kita ke telinga manusia, dan menceritakan penderitaan kita kepada orang-orang yang tidak dapat menolong kita, dan kita mengabaikan untuk mempercayakan semuanya kepada Yesus yang mampu mengubah jalan menyedihkan kepada jalan penuh sukacita dan kedamaian. Penyangkalan diri, pengorbanan diri memberikan kemuliaan dan kemenangan kepada salib. Janji-janji Tuhan amat berharga. Kita harus mempelajari firman-Nya jika kita mahu mengetahui kehendak-Nya. Kata-kata inspirasi, yang dipelajari dengan teliti dan dipatuhi secara praktikal, akan membawa kaki kita ke jalan yang jelas, di mana kita boleh berjalan tanpa tersandung. Oh, bahawa semua pelayan-pelayan dan orang-orang, akan membawa beban dan kerisauan mereka kepada Yesus, yang sedang menunggu untuk menerimanya, dan memberi mereka damai dan istirahat! Dia tidak akan pernah meninggalkan orang-orang yang menaruh percaya kepada-Nya.”—Ellen G. White, The Signs of the Times, March 17, 1887, ms. 161.

“Dapatkah engkau, orang muda, menanti dengan pengharapan sukacita sehingga tiba waktunya Tuhan, Hakimmu yang adil, akan mengakui namamu di hadapan Bapa dan di hadapan para malaikat suci? Persiapan terbaik untuk kemunculan Kristus yang kedua adalah beristirahat dengan iman yang teguh dalam keselamatan besar yang dibawa kepada kita pada kedatangan-Nya yang pertama. Engkau harus percaya kepada Kristus sebagai Juruselamat peribadi. ”- Ellen G. White, Our High Calling, ms. 368.

**Soalan Perbincangan**:

`Apa yang istimewa dengan Sabat hari ketujuh sehingga ia digunakan sebagai gambaran kepada istirahat surgawi Tuhan bagi umat-Nya? Iaitu, bagaimana perhentian Sabat memberikan pengenalan rasa kepada keabadian?`

`Penebusan bermaksud pendamaian dan menunjukkan jalan kembali kepada Tuhan. Fikirkan pernyataan penting yang terdapat dalam Roma 5:11: “Dan bukan hanya itu saja! Kita malah bermegah dalam Tuhan oleh Yesus Kristus, Tuhan kita, sebab oleh Dia kita telah menerima pendamaian itu” (LAI). Sekiranya seseorang bertanya kepada anda, “Apa artinya berdamai dengan Tuhan, dan apa perubahan pendamaian ini telah bawa dalam hidup anda,” apakah jawapan anda?`

`Bagaimanakah kita dapat mengelakkan diri dari mengutamakan hal-hal kecil dalam kehidupan Kristian kita? Apa yang membuat kita fokus pada gambar besar yang ditawarkan dalam Firman Tuhan?`

`Fikirkan kembali tentang semua kesalahan dan kurangnya iman yang ditunjukkan oleh orang Israel di padang gurun. Walaupun selok-belok cabaran mereka berbeza dari yang kita hadapi (kita tidak mengembara di padang pasir yang luas), apakah persamaan prinsip-prinsip yang ada? Iaitu, bagaimana dalam perjalanan Kristian sendiri, kita mungkin dihadapkan dengan cabaran yang sama dengan mereka dan bagaimana kita dapat belajar dari kesalahan mereka?`