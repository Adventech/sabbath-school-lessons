---
title:  Merindukan Untuk Lebih Banyak Lagi
date:  04/09/2021
---

### Bacaan Untuk Pelajaran Minggu Ini
1 Kor. 10:1-11, Im. 4:32-35, Yoh. 1:29, Ibr. 4:1-11, Mzm. 95:8-11.

> <p>Ayat Hafalan</p>
> â€œSemuanya ini telah terjadi sebagai contoh bagi kita untuk memperingatkan kita, supaya jangan kita menginginkan hal-hal yang jahat seperti yang telah mereka berbuatâ€ (1 Kor. 10:6).

Muzium Queens Arts di New York, Amerika Syarikat, menempatkan model seni bina bandar yang terbesar di dunia, yang menggambarkan semua bangunan di New York. Pada skala 1:1,200 (di mana 2.5 sentimeter atau 1 inci sepadan dengan 33 meter atau 100 kaki) ia meliputi hampir 870 meter persegi (9,335 kaki persegi). Ia pada awalnya disiapkan pada tahun 1964 oleh 100 tukang kayu yang bertungkus lumus lebih dari tiga tahun untuk menyelesaikan projek ini. Ia telah diperbaharui sehingga pada tahun 1990an dan tidak menggambarkan pemandangan kota tahun 2021. Ia merupakan salinan yang begitu terperinci dan serupa dengan yang asal.

Namun, pada akhirnya, ia hanyalah satu salinan, model, mewakili sesuatu yang lebih hebat, lebih besar, lebih dalam, dan jauh lebih rumit daripada model itu sendiri.

Begitulah sebenarnya semua model itu diperbuat. Mereka bukan yang asli tetapi hanya berfungsi sebagai simbol kepada yang asal. Model itu menolong kita memahami intipati yang asli, tetapi ia tidak pernah akan dapat menggantikan yang asal. Sebaliknya, ia ada di sana untuk menolong orang lebih memahami tentang benda asli yang sebenar.

Kitab Suci itu sendiri penuh dengan model-model kecil aktiviti dan institusi yang semuanya menunjukkan kepada surgawi nyata yang lebih besar. Ibrani 4 membantu kita menemukan salah satu daripada realiti ini kerana ia berkaitan dengan persoalan istirahat alkitabiah.

_*Sila kaji pelajaran minggu ini untuk persediaan Sabat, 11 September._