---
title:  Janganlah Keraskan Hatimu
date:  08/09/2021
---

`Baca Ibrani 4:4–7 dan Mazmur 95:8–11. Apakah peringatan yang disampaikan di sini, baik dalam Mazmur dan Ibrani, dan apakah yang seharusnya ia katakan kepada kita, pada hari ini?`

Ibrani 4:4–7 memetik kisah penciptaan dan Mazmur 95:11 dalam konteks yang membicarakan tentang ketidaktaatan bangsa Israel dan, oleh kerana itu, menyebabkan kegagalan mereka untuk memasuki tempat perhentian yang Tuhan inginkan bagi mereka. Sesungguhnya, Mazmur 95:8–11 menghubungkan pengalaman padang gurun Israel dengan perhentian Tuhan dan termasuk sumpah ilahi bahawa Israel yang tidak beriman tidak akan masuk ke dalam perhentian-Nya, yang pada asalnya dikaitkan dengan Tanah Perjanjian.

Benar sekali, Israel memasuki Tanah Perjanjian itu. Generasi baru melintasi sempadan dan, dengan pertolongan Tuhan, menawan kubu-kubu kuat negeri itu dan menetap di sana.

Mereka, bagaimana pun, tidak dapat masuk ke dalam perhentian Tuhan kerana mereka tidak mengalami realiti keselamatan di dalam Yesus kerana kurangnya iman mereka, yang ditunjukkan melalui ketidaktaatan yang nyata. Bahkan, walaupun perhentian itu dikaitkan dengan negeri itu, ia lebih dari sekadar tempat di mana bangsa ini tinggal.

`Ibrani 4:6 menunjukkan bahawa mereka yang telah mendengar janji ilahi akan perhentian sejati itu tidak dapat memasukinya oleh kerana ketidaktaatan. Apa perkaitan antara ketidaktaatan dengan tidak masuk ke dalam perhentian Tuhan?`

“Hari ini” mengekspresikan keadaan yang mendesak. “Hari ini” bermaksud tidak ada lagi waktu untuk bermain-main. “Hari ini” memerlukan respon dan keputusan sekarang.

Paulus memegang kata s?meron, “hari ini,” dan benar-benar menekankan betapa kata ini pentingnya dalam konteks istirahat. Mazmur 95:7, 8, adalah peringatan dan rayuan bagi umat Tuhan supaya tidak mengulangi kesalahan nenek moyang mereka dan gagal untuk masuk ke dalam perhentian atau istirahat sejati yang hanya terdapat dalam keselamatan yang Tuhan berikan kepada kita.

`Apa artinya bagi kita, sekarang, ketika kita mendengar kata-kata “Hari ini, jika kamu akan mendengar suara-Nya: ‘Janganlah keraskan hatimu’ (LAI)? Apa yang begitu penting dengan perkataan “hari ini”? Mazmur menggunakannya ribuan tahun yang lalu. Walaupun demikian, mengapa ia masih harus sama pentingnya dengan “hari ini” kita, sama seperti kepada mereka yang mendengarnya ribuan tahun yang lalu?`