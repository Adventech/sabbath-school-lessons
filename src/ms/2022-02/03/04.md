---
title:  Jenayah
date:  12/04/2022
---

`Sila baca Kejadian 4:3–8. Apakah proses yang menyebabkan Habel membunuh saudaranya? Lihat juga 1 Yohanes 3:12.`

Reaksi Kain adalah dua ganda: “Kain sangat marah, dan mukanya muram” (Kej. 4:5). Kemarahan Kain ditujukan, nampaknya, kepada Tuhan dan kepada Habel. Kain marah kepada Tuhan kerana dia menyangka bahawa dia adalah mangsa ketidakadilan dan marah kepada Habel kerana dia cemburu kepada adiknya. Cemburu kerana apa? Hanya kerana persembahan? Sudah tentu, lebih banyak yang berlaku di belakang tabir daripada apa yang didedahkan dalam beberapa ayat ini. Walau apapun masalahnya, Kain tertekan kerana persembahannya tidak diterima.

Dua soalan Tuhan dalam Kejadian 4:6 terkait dengan dua keadaan Kain. Perhatikan bahawa Tuhan tidak menuduh Kain. Seperti Adam, Tuhan bertanya soalan, bukan kerana Dia tidak tahu jawapannya, tetapi kerana Dia mahu Kain melihat dirinya sendiri dan kemudian memahami penyebab keadaannya sendiri. Seperti biasa, Tuhan berusaha untuk menebus umatNya yang telah jatuh, walaupun mereka secara terang-terangan mengecewakanNya. Kemudian, selepas mengajukan soalan-soalan ini, Tuhan menasihati Kain.

Pertama, Tuhan menggesa Kain untuk “‘berbuat baik’” untuk berkelakuan dengan cara yang betul. Itu adalah seruan untuk bertaubat dan mengubah sikapnya. Tuhan berjanji kepada Kain bahawa dia akan “‘diterima’” dan diampuni. Dalam satu erti kata Dia mengatakan bahawa Kain boleh mendapat penerimaan Tuhan, tetapi itu mesti dilakukan dengan syarat Tuhan, bukan syarat Kain.

Sebaliknya, “‘jika engkau tidak berbuat baik, dosa sudah mengintip di depan pintu; ia sangat menggoda engkau, tetapi engkau harus berkuasa atasnya’” (Kej. 4:7). Nasihat Tuhan telah mendedahkan akar dosa, dan itu terdapat dalam diri Kain sendiri. Di sini, sekali lagi, Tuhan sedang menasihati Kain, berusaha untuk membimbingnya ke jalan yang harus dia tempuh.

Kata-kata nasihat Tuhan yang kedua berkenaan dengan sikap yang harus diambil terhadap dosa ini, yang terletak di depan pintu dan yang mana “ ‘ia sangat menggoda engkau.’ ” Tuhan mengesyorkan kawalan diri:

“‘Engkau harus berkuasa atasnya’.’” Prinsip yang sama diulang dalam Yakobus, apabila dia menjelaskan bahawa “tiap-tiap orang dicobai oleh keinginannya sendiri, kerana ia diseret dan dipikat olehnya” (Yakobus 1:14). Injil menawarkan kepada kita janji bukan sahaja pengampunan dosa tetapi juga kemenangan atasnya. (Lihat 1 Kor. 10:13.) Pada akhirnya, Kain tidak mempunyai sesiapa untuk dipersalahkan atas dosanya melainkan dirinya sendiri. Bukankah secara umumnya begitu juga dengan kita semua?

`Apakah yang diajarkan oleh kisah malang ini tentang kehendak bebas dan bagaimana Tuhan tidak akan memaksa kita untuk taat?`