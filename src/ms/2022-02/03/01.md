---
title:  Kain  dan  Legasinya
date:  09/04/2022
---

### Bacaan Untuk Pelajaran Minggu Ini
Kejadian 4, Ibr. 11:4, Mik. 6:7, Yes. 1:11, 1 Kor. 10:13, 1 Yohanes 3:12, Kejadian 5, Kej. 6:1–5.

> <p>Ayat Hafalan</p>
> “ ‘Apakah mukamu tidak akan berseri, jika engkau berbuat baik? Tetapi jika engkau tidak berbuat baik, dosa sudah mengintip di depan pintu; ia sangat menggoda engkau, tetapi engkau harus berkuasa atasnya’ ” (Kejadian 4:7).

Dalam buku Kejadian, apa yang menyusul sejurus selepas Kejatuhan, dan kemudian pengusiran Adam dan Hawa dari Eden, sebahagian besarnya adalah kelahiran dan kematian, semuanya sebagai kegenapan nubuatan Tuhan dalam bab sebelumnya. Sebagai bab yang selari, Kejadian 3 dan 4 mengandungi banyak persamaan tema dan perkataan: gambaran dosa (Kej. 3:6–8; bandingkan dengan Kej. 4:8), kutukan dari 'adamah, "tanah" (Kej. 3: 17; bandingkan dengan Kej. 4:11), dan pengusiran (Kej. 3:24; bandingkan dengan Kej. 4:12, 16).

Alasan atas persamaan ini adalah untuk menyerlahkan kegenapan apa yang berlaku sebelum ini, nubuatan dan ramalan yang telah Tuhan berikan kepada Adam dan Hawa selepas Kejatuhan. Peristiwa pertama selepas pengusiran Adam penuh dengan harapan; itu adalah kelahiran anak lelaki sulung, satu peristiwa yang Hawa lihat sebagai pemenuhan janji yang dia dengar dalam nubuatan Mesianik (Kej. 3:15). Iaitu, dia fikir anak yang dia lahirkan itu boleh jadi Mesias yang dijanjikan.

Peristiwa seterusnya: kejahatan Kain, kejahatan Lamekh, umur yang semakin berkurang, dan kejahatan yang semakin meningkat adalah kegenapan kutukan yang diucapkan dalam Kejadian 3.

Namun begitu, semua harapan tidak hilang.

*Sila kaji Pelajaran minggu ini sebagai persediaan untuk Sabat, 16 April.