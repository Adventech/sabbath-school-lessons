---
title:  Segala Bangsa dan Babel
date:  23/04/2022
---

### Bacaan Untuk Pelajaran Minggu Ini
Kej. 9:18–11:9, Lukas 10:1, Mat. 1:1–17, Lukas 1:26–33, Mzm. 139:7–12, Kej. 1:28, Kej. 9:1

> <p>Ayat Hafalan</p>
> “Itulah sebabnya sampai sekarang nama kota itu disebut Babel, kerana di situlah dikacaubalaukan TUHAN bahasa seluruh bumi dan dari situlah mereka diserakkan TUHAN ke seluruh bumi” (Kejadian 11:9).

Selepas Air Bah, cerita Alkitab mengalihkan tumpuan kepada seorang individu, Nuh, kepada tiga orang anak lelakinya, Sem, Ham, dan Yafet. Perhatian khusus kepada Ham, bapa Kanaan (Kej. 10:6, 15), memperkenalkan idea “Kanaan,” Tanah Perjanjian (Kej. 12:5), yang  Abraham nanti-nantikan, yang mana berkatnya akan dilebarkan kepada semua bangsa (Kej. 12:3).

Walau bagaimanapun, garis keturunan itu diputuskan oleh Menara Babel (Kej. 11:1–9). Sekali lagi, rancangan Tuhan untuk manusia terganggu. Apa yang sepatutnya menjadi berkat, kelahiran semua bangsa, menjadi satu lagi kesempatan untuk kutukan yang lain. Bangsa-bangsa bersatu untuk cuba mengambil tempat Tuhan; Tuhan merespons dalam penghakiman ke atas mereka; dan, melalui kekeliruan yang terhasil, manusia terselerak di seluruh dunia (Kej. 11:8), dengan itu memenuhi rancangan asal Tuhan untuk "memenuhi bumi" (Kej. 9:1).

Akhirnya, di sebalik kejahatan manusia, Tuhan mengubah kejahatan itu menjadi kebaikan; Seperti biasa, Dialah yang memiliki kata putus. Kutukan Ham di khemah bapanya (Kej. 9:21, 22) dan kutukan bangsa-bangsa yang keliru di Menara Babel (Kej. 11:9) akhirnya akan berubah menjadi berkat bagi bangsa-bangsa.

*Sila kaji Pelajaran minggu ini sebagai persediaan untuk Sabat, 30 April.