---
title:  Kutukan bagi Ham
date:  24/04/2022
---

`Sila baca Kejadian 9:18–27. Apakah mesej dari cerita pelik ini?`

Perbuatan Nuh di kebun anggurnya menggemakan perbuatan Adam di Taman Eden. Kedua-dua cerita itu mengandungi motif yang sama: makan buah yang mengakibatkan kebogelan; kemudian kain penutup, kutukan, dan berkat. Nuh terhubung semula kepada akar umbinya, Adam. Malangnya, Nuh meneruskan sejarah yang gagal itu.

Penapaian buah bukanlah sebahagian daripada ciptaan asal Tuhan. Nuh memuaskan seleranya, kemudian hilang kawalan diri dan terlepaslah pakaiannya. Hakikat bahawa Ham “melihat” ketelanjangannya membayangkan Hawa, yang juga “melihat” pokok terlarang (Kej. 3:6). Persamaan ini menunjukkan bahawa Ham tidak hanya "melihat" secara sembunyi-sembunyi, secara tidak sengaja, aurat bapanya. Dia pergi berkeliling dan bercakap mengenainya, tanpa cuba mengambil kira masalah bapanya. Sebaliknya, reaksi segera saudara-saudaranya untuk menutupi bapa mereka, sementara Ham meninggalkannya dalam keadaan telanjang, secara tersirat mereka mengecam tindakan Ham.

Isu yang menjadi taruhan di sini adalah lebih kepada penghormatan ibu bapa seseorang. Kegagalan untuk menghormati ibu bapa anda, yang mewakili masa lalu anda, akan menjejaskan masa depan anda (Keluaran 20:12; bandingkan dengan Efesus 6:2). Oleh itu kutukan, yang akan mempengaruhi masa depan Ham dan anaknya Kanaan.

Sudah tentu, ianya satu kesilapan teologi yang teruk dan jenayah etika untuk menggunakan teks ini untuk mewajarkan teori perkauman terhadap sesiapa sahaja. Nubuatan itu hanya terhad kepada Kanaan, anak Ham. Penulis Alkitab telah memikirkan beberapa amalan buruk orang Kanaan (Kej. 19:5–7, 31–35).

Selain itu, kutukan tersebut mengandungi janji berkat. Janji berkat ini dibayangkan oleh nama "Kanaan," yang berasal dari kata kerja kana', yang bermaksud "menundukkan." Melalui penundukan Kanaan, umat Tuhan, keturunan Sem, akan memasuki Tanah Perjanjian dan menyediakan jalan untuk kedatangan Mesias, yang akan meluaskan Yafet “di khemah-khemah Sem” (Kej. 9:27). Ini adalah kiasan yang bersifat nubuatan kepada perluasan perjanjian Tuhan kepada semua bangsa, yang akan menerima perkhabaran keselamatan yang disampaikan oleh Israel kepada dunia (Dan. 9:27, Yes. 66:18–20, Rom. 11:25). Kutukan Ham, sebenarnya, akan menjadi berkat bagi semua bangsa, termasuk siapa-siapa sahaja keturunan Ham dan Kanaan yang menerima keselamatan yang ditawarkan oleh Tuhan kepada mereka.

`Nuh, "wira" Air Bah, mabuk? Apakah yang seharusnya hal ini diberitahu kepada kita tentang betapa cacatnya kita semua dan mengapa kita memerlukan rahmat Tuhan setiap saat dalam hidup kita?`