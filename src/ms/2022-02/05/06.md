---
title:  Penebusan Orang buangan
date:  28/04/2022
---

`Sila baca Kejadian 11:8, 9 dan Kejadian 9:1; bandingkan dengan Kejadian 1:28. Mengapakah penyebaran oleh Tuhan adalah bersifat penebusan?`

Rencana dan berkat Tuhan bagi manusia adalah bahawa mereka akan "'berkembang biak, dan memenuhi bumi'" (Kej. 9:1; bandingkan dengan Kej 1:28). Bertentangan dengan rencana Tuhan, para pembangun Babel lebih suka bersatu sebagai orang yang sama. Salah satu alasan mereka mengatakan ingin membangun kota adalah agar mereka tidak "'tercerai-berai ke seluruh bumi'" (Kej. 11:4). Mereka menolak untuk  pindah ke tempat lain, mungkin berpikir bahawa dengan tinggal bersama-sama mereka akan lebih kuat daripada dipisahkan dan diceraiberaikan. Di satu sisi, mereka benar.

Sayangnya, mereka berusaha menggunakan kekuatan bersatu mereka untuk kejahatan, bukan kebaikan. Mereka ingin "'membuat nama untuk diri kita sendiri,'" cerminan kuat dari kesombongan dan kebanggaan mereka sendiri. Sesungguhnya, setiap kali manusia, secara terbuka menentang Tuhan, ingin "'membuat nama' " untuk diri mereka sendiri, kita yakin itu tidak akan berjalan dengan baik.  Itu adalah mustahil.

Oleh itu, dalam penghakiman terhadap penentangan mereka secara terang-terangan, Tuhan menyerakkan mereka ke seluruh “muka bumi” (Kej. 11:9), tepat seperti apa yang mereka tidak mahu berlaku.

Menariknya, nama Babel, yang bermaksud "pintu Tuhan," dikaitkan dengan kata kerja balal, yang bermaksud "mengelirukan" (Kej. 11:9). Oleh kerana mereka ingin mencapai "pintu" Tuhan, oleh kerana mereka menganggap diri mereka sebagai Tuhan, maka mereka menjadi bingung dan lebih lemah daripada sebelumnya.

“Orang-orang Babel telah memutuskan untuk mendirikan pemerintahan yang bebas daripada  Tuhan. Namun, ada beberapa di antara mereka yang takut akan Tuhan, tetapi telah tertipu oleh kepura-puraan orang fasik dan ditarik ke dalam rencana mereka. Demi orang-orang yang setia ini, Tuhan menunda penghakimanNya dan memberikan waktu kepada orang-orang untuk mengungkapkan karakter mereka yang sebenarnya. Sementara itu, anak-anak Tuhan bekerja keras untuk mengubah mereka daripada tujuan mereka; tetapi orang-orang itu  bersatu sepenuhnya dalam usaha mereka yang berani menentang Syurga. Seandainya mereka tidak dicegah, mereka akan membuat dunia menjadi semakin jahat pada masa pertumbuhannya. Persekongkolan mereka didirikan dalam pemberontakan; sebuah kerajaan yang didirikan untuk meninggikan diri, tetapi di dalamnya Tuhan tidak mempunyai tempat atau tidak dihormati.”—Ellen G. White, Patriarchs and Prophets, hlm. 123.

`Mengapakah kita harus sangat berhati-hati dalam mencari "nama" bagi diri kita sendiri?`