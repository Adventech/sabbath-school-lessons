---
title:  “Mari Kita Turun”
date:  27/04/2022
---

`Sila baca Kejadian 11:5–7 dan Mazmur 139:7–12. Mengapakah Tuhan turun ke bumi  dalam cerita ini? Apakah peristiwa yang memotivasi reaksi ilahi ini?`

Ironinya, walaupun orang-orang itu naik, Tuhan harus turun kepada mereka. Turunnya Tuhan bererti satu pengesahan akan kebesaranNya. Tuhan akan sentiasa berada di luar jangkauan manusia. Sebarang usaha manusia untuk naik kepadaNya dan menemuiNya di syurga adalah sia-sia dan tidak masuk akal. Itulah sebabnya, untuk menyelamatkan kita, Yesus turun kepada kita; sesungguhnya, tiada cara lain bagi Dia untuk menyelamatkan kita.

Satu ironi besar dalam kisah Menara Babel terlihat dalam pernyataan Tuhan: “untuk melihat kota dan menara itu” (Kej. 11:5). Tuhan tidak harus turun untuk melihat (Mzm 139:7-12; bandingkan dengan Maz 2:4), tetapi Dia tetap melakukannya. Konsep ini menekankan keterlibatan Tuhan dengan manusia.

`Sila baca Lukas 1:26–33. Apakah yang hal ini ajarkan kepada kita tentang turunnya Tuhan kepada kita?`

Turunnya Tuhan mengingatkan kita juga akan prinsip kebenaran oleh iman dan proses kasih kurnia Tuhan. Kerja apapun yang mungkin kita lakukan untuk Tuhan, Dia masih harus turun untuk bertemu dengan kita. Bukan apa yang kita lakukan untuk Tuhan yang akan membawa kita kepadaNya dan kepada penebusan. Sebaliknya, langkah Tuhan terhadap kitalah yang akan menyelamatkan kita. Faktanya, dua kali teks dalam Kejadian bercakap tentang Tuhan yang “turun,” yang nampaknya menyiratkan betapa Dia sangat peduli dengan apa yang terjadi di sana.

Menurut ayat itu, Tuhan ingin mengakhiri kesatuan yang mendalam di kalangan rakyat —memandangkan keadaan kejatuhan mereka— kesatuan itu hanya membawa kepada lebih banyak kejahatan. Itulah sebabnya Dia memilih untuk mengelirukan bahasa mereka, yang akan menamatkan rancangan mereka untuk bersatu.

“Rancangan para pembina Babel berakhir dengan rasa malu dan kekalahan. Tugu kebanggaan mereka menjadi peringatan kebodohan mereka. Namun manusia terus-menerus mengejar haluan yang sama—bergantung pada diri sendiri, dan menolak hukum Tuhan. Itu adalah prinsip yang cuba dilaksanakan oleh Syaitan di syurga; hal yang sama yang mempengaruhi Kain dalam mempersembahkan persembahannya.”—Ellen G. White, Patriarchs and Prophets, hlm. 123.

`Bagaimanakah kita melihat dalam kisah Menara Babel contoh lain dari keangkuhan manusia dan bagaimana, pada akhirnya, itu akan gagal? Pelajaran pribadi apakah yang dapat kita ambil dari kisah ini?`