---
title:  Kajian Tambahan
date:  06/05/2022
---

Sila baca Ellen G. White, “Abraham in Canaan,” ms. 134–136, dalam Patriarchs and Prophets.

“Gereja Kristus harus menjadi berkat. Para anggotanya diberkati sementara mereka memberkati orang lain. Tujuan Tuhan dalam memilih suatu umat di hadapan seluruh dunia bukan sahaja supaya Dia boleh mengangkat mereka sebagai anak-anak lelaki dan anak-anak perempuanNya, tetapi juga melalui mereka Dia boleh menganugerahkan kepada dunia manfaat dari tuntunan ilahi. Ketika Tuhan memilih Abraham, itu bukan sekadar untuk menjadi sahabat istimewa Tuhan, tetapi untuk menjadi perantara hak-hak istimewa yang berharga dan istimewa yang Tuhan ingin berikan kepada bangsa-bangsa. Dia harus menjadi cahaya di tengah kegelapan moral di sekelilingnya.

“Setiap kali Tuhan memberkati anak-anakNya dengan terang dan kebenaran, bukan sahaja agar mereka boleh memiliki kurnia kehidupan kekal, tetapi agar orang-orang di sekeliling mereka juga boleh diterangi secara rohani. . . . ‘Kamu adalah garam dunia.’ Ketika Tuhan menjadikan anak-anakNya sebagai garam, itu bukan sahaja untuk keselamatan mereka sendiri, tetapi supaya mereka boleh menjadi agen dalam keselamatan orang lain. . . .

“Adakah anda bersinar sebagai batu yang hidup di dalam bangunan Tuhan? . . Kita tidak mempunyai agama yang tulen, melainkan agama itu memberikan pengaruh yang mengawal kita dalam setiap urusan kita. Kita harus mempunyai kesalehan yang praktikal untuk diterapkan ke dalam kerja sepanjang  hidup kita. Kita harus memiliki rahmat Kristus yang mengubah di dalam hati kita. Kita perlu lebih banyak mengurangkan diri sendiri, dan melebihkan Yesus.”—Ellen G. White, Reflecting Christ, hlm. 205.

**Soalan Perbincangan**:

`Sehubungan dengan berkat Abraham, “ ‘Aku akan membuat engkau menjadi bangsa yang besar, dan memberkati engkau serta membuat namamu masyhur; dan engkau akan menjadi berkat ’” (Kej. 12:2), apakah yang dimaksudkan dengan diberkati? Bagaimanakah kita, sebagai orang yang melayani Tuhan yang sama seperti Abram, boleh menjadi berkat kepada orang lain?`

`Apakah yang salah dalam separuh bohong Abraham mengenai isterinya? Manakah yang lebih teruk, berbohong atau berkata benar tetapi pada masa yang sama, secara teknikal berbohong?`

`Baca kembali Kejadian 14:21–23, jawapan Abram terhadap tawaran raja Sodom. Mengapakah dia bertindak seperti itu, dan apakah pengajaran penting yang boleh kita ambil daripada kisah ini? Bukankah Abram boleh diwajarkan sekiranya dia memutuskan untuk mengambil apa yang telah ditawarkan oleh raja kepadanya?`