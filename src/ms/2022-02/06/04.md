---
title:  Abram dan Lot
date:  03/05/2022
---

`Sila baca Kejadian 13:1–18. Apakah yang diajar oleh cerita ini kepada kita tentang kepentingan karakter?`

Abram kembali ke tempatnya dahulu, seolah-olah perjalanannya ke Mesir hanyalah satu lencongan yang malang. Sejarah Tuhan dengan Abram bermula sekali lagi di tempat di mana sejarah itu terhenti sejak perjalanan pertamanya ke Tanah Perjanjian. Persinggahan pertama Abram ialah Betel (Kej. 13:3), sama seperti dalam perjalanan pertamanya ke negeri itu (Kej. 12:3–6). Abram telah bertaubat dan kembali pada “dirinya sendiri”: Abram, seorang yang beriman.

Hubungan semula Abram dengan Tuhan sudah ditunjukkan dalam hubungannya dengan manusia, dalam cara dia menangani masalah dengan Lot, anak saudaranya, mengenai penggunaan tanah itu. Walau bagaimanapun, Abram sendiri yang mengusulkan perjanjian damai dan membenarkan Lot untuk memilih dahulu (Kej. 13:9, 10), satu tindakan kemurahan hati dan kebaikan, yang menunjukkan jenis sifat yang Abram miliki.

Hakikat bahawa Lot memilih bahagian yang paling mudah dan terbaik untuk dirinya sendiri, iaitu dataran yang tidak kekurangan air (Kej. 13:10, 11), tanpa mengambil kira tentang kejahatan bakal jirannya pada masa depan (Kej. 13:13) mendedahkan sesuatu tentang ketamakan dan karakternya. Ungkapan “untuk dirinya sendiri” mengingatkan kita tentang orang-orang sebelum Air Bah, yang juga memilih “untuk diri mereka sendiri” (lihat Kej. 6:2).

Sebaliknya, tindakan Abram adalah tindakan iman. Abram tidak memilih negeri itu; ianya diberikan kepadanya oleh  anugerah  Tuhan. Tidak seperti Lot, Abram memandang negeri itu hanya atas perintah Tuhan (Kej. 13:14). Hanya apabila Abram berpisah daripada Lot barulah Tuhan bercakap kepadanya semula (Kej. 13:14). Sebenarnya, ini adalah kali pertama direkodkan dalam Alkitab bahawa Tuhan bercakap kepada Abram sejak panggilannya di Ur. “ ‘Pandanglah sekelilingmu dan lihatlah dari tempat engkau berdiri itu ke timur dan barat, utara dan selatan, sebab seluruh negeri yang kaulihat itu akan Kuberikan kepadamu dan kepada keturunanmu untuk selama-lamanya. ’” (Kej. 13:14, 15). Tuhan, kemudian, menjemput Abram untuk "'berjalan'" di negeri ini sebagai tindakan pemberian.          “‘Bersiaplah, jalanilah negeri itu menurut panjang dan lebarnya, sebab kepadamulah akan Kuberikan negeri itu’” (Kej. 13:17).

Namun, Tuhan menerangkan dengan jelas bahawa Dia, Tuhan, memberikan itu kepada Abram. Itu adalah anugerah, pemberian anugerah, yang Abram mesti sesuaikan dengan iman, iman yang membawa kepada ketaatan. Hanya oleh pekerjaan Tuhan sahaja yang akan merealisasikan semua yang Dia telah janjikan kepada Abram di sini (lihat Kej. 13:14–17).

`Bagaimanakah kita boleh belajar untuk menjadi baik dan murah hati kepada orang lain, walaupun mereka tidak seperti itu terhadap kita?`