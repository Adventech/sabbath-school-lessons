---
title:  Persepuluhan Melkisedek
date:  05/05/2022
---

`Sila baca Kejadian 14:18–24 dan Ibrani 7:1–10. Siapakah Melkisedek? Mengapakah Abram memberikan persepuluhannya kepada imam yang entah dari mana?`

Kemunculan tiba-tiba Melkisedek yang misterius itu bukannya tidak pada tempatnya. Setelah Abram menerima ucapan terima kasih oleh raja-raja Kanaan, dia kini berterima kasih kepada imam ini, suatu rasa syukur yang diungkapkan dengan membayar persepuluhannya kepadanya.

Melkisedek berasal dari kota Salem, yang bermaksud "damai," mesej yang sesuai selepas kekacauan perang itu.

Separuh komponen daripada nama Melchizedek adalah dari perkataan Ibrani  tsedek, "keadilan," ia berbeza dengan nama raja Sodom, Bera ("dalam kejahatan"), dan Gomora, Birsha ("dalam kejahatan"), mungkin nama keluarga   yang menerangkan sifat mereka (Kej. 14:2).

Melkisedek muncul selepas pembalikan keganasan dan kejahatan yang diwakili oleh  raja-raja Kanaan yang lain. Petikan ini juga mengandungi rujukan pertama alkitabiah kepada perkataan "imam" (Kej. 14:18). Perkaitan Melkisedek dengan "Tuhan Yang Maha Tinggi" (Kej. 14:18), yang Abram panggil Tuhannya sendiri (Kej. 14:22), jelas menunjukkan bahawa Abram melihat dia sebagai imam Tuhan yang dilayani oleh Abram. Melkisedek, bagaimanapun, tidak boleh dikaitkan dengan Kristus. Dia adalah wakil Tuhan di antara orang-orang pada masa itu (lihat Ellen G. White Comments, The SDA Bible Commentary, jilid 1, ms. 1092, 1093).

Sesungguhnya,  Melkisedek merasmikan tugas sebagai imam. Dia menghidangkan “roti dan wain,”   yang sering dikaitkan dengan penggunaan jus anggur yang diperas segar (Ul. 7:13, 2 Taw. 31:5), yang muncul semula dalam konteks pemberian persepuluhan (Ul. 14:23). Selain itu, dia memberkati Abram (Kej. 14:19).

Sementara itu, Abram “memberi dia persepuluhan dari semuanya” (Kej. 14:20) sebagai respons kepada Tuhan Pencipta, “Pemilik langit dan bumi (Kej. 14:19). Hak pemilikan ini merujuk kepada ayat pertama kisah Penciptaan (Kej. 1:1), di mana ungkapan "langit dan bumi" bermaksud keseluruhan atau "semua." Oleh itu, persepuluhan difahami sebagai ungkapan terima kasih kepada Pencipta, pemilik  segala-galanya  (Ibr. 7:2–6; bandingkan dengan Kej. 28:22). Secara paradoks, persepuluhan difahami oleh penyembah bukan sebagai pemberian kepada Tuhan, tetapi sebagai pemberian daripada Tuhan, kerana Tuhan memberi kita segala-galanya terlebih dahulu.

`Mengapakah tindakan mengembalikan persepuluhan merupakan penunjuk iman yang kuat, serta tindakan membina iman yang hebat?`