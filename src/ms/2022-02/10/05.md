---
title:  Penyembahan Berhala yang Berlaku
date:  01/06/2022
---

`Sila baca Kejadian 34:30–35:15. Apakah pelajaran yang boleh kita ambil tentang ibadah sejati daripada apa yang berlaku di sini?`

Sejurus selepas keluhan Yakub bahawa perdamaiannya dengan orang Kanaan telah dikompromi (Kej. 34:30), dan selepas dua orang anak lelakinya ditegur (Kej. 34:30), Tuhan menggesa Yakub untuk meninggalkan Sikhem dan kembali ke Betel untuk memperbaharui perjanjiannya. Sudah tentu, Tuhan memberitahu dia bahawa, sebaik sahaja dia tiba di sana, dia harus membina sebuah mezbah.

Sementara itu, perkara pertama yang direkodkan selepas perintah Tuhan itu adalah Yakub memberitahu umatnya untuk membuang berhala-berhala Kanaan, yang telah dirampas dalam rampasan kota Sikhem dan tuhan-tuhan keluarga yang telah dicuri oleh Rahel (Kejadian 31:19, 32). Tuhan tidak dapat membuat perjanjian baharu dengan Yakub sehingga keluarganya menyingkirkan tuhan-tuhan palsu dari khemah dan hati mereka Berhala-berhala ini telah disimpan dan, mungkin, disembah walaupun Yakub berkomitmen kepada Tuhan. Tidaklah  cukup untuk Yakub meninggalkan Sikhem untuk melarikan diri daripada pengaruh Kanaan. Yakub harus menyingkirkan berhala di dalam perkhemahan dan di dalam hati kaumnya.

Proses pertaubatan terdiri lebih daripada perpindahan fizikal dari satu tempat ke tempat lain sahaja, atau perpindahan dari satu gereja ke gereja yang lain. Apa yang paling penting, adalah bahawa kita berusaha, oleh rahmat Tuhan, untuk membersihkan penyembahan berhala di dalam hati kita, tidak kira di mana kita tinggal, kerana kita boleh membuat berhala daripada apa sahaja.

Apabila Yakub mematuhi Tuhan dan berjalan selaras dengan perintah Tuhan, Tuhan akhirnya campur tangan dan "kedahsyatan Tuhan" (Kej. 35:5) mengesankan  semua orang di sekeliling mereka,  mereka tidak berani menyerang Yakub. Kini, Yakub bersedia untuk beribadah bersama “semua orang yang bersama-sama dengan dia” (Kej. 35:6), menunjukkan bahawa perpaduan keluarga telah dipulihkan. Yakub menamakan tempat ini El Bethel, peringatan akan mimpinya tentang tangga, tanda bahawa hubungan antara langit dan bumi, yang telah terputus untuk beberapa waktu, kini telah dipulihkan.

Kali ini, penekanannya adalah  kepada Tuhan Betel dan bukannya kepada tempat itu sendiri. Makluman peribadi ini  mengingatkan Yakub kembali tentang namanya "Israel" (Kej. 35:10), dengan janji berganda yang disiratkan oleh berkat ini. Berkat Yakub yang pertama adalah  keturunan yang banyak, termasuklah Mesias  (Kej. 35:11); dan kedua, adalah Tanah Perjanjian (Kej. 35:12).

`Apakah cara halus penyembahan berhala boleh masuk ke dalam hati kita, dan apakah yang boleh kita lakukan mengenainya?`