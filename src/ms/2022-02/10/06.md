---
title:  Kematian Rahel
date:  02/06/2022
---

`Sila baca Kejadian 35:15–29. Apakah masalah dan kesedihan lain yang dihadapi Yakub dalam keluarganya yang tidak berjalan dengan lancar?`

Sebaik sahaja Yakub meninggalkan Betel, tiga kejadian yang saling berkaitan pada bahagian akhir perjalanannya menuju Tanah Perjanjian: Anak lelaki Yakub yang terakhir dilahirkan; Rachel meninggal dunia;  Ruben, anak lelaki pertama Yakub daripada Lea, tidur dengan gundik Yakub. Walaupun ayat itu tidak menyatakan mengapa lelaki muda itu melakukan sesuatu yang sangat keji, kemungkinan dia ingin mencemarkan kelahiran anak lelaki terakhir Yakub dan menghina kenangan akan Rahel. Kita  tidak tahu.

Kelahiran anak lelaki Yakub yang terakhir dikaitkan dengan Betlehem (Kej. 35:19), yang berada dalam lingkungan Tanah Perjanjian. Maka, kelahiran ini adalah pemenuhan pertama janji Tuhan untuk masa depan Israel. Bidan itu, secara nubuat, bercakap kepada Rahel dengan kata-kata yang digunakan Tuhan untuk meyakinkan Abraham: “Jangan takut” (Kej. 35:17, bandingkan dengan Kej. 15:1).

Secara signifikan, Yakub menukar nama yang diberikan Rahel, yang hampir mati, kepada anaknya, Ben-Oni, yang bermaksud "anak kedukaanku" untuk menandakan kesakitannya, menjadi Benyamin, yang bermaksud "anak dari tangan kanan," mungkin menyiratkan arah selatan untuk menyatakan harapannya dalam Tanah Perjanjian dan semua yang Tuhan katakan akan Dia lakukan untuk umatNya setelah mereka menetap di sana.

Namun pada masa ini Ruben mengadakan hubungan seksual dengan Bilha, gundik bapanya yang juga adalah  perempuan suruhan Rahel (Kej. 35:25, Kej. 30:3). Cuma kita tidak tahu kenapa dia melakukan perbuatan skandal ini, selain sebagai satu lagi contoh kerosakan moral manusia.

Agak menghairankan, Yakub tidak merespons  terhadap pelanggaran yang menjijikkan ini, walaupun dia diberitahu mengenainya (Kej. 35:22). Mungkin pada ketika ini dalam hidupnya, Yakub mempercayai Tuhan bahawa Dia akan memenuhi firmanNya walaupun terdapat dosa dan kejahatan yang berlaku di sekelilingnya.

Sesungguhnya, pelajaran mengenai iman tersirat dalam senarai 12 orang anak-anak lelaki Yakub, yang akan menjadi nenek moyang Israel (Kej. 35:22–26). Bukan orang yang  paling baik, seperti yang akan kita lihat. Namun di sebalik semua masalah, semua kekurangan, malah kejahatan yang nyata, seperti Ruben dengan Bilhah, kehendak Tuhan akan dipenuhi melalui keluarga ini, tidak kira betapa kacaunya keluarga ini sebenarnya.

`Walaupun manusia melakukan kesilapan, tujuan utama Tuhan akan terlaksana. Bayangkan apa yang akan berlaku jika orang bekerjasama, jika mereka taat kepadaNya. Betapa lebih mudahnya; iaitu, dengan kurangnya penderitaan manusia dan tekanan,  kehendak Tuhan terlaksana dengan lebih cepat?`