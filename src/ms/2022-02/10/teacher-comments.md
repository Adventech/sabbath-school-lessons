---
title:  Komen Guru
date:  03/06/2022
---

**Ayat-ayat Utama**: Kejadian 32:28

**Fokus Kajian**: Kejadian 32–35; Hos. 12:3, 4; Yer. 30:5-7.

#### Bahagian I: Gambaran Keseluruhan

Pengenalan: Yakub kini bebas daripada Laban. Di bawah berkat Tuhan, Yakub telah menjadi kaya. Nampaknya dia akhirnya gembira. Dia telah mencapai matlamatnya dan akan pulang ke Kanaan. Namun, Yakub sangat bimbang tentang masa depannya di Kanaan dan ancaman yang ditimbulkan oleh abangnya. Pada saat inilah Tuhan memilih untuk mendekati Yakub. Konfrontasi yang luar biasa ini secara radikal akan mengubah karakter Yakub. Akibatnya, Yakub diberikan nama baharu Israel. Pertemuan Yakub dengan Tuhan di Peniel boleh disamankan dengan pertemuannya di Betel. Kedua-dua kisah itu menggemakan antara satu sama lain dalam perkataan, struktur dan tema. Walaupun Bethel bermula pada waktu matahari terbenam, Peniel berakhir pada matahari terbit, dengan prospek masa depan yang gemilang. Selepas malam pergelutan itu, Yakub muncul dengan berkat dan nama yang baharu. Dia telah bertemu secara peribadi dengan Tuhan yang hidup dan penuh kasih. Dengan itu, Yakub dapat memandang wajah musuhnya,  Esau, dengan rendah hati dan kasih. Kemudian Yakub berpaling kepada keluarganya dan menangani kejahatan mereka—pemerkosaan Dina, pembunuhan yang dilakukan oleh anak-anaknya, dan, akhirnya, penyembahan berhala yang masih berlaku dalam rumah tangganya.

**Tema Pelajaran**:

1.	Kesusahan Yakub. Masalah Yakub sebelum tiba di Tanah Perjanjian mengandungi pelajaran kebergantungan kepada Tuhan, dan menggambarkan kesusahan umat Tuhan akhir zaman.
2.	Bergelut Dengan Tuhan. Konfrontasi Yakub dengan Tuhan memaksa dia untuk menghadapi dirinya sendiri dan berubah. Konfrontasinya mengandungi pelajaran tentang kepentingan keinsafan.
3.	Wajah Abangnya. Akibat pertemuannya dengan Tuhan, Yakub dapat melihat wajah Tuhan di wajah abangnya.

#### Bahagian II: Ulasan

**Kesusahan Yakub**

Kesusahan Yakub (tsarah) mengilhami nabi Yeremia mengenai keadaan mengerikan Israel dalam pembuangan (Yer. 30:7). Namun, di sebalik peristiwa khusus ini, bahasa nabi dengan jelas menunjukkan bahawa dia memikirkan Hari Tuhan yang akan datang (bandingkan Zef. 1:14–18). Daniel menggunakan ungkapan yang sama, merujuk kepada “kesusahan,” “kesukaran” (tsarah), kepada zaman akhir (Dan. 12:1; bandingkan Matius 24:15, 21).

Kesusahan Yakub berasal dari dua sebab. Sebab yang pertama adalah mendatar dan berkaitan dengan abangnya. Sebab yang kedua adalah menegak dan berkaitan dengan Tuhan. Kebimbangan pertama Yakub adalah dengan saudaranya, yang kepadanya dia menghantar dua kumpulan utusan. Inisiatif ini adalah operasi strategik untuk melindungi kem kedua: sekiranya kem pertama diserang, kem kedua akan mempunyai masa untuk melarikan diri. Yakub memutuskan untuk menghantar “dua kumpulan utusan” kepada Esau. Yakub memanggil dua kumpulan utusan manusianya dengan nama yang sama, makhaneh, “khemah” (Kej. 32:7 [8]). Yakub memahami bahawa untuk memulihkan hubungannya dengan Tuhan, dia mesti memulihkan hubungannya dengan saudaranya.

Sama seperti datuknya Abraham, Yakub memohon pertolongan Tuhan. Yakub menghalakan rayuannya kepada Tuhan sahaja, kerana Tuhanlah yang memerintahkan supaya dia kembali ke Kanaan (Kejadian 32:9), Tuhan yang sama yang berjanji untuk memastikan keturunannya (Kejadian 32:12). Yakub merujuk kepada keajaiban anugerah Tuhan (Kej. 32:10). Dua perkataan Ibrani khesed (“belas kasihan”) dan ‘emet (“kebenaran”) adalah perkataan yang digunakan oleh hamba Abraham ketika dia memuji Tuhan kerana telah mendengar doanya (Kej. 24:27). Selepas berdoa, Yakub kemudian berkhemah untuk malam itu. Namun, sebelum tidur, Yakub bertindak semula. Oleh itu, teks bergerak bolak-balik antara doa dan tindakan. Oleh kerana Yakub tidak naif dan imannya tidak menjadikannya pasif, dia menjamin keselamatan perkhemahannya. Yakub menyediakan hadiah-hadiah yang banyak untuk diserahkan kepada Esau untuk “menyenangkan” dia (Kej. 32:20). Kata kerja Ibrani kpr, untuk "menenangkan", bermaksud "untuk menebus". Perkaitan dengan perkataan lain seperti minkhah, “hadiah,” sepatah kata yang merujuk kepada persembahan (Im. 2:1–14), dan nasa’ panim, “memaafkan,” atau “menerima,” membuktikan perspektif agama. Yakub telah memikirkan perdamaian masa lalunya dengan Tuhan (Kej. 32:22–32) sementara dia cuba mendamaikan dirinya dengan abangnya (bandingkan Mat 5:23).

**Bergelut Dengan Tuhan**

Yakub kekal bersendirian kerana dia ingin berdoa dalam penderitaan jiwa untuk campur tangan dan perlindungan Tuhan. Semasa dia berdoa, "seorang lelaki" (Kej. 32:24) mendekatinya. Yakub, berfikir dia sedang diserang oleh musuh, mula bergelut dengan lelaki itu untuk nyawanya. Kualifikasi "seorang lelaki" tanpa nama itu menjadikan identiti misteri orang ini. Yakub kemudian mengenal pasti orang itu sebagai Tuhan (Kej. 32:30), seperti juga nabi Hosea (Hos. 12:3, 4). Bahasa yang sama akan digunakan oleh Yesaya dalam penerangannya tentang Hamba yang Menderita (Yes. 53:3). Bahawa Tuhan mengambil bentuk manusia untuk berhubung dengan manusia bukannya tidak pernah didengar (lihat Kej. 18:1, 17; Hak. 6:11). Istilah yang sama, “seorang manusia,” digunakan oleh Daniel untuk menunjuk Imam Besar syurgawi (Dan. 10:5; bandingkan Dan. 8:11) dan “panglima tentera” (Dan. 8:11), ungkapan yang menunjuk kepada Tuhan sendiri (Yosua 5:14, 15).

Maklumat bahawa Manusia (Tuhan) ini tidak menang mengandungi pelajaran teologi yang penting tentang Tuhan dalam hubunganNya dengan manusia. "Kelemahan" Tuhan dalam konfrontasiNya dengan manusia adalah ungkapan rahmat dan kasihNya dan misteri penjelmaanNya untuk menyelamatkan manusia. Anggapan tentang kelemahan orang itu serta-merta bercanggah dengan langkah orang itu seterusnya. Sentuhan mudah sudah memadai untuk menghasilkan kekehelan, menunjukkan kuasa yang luar biasa. Tempat pukulan, "sendi pangkal paha Yakub" (Kej. 32:25), yang merujuk kepada pinggang atau paha, adalah ungkapan halus atau sopan untuk tempat yang dikaitkan dengan pembiakan. Oleh itu, sentuhan ilahi adalah berkat tersirat yang menunjuk kepada keturunan Yakub (Kej. 46:26, Keluaran 1:5). Sebab mengapa Yakub dipukul pada penjana organ kehidupan juga dikaitkan dengan larangan diet terhadap makan darah. Kerana nyawa ada di dalam darah (Kej. 9:4). Oleh itu, amalan ini lebih daripada sekadar peringatan tentang kisah Yakub; ia juga mengingatkan episod alkitabiah itu, dan bersamanya, pelajaran teologinya. Ia juga menarik perhatian pemakan daging kepada prinsip asas kesucian kehidupan.

Nabi Hosea menafsirkan pergumulan Yakub dengan Tuhan sebagai pengalaman doa (Hos. 12:4). Iman Yakublah yang menjelaskan kegigihannya (Lukas 11:5–8). Oleh itu, nama baharu Yakub ialah "Israel." Penjelasan tentang "orang" itu memperkenalkan beberapa paradoks: (1) Yakub telah bergelut dengan Tuhan, namun "orang" itu menjelaskan bahawa Yakub juga bergelut dengan manusia; (2) nama Israel secara literal bermaksud "Tuhan berlawan," walaupun penjelasan ini menegaskan bahawa Yakublah yang berlawan; (3) Yakub baru sahaja dipukul oleh “orang,” itu yang mempelecokkan pangkal pahanya, namun naratif itu menjelaskan bahawa Yakublah yang menang.

Kesemua paradoks ini menyampaikan pelajaran teologi yang penting: (1) kualiti hubungan Yakub dengan Tuhan bergantung kepada kualiti hubungannya dengan manusia (dalam contoh ini, Esau) dan sebaliknya; (2) nama Israel, “Tuhan bergumul melawan,” mengingatkan Yakub bahawa dia mesti belajar untuk membiarkan Tuhan berperang untuknya (lihat Keluaran 14:13, 14). Yakub akan  menang selagi dia akan membenarkan Tuhan menguasainya, prinsip yang kemudian dinyatakan oleh Paulus: “Apabila aku lemah, maka aku kuat” (2 Kor. 12:10).  Yakub menamakan tempat di mana Tuhan telah menampakkan diri kepadanya "Peniel," yang bermaksud "wajah Tuhan." Nama ini menandakan pengalaman peribadi Yakub, iaitu, dia berhadapan dengan Tuhan dan terselamat. Penggunaan ungkapan Ibrani "bersemuka" tidak bermakna bahawa Yakub benar-benar melihat wajah fizikal Tuhan. Ungkapan ini bersamaan dengan melihat "bentuk TUHAN" (Bil. 12:8) dan menggambarkan, sebaliknya, pengalaman pertemuan langsung dengan Tuhan (Ul. 5:4).

**Wajah  Abangnya**

Terhadap keengganan Esau untuk menerima hadiah adiknya (Kej. 33:9), Yakub menjawab dengan jelas mengaitkan hubungannya dengan abangnya dengan hubungannya dengan Tuhan: “melihat mukamu adalah bagiku serasa melihat wajah Tuhan” (Kej. 33:10). Yakub telah melihat "wajah Tuhan" (Peniel) dalam wajah Esau. Pengalaman Yakub dengan Esau adalah Peniel kedua—Peniel pertama bersiap untuk Peniel kedua. Pertemuan Yakub dengan Tuhan telah membantu dia dalam pertemuannya dengan abangnya, dan pendamaiannya dengan saudaranya akan memberi kesan atas hubungannya dengan Tuhan. Yakub telah memahami bahawa kasihnya kepada Tuhan dan kasihnya kepada saudaranya bergantung antara satu sama lain. Yesus menyimpulkan pelajaran teologi yang unik ini dari Kitab Suci:

“‘Kasihilah Tuhan, Allahmu, dengan segenap hatimu dan dengan segenap jiwamu dan dengan segenap akal budimu.’  Itulah hukum yang terutama dan yang pertama.  Dan hukum yang kedua, yang sama dengan itu, ialah: Kasihilah sesamamu manusia seperti dirimu sendiri.’ Pada kedua hukum inilah tergantung seluruh hukum Taurat dan kitab para nabi” (Matius 22:37–40).

#### Bahagian III: Penerapan Hidup

Kesusahan Yakub. “Sebagaimana patriark itu (Yakub) bergelut sepanjang malam untuk pembebasan dari tangan Esau, demikian pula orang beragama akan berseru kepada Tuhan siang dan malam untuk pembebasan dari musuh yang mengelilingi mereka.”—Ellen G. White, Patriarchs and Prophets, hlm. 201. Bagaimanakah pengalaman Yakub tentang kesusahan berfungsi sebagai nubuatan pengharapan untuk akhir zaman? Apakah amaran dan dorongan yang dapat kita pelajari daripada kesusahan Yakub yang dapat membantu kita melalui masa kesusahan? Pernahkah anda secara peribadi mengalami pengalaman yang sama seperti masa kesusahan —suatu tempoh di mana anda berdoa dalam kesedihan, namun seolah-  Tuhan berdiam diri? Bagaimanakah anda menghadapi kesusahan ini?

Bergelut Dengan Tuhan. Ingat detik-detik dalam hidup anda apabila anda bergelut dengan godaan dan keraguan; bagaimanakah pergelutan ini mendekatkan anda kepada Tuhan? Kongsi kesaksian anda dengan kelas anda. Bagaimanakah pernyataan Yakub yang berani "Aku tidak akan membiarkan engkau pergi, jika engkau tidak memberkati aku!" (Kej. 32:26) terpakai kepada doa? Mengapakah "kalah" dalam pertarungan dengan Tuhan bermakna memenangi pertarungan? Bagaimanakah pergelutan dengan Tuhan boleh mengubah anda selama-lamanya? Baca dan ulas Roma 7:23-25. Mengapakah kita mesti “bergelut”, dan mengapakah bergelut dengan Tuhan begitu sukar? Mengapa mustahil untuk menang oleh diri kita sendiri? Baca Efesus 6:12.

Wajah Abangnya. Mengapakah, dan bagaimanakah, pengalaman anda dengan pengampunan Tuhan membantu anda untuk mengampuni? Mengapakah mengasihi, menghormati, dan menikmati perbezaan seseorang dari bangsa, budaya, atau agama lain bergantung pada pengalaman anda melihat Tuhan Sendiri? Apakah tindakan terhadap saudara lelaki atau perempuan anda yang mungkin membangkitkan  dalam dirinya pengalaman melihat wajah Tuhan?