---
title:  Kajian Tambahan
date:  03/06/2022
---

Sila baca Ellen G. White, “The Night of Wrestling,” ms. 195–203, dalam Patriarchs and Prophets.

“Pengalaman Yakub pada malam pergulatan dan penderitaan itu menggambarkan pencubaan yang harus dilalui oleh umat Tuhan sejurus sebelum kedatangan Kristus yang kedua. . . . Demikianlah pengalaman umat Tuhan dalam perjuangan terakhir mereka melawan kuasa jahat. Tuhan akan menguji iman mereka, ketabahan mereka, keyakinan mereka akan kuasaNya untuk menyelamatkan mereka. Syaitan akan berusaha untuk menakut-nakutkan mereka dengan pemikiran bahawa kes mereka tidak ada harapan; bahawa dosa mereka   terlalu besar untuk menerima pengampunan. Mereka akan mempunyai perasaan yang mendalam tentang kekurangan mereka, dan apabila mereka mengkaji semula kehidupan mereka, harapan mereka akan tenggelam. Tetapi mengingat kebesaran belas kasihan Tuhan, dan pertaubatan mereka yang tulus ikhlas, mereka akan merayu dalam menuntut janji-janjiNya yang dibuat melalui Kristus kepada orang berdosa yang tidak berdaya, yang bertaubat. Iman mereka tidak akan gagal walaupun doa mereka tidak segera dimakbulkan. Mereka akan berpegang pada kekuatan Tuhan, sebagaimana Yakub telah memegang Malaikat,  bahasa jiwa mereka adalah, ‘Aku tidak akan membiarkan Engkau pergi, kecuali Engkau memberkati aku.’ . . .

“Namun, sejarah Yakub adalah jaminan bahawa Tuhan tidak akan membuang mereka yang jatuh  ke dalam dosa,  yang telah kembali kepadaNya dengan pertaubatan yang sejati. Melalui iman penyerahan diri,   Yakub memperoleh apa yang dia telah gagal dapatkan melalui konflik dalam kekuatannya sendiri. Oleh itu, Tuhan mengajar hambaNya itu bahawa hanya kuasa dan rahmat ilahi sahaja yang dapat memberi dia berkat yang dia idamkan.

Demikianlah halnya dengan mereka yang hidup pada zaman akhir. Apabila bahaya mengelilingi mereka, dan keputusasaan menyerang jiwa, mereka harus bergantung semata-mata pada jasa penebusan. Kita tidak boleh berbuat apa-apa dari diri kita sendiri.”—Ellen G. White, Patriarchs and Prophets, hlm. 201–203.

**Soalan Perbincangan**:

`Mengapakah kelemahan Yakub adalah kesempatan untuk anugerah Tuhan? Bagaimanakah pengalaman Yakub terkait dengan pernyataan Paulus, “Apabila saya lemah, maka saya kuat” (2 Kor. 12:10)?`

`Pada pendapat anda, mengapakah Alkitab mendedahkan begitu banyak butiran kotor tentang kehidupan banyak tokoh-tokohnya? Apakah mesej yang boleh kita ambil daripadanya?`

`Fikirkan tentang persoalan penyembahan berhala. Apakah berhala-berhala dari budaya kita, tamadun kita? Bagaimanakah kita boleh memastikan kita tidak menyembah sesiapa atau apa-apa selain daripada Tuhan?`