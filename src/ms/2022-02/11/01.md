---
title:  Yusuf, Pakar mimpi
date:  04/06/2022
---

### Bacaan Untuk Pelajaran Minggu Ini
Kejadian 37; Matius 20:26, 27; Kisah 7:9; Kejadian 38; Kejadian 39; Kejadian 40:1–41:36.

> <p>Ayat Hafalan</p>
> “Kata mereka seorang kepada yang lain: ‘Lihat, tukang mimpi kita itu datang! ’ ” (Kejadian 37:19).

Kisah Yusuf (Kejadian 37–50) meliputi bahagian terakhir kitab Kejadian, bermula dari mimpi pertamanya di Kanaan (Kejadian 37:1–11) hingga kematiannya di Mesir (Kej. 50:26). Sebenarnya, Yusuf menduduki lebih banyak ruang dalam kitab Kejadian daripada mana-mana patriark (bapa leluhur) yang lain. Walaupun Yusuf hanyalah salah seorang daripada  anak-anak lelaki Yakub, dia dinyatakan dalam Kejadian sebagai patriark yang hebat, seperti Abraham, Ishak, dan Yakub.

Selain itu, seperti yang akan kita lihat,  kehidupan Yusuf menonjolkan dua kebenaran teologi yang penting: pertama, Tuhan memenuhi janji-janji-Nya; kedua, Tuhan boleh mengubah kejahatan menjadi kebaikan.

Dalam kajian minggu ini, kita akan memberi tumpuan kepada kehidupan awal Yusuf. Dia adalah anak lelaki kesayangan Yakub, yang secara ironisnya digelar ba‘al hakhalomot, “si pemimpi” (Kej. 37:19), yang secara harfiah bermaksud “pakar mimpi,” menyiratkan bahawa dia seorang pakar  penafsir mimpi. Gelaran ini sangat sesuai untuknya, kerana dia bukan sahaja menerima, memahami, dan menafsirkan mimpi yang bersifat nubuat, tetapi dia juga memenuhinya dalam hidupnya.

Dalam bab-bab ini, kita akan melihat, sekali lagi, bahawa ketentuan Tuhan ditegaskan, walaupun di sebalik kejahatan   hati manusia.

*Sila kaji Pelajaran minggu ini sebagai persediaan untuk Sabat, 11 Jun.