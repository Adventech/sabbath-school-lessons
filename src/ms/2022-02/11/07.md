---
title:  Kajian Tambahan
date:  10/06/2022
---

Sila baca Ellen G. White, “Joseph in Egypt,” ms. 213–223, dalam Patriarchs and Prophets.

“Dalam kehidupan awal, sebaik sahaja  mereka beralih dari masa muda ke alam dewasa, Yusuf dan Daniel dipisahkan dari rumah mereka dan dibawa sebagai tawanan ke negeri kafir. Terutama sekali Yusuf, Syaitan berusaha keras untuk membuat Yusuf berdosa apabila hidupnya berubah dalam sekelip mata. Di rumah bapanya dia seorang anak yang disayangi dengan lembut; di rumah Potifar seorang hamba, kemudian seorang kepercayaan dan teman;  seorang pengusaha, terdidik melalui pengkajian, pemerhatian, dan melalui pergaulan; di penjara Firaun seorang tawanan negara, dihukum secara tidak adil, tanpa harapan pembelaan atau prospek pembebasan; dipanggil untuk menjadi pemimpin negara pada masa krisis besar. Apakah  yang membolehkan beliau untuk mengekalkan integritinya? . . .

“Pada masa kanak-kanaknya, Yusuf telah diajar untuk mengasihi  dan takut akan Tuhan. Kerap kali di dalam khemah ayahnya, di bawah bintang-bintang Syria, dia telah diberitahu kisah penglihatan malam di Betel, tentang tangga dari langit ke bumi, dan malaikat yang turun dan naik,  dan tentang Dia yang dari takhta di atas menyatakan diriNya kepada Yakub. Dia telah diberitahu kisah konflik di tepi sungai Yabok, ketika, dengan meninggalkan dosa-dosa yang disayangi, Yakub berdiri sebagai penakluk, dan menerima gelar seorang putera mahkota oleh Tuhan.

“Seorang budak gembala, menjaga ternakan bapanya, kehidupan Yusuf yang murni dan sederhana telah membantu perkembangan   tubuh  dan kuasa mindanya. Melalui persekutuan dengan Tuhan melalui alam dan mempelajari kebenaran-kebenaran agung yang diturunkan sebagai amanah suci dari bapa kepada anak, dia telah memperoleh kekuatan fikiran dan keteguhan prinsip.

“Dalam krisis hidupnya, ketika melakukan perjalanan yang mengerikan itu dari rumah masa kanak-kanaknya di Kanaan ke perhambaan yang menantinya di Mesir, menoleh kali terakhir ke arah bukit-bukit yang menyembunyikan khemah-khemah saudara-saudaranya, Yusuf mengingat Tuhan ayahnya. Dia teringat pelajaran masa kanak-kanaknya. Dia bertekad untuk tetap setia kepada Tuhan dan sentiasa menjadi hamba Raja syurga.”—Ellen G. White, Education, hlm. 51, 52.

**Soalan Perbincangan**:

`Bandingkan Yusuf dengan Daniel dan Yesus. Apakah persamaan mereka? Bagaimanakah Yusuf dan Daniel, dengan cara mereka sendiri, mendedahkan aspek-aspek Yesus dan seperti apa Yesus kelak?`

`Di kelas, bincangkan tentang soalan di akhir pelajaran Khamis. Bagaimanakah kita belajar untuk mempercayai Tuhan apabila keadaan tidak begitu baik, tidak seperti Yusuf pada akhirnya?`