---
title:  Yakub dan Esau
date:  22/05/2022
---

`Sila baca Kejadian 25:21–34. Bandingkan dua personaliti Yakub dan Esau. Apakah sifat-sifat Yakub  yang menyebabkan dia layak mendapat berkat Ishak?`

Sejak dalam kandungan ibu mereka, kita faham bahawa Yakub dan Esau berbeza dan akan bergelut antara satu sama lain. Sementara Esau digambarkan sebagai seorang pemburu yang kasar, Yakub pula dilihat sebagai orang yang "lembut" yang duduk di dalam khemah dan bermeditasi. Kata Ibrani tam, diterjemahkan "lembut,"  adalah kata kerja yang sama digunakan untuk Ayub dan Nuh, diterjemahkan "tidak bercela" untuk Ayub (Ayub 1:8) dan "sempurna" untuk Nuh (Kej. 6:9).

Perbezaan karakter  ini menjadi lebih nyata kemudian dalam kehidupan mereka (Kej. 27:1–28:5). Apabila Esau pulang ke rumah dalam keadaan letih dan lapar, Yakub memasak kacang untuknya. Bagi Esau, kenikmatan makanan serta merta dan fizikal “‘hari ini’” (Kej. 25:31) adalah lebih penting daripada berkat masa depan yang dikaitkan dengan hak kesulungannya (bandingkan dengan Ibr. 12:16, 17).

“Janji-janji yang dibuat kepada Abraham dan disahkan kepada anaknya telah digenggam  oleh Ishak dan Ribka sebagai matlamt besar dalam hasrat dan harapan mereka. Janji-janji ini tidak asing bagi Esau dan Yakub. Mereka diajar untuk menganggap hak kesulungan sebagai perkara yang sangat penting, kerana itu bukan sahaja merangkumi warisan kekayaan dunia tetapi juga keunggulan rohani. Dia yang menerimanya hendaklah menjadi imam bagi keluarganya, dan dalam garis keturunannya Penebus dunia akan datang.”—Ellen G. White, Patriarchs and Prophets, hlm. 177.

Bagi Yakub, berbeza dengan abangnya, kepentingan berkat rohani masa depan adalah perkara yang mustahak. Namun, kemudian, di bawah hasutan ibunya (lihat Kejadian 27), Yakub secara terbuka dan sengaja menipu ayahnya, malah menggunakan nama “'TUHAN, Tuhanmu'” (Kej. 27:20) dalam melakukan penipuan itu. . Dia melakukan penipuan yang dahsyat ini, walaupun dia tahu itu adalah untuk suatu tujuan  yang baik.

Hasilnya adalah tragis, menambahkan lagi lapisan baharu kepada masalah keluarga yang sudahpun bermasalah.

`Yakub menginginkan sesuatu yang baik, sesuatu yang bernilai, dan itu mengagumkan (terutama jika dibandingkan dengan sikap abangnya). Namun, dia menggunakan penipuan dan pembohongan untuk mendapatkannya. Bagaimanakah kita boleh mengelak daripada terperangkap dalam perangkap yang sama untuk melakukan kejahatan supaya "kebaikan" boleh datang?`