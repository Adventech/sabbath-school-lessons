---
title:  Berkat bagi Keluarga
date:  25/05/2022
---

Bagi Yakub, tujuh tahun terakhir pembuangan adalah satu beban, namun, ini juga merupakan tahun yang paling berhasil. Di dalamnya, Yakub menjadi bapa kepada 11 orang daripada 12 orang anak yang akan menjadi nenek moyang umat Tuhan.

Bahagian Ini merupakan sebahagian besar daripada cerita Yakub (Kej. 25:19–35:26),  ia bermula dan berakhir dengan ungkapan penting,  Tuhan “membukakan rahimnya,” merujuk kepada Lea (Kej. 29:31) dan kepada Rahel ( Kej. 30:22). Setiap kali pernyataan ini diungkapkan ia diikuti dengan kelahiran, bukti  bahawa kelahiran ini adalah hasil daripada tindakan ajaib Tuhan.

`Sila baca Kejadian 29:31–30:22. Bagaimanakah kita, hari ini, untuk memahami maksud apa yang berlaku di sini?`

Tuhan membuka rahim Lea, lalu dia mendapat seorang anak lelaki Ruben, yang namanya mengandungi kata kerja ra’ah, yang bermaksud “melihat”. Kerana Tuhan "melihat" bahawa dia tidak dicintai oleh Yakub (Kej. 29:31), anak ini adalah pampasan baginya dalam kesakitan dan penderitaannya.

Di samping itu, dia memberi nama Simeon, yang mengandungi kata kerja shama', "mendengar," kepada anak lelaki keduanya, kerana Tuhan telah "mendengar" (shama') kedalaman dan kehinaan kesakitannya dan, dengan itu, Tuhan berbelas kasihan kepadanya sama seperti Dia telah mendengar penderitaan Hagar (Kej. 29:33).

Anak lelaki Lea “Simeon” juga menggemakan nama anak lelaki Hagar “Ismael,” yang bermaksud “Tuhan akan mendengar” (lihat Kej. 16:11). Apabila Lea melahirkan anak lelakinya yang terakhir, dia memanggilnya Yehuda, yang bermaksud "pujian." Leah tidak lagi merujuk kepada kesakitan atau berkatnya. Dia hanya menumpukan perhatian kepada Tuhan dan memujiNya atas rahmatNya.

Anehnya, hanya apabila Lea tidak dapat melahirkan lagi barulah Tuhan “mengingat” Rahel dan membuka rahim Rahel (Kej. 30:22). Rahel, isteri yang dikasihi, terpaksa menunggu tujuh tahun selepas perkahwinannya, dan 14 tahun selepas pertunangannya dengan Yakub, untuk mendapat anak lelaki sulungnya (Kej. 29:18, 27; bandingkan dengan Kej. 30:25). Dia memberinya nama "Yusuf" untuk menandakan bahawa Tuhan telah "'menghapuskan ['asaf] aibku'" dan "'akan menambahkan [yasaf] kepadaku seorang lagi anak lelaki '" (Kej. 30:23, 24). Betapa salahpun  beberapa daripada tindakan ini, Tuhan masih boleh menggunakan tindakan ini, walaupun Dia tidak merestui tindakan itu, untuk mencipta satu  bangsa daripada keturunan Abraham.

`Dalam cara apakah kisah ini menyingkapkan bahawa  tujuan Tuhan akan digenapi di syurga dan di bumi, walaupun manusia mempunyai kelemahan dan kesilapan?`