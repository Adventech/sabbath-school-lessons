---
title:  Yakub Si Pengganti
date:  21/05/2022
---

### Bacaan Untuk Pelajaran Minggu Ini
Kej. 25:21–34, Kej. 28:10–22, Kej. 11:1–9, Kej. 29:1–30, Kej. 30:25–32.

> <p>Ayat Hafalan</p>
> “Kata Esau: ‘Bukankah tepat namanya Yakub, kerana ia telah dua kali menipu aku. Hak kesulunganku telah dirampasnya, dan sekarang dirampasnya pula berkat yang untukku.’ Lalu katanya: ‘Apakah bapa tidak mempunyai berkat lain bagiku? ’ ” (Kejadian 27:36).

Sekarang kita lihat sejarah keluarga Ishak seterusnya, anak keajaiban dan leluhur awal benih yang dijanjikan. Walau bagaimanapun, cerita itu tidak bermula dengan baik. Kecacatan karakter anaknya Yakub akan kelihatan dalam persaingan antara dua beradik itu mengenai hak kesulungan (Kej. 25:27–34) dan sudah tentu mengenai hak untuk memperoleh berkat Ishak (Kejadian 27).

Oleh kerana Yakub menipu ayahnya dan mencuri berkat daripada abangnya, dia terpaksa melarikan diri untuk menyelamatkan nyawanya. Dalam buangan, Tuhan menemuinya di Betel (Kej. 28:10–22). Sejak itu Yakub, si penipu, akan mengalami sendiri penipuan. Bukan Rahel, yang dicintai Yakub (Kejadian 29),  akan diberikan kepadanya, sebaliknya Lea, anak perempuan Laban yang lebih tua, dan dia perlu bekerja selama 14 tahun untuk mendapatkan isteri-isterinya.

Namun, Yakub juga akan mengalami berkat Tuhan, kerana selama dalam pembuangan dia akan mempunyai 11 orang anak lelaki, dan Tuhan akan menambahkan kekayaannya.

Oleh itu, apapun yang  kita lihat dalam kisah ini, kita dapat melihat bagaimana Tuhan akan memenuhi janji perjanjianNya, dalam apa carapun, tidak kira berapa kerap umatNya gagal.

*Sila kaji Pelajaran minggu ini sebagai persediaan untuk Sabat, 28 Mei.