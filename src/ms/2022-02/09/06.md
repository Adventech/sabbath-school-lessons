---
title:  Yakub  Pergi
date:  26/05/2022
---

Dalam kisah ini, Yakub—yang menipu ayahnya dan abangnya untuk memperoleh hak kesulungan, dan yang mencuri berkat yang Ishak rancang untuk diberikan kepada anak sulungnya—bagaimanapun tetap pasif terhadap Laban dan melayaninya dengan setia. Yakub tahu benar bahawa dia telah ditipu oleh bapa mertuanya, namun, dia melupakan saja penipuan itu. Sukar untuk memahami sikap pasif Yakub.   Yakub boleh sahaja memberontak, atau sekurang-kurangnya menentang Laban atau berunding dengannya. Tetapi dia tidak berbuat demikian. Dia hanya melakukan apa yang diminta oleh Laban, tidak kira betapa tidak adilnya semua itu.

Namun begitu, pada kelahiran anak lelaki pertama Rahel, Yusuf, Yakub akhirnya mencapai tahun keempat belas "perkhidmatannya" kepada Laban (Kej. 30:26), dan kini mempertimbangkan untuk meninggalkan Laban untuk kembali ke Tanah Perjanjian. Tetapi Yakub mengambil berat tentang kecukupan untuk “keluarganya sendiri” (Kej. 30:30).

`Sila baca Kejadian 30:25–32. Apakah yang berlaku di sini, dan jenis alasan wajar yang digunakan Yakub? Apakah jawapan Laban?`

Pemergian Yakub dari rumahnya menjadi lencongan yang sangat panjang baginya. Mungkin bukan niat asalnya untuk tinggal jauh dari negerinya untuk masa yang lama, tetapi peristiwa yang dia alami menghalangnya selama bertahun-tahun. Kini tiba masanya untuk pulang  bersama keluarganya.

Sementara itu, sikap patuh luar biasa Yakub menunjukkan bahawa Yakub mungkin telah berubah; dia telah memahami pelajaran iman. Iaitu, Yakub menunggu isyarat Tuhan untuk pergi. Hanya apabila Tuhan bercakap kepadanya barulah Yakub memutuskan untuk pergi.

Tuhan menyatakan diri-Nya kepada Yakub sebagai “ ‘Tuhan di Betel itu’ ” dan memerintahkan Yakub untuk meninggalkan rumah Laban dan kembali kepada “sanak saudaramu.” (Kej. 31:13) dengan perkataan yang sama yang Tuhan gunakan untuk memanggil Abram untuk meninggalkan “sanak saudaramu” (Kej. 12:1).

Juga, apa yang membantunya melihat bahawa sudah tiba masanya untuk pergi, adalah sikap anak lelaki Laban dan Laban sendiri (lihat Kej. 31:1, 2). “Yakub  boleh saja sudah lama meninggalkan sanak saudaranya yang licik itu, tetapi dia takut bertemu dengan Esau. Sekarang dia merasakan bahawa dia berada dalam bahaya daripada anak-anak Laban, yang, memandang kekayaannya sebagai milik mereka, mungkin berusaha untuk mendapatkannya melalui kekerasan.”—Ellen G. White, Patriarchs and Prophets, hlm. 193.

Oleh itu, dia membawa keluarga dan harta bendanya dan pergi, dengan itu memulakan satu lagi fasa dalam kisah hebat umat perjanjian Tuhan.