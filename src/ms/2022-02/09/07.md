---
title:  Kajian Tambahan
date:  27/05/2022
---

Tuhan memilih Yakub, bukan kerana dia layak menerimanya, tetapi kerana anugerahNya. Namun, Yakub bekerja keras untuk layak mendapatkan anugerah  itu, yang mana kerja keras itu sendiri adalah satu kontradiksi. Jika dia layak mendapatnya, maka itu bukan anugerah; ia akan menjadi usaha (lihat Rom. 4:1–5), yang bertentangan dengan injil. Hanya kemudiannya Yakub mula memahami kepentingan anugerah Tuhan dan apa yang dimaksudkan dengan mempercayai Tuhan, hidup dengan iman, dan bergantung sepenuhnya kepada Tuhan. Pengalaman Yakub mengandungi pelajaran penting bagi orang yang bercita-cita tinggi: jangan berusaha untuk memperoleh kejayaan dengan menipu  orang lain.

“Yakub berfikir untuk mendapatkan hak kesulungan melalui penipuan, tetapi dia mendapati dirinya kecewa. Dia fikir dia telah kehilangan segala-galanya, hubungannya dengan Tuhan, rumahnya, dan semua,  di sana dia adalah seorang pelarian yang kecewa. Tetapi apakah yang Tuhan lakukan? Dia memandang Yakub dalam keadaan putus asa, Dia melihat kekecewaannya,  Dia juga melihat perkara yang Yakub lalui yang akan mengembalikan kemuliaan kepada Tuhan. Sebaik sahaja Dia melihat kekecewaan pelarian ini,  Dia menunjukkan tangga mistik, yang menggambarkan Yesus Kristus. Yakub menggambarkan manusia yang telah kehilangan semua hubungan dengan Tuhan, namun, Tuhan di syurga memandang kepadanya dan menyetujui bahawa Kristus akan menjambatani jurang yang telah dibuat oleh dosa. Kita mungkin telah memandang dan berkata, Saya ingin sekali mencapai syurga tetapi bagaimanakah saya boleh mencapainya? Saya tidak nampak caranya. Itulah yang Yakub fikirkan, maka Tuhan menunjukkan kepadanya penglihatan tentang tangga itu. Tangga itu menghubungkan bumi dengan syurga, dengan Yesus Kristus. Manusia boleh memanjatnya, kerana tapaknya terletak di atas bumi dan hujungnya sampai ke syurga.”—Ellen G. White Comments, The SDA Bible Commentary, jilid 1, hlm. 1095.

**Soalan Perbincangan**:

`Lihatlah karakter orang-orang ini (Ishak, Ribka, Yakub, Esau, Laban, Rahel, Lea) dalam beberapa kisah sejarah suci ini. Lihatlah semua pembohongan dan penipuan yang terlibat. Apakah yang ini ajarkan kepada kita tentang sifat manusia secara umum dan rahmat Tuhan?`

`Semasa anda membaca kisah Yakub, apakah bukti yang anda dapati bahawa dari semasa ke semasa karakternya semakin matang dan berkembang?`

`Apakah cara kita, sebagai Seventh-day Adventist, boleh berada dalam bahaya untuk mempunyai sikap Esau terhadap hak kesulungannya? Iaitu, bagaimanakah kita boleh memastikan bahawa kita tidak pernah berhenti menyayangi dan menghargai semua cahaya yang Tuhan berikan kepada kita?`