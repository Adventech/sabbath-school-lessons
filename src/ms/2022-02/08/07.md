---
title:  Kajian Tambahan
date:  20/05/2022
---

Abraham adalah  nabi Tuhan yang  istimewa. Tuhan kongsikan dengan Abraham rencana penyelamatanNya   (Kejadian 18:17). Tuhan menunjukkan kepada Abraham rencana penyelamatanNya melalui kematian anakNya.

“Ishak adalah gambaran kepada Anak Tuhan, yang dipersembahkan sebagai korban bagi dosa-dosa dunia. Tuhan akan menyematkan kepada Abraham injil keselamatan kepada manusia. Untuk melakukan ini, dan menjadikan kebenaran sebagai realiti baginya serta untuk menguji imannya, Dia memintanya untuk menyembelih Ishak, anak kesayangannya. Segala kedukaan dan penderitaan yang Abraham tanggung melalui pencobaan yang gelap dan menakutkan itu adalah untuk tujuan mendalami pemahamannya tentang rencana penebusan bagi manusia yang sudah jatuh. Ini dilakukan supaya Abraham memahami melalui pengalamannya sendiri betapa tidak dapat diungkapkan penyangkalan diri Tuhan yang tidak terbatas dalam memberikan Anak-Nya sendiri untuk mati untuk menyelamatkan manusia daripada kebinasaan kekal.  Bagi Abraham tidak ada siksaan mental yang dapat menyamai apa yang dia alami dalam mematuhi perintah ilahi untuk mengorbankan anaknya.”—Ellen G. White, Testimonies for the Church, jilid 3, hlm. 369.

“Abraham sudah tua, dia menjangkakan kematiannya tidak lama lagi; namun masih ada satu tindakan yang harus dia lakukan untuk memastikan pemenuhan janji kepada anak cucunya.  Ishak adalah orang yang ditentukan ilahi untuk menggantikannya sebagai pemelihara hukum Tuhan dan bapa umat pilihan, tetapi dia masih belum berkahwin. Penduduk Kanaan penyembah berhala, Tuhan telah melarang perkahwinan campur antara umatNya dan mereka, kerana mengetahui bahawa perkahwinan seperti itu akan membawa kepada kemurtadan. Bapa leluhur itu takut kesan daripada pengaruh yang merosakkan di sekeliling anaknya. . . . Dalam fikiran Abraham, pemilihan seorang isteri untuk anaknya adalah perkara yang sangat penting; dia ingin sekali Ishak berkahwin dengan orang yang tidak akan membawanya jauh daripada Tuhan. . . . Ishak, mempercayai kebijaksanaan dan kasih sayang ayahnya, dia berpuas hati untuk menyerahkan perkara itu kepada ayahnya, juga percaya  bahawa Tuhan sendiri akan memimpin dalam pilihan yang dibuat.”—Ellen G. White, Patriarchs and Prophets, hlm. 171.

**Soalan Perbincangan**:

`Dalam kelas, bincangkan tentang kesediaan Abraham untuk mengorbankan Ishak. Cuba bayangkan jenis iman yang diungkapkan oleh kisah ini. Apakah yang menakjubkan, namun pada masa yang sama merisaukan, tentang kisah ini?`

`Bagaimana dengan kehendak bebas? Mengapakah iman kita tidak masuk akal jika kehendak bebas itu bukan satu realiti? Apakah contoh yang kita ada dalam Alkitab tentang kehendak bebas dan bagaimana, meskipun orang membuat pilihan yang salah, kehendak Tuhan akhirnya tercapai?`