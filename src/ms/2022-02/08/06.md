---
title:  Isteri untuk Abraham
date:  19/05/2022
---

`Sila baca Kejadian 24:67–25:8. Apakah maksud peristiwa terakhir ini dalam kehidupan Abraham?`

Selepas Sarah meninggal, Abraham berkahwin lagi. Seperti Ishak, dia terhibur selepas kematian Sarah (Kej. 24:67). Ingatan tentang Sarah pastinya masih terpahat dalam fikiran bapa leluhur itu, seperti juga bagi anaknya.

Namun, identiti isteri baharunya tidak jelas. Fakta bahawa penulis sejarah mengaitkan anak-anak Ketura dengan anak-anak Hagar, tanpa menyebut nama Keturah, bagaimanapun, menunjukkan bahawa kemungkinan Ketura (seperti yang dicadangkan oleh sesetengah orang) adalah Hagar sendiri. Kita tidak tahu. Ianya  juga signifikan bahawa Abraham memperlakukan anak-anak Keturah dalam cara yang sama seperti yang dia lakukan terhadap anak Hagar: dia mengusir mereka untuk mengelakkan sebarang pengaruh rohani dan membuat pembezaan yang jelas antara anaknya dengan Sarah dan anak-anaknya yang lain.

Dia juga memberikan “segala miliknya kepada Ishak” (Kej. 25:5) tetapi  dia hanya “memberikan pemberian kepada anak-anak gundik” (Kej. 25:6). Klasifikasi "gundik" mungkin juga membayangkan bahawa status Keturah, seperti Hagar, adalah sebagai gundik. Potensi pengenalan Ketura sebagai Hagar juga mungkin menjelaskan kiasan secara halus  kenangan akan Sarah sebagai pendahulu kepada perkahwinannya dengan Keturah-Hagar.

Apa yang menarik adalah dalam Kejadian 25:1–4, 12–18, senarai anak-anak Abraham dengan Ketura, serta senarai anak-anak Ismael, diberikan. Tujuan silsilah selepas perkahwinan Abraham dengan Ketura, yang memberinya enam anak lelaki, berbanding dua anak lelakinya yang lain (Ishak dan Ismael), mungkin untuk memberikan bukti segera tentang janji Tuhan bahawa Abraham akan menjadi bapa kepada banyak bangsa.

Silsilah kedua berkenaan dengan keturunan Ismael, yang juga terdiri daripada 12 suku (bandingkan dengan Kej. 17:20), sama seperti apa yang akan berlaku dengan Yakub (Kej. 35:22–26). Walaupun, pasti, perjanjian Tuhan akan ditetapkan kepada keturunan Ishak (Kej. 17:21), bukan Ismael, satu perkara yang sangat jelas dalam Kitab Suci.

Laporan kematian Abraham diapit di antara dua silsilah (Kej. 25:7–11) juga membuktikan berkat Tuhan. Itu mendedahkan pemenuhan janjiNya kepada Abraham, yang dibuat bertahun-tahun sebelumnya, bahawa dia akan mati “’pada masa tua yang sejahtera’ ” (Kej. 15:15) dan “umur panjang” (bandingkan dengan Pengkhotbah 6: 3).

Pada akhirnya, Tuhan tetap setia kepada janji-janji kasih kurniaNya kepada hambaNya yang setia, Abraham, yang imannya digambarkan dalam Kitab Suci sebagai contoh yang hebat, jika bukan contoh terbaik, dalam Perjanjian Lama tentang keselamatan melalui iman (lihat Rom. 4: 1–12).