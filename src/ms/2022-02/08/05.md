---
title:  Isteri untuk Ishak
date:  18/05/2022
---

Kejadian 24 menceritakan kisah perkahwinan Ishak selepas kematian Sarah. Kedua-dua cerita itu berkaitan.

`Sila baca Kejadian 24. Mengapakah Abraham begitu prihatin agar anaknya tidak berkahwin dengan seorang wanita dari Kanaan?`

Sama seperti Abraham ingin memperoleh tanah itu untuk menguburkan isterinya, kerana janji Tuhan kepada keturunannya bahawa mereka akan memiliki tanah ini, dia kini menegaskan bahawa Ishak tidak menetap di luar Tanah Perjanjian itu (Kejadian 24:7). Selain itu, tindakan Ishak untuk membawa pengantin perempuannya ke khemah Sarah, dan catatan bahawa Ribka menghiburkan Ishak "selepas kematian ibunya" (Kej. 24:67) merujukkan  kesedihan  Ishak atas kematian ibunya.

Cerita itu penuh dengan doa dan jawapan atas doa-doa dan kaya dengan pelajaran tentang pemeliharaan Tuhan dan kebebasan manusia. Ia bermula dengan kata-kata Abraham. Bersumpah demi “‘TUHAN, Tuhan yang empunya langit dan yang empunya bumi’” (Kej. 24:3), Pertama sekali, Abraham mengakui Tuhan sebagai Pencipta (Kej. 1:1, Kej. 14:19), termasuklah yang berkuasa atas kelahiran keturunan Abraham, dan seterusnya Mesias Sendiri.

Penyebutan “ ‘malaikat-Nya’ ” dan  “ ‘Tuhan yang empunya langit’”  (Kej. 24:7) menunjuk kembali kepada Malaikat TUHAN yang datang dari syurga untuk menyelamatkan Ishak daripada disembelih (Kej. 22:11). Tuhan yang mengawal alam semesta, Malaikat TUHAN yang campur tangan untuk menyelamatkan Ishak, akan memimpin dalam hal perkahwinan ini.

Bagaimanapun, Abraham pasrah akan kemungkinan wanita itu tidak akan merespons panggilan Tuhan. Sekuat manapun Dia, Tuhan tidak memaksa manusia untuk taat kepadaNya. Walaupun rancangan Tuhan untuk Ribka adalah untuk mengikut Eliezer, dia (Ribka) mengekalkan kebebasannya untuk memilih. Iaitu, kemungkinan wanita ini tidak mahu datang, dan jika tidak, dia tidak akan dipaksa.

Oleh itu, kita melihat di sini satu lagi contoh tentang misteri besar bagaimana Tuhan telah memberikan kita, sebagai manusia, kehendak bebas, pilihan bebas, kebebasan yang tidak akan Dia pijak. (Jika Dia memijaknya, itu bukan lagi kehendak bebas.) Namun, bagaimanapun jua, di samping realiti kehendak bebas manusia, dan banyak pilihan yang mengerikan yang dibuat oleh manusia atas nama kehendak bebas, kita masih boleh percaya bahawa pada akhirnya kasih dan kebaikan Tuhan akan menang.

`Mengapakah amat menggembirakan untuk mengetahui bahawa walaupun tidak semua perkara adalah kehendak Tuhan, Dia masih menggambil tanggungjawab? Bagaimanakah nubuatan seperti Daniel 2, misalnya, membuktikan perkara ini kepada kita?`