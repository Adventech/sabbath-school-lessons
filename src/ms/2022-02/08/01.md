---
title:  Sebuah Janji
date:  14/05/2022
---

### Bacaan Untuk Pelajaran Minggu Ini
Kejadian 22, Ibr. 11:17, Im. 18:21, Yohanes 1:1–3, Rom. 5:6–8, Kej. 23–25, Rom. 4:1–12.

> <p>Ayat Hafalan</p>
> “Adapun Abraham telah tua dan lanjut umurnya, serta diberkati TUHAN dalam segala hal” (Kejadian 24:1).

Akhirnya, seperti yang dijanjikan Tuhan, Sarah melahirkan seorang anak lelaki untuk Abraham, “pada masa tuanya” (Kej. 21:2), dan dia menamakan bayi itu Ishak (lihat Kej. 21:1–5). Tetapi kisah Abraham masih jauh daripada tamat, mencapai saat kemuncak ketika dia membawa anaknya ke Gunung Moria untuk dikorbankan. Bagaimanapun,  Ishak digantikan dengan seekor domba jantan (Kej. 22:13), yang menandakan komitmen Tuhan untuk memberkati bangsa-bangsa melalui “benihnya” (Kej. 22:17, 18). Benih itu, tentunya, adalah  Yesus (Kis. 13:23). Oleh itu, dalam kisah yang menakjubkan ini (namun dalam beberapa hal membimbangkan) lebih banyak rancangan keselamatan didedahkan.

Walau apapun pelajaran rohani yang mendalam di sini, keluarga Abraham pasti digoncangkan oleh pelajaran tersebut,  masa depan Abraham tidak jelas. Sarah meninggal selepas pengorbanan di Moria (Kejadian 23), sementara Ishak masih bujang.

Abraham kemudian mengambil inisiatif untuk memastikan bahawa masa depan yang  "betul" menyertainya.  Dia mengatur perkahwinan anaknya dengan Ribka (Kej. 24), yang kemudiannya melahirkan dua orang  anak lelaki (Kej. 25:21–23).  Abraham sendiri berkahwin dengan Ketura, yang kemudian memberinya ramai anak (Kej. 25: 1–6). Minggu ini, kita akan mengikuti Abraham hingga akhir hayatnya (Kej. 25:7–11).

*Sila kaji Pelajaran minggu ini sebagai persediaan untuk Sabat, 21 Mei.