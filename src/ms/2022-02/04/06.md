---
title:  'Perjanjian Itu: Bahagian Dua'
date:  21/04/2022
---

`Sila baca Kejadian 8:21–9:1. Apakah makna penting komitmen Tuhan untuk memelihara hidupan daripada kepupusan? Bagaimanakah berkat Tuhan memenuhi komitmen itu?`

Komitmen Tuhan untuk memelihara kelangsungan hidup adalah satu tindakan anugerah kasih; ia bukan hasil jasa manusia. Tuhan memutuskan untuk memelihara kehidupan di bumi walaupun manusia jahat (Kej. 8:21). Kejadian 8:22 berbunyi, secara literal, “sepanjang hari di bumi” iaitu, selagi bumi ini masih ada, musim akan datang dan pergi dan kehidupan akan dikekalkan. Pendek kata, Tuhan tidak berputus asa dengan ciptaanNya.

Malah, ayat berikutnya, yang bercakap tentang berkat Tuhan, membawa kita kembali kepada Penciptaan asal, serta berkatnya (Kej. 1:22, 28; Kej. 2:3). Tuhan, dalam satu pengertian, sedang memberi manusia peluang untuk bermula semula,  memulakan yang baharu.

`Sila baca Kejadian 9:8–17. Apakah makna penting pelangi itu? Bagaimanakah "tanda perjanjian" ini (Kej. 9:13) terkait dengan tanda perjanjian yang lain, Sabat?`

Ungkapan “menetapkan . . . perjanjian” diulangi tiga kali (Kej. 9:9, 11, 17), menandakan kemuncak dan pemenuhan janji awal Tuhan (Kej. 6:18). Menyusul kepada bahagian sebelumnya, yang selari dengan hari keenam Penciptaan, bahagian ini selari dengan bahagian yang menceritakan mengenai  hari ketujuh Penciptaan, Sabat. Di dalam teks pengulangan itu, tujuh kali, perkataan "perjanjian" ada keselarasan dengan Sabat. Seperti hari Sabat, pelangi adalah tanda perjanjian (Kej. 9:13, 14, 16; bandingkan dengan Keluaran 31:12–17). Juga, seperti Sabat, pelangi mempunyai skop universal; ia terpakai kepada seluruh dunia. Sama seperti Sabat, sebagai tanda Penciptaan, adalah untuk semua orang di manapun,  janji bahawa tiada  lagi Air Bah  akan datang juga adalah untuk semua orang, di manapun.

`Apabila anda melihat pelangi, fikirkan tentang semua janji Tuhan kepada kita. Mengapakah kita boleh mempercayai janji-janji itu, dan bagaimanakah pelangi itu menunjukkan kepada kita bahawa kita boleh mempercayainya?`