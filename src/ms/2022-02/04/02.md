---
title:  Persediaan Untuk Menghadapi Air Bah
date:  17/04/2022
---

`Sila baca Kejadian 6:13–7:10. Apakah pelajaran yang boleh kita pelajari daripada kisah menakjubkan tentang sejarah awal manusia  ini?`

Seperti Daniel, Nuh adalah seorang nabi yang meramalkan akhir dunia. Perkataan Ibrani untuk “bahtera” (tevah) (Kej. 6:14) adalah kata pinjaman Mesir yang sama yang jarang digunakan untuk “peti,” di mana Musa semasa bayi disembunyikan, supaya dia terpelihara untuk menyelamatkan Israel daripada Mesir (Keluaran 2:3).

Juga, sesetengah orang  melihat  struktur umum bahtera itu selari dengan tabut Khemah suci (Keluaran 25:10). Sama seperti bahtera Air Bah  itu akan membolehkan kelangsungan hidup umat manusia, demikian juga tabut perjanjian, tanda kehadiran Tuhan di tengah-tengah umatNya (Keluaran 25:22), menunjukkan kepada pekerjaan penyelamatan Tuhan bagi umatNya.

Ungkapan “Nuh melakukan semuanya itu; tepat seperti yang diperintahkan Tuhan” (Kej. 6:22). Perkataan "melakukan" ialah "'asah" dalam bahasa Ibrani. Kata kerja “melakukan” adalah respons Nuh kepada perintah Tuhan untuk “membuat” (Kejadian 6:14–16). Musa menulis kata kerja ini lima kali dalam Kejadian 6:14–16. Kata kerja “melakukan” dan “membuat” menunjukkan kepada kita bahawa Nuh taat sepenuhnya kepada Tuhan. Nuh melakukan semua yang Tuhan perintahkan kepadanya. Menarik juga bahawa ungkapan ini juga digunakan dalam konteks pembinaan tabut perjanjian (Keluaran 39:32, 42; Kel. 40:16).

“Tuhan memberikan Nuh dimensi tepat bahtera itu dan arahan yang jelas berkenaan dengan pembinaannya dalam setiap bahagian. Kebijaksanaan manusia tidak mungkin mencipta struktur yang kukuh dan  ketahanan yang begitu hebat. Tuhan adalah perancang, dan Nuh adalah pakar pembina.”—Ellen G. White, Patriarchs and Prophets, hlm. 92.

Sekali lagi, persamaan antara kedua-dua "bahtera" itu menegaskan semula persamaan  fungsi penebusan kedua-duanya. Oleh itu, ketaatan Nuh digambarkan sebagai sebahagian daripada rencana penyelamatan Tuhan. Nuh diselamatkan hanya kerana dia mempunyai iman untuk melakukan apa yang Tuhan perintahkan kepadanya (lihat Ibr. 11:7). Dia adalah contoh awal iman yang memanifestasikan dirinya dalam ketaatan, satu-satunya jenis iman yang penting (Yakobus 2:20).

Ringkasnya, walaupun Nuh “mendapat kasih karunia di mata Tuhan” (Kej. 6:8), namun respons kepada kasih kurnia inilah, yang sudah diberikan kepadanya, Nuh bertindak dengan setia dan patuh kepada perintah Tuhan. Bukankah seperti itu juga seharusnya dengan kita semua?

`Sila baca 2 Petrus 2:5–9. Mengapakah hanya keluarga Nuh sahaja yang diselamatkan? Apakah pelajaran yang boleh kita pelajari daripada kisah Nuh mengenai peranan kita dalam memberi amaran kepada dunia tentang penghakiman yang akan datang?`