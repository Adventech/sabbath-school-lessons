---
title:  Air Bah
date:  16/04/2022
---

### Bacaan Untuk Pelajaran Minggu Ini
Kej. 6:13–7:10, 2 Pet. 2:5–9, Kejadian 7, Rom. 6:1–6, Mzm. 106:4, Kejadian 8, Kej. 9:1–17.

> <p>Ayat Hafalan</p>
> “ ‘Sebab sebagaimana halnya pada zaman Nuh, demikian pula halnya kelak pada kedatangan Anak Manusia’ ” (Matius 24:37).

“Ketika dilihat TUHAN, bahawa kejahatan manusia besar di bumi dan bahawa segala kecenderungan hatinya selalu membuahkan kejahatan semata-mata” (Kej. 6:5). Kata kerja "melihat" (Kej. 6:5) membawa pembaca kembali ke setiap langkah Penciptaan awal Tuhan. Tetapi apa yang Tuhan lihat sekarang, bukannya tov, “baik,” adalah ra‘, “jahat” (Kej. 6:5). Seolah-olah Tuhan menyesal kerana Dia telah menciptakan dunia, kini penuh dengan ra‘ (Kej. 6:6, 7).

Namun, penyesalan Tuhan mengandungi unsur-unsur keselamatan juga. Perkataan Ibrani untuk “menyesal” (nakham) digemakan dalam nama Nuh (Noakh), yang bermaksud “penghiburan” (Kej. 5:29). Oleh itu, balasan Tuhan terhadap kejahatan ini mempunyai dua sisi. Ia mengandungi ancaman pengadilan, yang membawa kepada kemusnahan bagi sesetengah orang; namun, responsNya menjanjikan penghiburan dan belas kasihan, yang juga membawa kepada keselamatan  bagi orang lain.

“Suara berganda” ini sudah didengari bersama Kain dan Habel/Seth,  ia diulangi melalui perbezaan antara dua garis keturunan Set (“anak-anak Tuhan”) dan Kain (“anak-anak manusia”). Sekarang kita mendengarnya lagi kerana Tuhan membezakan antara Nuh dan umat manusia yang lain.

*Sila kaji Pelajaran minggu ini sebagai persediaan untuk Sabat, 23 April.