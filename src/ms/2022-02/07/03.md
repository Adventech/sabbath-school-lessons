---
title:  Keraguan Abraham
date:  09/05/2022
---

`Sila baca Kejadian 16:1–16. Apakah makna penting keputusan Abram untuk mengambil Hagar, walaupun Tuhan sudah berjanji kepadanya? Bagaimanakah kedua-dua wanita itu mewakili dua sikap iman (Gal. 4:21–31)?`

Apabila Abram ragu-ragu (Kej. 15:2), Tuhan dengan jelas meyakinkan dia bahawa dia akan mempunyai seorang anak lelaki. Bertahun-tahun kemudian, Abram masih tidak mempunyai anak. Walaupun selepas nubuatan kuat Tuhan  yang terakhir, Abram nampaknya telah kehilangan kepercayaannya: dia tidak lagi percaya bahawa mungkin baginya untuk mempunyai anak lelaki dengan Sarai. Sarai, kerana berasa putus asa, dia mengambil inisiatif dan menggesa Abram untuk menggunakan amalan biasa oleh masyarakat Timur Dekat purba pada masa itu: ambil pengganti. Hagar, hamba Sarai, dilantik untuk khidmat ini. Sistem itu berfungsi. Ironinya, strategi manusia ini kelihatan lebih berkesan daripada beriman  kepada janji Tuhan.

Petikan yang menerangkan hubungan Sarai dengan Abram adalah selaras dengan kisah Adam dan Hawa di Taman Eden. Kedua-dua teks itu berkongsi beberapa motif yang sama (Sarai, seperti Hawa, aktif; Abram, seperti Adam, adalah pasif) dan berkongsi kata kerja dan persamaan ungkapan ("dengar suara," "mengambil" dan "memberi"). Persamaan antara kedua-dua cerita ini membayangkan ketidaksetujuan Tuhan terhadap tindakan ini.

Paulus merujuk kepada kisah ini untuk menyatakan maksudnya tentang usaha berlawanan dengan kasih kurnia (Gal. 4:23–26). Dalam kedua-dua kisah, hasilnya adalah sama: ganjaran segera daripada usaha manusia di luar kehendak Tuhan membawa kepada masalah masa depan. Perhatikan bahawa Tuhan tidak hadir semasa keseluruhan tindakan itu. Sarai bercakap tentang Tuhan tetapi tidak pernah bercakap denganNya;  begitu juga Tuhan tidak bercakap kepada salah seorang daripada mereka. Ketiadaan Tuhan ini agak menarik perhatian, terutamanya selepas kehadiran Tuhan yang hebat dalam bab sebelumnya.

Tuhan kemudian menampakkan diri kepada Hagar tetapi hanya selepas dia meninggalkan rumah Abram. Kemunculan yang tidak dijangka ini mendedahkan kehadiran Tuhan walaupun manusia berusaha untuk bekerja tanpa Dia. Rujukan kepada "Malaikat TUHAN" (Kej. 16:7) adalah gelaran yang sering dikaitkan dengan TUHAN, YHWH (lihat Kej. 18:1, 13, 22). Kali ini Tuhanlah yang mengambil inisiatif dan mengumumkan kepada Hagar bahawa dia akan melahirkan seorang anak lelaki, Ismael, yang namanya bermaksud Tuhan mendengar (Kej. 16:11). Ironinya, cerita itu, yang berakhir dengan idea mendengar (shama‘), selaras dengan mendengar pada permulaan cerita itu, apabila Abram yang “mendengarkan” (shama‘) suara Sarai (Kejadian 16:2).

`Mengapakah begitu mudah bagi kita untuk kurang beriman  sama seperti yang dialami oleh Abram di sini?`