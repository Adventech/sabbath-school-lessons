---
title:  Perjanjian dengan Abraham
date:  07/05/2022
---

### Bacaan Untuk Pelajaran Minggu Ini
Kejadian 15–19:29; Roma 4:3, 4, 9, 22; Galatia 4:21–31; Roma 4:11; Roma 9:9; Amos 4:11.

> <p>Ayat Hafalan</p>
> “Abram menjawab: ‘ Ya TUHAN, apakah yang akan Engkau berikan kepadaku, kerana aku akan meninggal dengan tidak mempunyai anak, dan yang akan mewarisi rumahku ialah Eliezer, orang Damsyik itu? ’ ” (Kejadian 15:2).

Dalam Kejadian 15, kita sampai ke saat yang penting apabila Tuhan memformalkan perjanjianNya dengan Abraham. Perjanjian Abrahamik adalah perjanjian kedua, selepas perjanjian dengan Nuh.

Seperti perjanjian dengan Nuh, perjanjian dengan Abraham melibatkan bangsa lain juga, kerana akhirnya perjanjian dengan Abraham adalah sebahagian daripada perjanjian kekal, yang ditawarkan kepada semua manusia (Kej. 17:7, Ibr. 13:20).

Episod kehidupan Abraham ini penuh dengan ketakutan dan tawa. Abram takut (Kej. 15:1), begitu juga Sara (Kej. 18:15) dan Hagar (Kej. 21:17). Abram ketawa (Kej. 17:17); juga, Sarah (Kej. 18:12), dan Ismael  (Kej. 21:9). Bab-bab ini menunjukkan kepada kita perasaan positif dan kasih dalam hati Abram. Abram sangat mengambil berat tentang keselamatan orang Sodom yang jahat; dia mengambil berat terhadap Sarah, Hagar, dan Lot; dan dia bersikap ramah terhadap tiga orang asing itu (Kej. 18:2-6).

Dalam konteks itulah Abram, yang namanya menyiratkan kemuliaan dan kehormatan, akan ditukar namanya menjadi Abraham, yang bermaksud “bapa sejumlah besar bangsa.” (Kej. 17:5). Oleh itu, kita melihat di sini lebih banyak petunjuk  sifat universal tentang apa yang Tuhan rancangkan untuk dilakukan melalui perjanjianNya dengan Abraham.

*Sila kaji Pelajaran minggu ini sebagai persediaan untuk Sabat, 14 Mei.