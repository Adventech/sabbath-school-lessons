---
title:  Lot di Sodom
date:  12/05/2022
---

`Sila baca Kejadian 18:16–19:29. Sejauh manakah rasa tanggungjawab Abraham terhadap Lot yang tinggal di sodom?`

Abraham baru saja diberi pengesahan  semula akan janji Tuhan tentang seorang anak. Namun, bukannya gembira mendengar berita baik itu, sebaliknya, dia melibatkan Tuhan dalam perbincangan yang penuh keingintahuan  tentang nasib Lot di Sodom. Abraham bukan sahaja seorang nabi kepada siapa Tuhan menyatakan kehendakNya; dia juga seorang nabi yang memberi syafaat bagi pihak orang fasik. Ungkapan Ibrani "berdiri di hadapan TUHAN" (Kej. 18:22) adalah simpulan bahasa untuk berdoa.

Malah, Abraham mencabar Tuhan dan tawar-menawar dengan Dia untuk menyelamatkan Sodom, tempat anak saudaranya tinggal. Tuhan akan menyelamatkan orang Sodom andainya terdapat  10  orang Sodom yang saleh.

Sudah tentu, apabila seseorang membaca kisah tentang apa yang berlaku ketika dua malaikat datang kepada Lot untuk memberi amaran kepadanya tentang apa yang akan datang (Kej. 19:1–10), kita dapat melihat betapa sakit dan jahatnya orang-orang itu. Kota itu benar-benar tempat yang jahat, seperti juga kebanyakan bangsa di sekeliling mereka; satu sebab mengapa, akhirnya, mereka dihalau dari negeri itu (lihat Kej. 15:16).

“Sekarang malam terakhir Sodom semakin dekat. Awan pembalasan sudah membayangi kota yang tegar itu. Tetapi orang-orang di kota itu tidak menyedarinya. Sementara malaikat mendekat dalam misi pemusnahan mereka, orang-orang itu sedang bermimpi tentang kemakmuran dan kesenangan. Hari terakhir itu adalah seperti hari-hari yang lain yang datang dan pergi. Pemandangan waktu senja begitu indah dan kota itu kelihatan dalam keadaan selamat. Keindahan landskap  yang tiada tandingan bermandikan sinaran matahari yang semakin berkurangan. Suhu dingin sedarhana waktu senja menggamit penduduk kota itu, dan kerumunan  mencari kesenangan berjalan ke sana ke mari, berniat untuk menikmati saat itu.”—Ellen G. White, Patriarchs and Prophets, hlm. 157, 158.

Akhirnya, Tuhan menyelamatkan hanya Lot, isterinya, dan dua orang  anak perempuannya (Kej. 19:15), hampir separuh daripada minimum 10 orang. Menantu lelaki, yang tidak mengambil serius amaran Lot, kekal di kota itu. (Kej. 19:14).

Negeri yang indah itu, kemudian, dimusnahkan. Kata kerja Ibrani hafakh, “digulingkan,” digunakan beberapa kali dalam petikan ini (Kej. 19:21, 25, 29)  menggambarkan kemusnahan Sodom (Ul. 29:23, Amos 4:11). Ideanya adalah negeri itu telah "dibalikkan." Sama seperti Air Bah "membalikkan" penciptaan asal (Kej. 6:7), pemusnahan Sodom adalah "pembalikan" Taman Eden (Kej. 13:10). Dalam kemusnahan Sodom, kita diberikan pendahulu kepada kemusnahan akhir zaman, juga (lihat Yudas 7).