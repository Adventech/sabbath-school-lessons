---
title:  Hari Sabat
date:  29/03/2022
---

`Sila baca Kejadian 2:2, 3 dan Keluaran 20:8–11. Mengapakah Sabat hari ketujuh terkait dengan Penciptaan? Bagaimanakah hubungan ini memberi kesan kepada cara kita memelihara Sabat?`

Secara tepatnya, oleh kerana "Tuhan mengakhiri" kerja-kerja PenciptaanNya maka Dia mendirikan Sabat. Oleh itu, Sabat hari ketujuh adalah ungkapan iman kita bahawa Tuhan telah menyelesaikan pekerjaanNya pada masa itu, dan bahawa Dia mendapatinya "sungguh amat baik." Memelihara hari Sabat adalah untuk bergabung dengan Tuhan dalam pengiktirafan nilai dan keindahan ciptaanNya.

Kita boleh berehat daripada pekerjaan kita sama seperti Tuhan telah berehat daripada pekerjaanNya. Pemeliharaan Sabat bermaksud mengatakan ya kepada Ciptaan Tuhan yang “sungguh amat baik” yang merangkumi tubuh fizikal kita. Bertentangan dengan beberapa kepercayaan kuno (dan moden), tidak ada dalam Kitab Suci, Perjanjian Lama atau Baharu, yang merendahkan tubuh sebagai jahat. Itu adalah konsep pagan, bukan konsep alkitabiah. Sebaliknya, pemelihara Sabat bersyukur atas ciptaan Tuhan— yang mana termasuk daging mereka sendiri— itulah sebabnya mereka boleh mensyukuri Ciptaan dan mengapa mereka menjaganya.

Sabat, yang menandakan "akhir" pertama sejarah manusia, juga merupakan tanda harapan bagi umat manusia yang menderita dan untuk dunia yang merintih. Agak menarik bahawa ungkapan "menyelesaikan pekerjaan itu" muncul semula pada akhir pembinaan tempat kudus (Keluaran 40:33), dan sekali lagi pada akhir pembinaan bait suci Salomo (1 Raja-raja 7:40, 51)— kedua-dua tempat di mana pelajaran injil dan keselamatan diajarkan.

Selepas Kejatuhan, hari Sabat, pada akhir minggu, menunjuk kepada mukjizat keselamatan yang akan berlaku hanya melalui keajaiban ciptaan baharu (Yes. 65:17, Why. 21:1). Sabat adalah tanda pada akhir minggu manusia kita bahawa penderitaan dan ujian dunia ini juga akan berakhir.

Itulah sebabnya Yesus memilih hari Sabat sebagai hari yang paling sesuai untuk menyembuhkan orang sakit (Lukas 13:13–16). Bertentangan dengan tradisi apapun yang dipegang oleh para pemimpin, melalui penyembuhan pada hari Sabat Yesus menunjukkan kepada orang ramai, dan kita, kepada masa apabila semua kesakitan, semua penderitaan, semua kematian, akan berakhir, yang merupakan kesimpulan akhir kepada proses keselamatan. Oleh itu, setiap Sabat menunjuk kepada kita  harapan penebusan.

`Bagaimanakah dengan berehat pada hari Sabat kita mengalami rehat dan keselamatan yang kita miliki dalam Yesus sekarang dan yang akan digenapi, akhirnya, dalam penciptaan langit yang baharu dan bumi yang baharu?`