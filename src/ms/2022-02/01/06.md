---
title:  Kewajiban Umat Manusia
date:  31/03/2022
---

Sebaik sahaja Tuhan menciptakan manusia pertama, Dia menawarkan kepadanya tiga hadiah: Taman Eden (Kej. 2:8), makanan (Kej. 2:16), dan perempuan (Kej. 2:22).

`Sila baca Kejadian 2:15–17. Apakah kewajipan manusia terhadap ciptaan dan terhadap Tuhan? Bagaimanakah kedua-dua tugas ini berkait antara satu sama lain?`

Kewajipan pertama manusia  adalah berkenaan dengan persekitaran semula jadi di mana Tuhan telah menempatkan dia adalah “untuk menjaga dan memeliharanya” (Kej. 2:15). Kata kerja 'avad, “memelihara,” merujuk kepada kerja. Tidak cukup untuk menerima hadiah sahaja. Kita perlu mengusahakannya dan menjadikannya membuahkan hasil—pelajaran yang akan Yesus ulangi dalam perumpamaanNya tentang talenta (Mat. 25:14–30). Kata kerja shamar, “menjaga,” menyiratkan tanggungjawab untuk memelihara apa yang telah diterima.

Tugas kedua adalah berkenaan dengan makanannya. Kita harus ingat bahawa Tuhan memberikannya kepada manusia (lihat Kej. 1:29). Tuhan juga berkata kepada Adam bahawa “‘semua pohon dalam taman ini boleh kaumakan buahnya dengan bebas’” (Kej. 2:16). Manusia tidak mencipta pokok, mahupun makanan. Makanan itu adalah anugerah, anugerah kasih kurnia.

Tetapi ada perintah yang disertakan di sini: mereka harus menerima dan menikmati anugerah kemurahan hati Tuhan “‘dari setiap pohon.’” Namun, sebagai sebahagian daripada anugerah ini, Tuhan menambahkan sekatan. Mereka tidak boleh makan dari satu pohon tertentu. Menikmati tanpa sebarang sekatan akan membawa kepada kematian. Prinsip ini terdapat di Taman Eden dan, dalam banyak cara, prinsip yang sama itu wujud hari ini.

Kewajipan manusia (bagi lelaki) yang ketiga adalah berkenaan dengan  anugerah Tuhan yang ketiga, wanita: “seorang laki-laki akan meninggalkan ayahnya dan ibunya dan bersatu dengan isterinya” (Kej. 2:24). Pernyataan yang luar biasa ini adalah ungkapan yang kuat yang menonjolkan tanggungjawab manusia terhadap perjanjian suami isteri dan tujuan untuk menjadi “satu daging,”  yang bermaksud satu orang (bandingkan dengan Mat. 19:7–9).

Sebab mengapa lelaki (bukannya wanita) yang harus meninggalkan ibu bapanya mungkin ada kaitan dengan penggunaan terma umum maskulin alkitabiah; maka, mungkin, perintah itu  terpakai bagi wanita juga. Walau apapun, ikatan perkahwinan, meskipun itu adalah anugerah daripada Tuhan, memerlukan tanggungjawab manusia sebaik sahaja hadiah itu diterima, tanggungjawab yang terletak pada kedua-dua lelaki dan wanita untuk ditunaikan dengan setia.

`Fikirkan semua yang telah diberikan oleh Tuhan. Apakah tanggungjawab anda dengan apa yang telah diberikan?`