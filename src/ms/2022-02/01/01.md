---
title:  Penciptaan
date:  26/03/2022
---

### Bacaan Untuk Pelajaran Minggu Ini
Maz. 100:1–3, Kejadian 1–2, Kel. 20:8–11, Kel. 40:33, Mat. 25:14–30, Mat. 19:7–9.

> <p>Ayat Hafalan</p>
> “Pada mulanya Tuhan menciptakan langit dan bumi.” (Kejadian 1:1).

Kitab Kejadian, permulaan seluruh Alkitab, bermula dengan tindakan Penciptaan Tuhan. Fakta ini sangat penting kerana itu bermakna bahawa penciptaan kita menandakan permulaan manusia dan sejarah alkitabiah. Kebenaran ini juga menyatakan secara tidak langsung bahawa kisah Penciptaan dalam kitab Kejadian mempunyai kebenaran sejarah sama seperti peristiwa-peristiwa manusia dan sejarah alkitabiah yang lain.

Ayat-ayat tentang Penciptaan dalam Kejadian 1 dan 2 mengandungi pelajaran tentang Tuhan dan manusia. Sementara kita mempelajarinya minggu ini, kita akan memahami dengan lebih baik makna mendalam tentang Sabat hari ketujuh. Kita akan merenungkan dengan mendalam tindakan Tuhan menciptakan manusia dari debu menurut imejNya. Kita akan tertarik untuk mengetahui  tentang tujuan pokok pengetahuan yang baik dan yang jahat itu dan kaitannya dengan pokok kehidupan.

Pelajaran yang paling penting dari kisah-kisah alkitabiah tentang permulaan adalah pelajaran mengenai kasih kurnia. Kewujudan kita adalah semata-mata oleh tindakan kasih kurnia. Tuhan menciptakan langit dan bumi ketika manusia belum ada. Sama seperti penciptaan kita, penebusan kita juga adalah anugerah daripada Tuhan. Betapa besar ertinya bahawa kedua-dua konsep, penciptaan dan penebusan, wujud dalam hukum Sabat hari ketujuh.

*Sila kaji Pelajaran minggu ini sebagai persediaan untuk Sabat, 2 April.