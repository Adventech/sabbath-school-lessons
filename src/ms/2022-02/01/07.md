---
title:  Kajian Tambahan
date:  01/04/2022
---

Baca Ellen G. White, “Science and the Bible,” ms. 128, 129, in Education; “The Creation,” dalam The Story of Redemption, ms. 21, 22.

“Alam  semula jadi adalah sama seperti buku. Alam semula jadi adalah Alkitab 'kedua'. Alam semula jadi dan Alkitab menunjukkan kepada kita bahawa Tuhan ‘menulis’ kedua-duanya. Alam semula jadi dan Alkitab tidak bercanggah. Para saintis sentiasa menemui keajaiban baharu, pastinya. Tetapi tidak ada dari sains yang bercanggah dengan Alkitab. Buku alam semula jadi dan Alkitab mengajar perkara yang sama. Ia membantu kita mengetahui tentang Tuhan dan hukum alam semula jadiNya. hukum ini menunjukkan kepada kita bagaimana Tuhan bekerja.

“Sesetengah saintis mengajar idea palsu. Mereka berpendapat bahawa sains dan Alkitab bercanggah. Jadi, para saintis cuba membuat Alkitab bersetuju dengan idea palsu mereka. Kemudian mereka menghancurkan kepercayaan kita akan kebenaran Alkitab. Para saintis yang mengkaji bumi dan batuannya mengatakan bahawa sains tidak bersetuju dengan Alkitab tentang bagaimana kehidupan bermula. Para saintis ini mengatakan bahawa berjuta-juta tahun diperlukan untuk kehidupan di bumi berlaku.  Alkitab mengatakan bahawa Tuhan mengambil masa enam hari untuk menciptakan langit dan bumi. Tetapi para saintis mengatakan bahawa enam hari ini sebenarnya adalah perkataan gambaran untuk beribu-ribu atau bahkan berjuta-juta tahun.

“Kesimpulan seperti itu adalah palsu sama sekali. Catatan Alkitab sangat sesuai dengan alam semula jadi dan ajarannya.”—Ellen G. White, Education, ms 128, 129, diadaptasikan.

**Soalan Perbincangan**:

`Mengapakah kualiti iman kita akan terjejas jika kita percaya bahawa kisah-kisah permulaan ini adalah legenda, "mitos" yang pada dasarnya direka untuk mengajar kita dalam pelajaran rohani tetapi tanpa realiti sejarah? Apakah petunjuk dalam ayat alkitabiah yang menunjukkan bahawa pengarang alkitabiah tahu bahawa ia "terbukti dalam sejarah" sama seperti kisah-kisah lain dalam kitab Kejadian? Apakah kesaksian Yesus tentang kebenaran sejarah kisah-kisah ini?`

`Apakah yang diajarkan oleh kisah Kejadian kepada kita tentang pentingnya pemeliharaan bumi? Bagaimanakah kita boleh menjadi penjaga yang baik di planet  sementara kita, pada masa yang sama, mengelakkan bahaya semua orang daripada menyembah ciptaan itu sendiri, yang merupakan godaan yang sangat nyata? (Lihat Rom. 1:25.)`

`Walaupun kemusnahan dosa selama ribuan tahun yang panjang, dengan cara apakah keajaiban dan keindahan dan keagungan Ciptaan yang "sungguh amat baik" itu masih menyatakan kepada kita, bercakap kepada kita dengan cara yang berkuasa tentang kebaikan dan kuasa Tuhan?`