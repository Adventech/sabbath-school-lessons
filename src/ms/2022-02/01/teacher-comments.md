---
title:  Komen Guru
date:  01/04/2022
---

**Ayat-ayat Utama**: Kejadian 1:1

**Fokus Kajian**: Kejadian 1-2; Ps. 100:1-3; Keluaran 20:8-11; Matius 19:7-9; Yohanes 1:1-5.

#### Bahagian I: Gambaran Keseluruhan

Pengenalan: Ianya signifikan bahawa Alkitab bermula dengan Penciptaan. Sebenarnya, banyak buku alkitabiah bermula dengan Penciptaan. Kitab Tawarikh bermula dengan Penciptaan untuk memberi kesaksian bahawa kita semua berasal dari umat manusia yang sama, berasal dari Bapa yang sama (1 Taw. 1:1). Yesaya bermula dengan Kejadian 1:1, yang merupakan baris pertama dalam kisah Penciptaan, untuk mengingatkan kita bahawa Tuhan adalah penyedia kita dan bahawa kita harus mendengar Dia (Yes. 1:2). Kesaksian pertama Daniel kepada ketua sida-sida bukan Yahudi adalah petikan kisah Penciptaan. Kata-kata Daniel memberi kesaksian kepada sida-sida itu bahawa Tuhan adalah Pencipta yang memberi mereka makanan (Dan. 1:12). Salomo memulakan renungannya yang mendalam dengan merenungkan Ciptaan (Pengkhotbah 1:1-11) di mana dia meratapi kesia-siaan hidup, menyedari bahawa "tidak ada sesuatu yang baharu di bawah matahari" (Pengkhotbah 1:9). Injil Yohanes bermula dengan puisi tentang Penciptaan (Yohanes 1:1-14) untuk menekankan keajaiban Penjelmaan: bahawa Yesus Kristus, yang adalah Tuhan “pada mulanya,” mencipta dunia dan kemudian menjadi manusia untuk menyelamatkan dunia. Dengan mengikuti model pengarang alkitabiah ini, kita akan mengkaji teks alkitabiah tentang Penciptaan untuk mempelajari pelajaran penting tentang Tuhan, tentang diri kita sebagai manusia, dan tentang sifat dan pengertian penting  Penciptaan itu sendiri.

#### Bahagian II: Ulasan

**Keindahan Ciptaan**

Pelajaran pertama yang kita pelajari daripada ayat alkitabiah tentang Penciptaan adalah mesej tentang keindahan. Permainan kata-kata, permainan nada suara, keselarasan, dan keseimbangan struktur menyumbang kepada terhasilnya luahan puisi yang sangat indah. Rentak tujuh mendominasi petikan itu. Bukan sahaja naratif Penciptaan merangkumi masa tujuh hari harfiah, tetapi kita juga melihat beberapa contoh pengulangan bunyi, perkataan, atau bahkan ungkapan tertentu tujuh kali. Rentak tujuh ini bukan hanya bermotivasi estetik sahaja. Gaya bahasa ini mempunyai makna penting yang mendalam; ia membuktikan kesempurnaan Ciptaan Tuhan.

**Sejarah Penciptaan**

Bagaimanapun, keindahan kesusasteraan teks itu tidak menyiratkan bahawa teks kisah tentang Penciptaan harus difahami   sebagai interpretasi puisi dari khayalan semata-mata. Bentuk lisan  sama seperti yang digunakan dalam teks penceritaan, gaya silsilah yang mencirikan bentuk teks ini, dan struktur sasteranya yang menghubungkan dua bab pertama Kejadian—semuanya adalah bukti gramatikal dan kesusasteraan sejarah yang diniatkan oleh teks itu. Teks kisah Penciptaan pertama secara jelas dikenali sebagai riwayat oleh pengarangnya (Kej. 2:4). Selain itu, teks itu juga benar-benar memaparkan semua ciri-ciri kesusasteraan daripada bentuk  salasilah. Sebab mengapa teks alkitabiah tentang Penciptaan telah ditulis dalam bentuk salasilah adalah untuk menghubungkannya dengan salasilah lain dari kitab Kejadian, dan untuk menyedarkan  pembaca bahawa laporan tentang peristiwa Penciptaan ini tergolong dalam sejarah manusia yang sama darjat seperti kehidupan para  patriark.

Di samping itu, keselarasan linguistik dan tematik antara kisah Penciptaan pertama (Kej. 1:1–2:4) dan kisah Penciptaan kedua yang menyusul (Kej. 2:4–25) menunjukkan persamaan antara kedua-dua teks: struktur yang sama dalam tujuh langkah dalam kisah Penciptaan pertama (Kej. 1:1–2:4) juga terdapat dalam kisah Penciptaan kedua (Kej. 2:4–25). Fakta bahawa kisah Penciptaan dalam Kejadian 1:1–2:4 terhubung dengan naratif sejarah dalam Kejadian 2:4–25 menunjukkan niat pengarang untuk menyampaikan laporannya tentang Penciptaan langit dan bumi sebagai peristiwa yang tergolong dalam naratif sejarah yang sama dengan pembentukan manusia.

Dengan menghubungkan dua kisah Penciptaan, penulis juga mencadangkan bahawa faktor "masa" yang sama, yang beroperasi dalam penciptaan manusia, juga berfungsi dalam penciptaan langit dan bumi. Dunia dan segala isinya tidak memerlukan berjuta-juta tahun untuk mencapai tahap kematangan yang membolehkan segala-galanya berfungsi dengan betul. Sebaliknya, kisah Penciptaan dalam buku Kejadian bukan hasil analisis saintifik tentang peristiwa Penciptaan. Kerana jika demikian, maka kisah Penciptaan harus ditulis sebagai formula yang sangat rumit dan panjang tidak terhingga, yang tidak boleh diakses oleh manusia. Penulis Alkitab menulis, di bawah ilham, laporan tentang peristiwa Penciptaan sebagai peristiwa yang bersejarah. Semua yang dia katakan tentang peristiwa Penciptaan adalah benar dan tidak seharusnya  berkonflik dengan dengan sains.

Walau bagaimanapun, ia sering dicadangkan bahawa niat kisah Penciptaan bukanlah sejarah tetapi pada dasarnya teologi atau falsafah. Tambahan pula, dikatakan bahawa teks Kejadian 1 hanya bertujuan untuk memberi kefahaman rohani, bukan untuk memberitahu sejarah. Kaedah membaca Kitab Suci ini sebenarnya berasal daripada prasangka kritis berdasarkan kajian kesusasteraan Yunani klasik. Sesungguhnya, dalam tradisi ini, mesej rohani mempunyai keutamaan. Peristiwa sejarah adalah kurang penting dan tidak relevan dengan mesej falsafah. Apabila diterapkan kepada Kitab Suci, kaedah membaca ini telah menyebabkan ramai pelajar Alkitab mengetepikan niat sejarah teks Alkitab. Jadi, dalam peristiwa kebangkitan Yesus, misalnya, sejarahnya diabaikan, malah dipersoalkan, pelajar hanya menumpukan perhatian kepada mesej rohani kehidupanNya. Tetapi pandangan alkitabiah yang benar bekerja sebaliknya. Mesej teologi bermula dari peristiwa sejarah. Oleh kerana kebangkitan Yesus adalah peristiwa bersifat sejarah, maka kita boleh percaya kepada Tuhan dan memikirkan teologi kita. Oleh kerana kisah Penciptaan dalam buku Kejadian adalah  bersifat sejarah, maka ia mengandungi pelajaran rohani dan teologi yang penting tentang Tuhan dan tentang manusia.

**Baris Ayat Pertama Penciptaan**

Pada Mulanya. Ungkapan Ibrani bere’shit, “pada mulanya,” ditekankan. Ungkapan ini diletakkan pada permulaan ayat pembukaan Kejadian. Di samping itu, ungkapan ini juga menerima loghat yang tegas, yang membezakannya dan memisahkannya daripada ayat yang lain. Mengikut penegasan ini, ayat tersebut hendaklah diberi tanda baca dan dibaca seperti ini: “Pada mulanya; Tuhan menciptakan langit dan bumi.”  Ungkapan bere’shit, sebenarnya adalah  ungkapan teknikal yang dikaitkan secara khusus dengan kisah Penciptaan. Ungkapan ini sangat jarang digunakan dalam Alkitab Ibrani. Di luar Kejadian 1:1, bere’shit hanya berlaku empat kali, dan hanya dalam Yeremia. Dalam Yeremia, bere'shit tergolong dalam formula gaya biasa, merujuk kepada kata-kata pengantar dari kisah Penciptaan (Yer. 26:1; Yer. 27:1; Yer. 28:1; Yer. 49:34, 35), walaupun mesej itu sendiri tidak mempunyai rujukan langsung kepada kisah Penciptaan.

Tuhan. Penekanan pada "permulaan" ini diperkukuhkan dengan penekanan pada nama Ibrani 'Elohim, "Tuhan," untuk memperkenalkan Tuhan dalam kisah Penciptaan (Kej. 1:1–2:4). Nama ini berasal dari akar 'alah, yang membawa idea tentang kekuatan dan keutamaan. Bentuk jamak mengesahkan penekanan ini, kerana ia merupakan ungkapan sastera mengenai intensiti dan keagungan, bukannya petunjuk jamak "tuhan-tuhan." Bentuk jamak sedemikian membayangkan kepercayaan politeistik bukan Israel terhadap beberapa tuhan. 'Elohim merujuk kepada Tuhan yang agung yang melampaui alam semesta. Perkataan 'Elohim muncul di tengah-tengah ayat itu. Di samping itu, sebutan yang memisahkan ayat itu menjadi dua bahagian yang sama tercantum pada perkataan 'Elohim, "Tuhan," yang, dalam nyanyian tradisional di rumah ibadat, menandakan selaan (berhenti sejenak) dan kemuncak ayat itu. "Tuhan" adalah perkataan yang paling penting dalam ayat itu, bukan sahaja kerana Dia adalah subjek ayat tetapi juga kerana melodi ungkapan tersebut.

Menciptakan. Perkataan bara', "menciptakan," berlaku lima kali dalam kisah Penciptaan (Kej. 1:1, 21, 27 [tiga kali]; 2:3; 2:4), dengan itu menunjukkan sifatnya yang tak terpisahkan pada peristiwa penting itu "Penciptaan." Lebih-lebih lagi, dalam Alkitab Ibrani, kata kerja ini sentiasa dan secara eksklusif digunakan berkaitan dengan Tuhan sebagai subjeknya.

Langit dan Bumi. Ungkapan pertama Alkitab "Tuhan mencipta langit dan bumi" menegaskan sejak awal lagi bahawa Tuhan dan ciptaanNya adalah dua perkara yang berbeza yang tidak berasal dari satu sama lain. Ungkapan "langit dan bumi" ialah merisma (gabungan dua perkataan yang berbeza, untuk merujuk kepada keseluruhan) di mana gabungan dua unsur yang berbeza bagi frasa tersebut merujuk kepada keseluruhan alam semesta, membayangkan bahawa semua telah diciptakan oleh Tuhan. Penggunaan ungkapan yang sama pada penghujung kisah Penciptaan, merujuk kepada minggu Penciptaan (Kej. 2:1, 4), menunjukkan bahawa Penciptaan “langit dan bumi” merujuk secara khusus kepada dunia manusia yang diciptakan pada   minggu itu. Pada masa yang sama, ungkapan ini tidak mengecualikan kemungkinan ciptaan lain di luar minggu Penciptaan.

#### Bahagian III: Penerapan Hidup

Pada Mulanya. Peristiwa Penciptaan adalah asas utama bagi iman manusia kepada Tuhan. Untuk mempercayai Penciptaan, untuk mempercayai bahawa saya terhutang kewujudan saya dan realiti dunia kepada Seseorang yang saya tidak nampak dan yang ada sebelum saya, adalah perbuatan iman yang pertama. Perlu diperhatikan bahawa satu-satunya takrifan alkitabiah tentang iman adalah berkaitan dengan Penciptaan; seperti yang dikatakan oleh Paulus, penulis Surat kepada Ibrani: “Sekarang iman ialah dasar dari segala sesuatu yang diharapkan, bukti dari segala sesuatu yang tidak kelihatan” (Ibr. 11:1). Penciptaan adalah satu peristiwa dalam sejarah yang berlaku ketika manusia belum hadir untuk melihatnya dan membuktikannya. Oleh itu, penciptaan adalah peristiwa lebih daripada semua perkara-perkara lain yang memerlukan iman, dan secara tersirat, adalah wahyu dari atas. Ianya juga signifikan  bahawa Paulus memulakan senarainya dalam hal iman dengan Penciptaan: “Karena iman kita mengerti, bahwa alam semesta telah dijadikan oleh firman Tuhan, sehingga apa yang kita lihat telah terjadi dari apa yang tidak dapat kita lihat” (Ibr. 11:3). Pemikiran teologi, seperti iman, mesti bermula dengan pengakuan Penciptaan.

`1.	Bagaimanakah fakta bahawa iman bermula dengan kepercayaan kepada Penciptaan mempengaruhi kehidupan dan pilihan saya?`

`2.	Apakah pelajaran yang kita pelajari daripada penciptaan Tuhan sedangkan kita tidak berada di situ untuk menyaksikan peristiwa itu dan daripada istirahat kita pada hari Sabat untuk meraikan pekerjaanNya bagi kita?`