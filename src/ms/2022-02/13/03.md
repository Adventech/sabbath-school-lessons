---
title:  Yusuf Menetap di Mesir
date:  20/06/2022
---

Agak menarik, walaupun   Yakub  sudah diberitahu tentang Yusuf  yang masih hidup di Mesir, Tuhan masih memberikannya “penglihatan malam” (Kej. 46:2)  dan di dalam penglihatan  itu Tuhan memerintahkan dia untuk pergi. Yakub meninggalkan Tanah Perjanjian untuk pergi ke Mesir, negeri yang menakjubkan—yang mana kemudiannya dikaitkan dengan  tempat di mana Tuhan tidak mahu umatnya kembali ke sana lagi (Ulangan 17:16).

`Sila baca Kejadian 47. Apakah kebenaran dan prinsip rohani yang boleh kita temui dalam kisah ini?`

“Yusuf membwa  lima orang saudaranya untuk diperkenalkan kepada Firaun dan menerima pemberian tanah daripadanya untuk tempat tinggal mereka pada masa depan. Ucapan terima kasih Firaun kepada perdana menterinya menyebabkan raja itu memberi penghormatan kepada mereka dengan pelantikan ke jabatan negara; tetapi Yusuf, yang setia menyembah Yehuwa, berusaha untuk menyelamatkan saudara-saudaranya daripada terdedah kepada godaan-godaan di istana kafir; oleh itu dia menasihati mereka   untuk memberitahu secara terus terang, apabila ditanya oleh raja,  tentang pekerjaan mereka. Anak-anak Yakub menuruti nasihat ini, serta berhati-hati juga untuk menyatakan bahawa mereka datang untuk tinggal sementara sahaja di negeri itu, bukan untuk menjadi penduduk tetap di sana, dengan demikian  mereka boleh meninggalkan tempat itu jika mereka memilih untuk pergi. Raja menentukan bagi mereka sebuah tempat, di ‘tanah yang terbaik’ negeri itu, Goshen.”—Ellen G. White, Patriarchs and Prophets, hlm. 233.

Firaun tidak mahu orang asing ini menjadi pengemis, hidup dari sumbangan tuan rumah mereka.  Dia bertanya tentang "pekerjaan" mereka (Kej. 47:3) supaya mereka boleh menyesuaikan diri dengan lebih baik dalam persekitaran baharu mereka. Dia juga tidak sabar-sabar untuk menggunakan kepakaran mereka, malah mencadangkan agar mereka berkhidmat kepadanya sebagai “ketua gembala atas ternakannya” (Kej. 47:6).

`Kemudian, walaupun Yakub adalah orang asing yang  lebih rendah kedudukannya, namun, orang asing itu berdiri di hadapan pemimpin negeri itu dan,  seperti yang dikatakan dalam ayat, “Lalu Yakub memohonkan berkat bagi Firaun” (Kej. 47:7). Dia, orang asing berstatus   bawahan, adalah orang yang memberkati Firaun, penguasa Mesir yang perkasa? Kenapa harus demikian?`

Kata kerja ‘amad lifney, “dibawa . . . di hadapan” (Kej. 47:7), biasanya digunakan dalam konteks imam (Imamat 14:11). Memandangkan di Mesir purba firaun mempunyai status imam tertinggi, ini bermakna, dalam erti kata rohani, Yakub berdiri lebih tinggi daripada imam tertinggi Mesir, bahkan lebih tinggi daripada Firaun sendiri.

`Walau apapun kedudukan kita dalam kehidupan, apakah seharusnya maknanya kepada kita, dalam cara kita memperlakukan orang lain, bahawa kita adalah “imam rajani, bangsa yang kudus, umat-Nya yang istimewa” (1 Pet. 2:9)? Apakah kewajipan iman kita letakkan kepada kita?`