---
title:  Kajian Tambahan
date:  24/06/2022
---

Ellen G. White, “Joseph and His Brothers,” dalam Patriarchs and Prophets, ms. 233–240.

“Kehidupan Yusuf menggambarkan kehidupan Kristus. Iri hatilah yang mendorong saudara-saudara Yusuf untuk menjualnya untuk menjadi hamba; mereka berharap untuk menghalangnya daripada menjadi lebih besar daripada mereka sendiri.  Setelah dia dibawa ke Mesir, mereka memuji diri mereka sendiri bahawa mereka tidak akan diganggu lagi dengan mimpinya, bahawa mereka telah menghilangkan semua kemungkinan kegenapan  mimpi tersebut. Tetapi jalan mereka sendiri telah dikesampingkan oleh Tuhan untuk menggenapi peristiwa yang mereka cuba halang. Demikin juga imam dan tua-tua Yahudi cemburu terhadap Kristus, takut bahawa Dia akan menarik perhatian orang ramai daripada mereka. Mereka membunuh Dia, untuk menghalang Dia daripada menjadi raja, tetapi dengan demikian mereka justeru menggenapi hal yang mereka cuba halang.

“Yusuf, melalui perhambaannya di Mesir, menjadi penyelamat kepada keluarga bapanya; namun hakikat ini tidak mengurangkan rasa bersalah saudara-saudaranya. Demikian juga penyaliban Kristus oleh musuh-musuhNya telah menjadikan Dia Penebus umat manusia, Juruselamat bagi bangsa yang telah jatuh, dan Penguasa seluruh dunia; Tetapi kebenaran Alkitab ini tidak menghapuskan rasa bersalah para pembunuhNya atau membetulkan kejahatan mereka.

“Sebagaimana Yusuf dijual kepada orang kafir oleh saudara-saudaranya sendiri, demikian juga Kristus telah dijual kepada musuh-musuhNya yang sangat membenci oleh salah seorang daripada murid-muridNya.  Yusuf dituduh secara palsu dan dimasukkan ke dalam penjara kerana kebaikannya; demikian juga  Kristus telah dihina dan ditolak kerana kehidupanNya yang benar  dan menyangkal diri adalah teguran kepada dosa; walaupun tidak bersalah, Dia telah dihukum atas kesaksian saksi palsu.

Kesabaran dan kelemahlembutan Yusuf di bawah ketidakadilan dan penindasan, kesediaanya untuk mengampuni dan kemurahan hatinya yang mulia terhadap saudara-saudaranya yang luar biasa, melambangkan ketabahan Juruselamat yang tidak mengeluh terhadap kedengkian dan penganiayaan orang jahat, dan pengampunanNya, bukan sahaja kepada para pembunuhNya, tetapi terhadap semua orang yang datang kepadaNya dengan mengaku dosa mereka dan memohon pengampunan.”—Ellen G. White, Patriarchs and Prophets, hlm. 239, 240.

**Soalan Perbincangan**:

`Selepas saja Yakub mati, saudara-saudara Yusuf takut bahawa sekarang Yusuf akan membalas dendam. Apakah yang diajarkan tentang rasa bersalah yang masih mereka rasakan? Apakah yang diajarkan oleh reaksi Yusuf kepada kita tentang pengampunan bagi yang bersalah? Apakah persamaan lain yang boleh anda temui antara kehidupan Yusuf dan Yesus?`

`Ingat hakikat bahawa walaupun Tuhan sangat mengetahui masa depan, kita masih bebas dalam pilihan yang kita buat. Bagaimanakah kita menyelaraskan kedua-dua idea ini?`