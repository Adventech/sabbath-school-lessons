---
title:  Harapan akan Tanah yang Dijanjikan
date:  23/06/2022
---

`Sila baca Kejadian 49:29–50:21. Apakah tema besar harapan yang terdapat dalam penutup kitab Kejadian?`

Kesimpulan dari kitab Kejadian terdiri daripada tiga peristiwa yang dipenuhi dengan harapan.

Pertama, harapan bahawa Israel akan kembali ke Tanah Perjanjian. Musa, penulis kitab Kejadian, menggambarkan kematian dan pengebumian Yakub dan Yusuf sebagai peristiwa yang menunjuk ke Tanah Perjanjian. Sejurus selepas berkat dan nubuatnya mengenai “dua belas suku Israel” (Kej. 49:28) Yakub memikirkan kematiannya dan menyuruh anak-anaknya untuk menguburkannya di Kanaan, di gua Makhpela, tempat Sarah dikuburkan (Kej. 49:29–31). Naratif yang menggambarkan perarakan pengebumian ke arah Kanaan menjadi pendahulu kepada peristiwa Keluaran dari Mesir beberapa abad kemudian.

Kedua, harapan bahawa Tuhan akan mengubah kejahatan menjadi kebaikan. Selepas kematian dan pengebumian Yakub, saudara-saudara Yusuf bimbang tentang masa depan mereka. Mereka takut bahawa Yusuf akan membalas dendamnya. Mereka datang kepada Yusuf dan sujud di hadapannya, bersedia untuk menjadi hambanya (Kej. 50:18), senario yang mengingatkan mimpi   Yusuf yang bersifat nubuatan. Yusuf meyakinkan mereka dan memberitahu mereka untuk "jangan takut" (Kej. 50:19), ungkapan yang merujuk kepada masa depan (Kej. 15:1); kerana apa yang “direncanakan dengan niat jahat” terhadapnya, “Tuhan rencanakannya untuk kebaikan” (Kej. 50:20), dan mengalihkan perjalanan peristiwa itu ke arah keselamatan (Kej. 50:19–21; bandingkan dengan Kej. 45: 5, 7–9). Maksudnya, walaupun begitu banyak kegagalan manusia, ketentuan Tuhan akan mengesampingkannya.

Ketiga, harapan bahawa Tuhan akan menyelamatkan manusia yang telah jatuh. Kisah kematian Yusuf dalam ayat terakhir kitab Kejadian ini lebih luas daripada hanya tentang kematian Yusuf. Anehnya, Yusuf tidak memerintahkan agar tulangnya dikebumikan. Sebaliknya dia menunjuk kepada masa  “Tentu Tuhan akan memperhatikan kamu; pada waktu itu kamu harus membawa tulang-tulangku dari sini” (Kej. 50:25), hal itu mereka  lakukan, bertahun-tahun kemudian, dalam mentaati secara tepat kepada kata-kata itu (lihat Kel. 13:19). Pada akhirnya, harapan Tanah Perjanjian, Kanaan, adalah simbol, pendahulu, kepada harapan utama keselamatan, pemulihan, Yerusalem baharu di langit yang baharu dan bumi yang baharu—harapan utama kita semua, sebuah harapan yang menjadi pasti oleh kematian Silo.

`Sila baca Wahyu 21:1–4. Bagaimanakah ayat-ayat ini menggambarkan harapan terbesar yang kita miliki? Tanpa janji ini, apakah harapan yang ada pada kita  selain kematian sahaja sebagai penamat segala masalah kita?`