---
title:  Yakub Memberkati Anak-anaknya
date:  22/06/2022
---

`Sila baca Kejadian 49:1–28. Apakah makna penting rohani daripada berkat Yakub ke atas anak-anaknya?`

Berkat itu menunjukkan sejarah masa depan 12 suku Israel. Yakub melihat Mesias dan harapan keselamatan akhirnya. Harapan ini sudah ditunjukkan dalam kata-kata pembukaan Yakub yang menggunakan ungkapan “pada zaman akhir” (Kej. 49:1), ungkapan yang merujuk kepada kedatangan raja Mesianik (Yes. 2:2, Dan. 10: 14).

Ayat itu kemudiannya menyebut tentang masa depan setiap orang-orang ini. Ini bukanlah takdir yang telah ditentukan, seolah-olah Tuhan menghendaki bahawa setiap daripada mereka akan menghadapi apa yang mereka harus hadapi; sebaliknya, ia adalah ungkapan tentang karakter mereka dan karakter anak-anak mereka. Misalnya, sebelum terjadi, Tuhan mengetahui  seseorang akan membunuh orang yang tidak bersalah. Itu sangat berbeza daripada Tuhan menghendaki pembunuh itu melakukannya.

`Sila baca Kejadian 49:8–12. Apakah nubuatan yang diberikan di sini, dan mengapakah ia penting?`

Tuhan mengetahui masa depan, atas apa yang terjadi kepada kehendak bebas manusia,  oleh itu  Dia telah mengatur bahawa melalui Yehuda  Mesias akan datang. Yehuda (Kej. 49:8–12), yang dilambangkan oleh seekor singa (Kej. 49:9), merujuk kepada kekuasaan raja dan kemuliaan. Dari keturunan Yehuda akan lahir Raja Daud dan  juga Silo itu, iaitu, orang yang akan membawa shalom, “damai” (Yes. 9:6, 7) kepadaNya “akan takluk bangsa-bangsa” (Kej. 49:10).

Orang Yahudi telah lama melihat ini sebagai nubuatan Mesianik yang menunjuk kepada Mesias yang akan datang, dan orang Kristian juga telah melihat ayat ini sebagai menunjuk kepada Yesus. “kepadanya akan takluk bangsa-bangsa” (Kej. 49:10), yang mungkin merupakan pendahulu kepada janji Perjanjian Baharu “bahawa dalam nama Yesus setiap lutut harus bertekuk” (Flp. 2:10).

Seperti yang ditulis oleh Ellen G. White: “Singa, raja hutan, adalah lambang yang sesuai bagi suku ini, dari mana datangnya Daud, dan Anak Daud, Silo, 'Singa dari suku Yehuda' yang sebenar, yang mana kepadanya semua kuasa akhirnya akan tunduk dan semua bangsa memberi penghormatan.”—Patriarchs and Prophets, hlm. 236.

`Mengapakah kita harus memberikan penghormatan kepada Yesus sekarang, bahkan sebelum semua bangsa melakukannya?`