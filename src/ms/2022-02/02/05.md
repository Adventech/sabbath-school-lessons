---
title:  Nasib Si Ular
date:  06/04/2022
---

`“ ‘Aku akan mengadakan permusuhan antara engkau dan perempuan ini, antara keturunanmu dan keturunannya; keturunannya akan meremukkan kepalamu, dan engkau akan meremukkan tumitnya’ ” (Kej. 3:15). Apakah yang Tuhan katakan kepada ular itu di sini, dan harapan apakah yang tersirat dalam ayat-ayat ini?`

Tuhan memulakan penghakimanNya dengan ular itu kerana dialah yang memulakan keseluruhan drama itu. Si ular, juga, adalah satu-satunya makhluk yang dikutuk dalam naratif ini.

Di sini kita sampai kepada satu jenis "pembalikan" Penciptaan. Sementara Penciptaan membawa kepada kehidupan, penghargaan kepada apa yang baik, dan berkat, penghakiman pula membawa kepada kematian, kejahatan, dan kutukan—tetapi juga, kepada harapan dan janji keselamatan. Dilampirkan kepada gambaran muram ular yang diremukkan memakan debu   (Kej. 3:14) memancarkan satu harapan keselamatan umat manusia, yang muncul dalam bentuk nubuatan. Malah sebelum kutukan Adam dan Hawa, yang akan menyusul, Tuhan memberi mereka harapan penebusan (Kej. 3:15). Walaupun mereka telah berdosa; walaupun mereka akan menderita kerana dosa mereka; dan, walaupun mereka akhirnya akan mati, kerana dosa. Tetapi di sebalik semua itu, ada harapan pasti, harapan keselamatan.

`Bandingkan Kejadian 3:15 dengan Roma 16:20, Ibrani 2:14, dan Wahyu 12:17. Bagaimanakah rencana penyelamatan, serta kontroversi besar, dinyatakan dalam ayat-ayat ini?`

Perhatikan persamaan antara Kejadian 3:15 dan Wahyu 12:17: naga (ular), marah (permusuhan); benih (anak); dan wanita di Eden dan wanita dalam Wahyu 12:17. Pertempuran (kontroversi besar) yang berpindah ke Eden, setelah kejatuhan, pertempuran itu akan berterusan hingga akhir zaman. Walau bagaimanapun, janji kekalahan Syaitan telahpun diberikan di Eden, di mana kepalanya akan diremukkan, tema yang lebih jelas didedahkan dalam Wahyu, yang menggambarkan kematian terakhirnya (Wahyu 20:10). Iaitu, sejak awal, manusia diberi harapan bahawa akan ada jalan keluar dari kekacauan dahsyat yang datang dari pengetahuan akan yang jahat, harapan yang   kita semua boleh kongsikan sekarang.

`Mengapakah begitu menghiburkan untuk melihat bahawa, di Eden sendiri, di mana dosa dan kejahatan di bumi bermula, Tuhan mula mendedahkan rancangan penyelamatan?`