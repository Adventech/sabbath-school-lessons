---
title:  Bersembunyi Dari Hadapan Tuhan
date:  05/04/2022
---

`Sila baca Kejadian 3:7–13. Mengapakah Adam dan Hawa merasa perlu bersembunyi dari hadapan Tuhan? Mengapakah Tuhan bertanya soalan "Di manakah kamu?" Bagaimanakah Adam dan Hawa berusaha untuk mewajarkan tingkah laku mereka?`

Selepas mereka berdosa, Adam dan Hawa berasa telanjang kerana mereka kehilangan pakaian kemuliaan mereka, yang mencerminkan kehadiran Tuhan (lihat Mazmur 8:5, bandingkan dengan Mazmur 104:1, 2). Gambar Tuhan sudah terjejas oleh dosa. Kata kerja "membuat" dalam ungkapan  mereka "membuat penutup bagi diri mereka sendiri" (Kej. 3:7) setakat ini digunakan hanya untuk Tuhan Pencipta (Kej. 1:7, 16, 25, dll.). Ianya seolah-olah mereka menggantikan Pencipta ketika mereka cuba untuk menutupi dosa mereka, satu tindakan yang Paulus kecam sebagai kebenaran melalui usaha (Gal. 2:16).

Apabila Tuhan menghampiri, Dia bertanya kepada mereka soalan retorik “ ‘Di manakah engkau?’ ” (Kej. 3:9), jenis soalan yang sama yang Tuhan akan tanyakan kepada Kain (Kej. 4:9). Sudah tentu, Tuhan mengetahui jawapan kepada soalan-soalan itu. Soalan-soalanNya diajukan untuk manafaat orang yang bersalah, untuk membantu mereka menyedari apa yang mereka telah lakukan, namun, pada masa yang sama, untuk membawa mereka kepada pertaubatan dan keselamatan. Sejak saat manusia berdosa, Tuhan bekerja untuk keselamatan dan penebusan mereka. Sebenarnya, keseluruhan senario itu mencerminkan idea  penyelidikan penghakiman, yang bermula dengan hakim, yang menyoal siasat pelaku (Kej. 3:9) untuk mempersiapkan dia dalam menghadapi keputusan hukuman itu (Kej. 3:14–19). Tetapi Dia juga melakukan itu untuk mendorong pertaubatan, yang akhirnya akan membawa kepada keselamatan (Kej. 3:15). Ini adalah motif yang dilihat di seluruh Alkitab.

Pada mulanya, sebagaimana yang biasanya berlaku kepada orang berdosa, Adam dan Hawa cuba mengelak tuduhan itu, cuba menyalahkan orang lain. Kepada soalan Tuhan Adam menjawab bahawa  wanita itulah,  yang Tuhan telah berikan kepadanya (Kej. 3:12), yang  menyebabkan dia  melakukannya. Itu adalah kesalahan wanita itu (dan, tersirat, itu kesalahan Tuhan juga), bukan dia.

Hawa menjawab bahawa ular itulah yang menipunya. Kata kerja Ibrani nasha', "menipu" (dalam Kej. 3:13), bermaksud memberi harapan palsu kepada orang ramai dan membuat mereka percaya bahawa mereka melakukan perkara yang betul (2 Raja-raja 19:10, Yes. 37:10, Yer. 49:16).

Adam menyalahkan wanita itu, mengatakan bahawa dia memberikan buah itu kepadanya (ada sedikit kebenaran untuk ini),  Hawa menyalahkan ular itu, mengatakan dia menipunya (ada sedikit kebenaran untuk ini juga). Tetapi akhirnya, mereka berdua bersalah.

`Cuba menyalahkan orang lain atas apa yang telah mereka lakukan? Mengapakah begitu mudah untuk kita terjerumus ke dalam perangkap yang sama?`