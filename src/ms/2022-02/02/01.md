---
title:  Kejatuhan
date:  02/04/2022
---

### Bacaan Untuk Pelajaran Minggu Ini
Kejadian 3; 2 Kor. 11:3; Wahyu 12:7–9; Yohanes 8:44; Rom. 16:20; Ibr. 2:14; 1 Tim. 2:14, 15.

> <p>Ayat Hafalan</p>
> “ ‘Aku akan mengadakan permusuhan antara engkau dan perempuan ini, antara keturunanmu dan keturunannya; keturunannya akan meremukkan kepalamu, dan engkau akan meremukkan tumitnya’ ” (Kejadian 3:15).

Di tengah-tengah semua yang Tuhan telah berikan kepada ibu bapa pertama kita di Eden disertakan juga amaran, “ ‘Semua pohon dalam taman ini boleh kaumakan buahnya dengan bebas, tetapi pohon pengetahuan tentang yang baik dan yang jahat itu, janganlah kaumakan buahnya, sebab pada hari engkau memakannya, pastilah engkau mati’” (Kej. 2:16, 17). Amaran terhadap makan daripada pokok pengetahuan tentang yang baik dan yang jahat ini menunjukkan kepada kita bahawa, walaupun mereka harus tahu yang baik, mereka tidak boleh tahu yang jahat.

Kita tentu boleh faham mengapa, bukan?

Juga, ancaman kematian yang disertakan dengan amaran tentang ketidaktaatan (Kej. 2:17) akan digenapi: mereka akan mati (Kej. 3:19). Bukan sahaja dilarang untuk makan daripada pohon itu, mereka juga dihalau dari Taman Eden (Kej. 3:24), dan dengan itu tidak mempunyai akses kepada apa yang boleh memberi mereka kehidupan kekal sebagai orang berdosa (Kej. 3:22).

Namun, di tengah-tengah tragedi ini datang harapan, yang terdapat dalam Kejadian 3:15, yang disebut protoevangelium, atau “janji injil yang pertama.” Ayat ini membentangkan janji injil pertama yang terdapat dalam Alkitab, kali pertama manusia diberitahu bahawa, meskipun telah Jatuh, Tuhan telah menyediakan jalan untuk menyelamatkan diri untuk kita semua.

*Sila kaji Pelajaran minggu ini sebagai persediaan untuk Sabat, 9 April.