---
title:  Si Ular
date:  03/04/2022
---

`Sila baca Kejadian 3:1, 2 Korintus 11:3, dan Wahyu 12:7–9. Siapakah ular itu, dan bagaimanakah dia menipu Hawa?`

Ayat itu bermula dengan "si ular." Sintaks ungkapan itu mencadangkan penekanan: perkataan "ular" adalah perkataan pertama ayat itu. Juga, "ular" mempunyai kata sandang yang pasti, menunjukkan bahawa ini adalah sosok yang terkenal, seolah-olah pembaca sudah tahu siapa dia. Dengan itu, realiti makhluk ini ditegaskan daripada perkataan pertama bab itu.

Sudah tentu, Kitab Suci mengenal pasti ular itu sebagai musuh Tuhan (Yes. 27:1) dan secara eksplisit memanggilnya "Iblis dan Syaitan" (Wahyu 12:9). Begitu juga, di Timur Dekat purba, ular melambangkan kuasa kejahatan.

“Untuk menyelesaikan pekerjaannya tanpa disedari, Syaitan memilih untuk menggunakan ular sebagai mediumnya—sebuah penyamaran yang disesuaikan dengan baik untuk tujuan penipuannya. Ular itu adalah salah satu makhluk yang paling bijak dan paling cantik di bumi. Ia mempunyai sayap, dan semasa terbang di udara memperlihatkan penampilan yang mempesonakan, mempunyai warna  kecemerlangan emas yang digilap.”—Ellen G. White, Patriarchs and Prophets, hlm. 53.

Apabila bercakap tentang syaitan, dalam apa jua bentuk dia muncul, Alkitab tidak bermakud itu adalah metafora semata-mata. Dalam Kitab Suci Syaitan digambarkan sebagai makhluk literal dan bukan hanya beberapa simbol retorik atau prinsip abstrak untuk menggambarkan kejahatan atau sisi gelap manusia.

Ular itu tidak menunjukkan dirinya sebagai musuh Tuhan. Sebaliknya, ular itu merujuk kepada firman Tuhan yang dia ulangi dan nampaknya menyokong. Iaitu, sejak awal, kita boleh lihat  bahawa Syaitan suka memetik apa yang Tuhan katakan dan, seperti yang akan dilihat kemudian, bahkan memetik Firman Tuhan itu sendiri (Mat. 4:6).

Perhatikan juga bahawa ular itu tidak segera berdebat dengan wanita itu, tetapi dia menanyakan soalan yang membayangkan bahawa dia percaya kepada apa yang Tuhan telah katakan kepada mereka. Lagipun, dia bertanya: “ ‘Benarkah Tuhan telah berfirman . . . ’ ” (Kej. 3:1)? Oleh itu, sejak awal lagi kita boleh lihat betapa liciknya makhluk ini dan, seperti yang akan kita lihat, kelicikan itu juga berkesan.

`Jika Syaitan dapat memperdayakan Hawa yang tidak berdosa di Eden, apatah lagi kita? Apakah pertahanan kita yang terbaik terhadap penipuannya?`