---
title:  “ ‘Akulah Yusuf, Saudaramu’ ”
date:  16/06/2022
---

`Sila baca Kejadian 45. Apakah pelajaran tentang kasih, iman, dan harapan yang boleh didapati dalam kisah ini?`

Pada saat itu juga, apabila Yehuda bercakap tentang “ ‘nasib celaka’ ”yang akan menimpa 'avi, “ ‘ayahku’ ” (Kej. 44:34), Yusuf “berseru” (Kej. 45:1) dan kemudian "memperkenalkan dirinya" kepada saudara-saudaranya. Ungkapan ini, sering digunakan untuk merujuk kepada penyataan diri Tuhan (Keluaran 6:3, Yehezkiel 20:9), menunjukkan bahawa Tuhan juga   telah menyatakan diriNya di sini. Maksudnya, Tuhan telah menunjukkan bahawa pemeliharaanNya tetap berlaku, walaupun terdapat kelemahan manusia.

Saudara-saudara Yusuf tidak dapat mempercayai apa yang mereka dengar dan lihat. Oleh itu, Yusuf terpaksa  mengulanginya, “ 'Akulah Yusuf saudaramu' ” (Kej. 45:4), dan hanya pada kali kedua, apabila mereka mendengar kata-kata yang lebih tepat “ 'yang kamu jual ke Mesir' ” ( Kej. 45:4), barulah mereka percaya.

Kemudian Yusuf mengatakan: “‘Tuhan menyuruh aku mendahului kamu’” (Kej. 45:5). Rujukan kepada Tuhan ini mempunyai tujuan ganda. Ia bukan sahaja untuk meyakinkan saudara-saudaranya bahawa Yusuf tidak mempunyai perasaan tidak baik tentang mereka; itu juga merupakan pengakuan iman yang mendalam, dan ungkapan harapan, kerana apa yang mereka telah lakukan adalah perlu untuk “‘penyelamatan besar’” dan menjamin kelangsungan “‘keturunan’” (Kej. 45:7).

Yusuf kemudian menggesa saudara-saudaranya untuk pergi kepada bapanya untuk mempersiapkan dia untuk datang ke Mesir. Dia sertakan gesaannya itu dengan kata-kata khusus berkenaan tempat di mana mereka akan “tinggal,” iaitu, Gosyen, yang terkenal dengan padang rumput yang subur, “‘yang terbaik dari negeri itu’” (Kej. 45:18, 20). Dia juga menguruskan pengangkutan: kereta disediakan, yang akhirnya akan meyakinkan Yakub bahawa anak-anaknya itu tidak berbohong kepadanya tentang apa yang baru saja mereka alami (Kej. 45:27). Yakub terima demonstrasi yang boleh dilihat ini sebagai bukti yang nyata bahawa Yusuf masih hidup. Ini sudah cukup untuk dia bersemangat semula (bandingkan dengan Kej. 37:35, Kej. 44:29).

Keadaan kini baik. 12 orang anak lelaki Yakub masih hidup. Yakub kini dipanggil "Israel" (Kej. 45:28), dan pemeliharaan Tuhan telah dinyatakan dengan cara yang kuat.

`Yusuf bermurah hati kepada saudara-saudaranya. Dia sememangnya mampu. Namun, bagaimanakah kita belajar untuk bermurah hati kepada orang yang kejahatan mereka terhadap kita tidak menjadi seperti yang dialami oleh Yusuf?`