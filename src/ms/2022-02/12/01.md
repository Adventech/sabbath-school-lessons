---
title:  Yusuf, Putera Mahkota Mesir
date:  11/06/2022
---

### Bacaan Untuk Pelajaran Minggu Ini
Kej 41:37–46; 1 Raja-raja 3:12; Kejadian 42; Rom. 5:7–11; Kejadian 43; Kejadian 44, Kejadian 45.

> <p>Ayat Hafalan</p>
> “Selanjutnya Firaun berkata kepada Yusuf: ‘Dengan ini aku melantik engkau menjadi kuasa atas seluruh tanah Mesir’ ” (Kejadian 41:41).

Yusuf kini adalah pemimpin Mesir,  saudara-saudaranya sendiri akan  sujud di hadapannya tanpa mengetahui siapa dia (Kejadian 42). Saudara-saudara Yusuf   akan merendahkan diri mereka apabila Yusuf memaksa mereka untuk kembali bersama Benyamin (Kejadian 43), — apabila mereka bimbang keselamatan Benyamin  terancam (Kejadian 44)—mereka akan merayu memohon belas kasihan  di hadapan orang yang berkuasa ini, yang mereka lihat sebagai “seperti Firaun.” Pada akhirnya, apabila Yusuf mendedahkan identitinya, mereka akan memahami bahawa, meskipun apa yang telah mereka lakukan, Tuhan telah membawa kebaikan daripada semua itu.

Menariknya, keseluruhan urutan peristiwa ini seterusnya, yang sepatutnya menceritakan mengenai kejayaan Yusuf, sebaliknya lebih banyak menceritakan mengenai pertaubatan saudara-saudaranya. Perjalanan mereka berulang-alik dari Mesir  ke Kanaan  untuk menghadap Yusuf dan bapa mereka, serta rintangan yang mereka hadapi, membuat mereka mengingati perbuatan jahat mereka terhadap Yusuf dan bapa mereka. Mereka menyedari kesalahan mereka terhadap Tuhan. Saudara-saudara Yusuf lalui seluruh pengalaman itu sebagai penghakiman ilahi. Namun kesimpulan yang mengharukan, yang membuat semua orang menangis dan bergembira, juga mengandungi mesej pengampunan untuk mereka, di sebalik tindakan jahat mereka yang tidak boleh diwajarkan.

*Sila kaji Pelajaran minggu ini sebagai persediaan untuk Sabat, 18 Jun.