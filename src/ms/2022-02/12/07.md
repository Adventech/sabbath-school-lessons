---
title:  Kajian Tambahan
date:  17/06/2022
---

Sila baca Ellen G. White, “Joseph in Egypt,” ms. 213–223; “Joseph and His Brothers,” ms. 224-232 dalam Patriarchs and Prophets.

“Tiga hari dalam kurungan adalah hari-hari kesedihan yang pahit bagi anak-anak Yakub. Mereka merenungkan kesalahan mereka pada masa lalu, terutama kekejaman mereka terhadap Yusuf. Mereka tahu jika mereka disabitkan bersalah atas tuduhan sebagai pengintip, dan mereka tidak dapat membawa bukti untuk membersihkan diri mereka, mereka semua perlu mati, atau menjadi hamba. Mereka meragui sama ada usaha yang dilakukan oleh salah seorang daripada mereka untuk meyakinkan bapa mereka untuk bersetuju membenarkan mereka membawa Benyamin pergi dari sisinya, selepas kematian yang kejam, seperti yang dia fikirkan, yang menimpa Yusuf. Mereka telah menjual Yusuf sebagai hamba. Oleh itu, mereka takut bahawa Tuhan merancang untuk menghukum mereka dengan membiarkan mereka menjadi hamba. Yusuf menganggap bahawa bapanya dan keluarga saudara-saudaranya, mungkin menderita kerana kekurangan makanan, dan dia yakin bahawa saudara-saudaranya telah bertaubat daripada perlakuan kejam mereka terhadapnya, dan bahawa mereka tidak akan memperlakukan Benyamin sebagaimana mereka telah memperlakukannya.” —Ellen G. White, Spiritual Gifts, buku 3, ms 155, 156.

“Yusuf berpuas hati. Dia telah menguji saudara-saudaranya, dan telah melihat dalam diri mereka buah-buah pertaubatan yang sejati dari dosa-dosa mereka.”—Ellen G. White, Spiritual Gifts, buku 3, hlm. 165.

**Soalan Perbincangan**:

`Di kelas, fikirkan soalan di akhir pelajaran Khamis. Adakah anda fikir Yusuf akan bersikap begitu baik kepada saudara-saudaranya jika nasibnya tidak berubah menjadi baik? Sudah tentu, kita tidak dapat mengetahui dengan pasti, tetapi apakah petunjuk, jika ada, dalam keseluruhan kisah Yusuf mendedahkan kepada kita jenis sifat yang dimiliki Yusuf, yang boleh membantu menjelaskan kemurahan hatinya?`

`Dalam cara apakah kita dapat melihat dalam diri Yusuf sejenis pendahulu Kristus dan apa yang Kristus lalui?`

`Yusuf telah menguji saudara-saudaranya. Dalam cara  apakah Tuhan menguji kita dalam cara yang sama?`

`Walaupun selepas bertahun-tahun, saudara-saudara Yusuf masih menyedari kesalahan mereka dalam apa yang mereka lakukan terhadap Yusuf. Apakah yang hal ini ajarkan kepada  kita tentang betapa kuatnya rasa bersalah? Walaupun kita boleh diampuni dan menerima pengampunan Tuhan, bagaimanakah kita belajar untuk memaafkan diri kita sendiri, tidak kira betapa kita tidak layak untuk pengampunan itu?`