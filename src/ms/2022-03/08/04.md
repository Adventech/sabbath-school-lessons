---
title:  Kuasa Kebangkitan
date:  16/08/2022
---

Kebangkitan menangani masalah ketidakberdayaan manusia. Apabila kita berfikir tentang kehidupan, kematian, dan kebangkitan Yesus, kita sering berfikir, kuasa kebangkitan yang membangkitkan Yesus daripada kematian adalah kuasa yang sama yang Tuhan berikan kepada kita hari ini. Sudah tentu, itu adalah benar.

Walau bagaimanapun, Kebangkitan menambah dimensi khusus kepada keselamatan. Kebangkitan Yesus penuh bermakna bukan hanya kerana itu menunjukkan kepada kita bahawa suatu hari nanti kita akan dibangkitkan juga. Kebangkitan meletakkan Yesus di sebelah kanan Bapa dalam kedudukan yang berkuasa dan berautoriti. Kuasa kebangkitan ini adalah kuasa yang sama yang Tuhan sediakan untuk kita hari ini!

`Dalam Efesus 1:18-23, Paulus bercakap tentang kuasa Tuhan. Apakah yang ayat-ayat ini ajarkan kepada kita tentang kuasa Kebangkitan? Apakah harapan dan janji untuk diri anda sendiri yang anda boleh temui dalam ayat-ayat ini?`

Paulus berdoa agar jemaat Efesus memahami beberapa perkara yang boleh difahami dengan betul hanya oleh pertolongan ilahi: (1) bahawa ada harapan transformasi dan masa depan yang kekal yang Yesus telah tawarkan kepada kita; (2) bahawa kita memahami kuasa yang telah dinyatakan bagi pihak kita.

Paulus kemudian cuba menerangkan betapa menakjubkan kuasa ini. Kuasa yang tersedia untuk kita hari ini adalah kuasa yang sama yang membangkitkan Yesus bukan sahaja keluar dari dalam tanah dan hidup semula, tetapi ke kedudukan yang berkuasa  di sebelah kanan Bapa.

Tetapi Paulus tidak berhenti di situ. Kebangkitan itu tidak sekadar memberikan Yesus  kuasa yang biasa sahaja, tetapi kuasa untuk memerintah dan menyediakan setiap perkara yang diperlukan oleh umatNyaâ€”untuk selama-lamanya!

`Adakah perkara dalam hidup anda yang hanya Yesus dapat mengubahnya? Buat senarai perkara ini. Setelah anda menyelesaikan senarai anda, berdoalah agar kuasa Tuhan akan mengubah semua bahagian hidup anda ini. Pada masa yang sama, apakah yang boleh anda lakukan dengan lebih baik sekarang? Apakah pilihan yang boleh anda buat untuk membolehkan kuasa Tuhan bekerja  sepenuhnya dalam hidup anda?`