---
title:  Kasih Bapa Kita Yang Berlebihan
date:  14/08/2022
---

> <p></p>
> “Jika Tuhan benar-benar mengasihi saya, Dia pasti akan melakukan _______ ____________ untuk saya!” Entah sudah berapa kali fikiran itu terlintas di fikiran kita. Kita melihat keadaan kita dan kemudian mula tertanya-tanya sama ada Tuhan benar-benar mengasihi kita, kerana jika Dia benar-benar mengasihi, keadaan akan berbeza.

Terdapat dua alasan yang sering menyebabkan kita meragui kebaikan Tuhan. Pertama, apabila kita mempunyai keinginan yang membara di dalam hati dan fikiran kita untuk sesuatu yang kita percaya adalah baik, idea bahawa Tuhan kemungkin menginginkan sesuatu yang berbeza untuk kita mungkin kelihatan tidak masuk akal. Kedua, kita mungkin meragui kebaikan Tuhan kerana pengalaman kita bercanggah dengan apa yang kita percayai. Jika sesuatu itu kelihatan baik atau terasa enak atau kedengarannya enak atau rasanya enak, maka ia pasti baik. Maka kita marah kepada Tuhan apabila kita tidak dapat memilikinya.

Di sinilah iman berperanan. Iman bertindak tepat pada masa-masa kita tergoda untuk meragui Tuhan dan kebaikanNya.

`Roma 8:28-39 adalah petikan yang kuat yang menggambarkan kebaikan Tuhan terhadap kita. Apakah yang anda temui dalam ayat-ayat itu yang membantu menjaga fikiran kita daripada meragui kebaikan Tuhan?`

`Dalam Roma 8:32, terdapat secebis logik penting yang sangat membantu dalam menjaga kita daripada terbeban oleh keadaan kita. “Jika Tuhan tidak teragak-agak untuk mempertaruhkan segala-galanya untuk kita, menerima keadaan kita dan mendedahkan diriNya kepada hal yang paling teruk dengan mengutus AnakNya sendiri, adakah perkara lain yang tidak akan Dia lakukan dengan senang hati dan percuma untuk kita?” (Mesej). Bagaimana mungkin kita boleh berfikir bahawa Tuhan mengutus Yesus untuk mati bagi kita tetapi kemudian menjadi jahat dan bakhil?`

Ini bermakna bahawa kebenaran tentang kemurahan hati Tuhan kepada kita, dilihat dalam kematian Kristus, harus mempunyai kesan yang lebih kuat dalam pemikiran kita daripada semua keraguan yang mungkin ditimbulkan oleh ujian dalam diri kita.

`Bagaimanakah kebenaran (kebaikan Tuhan) boleh mempunyai kesan yang lebih kuat kepada anda daripada keraguan anda? Luangkan sedikit masa untuk merenungkan kebenaran bahawa Tuhan telah memberikan Yesus untuk mati menggantikan anda, dan bahawa kemurahan hati yang luar biasa ini berterusan dalam seribu cara yang berbeza untuk anda hari ini. Apakah kesan daripada apa yang Tuhan lakukan  ini untuk iman anda?`