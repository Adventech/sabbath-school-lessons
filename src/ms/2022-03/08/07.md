---
title:  Kajian Tambahan
date:  19/08/2022
---

Baca Ellen G. White, “In the Days of Queen Esther,” ms. 598–606, dalam Prophets and Kings.

“Bukankah Tuhan telah berfirman bahawa Dia akan memberikan Roh Kudus kepada mereka yang meminta kepadaNya? Bukankah Roh ini adalah nyata, panduan yang sebenar? Sesetengah orang kelihatan takut untuk berharap pada firman Tuhan, seolah-olah janji itu hanya  anggapan dalam diri mereka. Mereka berdoa agar Tuhan mengajar kita tetapi takut untuk berpegang pada janji Tuhan dan percaya kepada apa yang sudah diajarkan tentang Dia. Selagi kita datang kepada Bapa surgawi kita dengan rendah hati dan bersedia untuk menerima ajaran, rela dan bersemangat untuk belajar, mengapakah kita harus meragukan penggenapan Tuhan akan janjiNya sendiri? Anda tidak boleh meraguiNya walau sesaat pun dan   dengan itu tidak menghormati Dia. Apabila anda telah berusaha untuk mengetahui kehendakNya, peranan anda dalam operasi dengan Tuhan adalah untuk mempercayai bahawa anda akan dipimpin dan dibimbing serta diberkati dalam melakukan kehendakNya.  Mungkin sahaja  kita tidak mempercayai diri kita sendiri jangan-jangan kita salah menafsirkan ajaranNya, tetapi jadikan ini sebagai subjek doa, dan percayalah kepadaNya, tetap percaya kepadaNya sepenuhnya, agar Roh KudusNya akan menuntun anda untuk menafsirkan dengan tepat rancanganNya dan kerja pemeliharaanNya.” —Ellen G. White, Manuscript Releases, jilid 6, hlm. 225.

“Iman bertambah kuat apabila kita melawan keraguan dan pengaruh yang bertentangan. Pengalaman yang diperolehi dalam ujian ini adalah lebih bernilai daripada permata yang paling mahal.”—Ellen G. White, Testimonies for the Church, jilid 3, hlm. 555.

**Soalan Perbincangan**:

`Di kelas, bincangkan tentang jenis perkara yang kita tidak nampak tetapi kita percayai, perkara yang kita tahu adalah nyata tetapi berada di luar penglihatan kita. Bagaimanakah ini dapat membantu kita memahami maksud melihat “Dia yang tidak kelihatan”?`

`Bincangkan soalan akhir yang terdapat pada akhir pelajaran hari Rabu. Berapa kerapkah kita mendapati diri kita berada dalam situasi itu? Apakah yang boleh kita lakukan yang akan membolehkan kita lebih mempercayai bahawa cara Tuhan adalah yang terbaik, walaupun ia bukan yang kita inginkan?`

`Jika “iman bertambah kuat apabila kita melawan keraguan dan pengaruh yang bertentangan” dan ini membawa kepada sesuatu yang sangat berharga, "lebih nilai daripada permata yang paling mahal," bagaimanakah ini membentuk cara kita melihat konflik tersebut?`

`Kebanyakan daripada kita telah melihat orang, malah sesama Kristian, dalam situasi di mana, sekurang-kurangnya dari perspektif kita, hasilnya adalah mengerikan. Perkara paling buruk yang kita bayangkan berlaku, walaupun sudah berdoa dan berusaha dengan terbaik. Bagaimanakah kita memahami perkara ini berdasarkan apa yang telah kita pelajari?`