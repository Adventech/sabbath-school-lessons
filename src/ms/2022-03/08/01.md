---
title:  Melihat Apa Yang Tidak Kelihatan
date:  13/08/2022
---

### Bacaan Untuk Pelajaran Minggu Ini
Rom. 8:28-39, Yohanes 14:1-14, Ef. 1:18-23, Yes. 40:27-31.

> <p>Ayat Hafalan</p>
> “Karena iman maka ia telah meninggalkan Mesir dengan tidak takut akan murka raja. Ia bertahan sama seperti ia melihat apa yang tidak kelihatan” (Ibrani 11:27, ITB).

Takrifan iman dalam kitab Ibrani sentiasa mencabar. “Iman adalah dasar dari segala sesuatu yang kita harapkan dan bukti dari segala sesuatu yang tidak kita lihat” (Ibr. 11:1, ITB). Bagaimanakah kita boleh yakin tentang perkara yang kita tidak nampak? Namun, inilah yang benar-benar  Musa gambarkan dalam ayat hafalan kita: “Dia bertahan kerana dia melihat dia yang tidak kelihatan” (Ibr. 11:27, terjemahan dari NIV).

Lebih mencabar lagi untuk menyedari bahawa kita dipanggil untuk melihat "dia yang tidak kelihatan" bukan sahaja ketika dalam keadaan yang baik, tetapi terutamanya dalam keadaan yang buruk. Untuk ini kita memerlukan iman, iman seperti Kristus yang mesti dibentuk oleh kebenaran tentang Tuhan dan kerajaan Tuhan. Kebenaran tentang kebaikan Bapa kita, kuasa dalam nama Yesus, kuasa Kebangkitan, dan belas kasihan Tuhan adalah kebenaran penting yang akan membolehkan kita berdiri teguh apabila kita berada dalam ujian berat  dan mungkin tergoda untuk meragui segala-galanya.

**Sekilas Tentang Pelajaran Minggu Ini**

`Apakah kebenaran tentang Tuhan yang boleh membantu kita bertahan walaupun dalam situasi yang paling teruk?`

*Kaji pelajaran minggu ini sebagai persediaan Sabat, 20 Ogos.