---
title:  Menunggu di Kala Ujian Berat
date:  03/09/2022
---

### Bacaan Untuk Pelajaran Minggu Ini
Rom. 15:4, 5; Rom. 5:3-5; 1 Samuel 26; Ps. 37:1-11.

> <p>Ayat Hafalan</p>
> “Tetapi buah Roh ialah . . . kesabaran” (Galatia 5:22, ITB).

Beberapa orang saintis melakukan uji kaji kepada beberapa orang kanak-kanak berumur 4 tahun dengan marshmallow (gula-gula jelly). Setiap kanak-kanak diberitahu oleh saintis itu bahawa mereka akan diberikan marshmallow; Walau bagaimanapun, jika kanak-kanak itu menunggu sehingga saintis itu pulang daripada tugas, mereka akan diberikan dua lagi marshmallow. Beberapa orang kanak-kanak menyumbat marshmallow itu ke dalam mulut mereka sebaik sahaja saintis itu pergi; yang lain menunggu. Perbezaannya dicatatkan.

Para saintis itu kemudian memantau perkembangan kanak-kanak ini hingga ke usia remaja mereka. Mereka yang telah menunggu ternyata menjadi lebih baik, pelajar yang lebih baik, dan lebih yakin daripada mereka yang tidak. Nampaknya kesabaran menunjukkan sesuatu yang lebih besar, sesuatu yang penting dalam karakter manusia. Maka, tidak hairanlah bahawa Tuhan menyuruh kita untuk memupuk kesabaran.

Minggu ini, kita akan melihat apa yang mungkin ada di sebalik beberapa ujian yang paling mencabar: menunggu dengan sabar pada masa-masa yang sukar.

**Sekilas Tentang Pelajaran Minggu Ini**

`Mengapa kita kadang-kadang perlu menunggu terlalu lama untuk sesuatu? Apakah pengajaran yang boleh kita pelajari tentang kesabaran semasa berada  dalam ujian berat?`

*Kaji pelajaran minggu ini sebagai persediaan Sabat, 10 September.