---
title:  Komen Guru
date:  09/09/2022
---

**Ayat-ayat Utama**: Galatia 5:22

**Fokus Kajian**: 1 Samuel 26; Ps. 37:1–11; Rom. 5:3–5; Rom. 15:4, 5.

#### Bahagian 1: Gambaran Keseluruhan

Harapan dan kelemahlembutan, sebagai alat penting untuk mengalahkan ujian, kedua-duanya ditakrifkan sebagai penantinan. Walau bagaimanapun, konsep penantian alkitabiah bukan sahaja mengenai menunggu tetapi menunggu dengan sabar. Kesabaran ini bukanlah satu strategi bersifat politik tetapi adalah sebahagian daripada buah Roh.  Umat Tuhan menanti dengan sabar dalam ujian, kerana Tuhan sendiri sabar. Tuhan sabar kerana karakterNya adalah  penyayang dan kerana Dia juga memilih masa terbaikNya untuk campur tangan. Tetapi saat terbaik itu telah dirancang terlebih dahulu oleh Tuhan untuk menawarkan masa sebanyak mungkin untuk keselamatan seramai mungkin orang. Sekali lagi, penantian hanya mungkin apabila kita mempercayai Dia yang kita nanti-nantikan.

Tema Pelajaran: Pelajaran minggu ini menekankan dua tema utama:

1. Kita memahami bahawa penantian yang sabar adalah sebahagian daripada buah Roh dan adalah penting dalam mengalahkan ujian  kita.

2. Menanti dengan sabar menjadi mungkin apabila kita mengenali dan mempercayai orang yang kita nantikan.

#### Bahagian II: Ulasan

Kesabaran Tuhan

Satu ungkapan alkitabiah yang menggambarkan kesabaran Tuhan ialah “panjang sabar” (Neh. 9:16, 17; lihat juga  Kel. 34:6; Bil. 14:18; Mzm. 103:8; Yoh. 4:2; Nah. 1:3). Perhatikan bahawa kebanyakan teks ini meletakkan ungkapan “panjang sabar” dalam konteks huraian ilahi yang lain, seperti Tuhan “berlimpah kasih sayang,” “berbelaskasihan dan pemurah,” “penyayang”  Di samping itu, Alkitab memperkenalkan Tuhan sebagai “bertoleransi” dengan manusia (Kej. 18:17-33; Bil. 14:27; Ulangan 8:2; Neh. 9:30, 31; Mzm. 78:38; Yes. 42:14; Yehezkiel 20:17; Kis. 13:18; 1 Pet. 3:20). Pada masa yang sama,  ditekankan bahawa Tuhan “berlimpah-limpah dalam kebaikan dan kebenaran” (Keluaran 34:6, ITB) dan adalah Pencipta “perbuatan yang menakjubkan” (Neh. 9:17). Pada masa yang sama, Dia “sama sekali tidak membebaskan orang yang bersalah” (Bil. 14:18, ITB; lihat juga Nah. 1:3, 1 Pet. 3:20).

Oleh itu, jelas kesabaran Tuhan tidak boleh dikelirukan dengan sikap acuh tak acuh, tidak berdaya, atau tidak berpendirian. Kesabaran Tuhan juga bukan sekadar luaran untuk menyembunyikan niat sambil merancang masa yang paling sesuai untuk membalas dendam. Sebaliknya, Tuhan sabar kerana Dia berlimpah kasih kepada kita dan ingin menyelamatkan seramai mungkin. Paulus bertanya kepada kita secara retorik: “Maukah engkau menganggap sepi kekayaan kemurahan-Nya, kesabaran-Nya dan kelapangan hati-Nya? Tidakkah engkau tahu, bahwa maksud kemurahan Tuhan ialah menuntun engkau kepada pertobatan?” (Roma 2:4, ITB; lihat juga Rom. 9:22-24). Petrus juga menyatakan bahawa “kesabaran Tuhan kita sebagai kesempatan untuk beroleh selamat,” (2 Ptr. 3:15, ITB) kerana “Tuhan tidak lalai menepati janji-Nya, sekalipun ada orang yang menganggapnya sebagai kelalaian, tetapi Ia sabar terhadap kamu, karena Ia menghendaki supaya jangan ada yang binasa, melainkan supaya semua orang berbalik dan bertobat” (lihat dalam konteks yang lebih besar 2 Pet. 3:9, ITB).

Kesabaran Kita

Penjelasan alkitabiah tentang kesabaran Tuhan akan membantu semua orang Kristian,  terutamanya kita sebagai Seventh-day Adventist, untuk memahami kelewatan kedatangan kedua Yesus. Di samping itu, itu akan membantu kita menilai dan mengembangkan kesabaran kita sendiri. Kajian alkitabiah yang ringkas dan tidak menyeluruh tentang kesabaran menghasilkan beberapa perkara:

1. 	Alkitab mengajar bahawa kesabaran adalah sebahagian daripada kehidupan Kristian dan datang daripada Tuhan. Tuhan memakaikan kepada kita  kesabaran, bersama-sama dengan belas kasihan, kerendahan hati, dan kelemahlembutan, kerana “Kristus adalah semua dan di dalam segala sesuatu” (Kol. 3:11, ITB),  kerana Tuhan telah “memilih” kita (lihat Kol. 3:12).  Yesus mengerjakan dalam kita kesabaranNya (1 Tim. 1:16). Kita bersabar kerana “panggilan” yang Tuhan luaskan kepada kita (Ef. 4:1, 2; 2 Tim. 4:2). Kesabaran Kristian adalah sebahagian daripada buah yang dihasilkan oleh Roh Kudus (Gal. 5:22). Ia datang dalam pakej dengan kebaikan-kebaikan  Kristian yang lain, seperti kasih, pengharapan, dan kelemahlembutan (Gal. 5:22; Kol. 3:12; Ef. 4:1, 2; 2 Tim. 4:2). Kasih itu sabar (1 Kor. 13:4),  pengharapan kita membolehkan kita menunggu dengan sabar (Rom. 8:25). Kita dikuatkan melalui kesabaran dengan sukacita (Kol. 1:11),  kesabaran menghasilkan tabiat (Rom. 5:3, 4; Yakobus 1:3, 4).

2. 	Kesabaran adalah ciri utama umat sisa Tuhan akhir zaman: “Yang penting di sini ialah ketekunan (kesabaran) orang-orang kudus, yang menuruti perintah TUHAN dan iman kepada Yesus” (Why. 14:12, ITB; lihat juga Why. 13:10). Umat sisa memahami bahawa mereka mesti bersabar sehingga kedatangan Tuhan sama seperti seorang petani bersabar sehingga tuaian sudah tersedia (Yakobus 5:7, 8; lihat juga Lukas 8:15, Ibr. 6:12, Ibr. 10:36, Wahyu 14:14-20). Kita mendapat dorongan semangat daripada perintah Tuhan kepada Habakuk bahawa walaupun, pada masa-masa tertentu, nubuatan akhir zaman tertentu mungkin kelihatan jauh daripada penggenapan terakhirnya, namun, kita mesti bertekun dalam penantian kita: “Sebab penglihatan itu masih menanti saatnya, tetapi ia bersegera menuju kesudahannya dengan tidak menipu; apabila berlambat-lambat, nantikanlah itu, sebab itu sungguh-sungguh akan datang dan tidak akan bertangguh” (Hab. 2:3, ITB). Tuhan memanggil kita untuk “bertenanglah dan ketahuilah, bahwa Akulah Tuhan” (Mazmur 46:11). Daud menegaskan bahawa seorang yang beriman mesti belajar untuk “Nantikanlah TUHAN! Kuatkanlah dan teguhkanlah hatimu! Ya, nantikanlah TUHAN!” (Mzm. 27:14, ITB).

3. 	Sementara itu, seluruh saksi kesabaran, bagaikan awan yang mengelilingi kita memberikan semangat kepada  kita dalam perjalanan: “Karena kita mempunyai banyak saksi, bagaikan awan yang mengelilingi kita, marilah kita menanggalkan semua beban dan dosa yang begitu merintangi kita, dan berlomba dengan tekun dalam perlombaan yang diwajibkan bagi kita. Marilah kita melakukannya dengan mata yang tertuju kepada Yesus, yang memimpin kita dalam iman, dan yang membawa iman kita itu kepada kesempurnaan, yang dengan mengabaikan kehinaan tekun memikul salib ganti sukacita yang disediakan bagi Dia, yang sekarang duduk di sebelah kanan takhta Tuhan” (Ibr. 12:1, 2, ITB). Antara contoh-contoh kesabaran yang hebat ialah Abraham (Ibr. 6:15), serta para nabi dan Ayub, yang membuktikan “bahawa Tuhan maha penyayang dan penuh belas kasihan”  (Yakobus 5:11, ITB). Yeremia memutuskan untuk menunggu Tuhan, tidak kira apa pun: “TUHAN adalah bagianku, kata jiwaku, oleh sebab itu aku berharap kepada-Nya” (Rat. 3:24, ITB), kerana “TUHAN adalah baik bagi orang yang berharap kepada-Nya, bagi jiwa yang mencari Dia” (Rat. 3:25, ITB).

Paulus menjelaskan bahawa contoh-contoh yang kita ada dalam Kitab Suci ditentukan untuk membantu kita mengembangkan ketabahan kita dan memberi kita harapan (Roma 15:4, 5). Banyak lelaki dan wanita beriman yang lain, baik semasa dan selepas zaman Perjanjian Baharu, dengan sabar menanggung kesengsaraan dan dengan berani membawa nama Tuhan dan kebenaranNya:  “Dan engkau tetap sabar dan menderita oleh karena nama-Ku; dan engkau tidak mengenal lelah” (Wahyu 2:3, ITB; lihat juga Rom. 12:12, 2 Tim. 2:24, 2 Tes. 1:4, Why. 1:9, Why. 2:19, Why. 3:10). Sudah tentu, Yesus adalah teladan terbesar kita tentang kesabaran dan kelemahlembutan dalam penderitaan: “Sebab untuk itulah kamu dipanggil, karena Kristuspun telah menderita untuk kamu dan telah meninggalkan teladan bagimu, supaya kamu mengikuti jejak-Nya. Ia tidak berbuat dosa, dan tipu tidak ada dalam mulut-Nya. Ketika Ia dicaci maki, Ia tidak membalas dengan mencaci maki; ketika Ia menderita, Ia tidak mengancam, tetapi Ia menyerahkannya kepada Dia, yang menghakimi dengan adil. ” (1 Pet. 2:21-23, ITB).

4. 	Ya, terdapat aspek praktikal kesabaran untuk kehidupan ini:  lawannya, ketidaksabaran, merosakkan kehidupan kita sekarang, dan menjadikan kita bodoh (Ams. 14:29; Ams. 15:18; Ams. 16:32; Ams. 25:15); Pengkhotbah 7:8, 9). Tetapi kesabaran adalah perkara baik yang Tuhan berikan kepada kita dalam menghadapi ujian yang membantu kita menang dan mendapatkan kehidupan kekal. Dalam ajaranNya tentang kesengsaraan di dunia, Yesus memberi arahan kepada kita: “‘Kalau kamu tetap bertahan, kamu akan memperoleh hidupmu’” (Lukas 21:19, ITB).  Rasul Paulus menyatakan bahawa Tuhan akan memberikan “hidup yang kekal kepada mereka yang dengan tekun melakukan kebaikan mencari kemuliaan, kehormatan, dan keabadian” (Rom. 2:7). Melalui nabi Yesaya, Tuhan berjanji kepada kita: “tetapi orang-orang yang menanti-nantikan TUHAN mendapat kekuatan baru: mereka seumpama rajawali yang naik terbang dengan kekuatan sayapnya; mereka berlari dan tidak menjadi lesu, mereka berjalan dan tidak menjadi lelah” (Yes. 40:31, ITB; lihat juga Mazmur 37:7-9, Maz. 40:1).

Sabar Adalah Mempercayai

Ian terbaring di hospital kerana menghidap kanser. Ketika itu musim sejuk yang sukar, dengan suhu yang sangat rendah. Pada suatu pagi, apabila jururawat itu memasuki biliknya untuk memeriksanya, Ian memberitahu jururawat itu bahawa isterinya, Anastasia, akan datang melawatnya pada hari itu. Jururawat itu menjawab: "Saya tidak fikir begitu, suhu di luar sekarang negatif 30 darjah!" Lelaki itu membalas: “Saya kenal isteri saya, dan saya percayakan dia. Dia istimewa! Apabila dia berjanji sesuatu, dia akan menunaikan janji itu tidak kira apa pun!” Sejam kemudian, Anastasia masuk ke bilik hospital Ian. Kemudian, lewat pada hari itu, jururawat tersebut  memberitahu Ian: “Saya sangat meragui isteri anda akan datang. Tetapi sekarang saya tahu dia memang istimewa!” Penantian kita ditentukan oleh pengetahuan kita, dan kepercayaan kepada, orang yang kita tunggu. Jika kita mengenal Tuhan dan percaya kepadaNya, penantian kita tidak akan membawa kita menjadi seorang yang berputus asa, melainkan menjadi seorang yang sabar, dan aktif, menunggu.

#### Bahagian III: Penerapan  Hidup

1.	Kesabaran kita nyata—dan sesungguhnya, kita amat memerlukannya—dalam pelbagai aspek kehidupan: keluarga, perniagaan, kesihatan, kerohanian, dsb. Walau bagaimanapun, kesabaran kita yang tulen akan sentiasa berakar dalam buah Roh. Tuliskan penilaian kesabaran anda dalam pelbagai aspek kehidupan anda. Apakah yang anda temui? Dalam bidang kehidupan anda,  manakah yang ia boleh perbaiki? Bagaimanakah anda boleh melakukannya, dengan pertolongan Tuhan?

2.	Ketidaksabaran dianggap sebagai ciri ketidakmatangan. Kanak-kanak biasanya sukar untuk menunggu; orang yang matang lebih mudah menunggu. Orang yang matang telah mendapat keupayaan menunggu melalui pengalaman dan kepercayaan untuk menunggu dengan sabar. Nilaikan kematangan rohani anda. Bagaimanakah anda merancang untuk terus bertumbuh dalam kesabaran anda?