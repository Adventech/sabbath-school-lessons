---
title:  Belajar untuk Bergembira dalam Tuhan
date:  08/09/2022
---

> <p></p>
> “Bergembiralah karena TUHAN; maka Ia akan memberikan kepadamu apa yang diinginkan hatimu” (Maz. 37:4, ITB).

Mazmur 37:4 adalah janji yang indah. Bayangkan mendapat apa yang anda inginkan selama ini. Akan tetapi, mendapatkan keinginan hati kita bergantung kepada memiliki hati yang bersukacita dalam Tuhan. Jadi, apakah yang dimaksudkan dengan “bersukacita dalam TUHAN”?

Sila baca Mazmur 37:1-11. Konteks untuk Mazmur 37:4 mungkin agak mengejutkan. Daud menulis tentang dikelilingi oleh orang yang bekerja menentang Tuhan dan menentang dia. Apabila orang bekerja menentang kita, respons  semula jadi selalunya adalah menjadi marah atau berusaha untuk membenarkan diri kita sendiri. Tetapi Daud menasihati sesuatu yang berbeza.

**Dalam ayat-ayat berikut, apakah nasihat Daud kepada umat Tuhan dalam situasi ini?**

`Maz. 37:1`

`Maz. 37:5`

`Maz. 37:7`

`Maz.37:8`

`Sila baca Mazmur 37:4 sekali lagi. Dalam konteks ayat yang baru sahaja anda ulas, apakah yang dimaksudkan dengan “bersukacita dalam TUHAN”?`

Daud mengulangi berkali-kali, dengan cara yang berbeza, "Percayalah kepada Tuhan." Percayalah Dia untuk bertindak. Jangan gusar, kerana Tuhan adalah Tuhan anda, dan Dia bekerja untuk anda—bahkan sekarang ini. Anda tidak perlu tergesa-gesa dan cuba menyelesaikan perkara sendiri. Bapamu yang di syurga mengatur. Percayailah Dia. Percaya sepenuhnya kepadaNya.

Dalam konteks inilah Daud menulis tentang bersukacita dalam Tuhan. Berukacita di dalam Tuhan bermakna kita hidup dalam keadaan mempercayai Tuhan sepenuhnya. Tidak ada yang boleh mengganggu ketenangan kita, kerana Tuhan ada di sini dan bekerja. Kita boleh memujiNya, bahkan kita boleh tersenyum, kerana tiada siapa yang dapat mengalahkan Tuhan kita! Apabila kita dapat belajar untuk melakukan ini, kita benar-benar akan menerima apa yang hati kita rindukan, kerana kita akan menerima apa yang Bapa kita yang pengasih ingin berikan kepada kita, pada masa yang paling menguntungkan kita dan kerajaanNya.

`Bagaimanakah anda boleh belajar untuk “bersukacita dalam TUHAN”? Luangkan sedikit masa untuk berdoa, mencari bimbingan Tuhan tentang bagaimana ini boleh menjadi kenyataan dalam hidup anda.`