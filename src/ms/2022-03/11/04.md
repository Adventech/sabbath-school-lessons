---
title:  'Daud: Satu Pelajaran  Dalam Hal Menanti'
date:  06/09/2022
---

Dalam 1 Samuel 16:1-13, kita melihat Daud yang masih  muda diurapi oleh Samuel sebagai raja. Namun, itu satu perjalanan yang jauh dari ladang ayahnya, Isai, ke takhta di Yerusalem. Tidak syak lagi, ada kalanya dia berasa di tengah-tengah ujian.

Pertama, anak muda itu dipanggil untuk memainkan muzik untuk menenangkan roh Saul yang diganggu oleh roh jahat (1 Samuel 16). Kemudian, dia menjadi pahlawan Israel apabila dia membunuh Goliat (1 Samuel 17). Kemudian selama beberapa tahun Daud menjadi pelarian untuk menyelamatkan hidupnya. Kedua-dua Saul dan anaknya Yonatan tahu bahawa Daud ditentukan untuk menjadi raja seterusnya (1 Sam. 23:17, 1 Sam. 24:20). Tetapi Daud tidak melakukan apa-apa untuk mempercepatkan takdirnya yang ditentukan oleh Tuhan. Malah, dia nampaknya melakukan sebaliknya. Walaupun ketika Saul cuba membunuhnya, pada ketika itulah dia memotong secebis kain daripada jubah Saul ketika dia sedang tidur, tetapi kemudian dia berharap dia tidak pernah melakukan perkara sedemikian (1 Sam. 24:5-7). Sekali lagi apabila Saul cuba membunuh Daud, Daud menolak untuk membunuh Saul apabila peluang itu muncul (1 Sam. 26:7-11).

`Sila baca 1 Samuel 26:1-11. Mengapa Daud enggan membunuh Saul? Apakah prinsip yang hal ini ajarkan kepada kita tentang cara Tuhan melaksanakan rancanganNya untuk kehidupan kita?``Sekarang baca 1 Samuel 26:12-25. Bagaimanakah keengganan Daud untuk membunuh Saul mempengaruhi Saul? Apakah yang diajarkan ini kepada kita tentang kelebihan menunggu Tuhan?`

Melihat kepada keseluruhan jalan Daud menuju takhta, kita mungkin boleh meringkaskannya dalam ayat yang pendekâ€”jangan sentap apa yang Tuhan belum berikan. Pemberian Tuhan sentiasa terbaik diterima daripada tanganNya dan pada masa yang ditentukanNya. Ini mungkin memerlukan masa menanti yang sangat lama. Tauge boleh membesar dalam beberapa jam sahaja, manakala pokok oak akan mengambil masa bertahun-tahun. Tetapi apabila angin kuat datang, pokok itu tidak akan tercabut.

`Fikirkan betapa mudahnya Daud boleh mewajarkan pembunuhan Saul. (Lagipun, Daud diberitahu bahawa dia akan memegang takhta, dan juga Saul sangat jahat.) Namun, tindakannya menunjukkan iman yang sejati kepada Tuhan. Apakah yang anda boleh ambil daripada contoh ini untuk diri sendiri dalam apa jua yang mungkin anda sedang  nanti-nantikan?`