---
title:  Kajian Tambahan
date:  09/09/2022
---

Baca Ellen G. White, “The Anointing of David,” ms. 637–642, dalam Patriarchs and Prophets.

Rancangan Tuhan untuk kita mungkin memerlukan kita menunggu lama. Ini benar-benar boleh terasa seperti sesuatu yang sukar. Mempelajari kesabaran pada masa ini boleh berlaku apabila kita memberi tumpuan kepada peribadi Tuhan dan percaya bahawa Dia bertindak untuk kita. Terdapat banyak sebab untuk menunggu, tetapi semua berkenaan dengan penggenapan rancangan Tuhan bagi kita dan kerajaanNya. Kita boleh kehilangan banyak jika kita tergesa-gesa mendahului Tuhan, tetapi kita boleh memperoleh banyak dengan mengekalkan sikap percaya dan bersukacita dalam Tuhan. Tuhan menimbang dan mengukur setiap ujian.

“Aku tidak dapat membaca tujuan Tuhan dalam penderitaanku, tetapi Dia mengetahui apa yang terbaik, dan aku akan menyerahkan jiwa, tubuh, dan rohku  kepadaNya seperti kepada Penciptaku yang setia. ‘karena aku tahu kepada siapa aku percaya dan aku yakin bahwa Dia berkuasa memeliharakan apa yang telah dipercayakanNya kepadaku hingga pada hari Tuhan’ (2 Tim. 1:12). Jika kita mendidik dan melatih jiwa kita untuk mempunyai lebih banyak iman, lebih kasih, lebih sabar, dan kepercayaan yang lebih sempurna kepada Bapa syurgawi kita, saya tahu kita akan mendapat lebih banyak kedamaian dan kebahagiaan hari demi hari semasa kita melalui konflik kehidupan ini.

“Tuhan tidak senang apabila kita terlalu risau bahawa kita terlepas daripada tangan Yesus.  Kita perlu belajar untuk berjaga-jaga dan menunggu dengan tenang, berharap kepadaNya. Kita terus mencari beberapa tanda sebagai bukti iman kita, kerana kita berfikir bahawa kita mesti mempunyai perasaan sangat mendalam untuk menunjukkan bahawa kita mempunyai iman. Tetapi iman bukan suatu perasaan.”—Ellen G. White, Selected Messages, buku 2, hlm. 242.

**Soalan Perbincangan**:

`Apakah maksud bahawa Yesus “menimbang dan mengukur” setiap ujian? Bagaimanakah mengetahui perkara ini dapat membantu kita semasa kita menunggu?`

`Minta orang dalam kelas untuk memberikan kesaksian peribadi tentang apa yang dimaksudkan ertinya menanti dengan sabar. Apakah ketakutan mereka, kegembiraan mereka? Bagaimanakah mereka mengatasinya? Apa yang mereka pelajari? Apakah janji yang mereka pegang?`

`Apakah yang boleh anda lakukan sebagai gereja atau kelas untuk membantu orang lain yang berada dalam ujian sementara mereka menunggu masa yang ditentukan Tuhan untuk sesuatu?`

`Apakah peranan doa dalam memupuk kesabaran? Adakah terdapat orang lain yang boleh anda doakan supaya Roh akan memupuk kesabaran dalam kehidupan mereka?`