---
title:  Kajian Tambahan
date:  22/07/2022
---

Baca Ellen G. White, “God Promises Us a New Heart of Flesh,” ms. 100, in Sons and Daughters of God; “ ‘To Meet the Bridegroom,’ ” ms. 405–421, dalam Christ’s Object Lessons; “The Time of Trouble,” ms. 613–634, in The Great Controversy.

“Pembinaan karakter adalah kerja terpenting yang pernah diamanahkan kepada manusia; pembelajaran pembinaan karakter   dengan sungguh-sungguh  sekarang ini, lebih dari sebelumnya, adalah amat penting. Tidak pernah mana-mana generasi terdahulu dipanggil untuk menghadapi isu yang begitu penting; tidak pernah sebelum ini lelaki dan wanita muda berhadapan dengan bahaya yang begitu besar seperti yang  mereka hadapi hari ini.”—Ellen G. White, Education, hlm. 225.

“Dalam perumpamaan itu, gadis-gadis yang bodoh tersebut digambarkan sebagai merayu meminta minyak, namun gagal menerima apa yang mereka minta. Ini adalah simbolik bagi mereka yang tidak mempersiapkan diri dengan membentuk karakter untuk berdiri dalam masa krisis. Seolah-olah mereka pergi kepada jiran-jiran mereka dan berkata, Berikan saya karakter anda, jika tidak saya akan hilang. Gadis-gadis yang bijak itu tidak dapat memberikan minyak mereka untuk lampu-lampu yang hampir padam milik gadis-gadis bodoh itu. Karakter tidak boleh dipindah milik. Ia tidak boleh dibeli atau dijual; ia perlu diperolehi. Tuhan telah memberikan kepada setiap individu peluang untuk memperoleh tabiat yang saleh untuk menempuhi masa-masa percubaan; tetapi Dia tidak menyediakan jalan yang olehnya seorang agen manusia boleh memberikan kepada orang lain karakter yang dia telah kembangkan melalui pengalaman yang sukar, dengan mempelajari pelajaran daripada Guru yang agung, supaya dia dapat menyatakan kesabaran di bawah pencubaan, dan melatih iman supaya dia boleh memindahkan gunung-gunung kemustahilan.”—Ellen G. White, The Youth's Instructor, 16 Jan. 1896.

**Soalan Perbincangan**:

`Apakah yang dimaksudkan dengan "pembinaan karakter"? Bagaimanakah anda boleh melakukan ini? Adakah pembinaan karakter yang nyata menjadi keutamaan dalam kehidupan anda sendiri dan komuniti gereja anda?`

`Pelajaran Khamis bercakap tentang peranan penting masyarakat dalam kehidupan seorang Kristian. Sejauh manakah gereja setempat anda berfungsi sebagai tubuh Kristus? Sejauh manakah anda, sebagai sebuah komuniti, mengambarkan Tuhan? Sebagai sebuah kelas, bincangkan tentang perkara yang boleh anda lakukan untuk menambahbaik.`

`Dalam kelas, bincangkan tentang persoalan mengapa pembinaan karakter adalah penting, walaupun kita diselamatkan oleh iman kepada Yesus sahaja. Jika kebenaranNya dan tabiatNya yang sempurna itulah yang menyelamatkan kita, maka mengapakah kita perlu membina tabiat yang baik?`

`Helen Keller, yang pekak dan buta sejak kecil, menulis, “Karakter tidak boleh dibina dalam keadaan yang tenang. Hanya melalui pengalaman pencubaan dan penderitaan jiwa dapat diperkuatkan, penglihatan dijernihkan, cita-cita diilhamkan, dan kejayaan dicapai.”—Leadership, jilid 17, no. 4. Adakah anda bersetuju? Bincangkan hubungan antara karakter, penderitaan, dan kontroversi besar itu.`