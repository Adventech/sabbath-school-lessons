---
title:  “Yang Bijaksana”
date:  20/07/2022
---

Semalam kita melihat kepentingan tabiat bagi mereka yang menunggu Kedatangan Kedua. Hari ini kita akan melihat dengan lebih khusus tentang kepentingan tabiat bagi mereka yang masih hidup pada saat kedatangan Yesus kedua kali.

`Sila baca Daniel 12:1-10. Apakah konteksnya? Pada zaman apakah dalam sejarah bumi yang dirujuk? Lebih penting lagi, apakah yang dapat kita ketahui daripada ayat-ayat ini tentang karakter umat Tuhan pada masa ini? Apakah ciri-ciri yang diberikan kepada mereka, berbanding dengan orang jahat? Lihat juga Wahyu 22:11.`

Daniel diberitahu bahawa sejurus sebelum Yesus datang, akan ada suatu waktu kesesakan yang tiada tandingannya dalam sejarah. Dalam Daniel 12:3, 10, kita diberi gambaran tentang orang benar dan orang jahat pada masa ini. Perhatikan bagaimana orang jahat “akan berlaku fasik” (Dan. 12:10, ITB) berbeza dengan orang benar, yang dalam ayat 3 dikatakan  bercahaya seperti cahaya cakrawala,  mungkin kerana mereka telah “disucikan dan dimurnikan” (Dan. 12:10, ITB) semasa “’masa kesusahan, yang belum pernah terjadi sejak ada bangsa, bahkan sampai waktu itu'” (Dan. 12:1, ITB). Orang jahat tidak memahaminya, tetapi orang benar adalah “bijaksana” dan memahami.

Memahami apa? Matematik, sains, tulisan-tulisan alkitabah? Amsal mengatakan bahawa “takut akan TUHAN adalah permulaan pengetahuan” (Amsal 1:7, ITB). Mungkin, dalam konteks ini, “orang bijak” adalah bijak kerana mereka mempunyai pemahaman tentang peristiwa terakhir ini, masa kesusahan, semasa ia berlaku. Mereka tidak terkejut; daripada kajian mereka tentang Firman, mereka tahu peristiwa itu akan datang. Apa yang paling penting, mereka cukup tahu untuk membenarkan masa kesusahan ini menyucikan dan memurnikan mereka; orang jahat, sebaliknya, akan lebih keras hati dalam pemberontakan mereka dan dengan itu terus melakukan kejahatan mereka.

Perkara yang penting adalah, di sini kita diberikan gambaran tentang orang yang telah melalui proses pemurnian dan penyucian.

`Walaupun kita telah melihat ayat-ayat ini dalam konteks hari-hari terakhir, apakah prinsip yang kita lihat di sini yang boleh membantu kita sekarang untuk memahami dengan lebih baik apa ertinya proses penyucian dan pemurnian itu, bahkah untuk kita hari ini?`