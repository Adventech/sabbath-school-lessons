---
title:  Kata-kata  Yesus yang Terakhir
date:  19/07/2022
---

Yesus berada di Yerusalem, tidak lama lagi akan mati. Menurut Injil Matius, masa mengajar Yesus yang terakhir  sebelum Paskah diluangkan dengan menceritakan perumpamaan kepada murid-muridNya, termasuk tentang sepuluh gadis, biri-biri dan kambing. Kisah-kisah ini berkaitan dengan cara kita harus hidup semasa kita menunggu kedatangan Yesus. Oleh itu, kaitan perumpamaan ini dengan hari iniâ€”dengan tanda-tanda kedatangan Yesus tidak lama lagi di sekeliling kitaâ€”menjadi lebih penting.

Dalam perumpamaan tentang sepuluh anak dara (Mat. 25:1-12), ramai pengulas mengatakan bahawa minyak adalah simbol untuk Roh Kudus. Ellen G. White bersetuju, tetapi juga mengatakan bahawa minyak ini adalah simbol untuk karakter dan ia adalah sesuatu yang tidak boleh diperolehi oleh sesiapa pun untuk kita.

**Sila baca perumpamaan itu. Dalam cara apakah makna cerita itu berubah, bergantung kepada sama ada anda melihat minyak itu sebagai simbol Roh Kudus atau untuk karakter yang dimiliki? Apakah implikasi cerita ini kepada anda jika minyak itu menggambarkan Roh Kudus, atau karakter seperti Kristus?**

`Roh Kudus:`

`Karakter:`

`Sila baca perumpamaan tentang domba dan kambing dalam Matius 25:31-46. Apakah kriteria yang digunakan dalam mengasingkan biri-biri dan kambing?`

Perhatikan bahawa raja itu memisahkan domba dan kambing berdasarkan kerja mereka, tabiat mereka. Walaupun Yesus tidak mengajar keselamatan melalui perbuatan di sini, kita dapat melihat betapa pentingnya pembangunan tabiat dalam rencana penyelamatan dan bagaimana mereka yang benar-benar diselamatkan oleh Kristus akan mencerminkan keselamatan itu melalui kehidupan dan tabiat mereka.

`Telah dikatakan bahawa "tabiat adalah siapa seseorang di dalam gelap." Apakah jenis pribadi anda apabila tiada sesiapa yang melihat? Apakah jawapan yang beritahu anda tentang perubahan yang perlu anda lakukan?`