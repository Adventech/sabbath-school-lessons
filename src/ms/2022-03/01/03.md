---
title:  Lokasi-lokasi dalam Perjalanan itu
date:  27/06/2022
---

> <p></p>
> “Ia menuntun aku di jalan yang benar oleh karena nama-Nya” (Mzm. 23:3, TB).

Bayangkan “jalan benar” (Mzm. 23:3) itu terbentang luas di hadapan anda, amat jauh sekali. Anda tidak dapat melihat penghujungnya, tetapi anda tahu bahawa di penghujung perjalanan itu adalah sebuah rumah, iaitu rumah Tuhan. Ketika anda memusatkan pandangan lebih dekat kepada diri anda, adakah anda melihat ke arah mana jalan itu akan tujui? Anda boleh melihat beberapa lokasi dengan jelas, tetapi terdapat penjuru-penjuru lain yang dihalang oleh pengadang-pengadang yang besar atau berbahaya. Kadang-kadang laluan itu hilang dari pandangan oleh rabung-rabung. Beberapa bahagian jalanan itu mudah dilalui; bahagian yang lainnya sukar. Keadaan ini sama seperti ketika Israel mengembara dari Mesir ke Tanah Perjanjian, dan ia digambarkan dengan cara yang sama dalam mazmur ini.

`Kenal pasti lokasi-lokasi dalam Mazmur 23 di mana Daud melihat domba-domba lalui ketika mengikuti jalan yang benar pada waktu mereka menuju ke rumah Tuhan.`

Namun, mengapa jalan ini dipanggil “jalan yang benar” atau “jalan kebenaran” (TB, AYT)? Berikut adalah empat sebab penting. Pertama, ia adalah jalan kebenaran kerana ia menuju ke destinasi yang benar–rumah Gembala. Kedua, ia adalah jalan kebenaran kerana ia memastikan kita serasi dengan orang yang benar–Gembala Sendiri. Ketiga, ia adalah jalan kebenaran kerana ia melatih kita menjadi orang yang benar–seperti Gembala. Keempat, ia adalah jalan kebenaran kerana ia memberi kita kesaksian yang benar–semasa kita menjadi orang yang benar, kita memuliakan Tuhan. Ia adalah jalan yang “benar” atau jalan “kebenaran”, tidak kira perjalanan itu mudah atau pun sukar.

Adalah penting untuk menyedari bahawa apabila Tuhan menuntun kita, ia bukan sekadar persoalan tentang Dia menghantar satu bungkusan ke destinasinya. Ia lebih daripada sekadar tuntunan dan perlindungan. Seperti banyak contoh lain di seluruh Alkitab, di mana Tuhan memimpin umatNya (sama ada memimpin Abraham dengan janji-janji-Nya atau memimpin Israel dengan tiang api dan awan), apabila Tuhan menuntun, semuanya adalah tentang latihanNya untuk umatNya dalam kebenaran.

`Sejauh manakah anda sedar bahawa kebenaran adalah keutamaan Gembala untuk hidup anda? Bagaimanakah pencobaan-pencobaan boleh mengubah hidup anda supaya anda lebih mencerminkan watak Kristus?`