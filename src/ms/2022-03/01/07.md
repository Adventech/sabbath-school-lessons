---
title:  Kajian Tambahan
date:  01/07/2022
---

Baca tulisan Ellen G. White, “Missionaries in the Home,” ms. 143, dalam Testimonies for the Church, jilid 4; “The Divine Shepherd,” ms. 476-484, dalam The Desire of Ages.

“Orang-orang yang pada akhirnya mendapat kemenangan akan mengalami waktu-waktu kebimbangan dan pencobaan yang hebat-hebat dalam kehidupan beragama mereka; tetapi mereka harus tidak membuangkan pengharapan mereka, kerana semua perkara ini adalah sebahagian daripada pendidikan dalam sekolah Kristus, dan hal itu memang perlu untuk membersihkan segala kekotoran. Hamba Tuhan harus melawan serangan-serangan musuh dengan ketetapan hati, segala maki-makian Syaitan yang pedih, serta menyingkirkan segala rintangan yang Syaitan akan taruh pada jalannya....

“Tetapi jikalau engkau selalu menengadah ke atas, dan tidak memandang akan segala kesusahanmu, engkau nanti tidak akan menjadi lemah di tengah perjalanan, dan dengan segera engkau nanti melihat Yesus menghulurkan tanganNya menolong engkau, dan engkau hanya perlu meletakkan tanganmu di dalam tanganNya dengan penuh kepercayaan, dan membiarkan Dia memimpin engkau. Sementara engkau semakin percaya kepadaNya, engkau juga akan menjadi semakin berpengharapan....

“Engkau akan mendapat pertolongan dalam Kristus untuk membentuk satu sifat yang kuat, simetri dan indah. Syaitan tidak mampu meniadakan kesan terang yang bercahaya dari sifat yang begitu.... Tuhan sudah memberikan kepada kita pemberianNya yang paling baik, iaitu anakNya yang tunggal, akan meninggikan kita, memuliakan darjat kita, serta menjadikan kita layak untuk mendapat tempat dalam kerajaan surga, dengan memakaikan pada kita tabiatNya yang sempurna itu.”—Ellen G. White, Messages to Young People, ms. 63, 64.

**Soalan Perbincangan**:

`Sejauh mana anda sedar bahawa “kebimbangan dan pencubaan dahsyat” yang datang dalam kehidupan anda sebenarnya merupakan sebahagian daripada “disiplin di sekolah Kristus”?`

`Bagaimana pertolongan, penghiburan, dan kata-kata semangat kita kepada mereka yang berada dalam lembah boleh menjadi sebahagian daripada cara Gembala untuk membantu orang-orang mengatasi krisis mereka? Apakah perkara-perkara yang anda, sebagai sebuah gereja, boleh lakukan untuk digunakan dengan lebih baik oleh Tuhan untuk membantu mereka yang memerlukan?`

`Di dalam kelas, minta setiap ahli berbicara tentang bagaimana kebaikan dan kemurahan “mengejar” mereka. Apakah yang boleh anda pelajari daripada pengalaman seorang yang lain?`

`Fikirkan tentang jam-jam terakhir hidup Kristus, ketika Dia menuju ke salib. Daripada apa yang anda boleh beritahu, sama ada dari Alkitab atau Ellen G. White (The Desire of Ages merupakan sumber yang baik), bagaimana Yesus, dalam kemanusiaanNya, mampu bertahan? Apakah yang boleh kita pelajari daripada teladanNya bagi diri kita sendiri dalam apa jua keperitan yang kita hadapi?`