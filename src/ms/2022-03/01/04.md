---
title:  'Lencongan Tidak Dijangka 1: Lembah'
date:  28/06/2022
---

> <p></p>
> “Sekalipun aku berjalan dalam lembah kekelaman, aku tidak takut bahaya, sebab Engkau besertaku; gada-Mu dan tongkat-Mu, itulah yang menghibur aku” (Mzm.  23:4, TB).

Alangkah baiknya jika jalan kebenaran itu hanya melewati tebing sungai sejuk yang ditutupi oleh rumput. Namun, bukan hanya dengan cara itu Daud melukiskannya. Di sepanjang jalan itu juga terdapat lembah berbayang-bayangkan kematian— tentunya sebuah tempat yang kita tidak mahu kunjungi! Pada waktu-waktu tertentu dalam setahun, wadi-wadi dan lurah-lurah yang terdapat di Israel mudah mengalami banjir kilat, yang datang tanpa diduga dan seringkali menggerunkan. Tempat-tempat ini juga berciri sempit, dengan jurang curam yang menghalang cahaya. Oleh itu, “bayangan kematian” merupakan imej untuk “bayang-bayang yang sangat dalam” atau “kegelapan yang teramat”.

`Fikirkan tentang waktu ketika anda berada dalam “lembah berbayang-bayangkan kematian” anda sendiri. Bagaimana keadaannya? Adakah anda mempunyai ketakutan, walaupun anda tahu bahawa Gembala itu ada di sana? Ayat Alkitab manakah yang paling berharga bagi anda pada waktu itu, dan mengapa?``Pada pendapat anda, bagaimanakah domba-domba itu boleh berada di lembah itu? Adakah anda berfikir bahawa domba-domba itu pergi ke sana sendiri, atau adakah Gembala menuntun domba-domba itu sendiri? Jelaskan jawapan anda.`

Elisabeth Elliot menulis, “Seekor anak domba yang mendapati dirinya di lembah berbayangkan kematian mungkin membuat kesimpulan bahawa dia telah dituntun kepada kesesatan. Menjadi keperluan baginya untuk melewati kegelapan itu agar dapat belajar untuk tidak takut. Gembala itu masih bersamanya.”–Elisabeth Elliot, Quest for Love (Grand Rapids, MI: Revell Books, 1996), ms. 218.

`Pernahkah anda merasakan bahawa anda telah “dituntun secara palsu” ke dalam lembah itu? Bagaimana respon anda terhadap Tuhan pada waktu itu? Pada pendapat anda, mengapa mungkin Gembala sanggup mengambil risiko untuk disalahmengertikan dengan membiarkan kita masuk ke dalam lembah yang gelap itu?`