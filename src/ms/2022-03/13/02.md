---
title:  Tahun-tahun Awal Yesus
date:  18/09/2022
---

Kitab Suci memberi kita sedikit maklumat tentang tahun-tahun awal Yesus. Walau bagaimanapun, beberapa ayat memberitahu kita sesuatu tentang keadaan itu dan jenis dunia yang Juruselamat masuki.

`Sila baca Lukas 2:7, 22-24 (lihat juga Im. 12:6-8) dan Matius 2:1-18. Apakah yang kita lihat dalam ayat-ayat ini yang memberi kita petunjuk tentang jenis kehidupan yang Yesus hadapi sejak mula?`

Sudah tentu, Yesus bukanlah orang pertama yang hidup dalam kemiskinan atau menghadapi orang-orang yang ingin membunuhNya, bahkan sejak kecil. Walau bagaimanapun, terdapat unsur lain yang membantu kita memahami keunikan apa yang Kristus derita sejak awal.

`Sila baca Yohanes 1:46. Apakah elemen yang ayat ini tambahkan  untuk membantu kita memahami penderitaan yang Yesus  muda hadapi?`

Hawa sebelum Kejatuhan, Yesus adalah satu-satunya orang yang tidak berdosa yang pernah hidup di bumi. Dalam kesucianNya, dalam ketidakberdosaanNya, Dia tenggelam dalam dunia yang berdosa. Betapa itu satu penyiksaan, bahkan sejak Dia masih seorang kanak-kanak, kerana jiwa murniNya  sentiasa bersentuhan dengan dosa. Walaupun kita ini keras kerana dosa, namun kita sendiri sering menjauhkan diri daripada terdedah kepada dosa dan kejahatan yang kita rasa menjijikkan. Bayangkan bagaimana keadaannya bagi Kristus, yang jiwanya murni, yang tidak sedikit pun dicemari oleh dosa. Fikirkan perbezaan yang ketara antara Dia dan orang lain di sekelilingNya dalam hal itu. Ia pasti sangat menyakitkan bagiNya.

`Tanya diri anda, â€œSejauh manakah saya sensitif terhadap dosa-dosa yang wujud di sekeliling kita? Adakah dosa-dosa itu mengganggu saya, atau adakah saya bersikap kebal terhadap dosa-dosa tersebut?â€ Jika anda bersikap kebal terhadap dosa-dosa, mungkinkah kerana perkara yang anda baca, tonton, atau lakukan? Fikirkan mengenainya.`