---
title:  Kajian Tambahan
date:  23/09/2022
---

Baca Ellen G. White, “Gethsemane,” ms. 685–697, dan “Calvary,” ms. 741–757, dalam The Desire of Ages.

“Tiga kali Yesus mengucapkan doa itu. Tiga kali sisi manusiaNya menarik diri daripada menyerahkan diriNya sebagai korban untuk dosa-dosa kita. Tetapi sekarang Juruselamat kita melihat satu penglihatan seluruh sejarah manusia. Dia melihat bahawa orang berdosa akan dibinasakan jika tidak ada yang menolong mereka. Yesus melihat bahawa manusia tidak berdaya. Yesus melihat bahawa dosa itu sangat kuat. Yesus melihat kesakitan dan penderitaan manusia. Yesus melihat bahawa manusia mesti mati.  Jadi, Dia membuat keputusanNya. Dia akan menyelamatkan manusia tidak kira berapa harga yang mesti Dia bayar. Yesus menerima bahawa Dia mesti menumpahkan darahNya untuk menyelamatkan kita. Melalui Yesus, berjuta-juta orang akan mendapat kehidupan kekal. Yesus meninggalkan istana di syurga. Di sana, semuanya bersih, bahagia, dan penuh kemuliaan. Yesus meninggalkan semua kemuliaan itu untuk menyelamatkan seekor domba yang hilang. Iaitu, Yesus datang untuk menyelamatkan satu planet yang berdosa dengan melanggar hukum Tuhan. Yesus tidak akan menolak pekerjaan itu. Dia akan menjadi korban penghapus dosa bagi manusia di bumi ini. Dia akan mempersembahkan diriNya bagi orang yang memilih untuk berdosa. Doa Yesus kini berubah. Dia hanya berdoa agar Dia melakukan apa yang Tuhan kehendaki: ‘Ya Bapa-Ku, jikalau sekiranya mungkin, biarlah cawan ini lalu dari pada-Ku, tetapi janganlah seperti yang Kukehendaki, melainkan seperti yang Engkau kehendaki.’ ”—Ellen G. White, The Desire of Ages, hlm. 690, 693.

**Soalan Perbincangan**:

`Bagaimanakah pengetahuan  bahawa Tuhan Sendiri, dalam diri Kristus, menderita lebih daripada yang kita dapat tanggung, membantu kita dalam penderitaan kita sendiri? Apakah seharusnya makna penderitaan Kristus bagi pihak kita? Apakah penghiburan yang boleh kita peroleh daripada kebenaran yang menakjubkan ini? Semasa anda memikirkan jawapan anda, ingatlah kenyataan berikut daripada  Ellen G. White: “Semua penderitaan yang disebabkan oleh dosa telah dletakkan ke pangkuan Anak Tuhan yang tidak berdosa.”—Selected Messages, buku 3, hlm. 129.`

`Di kelas, semak kembali penderitaan Kristus yang dilihat dalam pelajaran minggu ini. Apakah ujian berat yang Kristus hadapi? Dalam cara apakah ujian itu seperti ujian kita sendiri, dan dalam cara apakah ujian itu berbeza? Apakah yang boleh kita pelajari daripada cara Dia menangani cabaran ini yang boleh membantu kita di tengah-tengah ujian berat  kita sendiri?`

`Apakah beberapa janji Alkitab kegemaran anda, janji-janji yang boleh anda pegang di tengah-tengah kesedihan dan kesakitan? Tuliskannya, tuntutlah itu untuk diri sendiri, dan kongsikannya dalam kelas.`

`Tulis satu perenggan ringkasan, serlahkan apa sahaja perkara utama yang anda dapat daripada pelajaran suku tahun ini. Apakah persoalan-persoalan yang telah diselesaikan untuk anda? Apakah isu yang masih belum terjawab? Bagaimanakah kita boleh membantu antara satu sama lain mengatasi perkara yang masih membingungkan dan menyusahkan kita?`