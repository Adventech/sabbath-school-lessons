---
title:  Tuhan Yang Menderita
date:  22/09/2022
---

Kita mungkin terbiasa dengan penderitaan: selagi kita berada di sini, di dunia ini, kita akan menderita. Sebagai makhluk yang jatuh dalam dosa, itulah nasib kita. Tiada apa-apa dalam Alkitab yang menjanjikan kita sesuatu yang berbeza. Sebaliknya . . .

`Apakah yang ayat-ayat berikut beritahu kita tentang topik yang dibincangkan? Kisah 14:22, Flp. 1:29, 2 Tim. 3:12.`

Namun, di tengah-tengah penderitaan kita, dua perkara yang harus kita ingat.

Pertama, Kristus, Tuhan kita, telah menderita lebih teruk daripada yang pernah kita alami. Di kayu salib, “sesungguhnya, penyakit kitalah yang ditanggungnya, dan kesengsaraan kita yang dipikulnya” (Yes. 53:4, ITB); kita hanya alami penderitaan sebagai individu, Dia menderita secara korporat, untuk kita semua. Dia yang tidak berdosa menjadi “dosa untuk kita” (2 Kor. 5:21), menderita dengan cara yang kita, sebagai makhluk berdosa, tidak dapat bayangkan.

Kedua, semasa kita menderita, kita seharusnya mengingat hasil daripada penderitaan Kristus, iaitu, apa yang telah dijanjikan kepada kita melalui apa yang Kristus lakukan untuk kita.

`Sila baca Yohanes 10:28, Roma 6:23, Titus 1:2, dan 1 Yohanes 2:25. Apakah yang dijanjikan kepada kita?`

Apapun penderitaan kita di sini, terima kasih kepada Yesus, terima kasih atas kerelaanNya untuk menanggung hukuman dosa kita di dalam diriNya, terima kasih kepada pemberian injil yang begitu besar—bahawa melalui iman kita boleh berdiri sempurna di dalam Yesus sekarang—kita mempunyai janji hidup yang kekal.  Kita mempunyai janji bahawa oleh kerana apa yang  Kristus telah lakukan, oleh kerana kepenuhan dan kesempurnaan hidupNya yang tanpa cacat cela dan pengorbanan yang sempurna, maka kewujudan kita di sini yang penuh dengan kesakitan, kekecewaan, dan kematian, tidak lebih daripada sekejap sahaja, sekelip mata, kemudian berlalu,  berbeza dengan keabadian yang menanti kita, keabadian di langit yang baharu dan bumi yang baharu, tanpa dosa, penderitaan, dan kematian. Semua ini dijanjikan kepada kita terjamin  untuk kita hanya kerana relau penderitaan  Kristus yang Dia masuki supaya suatu hari nanti, akan datang tidak lama lagi, Dia akan melihat “kesusahan jiwanya ia akan melihat terang dan menjadi puas” (Yes. 53: 11).