---
title:  Tuhan yang Disalibkan
date:  21/09/2022
---

Kematian melalui penyaliban adalah salah satu hukuman paling kejam yang dijatuhkan oleh orang Rom kepada sesiapa sahaja. Ia dianggap sebagai cara paling teruk untuk mati. Maka, sungguh mengerikan bagi sesiapa sahaja yang dibunuh dengan cara itu, khususnya Anak Tuhan! Yesus, kita mesti sentiasa ingat, Dia datang dalam daging manusia seperti kita. Pukulan, sebatan, paku yang ditusuk pada tangan dan kaki-Nya, berat badanNya sendiri yang amat menyakitkan merobek luka, kesakitan fizikal pasti tidak tertanggung. Ini adalah kejam, bahkan untuk penjenayah yang paling jahat sekalipun; maka apatah lagi Yesus, yang tidak ada salah sama sekali, harus menghadapi nasib sedemikian.

Namun, seperti yang kita ketahui, penderitaan fizikal Kristus adalah ringan berbanding dengan apa yang sebenarnya berlaku. Ini lebih daripada sekadar pembunuhan seorang manusia yang tidak bersalah.

**Apakah peristiwa-peristiwa yang terkait dengan kematian Yesus menunjukkan bahawa lebih banyak perkara sedang berlaku daripada apa yang kebanyakan orang di sana fahami pada masa itu? Apakah pemamahan penting yang boleh kita temui dalam setiap peristiwa ini yang boleh membantu mendedahkan apa yang berlaku di sana?**

`Mat. 27:45`

`Mat. 27:51, 52`

`Mark. 15:38`

Jelas sekali, sesuatu yang lebih daripada itu berlaku di sini, bukan sekadar kematian seorang manusia yang tidak bersalah. Menurut Kitab Suci, kemurkaan Tuhan terhadap dosa, dosa kita, telah ditimpakan ke atas Yesus. Yesus di kayu salib menderita kemurkaan Tuhan yang benar terhadap  dosa seluruh dunia. Kemurkaan itu adalah kemurkaan yang benar.    Oleh itu, Yesus mengalami sesuatu yang lebih dalam, lebih gelap, dan lebih menyakitkan daripada yang diketahui atau dialami oleh mana-mana manusia.

`Sementara anda melalui apa jua perjuangan yang anda hadapi, apakah harapan dan penghiburan yang boleh anda perolehi daripada realiti penderitaan Kristus anda di kayu salib?`