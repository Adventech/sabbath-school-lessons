---
title:  Kristus Dalam Ujian Berat
date:  17/09/2022
---

### Bacaan Untuk Pelajaran Minggu Ini
Lukas 2:7, 22-24; Mat. 2:1-18; Yohanes 8:58, 59; Lukas 22:41-44; Mat. 27:51, 52; Rom. 6:23; Titus 1:2.

> <p>Ayat Hafalan</p>
> “Kira-kira jam tiga berserulah Yesus dengan suara nyaring: "Eli, Eli, lama sabakhtani?" Artinya: Tuhan-Ku, Tuhan-Ku, mengapa Engkau meninggalkan Aku?” (Matius 27:46 ITB).

Setiap kali kita melihat isu penderitaan, persoalan timbul: Bagaimanakah dosa dan penderitaan mula-mula timbul? Melalui wahyu ilahi kita mempunyai jawapan yang baik: Penderitaan itu adalah kerana makhluk yang bebas menyalahgunakan kebebasan yang diberikan Tuhan kepada mereka. Ini membawa kepada satu lagi persoalan: Adakah Tuhan mengetahui terlebih dahulu bahawa makhluk ini akan jatuh? Ya, tetapi seperti C. S. Lewis tuliskan, Tuhan berfikir bahawa memberikan makhluk itu kebebasan memilih “risikonya berbaloi.”

Risikonya berbaloi? Untuk siapa? Untuk kita, sementara Tuhan bersemayam di syurga di atas takhtaNya? Itu kurang tepat. Kebebasan semua makhlukNya yang bijak adalah sangat  sakral sehingga, daripada menafikan kebebasan kita, Tuhan memilih untuk menanggung dalam diriNya sendiri beban penderitaan yang disebabkan oleh penyalahgunaan kebebasan itu. Kita melihat penderitaan ini dalam kehidupan dan kematian Yesus, yang, melalui penderitaanNya sebagai manusia, telah mencipta ikatan antara langit dan bumi yang akan kekal selama-lamanya.

**Sekilas Tentang Pelajaran Minggu Ini**

`Apakah yang Kristus deritai bagi pihak kita? Apakah yang boleh kita pelajari daripada penderitaanNya?`

*Kaji pelajaran minggu ini sebagai persediaan Sabat, 24 September.