---
title:  Yesus di Getsemani
date:  20/09/2022
---

> <p></p>
> “lalu kata-Nya kepada mereka: "Hati-Ku sangat sedih, seperti mau mati rasanya. Tinggallah di sini dan berjaga-jagalah” (Markus 14:34, ITB).

Apa pun yang Yesus deritai sepanjang 33 tahun Dia di bumi, tiada  yang dapat dibandingkan dengan apa yang Dia mula hadapi pada jam-jam terakhir sebelum penyaliban. Sejak zaman yang kekal (Ef. 1:1-4; 2 Tim. 1:8, 9; Titus 1:1, 2) pengorbanan Yesus sebagai persembahan untuk dosa dunia sudah dirancang, dan kini semuanya sedang digenapi.

`Apakah yang ayat-ayat berikut beritahu kita tentang penderitaan Kristus di Getsemani? Mat. 26:39, Markus 14:33-36, Lukas 22:41-44.`

“Dia pergi   jauh sedikit  daripada mereka—tidak begitu jauh sehingga mereka berdua dapat melihat dan mendengar Dia—Dia jatuh tersungkur di tanah. Dia merasakan bahawa oleh kerana dosa Dia terpisah daripada BapaNya. Jurang pemisah itu sangat luas, sangat gelap, sangat dalam, sehingga rohNya menggigil menghadapinya. Dalam penderitaan ini Dia tidak boleh menggunakan kuasa ilahiNya untuk melepaskan diri. Sebagai manusia Dia mesti menderita akibat dosa manusia. Sebagai manusia Dia mesti menanggung kemurkaan Tuhan terhadap pelanggaran.

“Kristus kini berdiri dalam sikap yang berbeza daripada sikapNya sebelum ini. Penderitaannya dapat digambarkan dengan baik dalam kata-kata nabi, ‘Hai pedang, bangkitlah terhadap gembala-Ku, terhadap orang yang paling karib kepada-Ku, demikianlah firman TUHAN semesta alam.’ Zak. 13:7. Sebagai pengganti dan penjamin bagi manusia yang berdosa, Kristus sedang menderita di bawah keadilan ilahi. Dia melihat apa yang dimaksudkan dengan keadilan. Sampai sekarang Dia telah menjadi pemberi syafaat bagi orang lain; kini Dia rindu untuk mempunyai seorang perantara bagi DiriNya sendiri.”—Ellen G. White, The Desire of Ages, hlm. 686.

`Renungkan apa yang berlaku kepada Yesus di Getsemani. Dosa-dosa dunia sudah mula menimpaNya. Cuba bayangkan bagaimana keadaan itu. Tidak ada manusia yang pernah dipanggil untuk melakukan perkara seperti ini sebelumnya atau selepasnya. Apakah yang hal ini beritahu kita tentang kasih Tuhan kepada kita? Apakah harapan yang boleh anda peroleh daripada ini untuk diri anda sendiri?`