---
title:  Keharusan untuk Bertahan
date:  04/08/2022
---

`Sila baca kisah pergelutan Yakub dengan Tuhan (Kejadian 32). Apakah yang dikatakan kisah ini kepada kita tentang ketabahan, walaupun di tengah-tengah kekecewaan yang besar? (Pastikan keseluruhan konteks situasi Yakub dalam fikiran sebelum anda menjawab.`

Kita boleh mengetahui apa yang betul dan melaksanakan kehendak kita untuk melakukan perkara yang betul; tetapi apabila kita berada di bawah tekanan, ia boleh menjadi sangat sukar untuk terus berpaut pada Tuhan dan janji-janjiNya. Itu kerana kita lemah dan takut. Oleh itu, salah satu kekuatan penting orang Kristian ialah ketabahan, kemampuan untuk terus maju walaupun ingin berputus asa.

Salah satu contoh ketekunan terbesar dalam Alkitab ialah Yakub. Bertahun-tahun sebelumnya, Yakub telah menipu abangnya, Esau, dan ayahnya untuk memberikan kepadanya hak kesulungan (Kejadian 27), dan sejak itu, dia berlari dalam ketakutan daripada keinginan Esau untuk membunuhnya. Walaupun dia telah diberikan janji-janji indah tentang bimbingan dan berkat Tuhan dalam mimpinya tentang tangga yang mencapai syurga (Kejadian 28), dia masih takut. Yakub sangat terdesak untuk kepastian jaminan Tuhan bahawa dia diterima dan janji-janji yang dibuat kepadanya bertahun-tahun sebelum ini masih kekal. Semasa dia melawan seseorang yang sebenarnya ialah Yesus, Yakub telah terkehel pangkal pahanya. Sejak itu, tidak mungkin lagi untuk melawan, kerana kesakitannya akan menjadi terlalu perit. Pasti ada perubahan tindakan daripada melawan kepada bertahan. Yakub bergantung pada Yesus melalui kesakitan yang tidak tertanggung sehingga dia menerima jaminan mengenai berkatnya. Jadi Yesus berkata kepadanya, “ ‘Biarkanlah aku pergi, karena fajar telah menyingsing ’ ” (Kej. 32:26, ITB).

Berkat Yakub datang kerana dia bertahan melalui kesakitan. Begitu juga dengan kita. Tuhan juga mungkin mengkehelkan "pangkal paha" kita dan kemudian meminta kita untuk bergantung padaNya melalui kesakitan kita. Sesungguhnya, Tuhan mengizinkan parut yang menyakitkan itu berterusan—Yakub masih terhencut-hencut ketika dia bertemu dengan abangnya. Bagi penampilan luaran itu adalah kelemahan, tetapi bagi Yakub itu adalah petunjuk kekuatannya.

`Apakah beberapa pilihan praktikal yang boleh anda buat (pergaulan, gaya hidup, bahan bacaan, tabiat kesihatan, kehidupan rohani) yang akan membantu anda lebih bertahan dengan Tuhan di tengah-tengah keputusasaan dan godaan?`