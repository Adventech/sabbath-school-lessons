---
title:  Kajian Tambahan
date:  05/08/2022
---

Sila baca Ellen G. White, “The Night of Wrestling,” ms. 195–203, dalam Patriarchs and Prophets; “Consecration,” ms. 43–48, dalam Steps to Christ.

“Kehendak bebas ini, yang sangat penting untuk membentuk tabiat mausisa, telah diletakkan di bawah kawalan Syaitan pada saat Kejatuhan. Sejak itu,  Syaitan bekerja dalam diri  manusia untuk melakukan kehendaknya untuk kesenangannya, tetapi menjadi kehancuran dan kesengsaraan manusia.”—Ellen G. White, Testimonies for the Church, vol. 5, hlm. 515.

“Untuk menerima pertolongan Tuhan, manusia mesti menyedari kelemahan dan kekurangannya; dia mesti menerapkan dalam fikirannya  sendiri perubahan besar yang akan dilakukan dalam dirinya; dia mesti   berdoa dan berusaha dengan bersungguh-sungguh dan tidak menyerah. Tabiat dan kebiasaan-kebiasaan yang salah mesti dibuang; hanya dengan usaha yang gigih untuk membetulkan kesilapan ini dan mematuhi prinsip-pinsip yang betul barulah kemenangan boleh diperolehi.  Ramai yang tidak pernah mencapai kedudukan yang boleh mereka miliki, kerana mereka menunggu Tuhan untuk melakukan bagi mereka perkara yang telah Dia berikan kepada mereka kuasa untuk melakukan untuk diri mereka sendiri. Semua orangt yang layak untuk digunakan dalam pekerjaan mesti dilatih dengan disiplin mental dan moral yang paling berat, maka Tuhan akan menolong mereka dengan menyatukan kuasa ilahi dengan usaha manusia.”—Ellen G. White, Patriarchs and Prophets, hlm. 248.

**Soalan Perbincangan**:

`Pada pendapat anda, sejauh manakah kita benar-benar menyedari bahawa kehendak kita “setelah Kejatuhan diserahkan ke dalam kawalan Syaitan”? Bagaimanakah dengan memfokuskan pada karakter Yesus kita dapat memahami dengan lebih baik betapa jatuhnya kita dan betapa besarnya kasih kurnia Tuhan terhadap kita?`

`Baca kisah Yesus di Getsemani (Mat. 26:36–42). Apakah perasaan dan keinginan Yesus sendiri, yang bertentangan dengan kehendak Tuhan? Apakah yang boleh kita pelajari daripada contoh ini?`

`Di kelas, bincangkan tentang perkara dalam komuniti anda yang boleh menjadikan kita lemah dan membiarkan kita terbuka kepada serangan Syaitan. Apakah yang boleh kita lakukan untuk membantu para anggota gereja menyedari bahaya ini? Juga, bagaimanakah  kita boleh membantu orang yang berasa  memerlukan bantuan?`

`Adakah anda mengenali seseorang dalam gereja anda yang sudah lama tidak berada di sana, yang mungkin bersiap sedia untuk berputus asa atau sudah berputus asa? Apakah yang boleh anda lakukan sebagai satu kumpulan untuk memberi dorongan kepada orang ini, untuk membantu dia tidak berpaling daripada Yesus? Apakah perkara praktikal yang boleh anda lakukan untuk membantu?`