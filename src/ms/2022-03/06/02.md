---
title:  Roh Kebenaran
date:  31/07/2022
---

Pernahkah anda berdoa, “Tuhan, tolong, jadikan aku baik!” tetapi nampaknya hampir tidak ada perubahan? Bagaimana mungkin kita berdoa agar kuasa Tuhan yang mengubahkan bekerja dalam diri kita, tetapi kehidupan kita nampaknya tetap sama? Kita tahu bahawa Tuhan mempunyai sumber-sumber luar biasa yang tidak terhad yang Dia ingin sekali tawarkannya kepada kita dengan percuma. Kita benar-benar ingin mengambil kesempatan daripada semua itu, namun, kehidupan kita nampaknya tidak berubah dengan cara yang sepadan dengan apa yang Tuhan tawarkan.

Mengapa? Satu sebab yang sangat mudah: Walaupun Roh mempunyai kuasa yang tidak terhad untuk mengubah kita, namun, ada kemungkinan oleh  pilihan kita sendiri boleh menyekat apa yang Tuhan boleh lakukan.

`Sila baca Yohanes 16:5-15. Dalam petikan ini, Yesus memanggil Roh Kudus sebagai "Roh kebenaran" (Yohanes 16:13, ITB). Apakah yang hal ini bayangkan apa yang Roh Kudus lakukan untuk kita?`

Walaupun Roh Kudus boleh menyedarkan kita tentang dosa kita, Dia tidak boleh membuat kita bertaubat. Dia juga boleh menunjukkan kepada kita kebenaran terbesar tentang Tuhan, tetapi Dia tidak boleh memaksa kita untuk mempercayai atau mematuhi kebenaran itu. Jika Tuhan memaksa kita walaupun dengan cara yang sedikit, kita akan kehilangan kehendak bebas kita, dan Syaitan akan menuduh Tuhan memanipulasi fikiran dan hati kita dan dengan itu dapat menuduh Tuhan menipu dalam kontroversi besar itu.  Ketika  kontroversi besar berlaku di syurga, Bapa kita tidak memaksa syaitan atau mana-mana malaikat untuk percaya bahawa Dia baik dan adil atau memaksa malaikat untuk bertaubat. Di Taman Eden, apabila satu perkara besar dipertaruhkan sekali lagi, Tuhan menerangkan kebenaran tentang pohon di tengah-tengah taman itu dengan sangat jelas, tetapi Dia tidak menghalang Hawa dan Adam daripada menggunakan kehendak bebas mereka untuk tidak mematuhi. Tuhan tidak akan bertindak dalam cara yang berbeza dengan kita hari ini. Jadi, Roh menyampaikan kebenaran tentang Tuhan dan dosa dan kemudian berkata, “Memandangkan apa yang telah Kutunjukkan kepadamu, apakah yang akan kamu lakukan sekarang?”

Begitu juga apabila kita berada di dalam ujian berat. Kadang-kadang ujian Tuhan datangkan kerana kita tidak patuh atau bertaubat daripada dosa-dosa kita. Untuk membolehkan Bapa kita bekerja dalam kes seperti ini, kita mesti secara sedar memilih untuk membuka pintu pertaubatan dan ketaatan agar kuasa Tuhan masuk dan mengubah kita.

`Apakah keinsafan yang dibawa oleh “Roh kebenaran” kepada anda baru-baru ini? Sejauh manakah anda mendengar suaraNya? Paling penting, apakah pilihan yang anda buat dengan kehendak bebas anda?`