---
title:  Gambaran Bapa Kita
date:  08/08/2022
---

Oswald Chambers menulis, “Adakah anda telah bertanya kepada Tuhan apa yang akan Dia lakukan? Dia tidak akan pernah  memberitahu anda. Tuhan tidak memberitahu anda apa yang akan Dia lakukan; Dia mendedahkan kepada anda Siapa Dia.”—My Utmost for His Highest (Uhrichsville, OH: Barbour & Company, Inc., 1963), 2 Jan.

Apakah yang anda fikir Chambers maksudkan dengan idea ini?

Seperti yang kita ketahui, kitab Ayub bermula dengan tragedi peribadi yang besar bagi Ayub. Dia kehilangan segala-galanya, kecuali nyawanya dan isterinya. Isterinya mencadangkan agar dia “‘mengutuk Tuhan dan mati!’” (Ayub 2:9, ITB). Apa yang menyusul  adalah perbincangan yang mana rakan-rakannya cuba mencari sebab mengapa semua itu berlaku. Sepanjang perbincangan ini, Tuhan tetap diam.

`Kemudian tiba-tiba dalam Ayub 38 Tuhan muncul dan berfirman:      “ ‘ Siapakah dia yang menggelapkan keputusan dengan perkataan-perkataan yang tidak berpengetahuan?’ ” (Ayub 38:2, ITB). Tanpa berhenti sejenak, Tuhan bertanya kepada Ayub kira-kira 60 soalan yang mengejutkan. Buka Alkitab anda dan imbas keseluruhan ini dalam Ayub 38 dan 39.`

Selepas soalan yang terakhir, Ayub menjawab, “‘Aku sangat hina— aku harus menjawab apa kepada-Mu? Aku menutup mulutku dengan tangan. Sekali aku telah berbicara, dan aku tidak akan mengulanginya; sudah yang kedua kalinya, dan aku tidak akan melanjutkan lagi.’ ” (Ayub 40:4, 5, IMB). Tetapi Tuhan belum selesai. Dia kemudian bermula semula dan bertanya serangkaian  soalan "besar" berturut-turut.

`Sila baca jawapan terakhir Ayub dalam Ayub 42:1-6. Apakah yang Tuhan cuba beritahu Ayub, dan apakah kesannya terhadap Ayub?`

Tuhan tidak pernah menjawab mana-mana soalan “mengapa” oleh rakan-rakan Ayub. Tetapi Tuhan melukiskan gambaran tentang kebesaranNya yang tiada tandingannya seperti yang dinyatakan melalui karya penciptaan yang menakjubkan. Selepas ini, Ayub pastinya tidak lagi memerlukan sebarang jawapan. Keperluan untuk penjelasan telah dipintas oleh gambaran yang luar biasa tentang kebesaran Tuhan.

Kisah ini mendedahkan paradoks yang menarik. Harapan dan dorongan boleh timbul daripada kesedaran bahawa terlalu sedikit yang kita tahu. Secara naluri, kita cuba mencari kelapangan hati dengan mengetahui segala-galanya, jadi kita menjadi tawar hati apabila kita tidak tahu. Tetapi kadangkala Tuhan menyerlahkan kejahilan kita supaya kita menyedari bahawa harapan manusia mendapat jaminan hanya pada Makhluk yang jauh lebih besar daripada diri kita sendiri.

`Adakah perkara yang anda tidak fahami berlaku sekarang? Jika ya, fokuslah kepada sifat Tuhan. Bagaimanakah tindakan itu boleh memberikan anda harapan bahawa anda perlu bertahan melalui perkara yang tidak dapat difahami sekarang?`