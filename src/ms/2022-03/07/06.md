---
title:  Disiplin Bapa Kita
date:  11/08/2022
---

`Sila baca Ibrani 12:5-13. Apakah mesej untuk kita di sini, dan bagaimanakah ia sesuai dengan apa yang telah kita pelajari pada suku tahun ini?`

Dalam Ibrani 12:5-13, Paulus menerangkan ujian dalam konteks disiplin. Dalam terjemahan Alkitab NIV bagi petikan ini, pelbagai bentuk perkataan disiplin muncul sepuluh kali. Di dunia Yunani, perkataan ini adalah perkataan paling asas untuk "pendidikan." Jadi untuk memahami “disiplin” adalah untuk memahami bagaimana Tuhan mendidik kita dalam sekolah iman yang  Paulus telah jelaskan sebelumnya dalam Ibrani 11.

Seluruh Ibrani 11, Paulus telah menggambarkan  lelaki dan wanita yang beriman. Iman merekalah yang membuat mereka terus bertahan apabila mereka berhadapan dengan pelbagai situasi yang mencabar. Semasa kita memasuki bab 12, Paulus berpaling kepada kita, para pembaca, dan berkata bahawa oleh kerana begitu ramai orang sebelum kita telah bertahan menghadapi rintangan yang luar biasa, kita juga boleh berlari dan menamatkan kehidupan iman. Kuncinya adalah menumpukan mata kita kepada Yesus (Ibr. 12:2), supaya Dia boleh menjadi teladan apabila masa sukar (Ibr. 12:3). Membaca bab 12 adalah seperti diberi satu set cermin mata membaca. Tanpa cermin mata ini penglihatan atau pemahaman kita tentang kesusahan akan sentiasa kabur. Tetapi dengan melihat melalui cermin mata ini akan membetulkan penjelasan kabur tentang penderitaan yang ditekan oleh budaya kita. Kemudian kita akan dapat memahami dengan jelas dan dapat merespons kepada  ujian dengan bijak.

**Baca melalui "cermin mata" Ibrani 12:1-13. Sekarang tumpukan perhatian kepada ayat 5-13 dan jawab soalan-soalan berikut:**

`Apakah sumber disiplin?`

`Apakah tindak balas kita terhadap disiplin?`

`Apakah matlamat disiplin?`

`Sila baca Ibrani 12:1-13 sekali lagi. Buat senarai semua sebab yang anda kenal pasti sebagai asas untuk harapan. Bagaimanakah anda mengalami harapan ini dalam masa “pendidikan” rohani anda sendiri?`