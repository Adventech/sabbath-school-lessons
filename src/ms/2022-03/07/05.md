---
title:  Rancangan Bapa Kita Untuk Kita
date:  10/08/2022
---

`Semua orang mencari harapan. Tetapi di manakah ia ditemui? Bagi sesetengah orang, harapan terdapat dalam senyuman seorang kawan. Bagi yang lain, harapan tumbuh daripada jaminan kewangan atau perkahwinan yang stabil. Di manakah anda biasanya mencari harapan dan semangat?`

Dalam kitab Yeremia, nabi menulis kepada orang-orang yang telah kehilangan harapan dalam pembuangan mereka. “Di tepi sungai-sungai Babel, di sanalah kita duduk sambil menangis, apabila kita mengingat Sion” (Mazmur 137:1, ITB). Tetapi walaupun mereka patah hati, Yeremia mengemukakan alasan mereka tidak boleh berputus asa.

`Apakah alasan untuk harapan yang diberikan dalam Yeremia 29:1-10?`

Dalam petikan ini, terdapat tiga sumber harapan penting yang patut diketengahkan.

Pertama, Tuhan memberitahu umatNya bahawa mereka tidak boleh berputus asa, kerana keadaan mereka bukanlah akibat kebetulan atau kejahatan yang tidak dapat diramalkan. Kerana Tuhan sendiri berkata, “Beginilah firman TUHAN semesta alam, Tuhan Israel, kepada semua orang buangan yang diangkut ke dalam pembuangan dari Yerusalem ke Babel” (Yer. 29:4, ITB). Walaupun kejahatan nampaknya mengelilingi mereka, Yehuda tidak pernah meninggalkan pusat tangan Tuhan.

Kedua, Tuhan memberitahu umatNya bahawa mereka tidak boleh berputus asa, kerana Dia boleh bekerja walaupun dalam kesukaran mereka sekarang. “‘Usahakanlah kesejahteraan kota ke mana kamu Aku buang, dan berdoalah untuk kota itu kepada TUHAN, sebab kesejahteraannya adalah kesejahteraanmu’” (Yer. 29:7, ITB).

Ketiga, Tuhan memberitahu umatNya bahawa mereka tidak boleh berputus asa, kerana Dia akan mengakhiri pembuangan mereka pada waktu tertentu: “Sebab beginilah firman TUHAN: Apabila telah genap tujuh puluh tahun bagi Babel, barulah Aku memperhatikan kamu. Aku akan menepati janji-Ku itu kepadamu dengan mengembalikan kamu ke tempat ini ” (Yer. 29:10, ITB).

Selepas Tuhan menjelaskan bagaimana Dia telah bertanggungjawab atas masa lalu mereka, Dia juga bertanggungjawab atas masa kini mereka, dan akan bertanggungjawab atas masa depan mereka, Dia kemudiannya dengan indah menyampaikan pemeliharaanNya yang lembut kepada umatNya (lihat Yer. 29:11-14).

`Sila baca Yeremia 29:11-14, sebutkan nama anda selepas perkataan kamu, seolah-olah Tuhan membuat janji-janji ini kepada anda secara peribadi. Terapkan janji-janji ini untuk diri sendiri dalam apa jua perjuangan anda sekarang.`