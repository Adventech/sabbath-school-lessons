---
title:  Kajian Tambahan
date:  12/08/2022
---

Sila baca Ellen G. White, “The School of the Hereafter,” ms. 301–309, dalam Education; “Help in Daily Living, ms. 470, 471, dalam The Ministry of Healing.

“Dalam pengalaman semua orang ada  masa-masa datangnya kekecewaan yang mendalam dan kekecewaan yang nyata—hari-hari apabila kesedihan adalah sebahagian daripada pengalaman,  sukar untuk mempercayai bahawa Tuhan masih dermawan yang baik bagi anak-anakNya yang lahir di bumi; pada hari-hari ketika kesusahan mengganggu jiwa, sehingga kematian kelihatan lebih baik daripada kehidupan. Pada masa itulah ramai yang kehilangan pegangan mereka pada Tuhan dan dibawa ke dalam perhambaan keraguan, perhambaan ketidakpercayaan. Sekiranya kita pada saat-saat seperti itu memahami dengan pemahaman rohani makna pemeliharaan Tuhan, kita akan melihat malaikat berusaha menyelamatkan kita daripada diri kita sendiri, berusaha untuk berdiri di atas dasar yang lebih teguh daripada bukit-bukit yang kekal, maka iman baharu, kehidupan baharu, akan muncul.”—Ellen G. White, Prophets and Kings, hlm. 162.

**Soalan Perbincangan**:

`Ellen G. White mengatakan bahawa "semua" daripada kita mengalami masa "kekecewaan yang mendalam dan kekecewaan yang nyata." Seberapa baikkah kita memperhatikan satu sama lain semasa kita melalui masa-masa sedemikian? Bagaimanakah kita boleh belajar menjadi agen pengharapan antara satu sama lain apabila kita mengalami kekecewaan yang begitu pahit?`

`Di kelas, semak jawapan anda kepada soalan akhir hari Selasa. Bagimanakah hidup anda berubah menjadi lebih baik apabila anda mengekalkan dalam pemikirn  bahawa Tuhan itu amat dekat dengan anda?`

`Di dalam kelas, baca dengan kuat bahagian dalam Ayub 38–41. Apakah jenis gambaran akan Tuhan yang ditunjukkannya? Apakah yang anda pelajari yang memberi anda harapan dan dorongan? Bagaimanakah Sabat sesuai dengan gambaran ini? Bagai manakah ayat ini menunjukkan kepada kita kasih Tuhan?`

`Harapan yang mengubah datang dari syurga. Ini bermakna kita boleh berdoa agar harapan dibawa ke dalam kehidupan masing-masing. Luangkan sedikit masa untuk berdoa bagi mereka yang harapannya telah goyah baru-baru ini, agar harapan mereka dapat diperbaharui. Lebih daripada itu, apakah yang boleh anda lakukan untuk orang lain yang sedang bergelut untuk mencari harapan?`

`Jika ada seseorang yang sudi,  mintalah orang itu menceritakan masa putus asa dan ujian yang menyebabkan dia kehilangan harapan dan kepercayaan. Apakah yang membuat orang itu kembali? Apakah yang boleh kita kongsikan antara satu sama lain yang boleh membantu apabila kita berada dalam masa keraguan dan keputusasaan?`