---
title:  Harapan Yang Tidak Dapat Dimusnahkan
date:  06/08/2022
---

### Bacaan Untuk Pelajaran Minggu Ini
Hab. 1:1-4, Ayub 38-41, Yes. 41:8-14, Yer. 29:1-10, Ibr. 12:1-13.

> <p>Ayat Hafalan</p>
> “Dan pengharapan tidak mengecewakan, karena kasih TUHAN telah dicurahkan di dalam hati kita oleh Roh Kudus yang telah dikaruniakan kepada kita” (Roma 5:5, ITB).

Ketika dalam gereja dikelilingi oleh orang yang tersenyum, betapa mudahnya bercakap dan menyanyi tentang harapan. Tetapi apabila kita mendapati diri kita berada dalam ujian berat, harapan tidak selalu kelihatan begitu mudah. Apabila keadaan menekan di sekeliling kita, kita mula mempersoalkan segala-galanya, khususnya kebijaksanaan Tuhan.

Dalam salah satu bukunya, C. S. Lewis menulis cerita rekaan tentang seekor singa. Seseorang ingin berjumpa dengan singa itu bertanya sama ada singa tu tidak berbahaya. Orang itu diberitahu bahawa singa itu berbahaya, “tetapi dia baik.”

Walaupun kita tidak selalu memahami Tuhan dan Dia seolah-olah melakukan perkara yang tidak dapat diramalkan, itu tidak bermakna bahawa Tuhan menentang kita. Cuma itu bermakna kita belum mempunyai gambaran penuh. Akan tetapi kita bergelut dengan idea bahawa agar kita mempunyai kedamaian, keyakinan, dan harapan, Tuhan mesti difahami dan boleh diramalkan. Dia harus, dalam pemikiran kita, “tidak berbahaya.” Dengan pemikiran seperti itu, kita sendiri yang membuat diri kita kecewa atau hilang harapan.

**Sekilas Tentang Pelajaran Minggu Ini**

`Bagaimanakah pemahaman kita tentang karakter Tuhan membantu kita mengekalkan harapan walaupun dalam ujian berat?`

*Kaji pelajaran minggu ini sebagai persediaan Sabat, 13 Ogos.