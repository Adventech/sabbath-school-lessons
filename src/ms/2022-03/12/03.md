---
title:  Mati Dahulu Sebelum Mengetahui Kehendak Tuhan
date:  12/09/2022
---

Ramai orang Kristian yang benar-benar ikhlas berusaha untuk mengetahui kehendak Tuhan untuk kehidupan mereka. “Seandainya saya dapat mengetahui kehendak Tuhan untuk hidup saya, saya akan mengorbankan segala-galanya untuk Dia.” Tetapi walaupun selepas menjanjikan ini kepada Tuhan, kita mungkin masih keliru tentang kehendakNya. Penyebab kekeliruan ini boleh didapati dalam Roma 12:1, 2. Paulus mengatakan bahwa jika kita ingin mengetahui kehendak Tuhan, anda perlu berkorban terlebih  dahulu!

**Sila baca Roma 12:1, 2. Paulus menulis bahawa kita akan dapat “membezakan manakah kehendak Tuhan” (Rom. 12:2, ITB) apabila:**

1.	Kita mempunyai pemahaman yang benar tentang "belas kasihan Tuhan" untuk kita (Rom. 12:1, ITB).

2.	Kita mempersembahkan diri kita sebagai korban yang hidup kepada Tuhan (Rom. 12:1).

3.	Fikiran kita diperbaharui (Rom. 12:2).

Hanya fikiran yang sudah diperbaharui yang benar-benar dapat memahami kehendak Tuhan. Tetapi pembaharuan ini bergantung kepada kematian daripada kehendak diri sendiri  terlebih dahulu. Sama seperti tidak cukup jika Kristus hanya menderita untuk kita—Dia harus mati.

Mintalah Roh Kudus untuk menunjukkan kepada anda mana-mana bidang di mana anda tidak sepenuhnya "mati." Apakah perkara yang Roh Kudus minta anda tinggalkan agar anda menjadi “persembahan yang hidup” bagi Tuhan?

Apabila beberapa bidang kehendak diri kita sendiri tidak mati sepenuhnya, Tuhan membenarkan ujian untuk membawa kehendak itu kepada perhatian kita. Walau bagaimanapun, penderitaan kita bukan sahaja membantu kita menghadapi dosa kita—ia juga memberi kita gambaran tentang Yesus menyerahkan diriNya untuk kita. Elisabeth Elliot menulis, “Apabila kita menyerahkan kepada Tuhan perkara yang paling kita inginkan, kita mula memahami salib. . . . pengalaman penyaliban diri kita sendiri, walaupun jauh lebih kecil daripada yang dialami oleh Juruselamat kita, namun penderitaan kita memberi   peluang kepada kita  untuk mengenali Yesus. Semua bentuk penderitaan kita adalah jemputan daripada Yesus untuk bersekutu dengan Dia.”—Elisabeth Elliot, Quest for Love (Grand Rapids, MI: Fleming H. Revell, 1996), hlm. 182.

`Sila baca dan doakan Roma 12:1, 2. Fikirkan tentang perkara yang perlu anda tinggalkan agar anda menjadi persembahan. Bagaimanakah ini membantu anda memahami penderitaan yang Yesus hadapi untuk anda di kayu salib? Bagaimanakah pengetahuan ini dapat membantu anda memasuki persekutuan dengan Yesus dan penderitaanNya?`