---
title:  Pengabdian untuk Perlayanan
date:  11/09/2022
---

`Sila baca Filipi 2:5-9. Apakah mesej penting  untuk  kita dalam ayat-ayat ini`

Budaya kontemporari menggesa kita semua untuk menuntut hak kita. Semua ini adalah baik dan sering seperti itu seharusnya. Tetapi sebagaimana dengan Yesus, kehendak Tuhan mungkin meminta kita melepaskan hak kita begitu sahaja untuk melayani Bapa dengan cara yang akan memberi kesan kekal bagi kerajaan Tuhan. Proses melepaskan hak-hak ini mungkin sukar dan tidak menyenangkan, menyebabkan kita menderita.

Lihatlah bagaimana Yesus melakukan ini (Flp. 2:5-8). Ayat-ayat ini menerangkan tiga langkah yang Yesus ambil dalam menyerahkan diriNya kepada kehendak Bapa. Pada permulaan ayat itu, Paulus mengingatkan kita: “Hendaklah kamu dalam hidupmu bersama, menaruh pikiran dan perasaan yang terdapat juga dalam Kristus Yesus” (Flp. 2:5 ITB).

Untuk membolehkan Yesus menyelamatkan kita, Dia menyerahkan kesetaraanNya dengan Bapa dan turun ke bumi dalam bentuk dan dalam keterbatasan manusia (Flp. 2:6, 7).

Yesus tidak datang sebagai manusia yang agung dan mulia, tetapi sebagai seorang hamba kepada manusia yang lain (Flp. 2:7).

Sebagai hamba manusia, Yesus tidak hidup dengan aman dan panjang umur tetapi menjadi “taat sampai mati.” Tetapi kematianNya pun  tidak dengan cara yang terhormat dan mulia. Tidak, Dia “taat sampai mati—bahkan mati di kayu salib!” (Flp. 2:8, ITB).

`Dalam bidang kehidupan apakah contoh Yesus ini menjadi teladan bagi kita? Jika hak dan kesaksamaan adalah baik dan harus dilindungi, bagaimanakah anda menerangkan logik kadangkala perlu melepaskannya? Sekarang baca Filipi 2:9. Dengan cara apakah ayat ini membantu kita memahami logik penyerahan kepada kehendak Bapa?`

`Berdoalah untuk hikmat daripada Roh Kudus, sambil bertanya, “Hak apakah yang saya pegang sekarang yang sebenarnya boleh menjadi penghalang untuk tunduk kepada kehendak Yesus dalam melayani keluarga saya, gereja saya, dan orang-orang di sekeliling saya? Sejauh manakah saya sanggup menanggung ketidakselesaan untuk melayani orang lain dengan lebih berkesan?”`