---
title:  Pengganti
date:  15/09/2022
---

Seperti yang kita lihat kelmarin, penyerahan kepada kehendak Tuhan boleh dilemahkan apabila kita bergantung pada kekuatan kita sendiri. Kemungkinan juga kita bergantung kepada pengganti lain untuk menggantikan Tuhan. Apabila sesetengah orang berasa tertekan, mereka pergi membeli sesuatu untuk menggembirakan mereka. Apabila sesetengah orang berasa berkekurangan, mereka mengejar kemasyhuran. Apabila orang lain mengalami kesulitan dengan pasangan mereka, mereka mencari orang lain untuk memberi mereka keintiman dan keseronokan.

Banyak perkara yang kita gunakan boleh melegakan tekanan, tetapi itu tidak semestinya menyelesaikan masalah atau mengajar kita cara menangani keadaan dengan lebih baik pada masa akan datang. Hanya pertolongan luar biasa daripada Tuhan sahaja yang mampu melakukannya. Masalahnya adalah banyak kali kita bergantung kepada pengganti untuk menggantikan Tuhan daripada bergantung kepada Tuhan sendiri.

Berikut adalah tiga pengganti yang kemungkinan kita gunakan sebagai pengganti Tuhan:

1.	Menggunakan logik manusia atau pengalaman masa lalu sedangkan kita memerlukan wahyu ilahi yang baharu.

2.	Tidak menghiraukan masalah daripada fikiran kita sedangkan kita memerlukan penyelesaian ilahi.

3.	Melarikan diri daripada realiti dan menjauhi Tuhan sedangkan kita memerlukan persekutuan dengan Tuhan untuk kuasa ilahi.

Zakharia membantu kita menumpukan perhatian kepada perkara yang benar-benar penting apabila kita tergoda untuk menggunakan pengganti. Selepas bertahun-tahun jauh dari tanah air, orang buangan itu akhirnya kembali dari Babilon dan segera mula membina semula rumah Tuhan. Tetapi terdapat penentangan yang luar biasa terhadap pembinaan semula ini (beberapa latar belakang boleh didapati dalam Ezra 4â€“6). Oleh sebab itu,  Zakharia datang dengan mesej dorongan ini kepada Zerubabel, yang memimpin pekerjaan itu.

`Sila baca mesej ini dalam Zakharia 4. Apakah maksud Tuhan dalam Zakharia 4:6? Bagaimanakah penyiapan projek pembinaan itu boleh dipengaruhi oleh Roh Kudus? Apakah yang ini ajarkan kita tentang hubungan antara Roh Kudus dan perkara-perkara praktikal yang kita lakukan?`

Tuhan tidak menghalang penentangan terhadap pembangunan bait itu mahupun melepaskan Zerubabel daripada tekanan menghadapinya. Tuhan tidak akan sentiasa melindungi kita daripada penentangan. Tetapi apabila penentangan datang, Tuhan mungkin menggunakan penentangan itu  sebagai ujian untuk mengajar kita bergantung kepadaNya.

`Apabila tekanan datang, apakah reaksi pertama anda? makanan? Televisyen? Doa? Tunduk kepada Tuhan? Apakah jawapan anda beritahu anda tentang diri anda`