---
title:  Mati Seperti Benih
date:  10/09/2022
---

### Bacaan Untuk Pelajaran Minggu Ini
Fil. 2:5-9; Rom. 12:1, 2; 1 Sam. 2:12–3:18; 1 Sam. 13:1-14; Zakh. 4:1-14.

> <p>Ayat Hafalan</p>
> “Aku berkata kepadamu: Sesungguhnya jikalau biji gandum tidak jatuh ke dalam tanah dan mati, ia tetap satu biji saja; tetapi jika ia mati, ia akan menghasilkan banyak buah” (Yohanes 12:24, ITB).

Gambaran Yesus tentang benih gandum yang mati adalah analogi yang menarik tentang penyerahan kita kepada kehendak Tuhan. Pertama, benih itu jatuh. Benih  yang jatuh dari tangkai gandum tidak mempunyai kuasa untuk memilih ke mana atau bagaimana ia jatuh ke tanah. Ia tidak mempunyai kuasa memilih ke atas tanah yang mengelilinginya dan kemudian menutupinya.

Kedua, ada penantian. Sementara  terletak di dalam tanah, ia tidak tahu apa yang akan terjadi pada masa depan. Ia tidak dapat "membayangkan" bagaimana kehidupan pada masa hadapan, kerana ia hanya sebutir benih gandum.

Ketiga, berlaku kematian. Benih gandum itu tidak mungkin menjadi tangkai gandum melainkan ia melepaskan keadaannya yang selamat dan selesa sebagai benih. Ia mesti "mati"; iaitu, ia mesti meninggalkan apa yang sedia ada sebelum ini supaya ia boleh berubah daripada benih menjadi tumbuhan berbuah.

**Sekilas Tentang Pelajaran Minggu Ini**

`Jika kita tahu bahawa kehendak Tuhan adalah yang terbaik untuk kita, mengapa kita sukar untuk menerimanya? Apakah contoh penyerahan yang  Kristus telah tinggalkan untuk kita? Bagaimanakah anda melihat analogi benih gandum yang digunakan untuk kehidupan anda sendiri?`

*Kaji pelajaran minggu ini sebagai persediaan Sabat, 17 September.