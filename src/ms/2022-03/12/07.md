---
title:  Kajian Tambahan
date:  16/09/2022
---

Baca Ellen G. White, “Eli and His Sons,” ms. 575-580, and “The Presumption of Saul,” ms. 616–626, dalam Patriarchs and Prophets.

Penyerahan kepada kehendak Tuhan datang apabila kita mati daripada keinginan dan cita-cita kita sendiri. Ini membuka jalan untuk pelayanan yang benar kepada orang lain. Kita tidak boleh hidup untuk Tuhan tanpa berkorban dan hidup dalam keterbukaan yang berterusan kepada suara Tuhan. Agar kita benar-benar menyerahkan kehendak kita kepada kehendak Bapa kita, kita mesti mengenali bahaya dalam bergantung kepada diri kita sendiri dan kepada pengganti Firman dan kuasa Tuhan. Oleh kerana penyerahan kepada kehendak Tuhan adalah inti daripada kehidupan seperti Kristus, Tuhan mungkin membenarkan ujian berat untuk mengajar kita bergantung kepadaNya.

“Eli gagal melaksanakan tugasnya sebagai bapa. Dia gagal menghukum anak-anaknya atas dosa mereka. Setiap bapa dan ibu di negeri itu melihat dengan jelas kesilapan Eli sebagai ibu bapa. Eli memanjakan anak-anaknya dan enggan menghukum mereka. Jadi, anak-anak Eli menjadi sangat jahat. Baik Eli mahupun anak-anaknya bersalah di mata Tuhan. Eli bersalah kerana dia tidak menghukum anak-anaknya atas  kelakuan jahat mereka. Anak-anak lelakinya bersalah kerana mereka berdosa dan tidak menyesal atas kejahatan yang mereka lakukan. Jadi, Tuhan enggan menerima sebarang persembahan atau korban haiwan yang mereka persembahkan kepadaNya untuk dosa mereka.”—Ellen G. White, Child Guidance, hlm. 276, diadaptasi.

**Soalan Perbincangan**:

`Dalam kelas, bincangkan tentang kerendahan hati yang luar biasa daripada Anak Tuhan dengan datang ke bumi sebagai seorang manusia untuk mati bagi dosa-dosa kita. Apakah yang dikatakannya kepada setiap daripada kita tentang apa yang dimaksudkan dengan pengorbanan diri dan penyangkalan diri demi kebaikan orang lain? Walaupun kita pastinya tidak dapat melakukan   seperti apa yang Yesus lakukan, namun prinsip itu ada dan harus sentiasa ada dalam diri kita. Dalam cara apakah kita boleh, dalam lingkungan kita sendiri, meniru jenis penyerahan dan pengorbanan diri yang Yesus tunjukkan kepada kita di kayu salib?`

`Bagi kebanyakan orang, tunduk kepada Tuhan tanpa mengetahui apa yang akan berlaku seterusnya boleh menjadi perkara yang menakutkan. Bagaimanakah anda menasihati orang yang bergantung kepada diri mereka sendiri daripada bergantung kepada Tuhan? Apakah yang anda akan katakan untuk membantu menghilangkan ketakutan mereka kerana tidak mengetahui—atau dapat mengawal—masa depan?`

`Dalam kelas, luangkan sedikit masa untuk berdoa untuk orang yang anda kenali yang mengalami kesukaran untuk tunduk kepada kehendak Tuhan, agar mereka dapat melihat bahawa mempercayai kehendak Tuhan adalah satu-satunya jalan menuju kedamaian yang berkekalan. Pada masa yang sama, apakah perkara praktikal yang boleh anda lakukan untuk orang-orang ini untuk membantu mereka melihat bahawa mereka boleh berserah kepada Tuhan dan bahawa jalanNya adalah yang terbaik? Dalam erti kata lain, bagaimanakah Tuhan boleh menggunakan anda untuk membantu orang lain mengetahui tentang kasih dan kesediaanNya untuk menyediakan?`