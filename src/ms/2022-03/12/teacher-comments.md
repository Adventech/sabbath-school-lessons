---
title:  Komen Guru
date:  16/09/2022
---

**Ayat-ayat Utama**: Yohanes 12:24

**Fokus Kajian**: 1 Sam. 2:12–3:18; 1 Sam. 13:1–14; Zakh 4; Rom. 12:1, 2; Fill. 2:5–9.

#### Bahagian 1: Gambaran Keseluruhan

Kematian adalah unsur yang menarik dalam semua agama. Dalam agama Kristian alkitabiah, kematian mempunyai dua konotasi. Di satu sisi, kematian adalah akibat, dan hukuman untuk dosa. Di sisi yang lain, kehidupan kita dengan Tuhan bermula dengan kematian—kematian  terhadap dosa. Hanya apabila kita mengalami kematian terhadap dosa ini barulah kita dapat menikmati kehidupan sepenuhnya dalam kerajaan Tuhan. Kematian terhadap dosa membawa kepada mengatasi dan menghadapi kematian yang diakibtkan oleh dosa. Tetapi kedua-dua peristiwa itu dimungkinkan kerana kematian Kristus bagi kita.

Tema Pelajaran: Pelajaran minggu ini menyerlahkan dua tema utama:

1.	Kematian terhadap dosa menetapkan kerangka bagi, dan berdiamnya, Roh Kudus. Roh Kudus Sendiri secara peribadi melaksanakan transformasi karakter kita menjadi serupa  dengan karakter Yesus Kristus dan memberi kuasa kepada kita untuk menjalani kehidupan berkorban dalam pelayanan dan ketaatan kepada Tuhan.

2.	Jika kita tidak mengalami kematian terhadap dosa, kita akan meneruskan kehidupan yang mementingkan diri sendiri dan melayani diri sendiri, kehidupan berdosa yang membawa kepada kematian.

#### Bahagian II: Ulasan

Pohon Pengetahuan Baik dan Jahat (Kej. 2:9, 17)

Betapa suatu nama untuk sepohon kayu! Tetapi Tuhan menetapkan pokok itu dengan nama ini di Taman Eden apabila Dia memberi arahan kepada ibu bapa kita tentang pemeliharaan hidup mereka: “ ‘Semua pohon dalam taman ini boleh kaumakan buahnya dengan bebas, tetapi pohon pengetahuan tentang yang baik dan yang jahat itu, janganlah kaumakan buahnya, sebab pada hari engkau memakannya, pastilah engkau mati’” (Kej. 2:16, 17, ITB).

Dua perkara penting untuk perbincangan kita sekarang. Pertama, ayat Alkitab tidak merujuk kepada sebarang bahan beracun atau mengubah fikiran yang terkandung dalam buah dari pohon larangan itu. Sebaliknya, Tuhan menciptakan segala sesuatu “baik” dan “sangat baik”;  Dia tidak mencipta sesuatu yang tidak lengkap, tidak sempurna, buruk, atau jahat (Kej. 1:21, 31; lihat juga Kej. 2:1-3). Dosa dan kejahatan tidak terdapat dalam ciptaan Tuhan yang sempurna, sebaliknya dosa itu “masuk ke dalam dunia” melalui perbuatan Adam (Rom. 5:12, ITB). Di samping itu, semasa  menggoda,  ular itu menegaskan bahawa jika Hawa memakan buah pohon larangan itu, “matanya akan terbuka” dan dia “akan menjadi seperti Tuhan, mengetahui yang baik dan yang jahat” (Kejadian 3:4, 5, ITB). Hawa, kemudian, “melihat bahawa buah pohon itu baik untuk dimakan dan sedap kelihatannya, lagipula pohon itu menarik hati karena memberi pengertian,” lalu dia makan dan memberikan kepada suaminya juga (Kej. 3:6, ITB). Akibat daripada pengambilan buah larangan itu  “terbukalah mata mereka berdua dan mereka tahu, bahwa mereka telanjang” (Kej. 3:7, ITB). Juga, pokok itu tidak dinamakan “pohon pengetahuan”  akan Tuhan atau pengetahuan, secara umum, tetapi “pohon pengetahuan tentang yang baik dan yang jahat,” mengaitkannya dengan moraliti.

Oleh itu, nama pohon itu dan naratif dalam Kejadian 2 dan 3 menunjukkan bahawa apa yang berubah adalah perspektif Adam dan Hawa, pandangan mereka, sikap mereka, dan hubungan mereka dengan Tuhan. Pilihan mereka adalah soal ketidaktaatan moral atau pemberontakan terhadap Tuhan. Ungkapan “untuk mengetahui yang baik dan yang jahat” dalam Alkitab merujuk kepada kematangan moral, apabila seseorang menjadi dewasa dan berautonomi, atau penentu moral (lihat Ulangan 1:39, 2 Sam 14:17, 1 Raja-raja 3:9, Yes. 7:16, Ibr. 5:14). Isu berkaitan dengan pokok pengetahuan tentang yang baik dan yang jahat adalah siapa penentu, dan siapa yang menjadi sumber dan standard moraliti. Dengan melarang memakan buah dari pohon  itu, Tuhan menetapkan diriNya sebagai sumber moraliti yang tertinggi di bumi dan  di alam semesta. Dengan memakan daripada pokok itu, Hawa dan Adam memutuskan bahawa mereka adalah sumber moraliti.  Untuk menerapkan nilai-nilai moral dan membezakan antara yang baik dan yang jahat melalui prisma wahyu Tuhan adalah satu perkara yang baik (Ul. 30:14-16, 2 Sam. 14:17, 1 Raja-raja 3:9, Ibr 5:14). Tetapi untuk menetapkan diri sebagai sumber dan standard moral berbanding dengan wahyu dan perintah Tuhan adalah perkara tidak baik; berbuat demikian adalah sama dengan mengisytiharkan diri sebagai Tuhan, memberontak terhadap Tuhan, dan ingin menggulingkan takhtaNya.

Justeru inilah yang dicadangkan oleh ular itu (Kej. 3:4, 5), dan inilah yang sebenarnya dilakukan oleh Syaitan di syurga dan terus lakukan di bumi (Yes. 14:13, 14; Yehezkiel 28:2, 12-17).  Oleh itu, ular itu mencadangkan kepada Hawa bahawa dengan memakan buah larangan itu, “matamu akan terbuka, dan kamu akan menjadi seperti Tuhan, tahu tentang yang baik dan yang jahat” (Kej. 3:5, ITB). Menjadi “seperti Tuhan” tidak bermakna menjadi ilahi dalam sifat, tetapi menjadi sumber moral diri sendiri, menentukan apa yang baik dan yang jahat. Kemerdekaan ini adalah percaya pada  diri sendiri dan bebas daripada Tuhan, tindakan pendurhakaan yang bermaksud menggantikan Tuhan dengan diri kita atau seseorang atau sesuatu yang lain.

Kedua, akibat daripada memakan daripada pohon pengetahuan tentang yang baik dan yang jahat adalah memberontak terhadap Tuhan dan cuba untuk duduk di atas takhtaNya, membawa kepada kematian. Itulah sebabnya Tuhan segera memberi amaran kepada Adam dan Hawa bahawa makan daripada pokok larangan membawa kepada kematian (Kej. 2:17). Tuhan adalah satu-satunya sumber kehidupan (Kej. 2:7; Ulangan 30:20; Yohanes 1:1-4; Yohanes 4:13, 14; Yohanes 6:32-35; Yohanes 11:25-27; Yohanes 15 :1-5; Rom 6:23; Kol. 1:16, 17). Cubaan makhluk ciptaan untuk duduk di atas takhta Tuhan adalah sama dengan mengeluarkan dirinya dari satu-satunya sumber kehidupan, yang sama seperti menyerahkan dirinya kepada kematian. Tetapi kematian seperti itu bukanlah kematian biasa. Ia adalah pemisahan   daripada Tuhan yang disengajakan, keputusan untuk tidak hidup menurut kerajaan Tuhan (1 Yohanes 3:4; Yes. 14:9, 10, 16; Yehezkiel 28:2, 9, 16, 17). Pemisahan ini adalah intipati dosa dan kematian. Kita tidak tahu apa yang Adam dan Hawa fikirkan ketika mereka mendengar perkataan “kematian,” tetapi mereka pasti memikirkan sesuatu yang suram. Tetapi kita, selepas 6,000 tahun, sangat tahu bahawa kematian adalah satu tragedi.

Kematian sebagai Penyelesaian kepada . . . Kematian

Adakah terdapat penyelesaian kepada kematian? Ya! Kita mengetahuinya daripada intipati Injil: “Sebab upah dosa adalah maut, tetapi karunia Elohim adalah hidup yang kekal melalui Yesus Kristus Tuhan kita” (Rom. 6:23, IMB). Namun, bagaimanakah kita menerima kurnia kehidupan kekal ini? Secara paradoks, kurnia kehidupan kekal datang dengan . . . kematian! Dua jenis kematian ditunjukkan di sini. Pertama, Yesus Kristus mati menggantikan kita dan untuk kita; Dia mengambil kematian kita ke atas diri-Nya dan memberi kita harapan hidup yang kekal (Yohanes 3:16, Rom. 3:25, Rom. 5:8, 2 Kor. 5:21, 1 Pet. 1:18-20). Kedua, menunjukkan kematian kita sendiri juga. Tetapi kematian ini bukanlah hukuman untuk dosa; Yesus mati kematian itu menggantikan kita. Sebaliknya, kematian kita adalah untuk dosa itu sendiri. Kematian ini (terhadap dosa) diperlukan jika kita ingin menikmati kehidupan kekal dan kerajaan Tuhan. Dosa adalah kuasa mengawal yang menjauhkan kita daripada Tuhan (Rom. 7:18-20, 23, 24). Untuk diselamatkan daripada kuasanya, kita perlu mati terhadap dosa dan hidup bagi Yesus dan kepada Roh Kudus (Rom. 7:4-6)! Kematian ini dilambangkan oleh pembaptisan (Rom. 6:1-4). Paulus menjelaskan gambaran yang paling indah tentang proses ini: “Sebab, jika kita telah menjadi serupa dengan kematian-Nya, demikian pula kita akan menjadi serupa dengan kebangkitan-Nya. Kita tahu bahwa manusia lama kita telah turut disalibkan dengan-Nya, supaya tubuh dosa kita hilang kuasanya, sehingga kita tidak lagi menjadi hamba dosa. Sebab siapa yang telah mati, ia telah dibebaskan dari dosa. Namun, jika kita telah mati bersama Kristus, kita percaya bahwa kita juga akan hidup bersama Dia. Kita tahu bahwa sesudah dibangkitkan dari kematian, Kristus tidak mati lagi dan maut tidak lagi berkuasa atas Dia. Sebab ketika Dia mati, Dia mati terhadap dosa, sekali untuk selamanya, tetapi sekarang Dia hidup, Dia hidup bagi Elohim. Biarlah kamu, memperhitungkan dirimu sendiri sebagai orang yang benar-benar mati terhadap dosa, namun hidup bagi Elohim di dalam Yesus Kristus Tuhan kita.” (Rom. 6:5-11, ITB).

Melalui “kematian terhadap dosa” itulah maksud Alkitab sebenarnya. Ia tidak mengatakan bahawa kita mencapai kehidupan kekal melalui kematian secara literal. Tidak, kita tidak boleh membayar dosa kita dengan kematian kita sendiri. Tidak ada jasa penyelamatan dalam kematian kita. Satu-satunya kematian literal yang penting untuk keselamatan kita ialah kematian Yesus Kristus di kayu salib.  Alkitab juga tidak menggunakan “kematian terhadap dosa” untuk menyampaikan sikap ketidakpedulian kepada dunia, seperti dalam agama Buddha, misalnya. Tuhan menciptakan dunia yang sempurna untuk kesenangan kita dan untuk kita menjaganya (Kej. 1:26-28, Kej. 2:15). Maka, kematian terhadap dosa bermakna menerima Kekuasaan Tuhan dan pekerjaan Roh Kudus dalam hidup kita dan menolak kawalan dosa (Rom. 8:1-11). Kita bersukacita dalam ketaatan kepada Tuhan dan melayani Dia. Kita diubah ke dalam imej dan fikiran Kristus, yang tidak mempertahankan kuasa, tetapi turun ke bumi dan mengambil status dan tempat kita untuk menyelamatkan kita (Flp. 2:2-8).

#### Bahagian III: Penerapan  Hidup

1.	Memang benar bahawa kita mempunyai apa yang kita panggil hak asasi. Tetapi kita hidup dalam dunia berdosa yang sangat rumit, dunia yang lebih cenderung tidak mengabaikan atau menginjak-injak hak kita. Baca Filipi 2:1-9 sekali lagi. Penjelmaan Putera itu adalah ujian berat! Bagaimanakah contoh Yesus membantu anda melalui pelbagai ujian yang diciptakan oleh dosa, walaupun ini bermakna kehilangan hak asasi anda? Apakah elemen penting untuk anda dalam petikan ini yang mengubah perspektif anda untuk mengatasi ujian hidup anda?

2.	Kisah Samuel lebih daripada sekadar mendengar sebagai tindakan mengambil maklum kata-kata seseorang kepada kita; ia adalah tentang mematuhi apa yang kita dengar. Nama nabi itu sendiri bermaksud “Tuhan mendengar” (lihat 1 Sam. 1:20). Tuhan mendengar dan berbelas kasihan kepada Hana (1 Sam. 1:17, 19, 20, 27). Samuel mendengar dan mentaati Tuhan. Menyedari bahawa Samuel pada mulanya tidak mengenali suara Tuhan, Eli mengajar Samuel bagaimana untuk berhubung dengan Tuhan:   “ ‘Berbicaralah, TUHAN, sebab hamba-Mu ini mendengar’” (1 Sam. 3:9, ITB).  Bahkan, kitab Samuel selebihnya — tentu sekali, seluruh Alkitab—adalah tentang mendengar dan mematuhi, atau kurangnya penurutan: Apabila orang ramai berhenti mendengarkan Tuhan, maka dengan itu Tuhan berhenti mendengarkan mereka. Satu masalah besar dalam hidup kita adalah kita mendengar satu sama lain, kita mendengar Tuhan (melalui wahyuNya), tetapi kita gagal untuk mempercayai firmanNya dan mematuhinya. Bagaimanakah anda boleh  mendengar dan mematuhi ahli keluarga anda dengan lebih baik? Bagaimanakah anda boleh mendengar dan mentaati Tuhan dengan lebih baik? Fikirkan tiga cara untuk memperbaiki cara mendengan dan hubungan anda dengan orang lain dan Tuhan dengan penuh bermakna.