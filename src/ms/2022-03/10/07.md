---
title:  Kajian Tambahan
date:  02/09/2022
---

Baca Ellen G. White, “The Importance of Seeking True Knowledge,” ms. 453, 454, dalam The Ministry of Healing; “The Sermon on the Mount,” ms. 298-314, dalam The Desire of Ages; “The Worker and His Qualifications, ms. 630, dalam Evangelism.

“Kita akan menghadapi kesusahan dan ujian-ujian berat dalam hidup ini. Ujian-ujian ini mungkin akan dipermudahkan jika kita mempunyai kerendahan  hati. Ini adalah hati yang sama yang Yesus miliki  ketika Dia di bumi ini dahulu. Jika kita sama dengan Yesus, maka kita tidak akan terguris apabila orang menghina kita. Penghinaan mereka tidak akan membuat kita sedih. Apakah satu perkara yang menunjukkan bahawa kita adalah orang Kristian lebih daripada segala-galanya? Kawalan diri. Jika seseorang menyakiti anda, percayalah kepada Tuhan. Bertenanglah. Jika anda gagal untuk bertenang, maka anda 'merompak' Tuhan. Bagaimanakah anda ‘merompak’ Dia? Anda mencuri daripadaNya peluang untuk menunjukkan bahawa rohNya yang sempurna tinggal di dalam diri anda. Kerendahan hati menjadikan kita kuat. Kerendahan hati membantu kita memenangi pergumulan kita. Apabila kita rendah hati, kita menunjukkan bahawa kita terhubung dengan Tuhan di syurga.”—Ellen G. White, The Desire of Ages, hlm. 301, diadaptasi.

**Soalan Perbincangan**:

`Bagaimanakah kerendahan hati membolehkan kita mengatasi kesakitan dan gangguan? Pada pendapat anda, apakah ciri kerendahan hati yang paling penting yang membolehkan kita melakukan ini?`

`Dalam budaya anda sendiri, bagaimanakah ciri-ciri kerendahan hati dan kelemahlembutan dipandang oleh masyarakat? Adakah itu dihormati, dihina, atau bagaimana? Apakah jenis tekanan yang anda hadapi dalam budaya anda yang menghalang anda memupuk ciri-ciri ini?`

`Adakah terdapat contoh kerendahan hati dan kelemahlembutan yang luhur daripada orang yang hidup hari ini? Jika ya, siapakah mereka, bagaimanakah mereka menyatakan sifat-sifat ini, dan apakah yang anda boleh pelajari daripada mereka?`

`Mengapakah kita sering menyamakan kelemahlembutan dan rendah diri dengan kelemahan?`

`Kita melihat bagaimana Daud mencari Tuhan sebagai perlindungan. Tetapi bagaimanakah itu berfungsi? Bagaimanakah perlindungan itu sentiasa dinyatakan? Dengan kata lain, bagaimanakah kita, sebagai sebuah gereja, boleh menjadi tempat perlindungan bagi mereka yang memerlukan perlindungan? Apakah jenis perlindungan yang disediakan oleh gereja setempat anda sendiri? Apakah yang boleh anda lakukan untuk menjadikan ia tempat perlindungan bagi mereka yang memerlukannya?`