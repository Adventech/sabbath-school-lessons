---
title:  Kesabaran Dalam Ujian Berat
date:  27/08/2022
---

### Bacaan Untuk Pelajaran Minggu Ini
Yehezkiel. 24:15-27, Keluaran. 32:1-14, Mat. 5:43-48, 1 Pet. 2:18-25, Mz. 62:1-8.

> <p>Ayat Hafalan</p>
> “Berbahagialah orang yang lemah lembut, karena mereka akan memiliki bumi” (Matius 5:5, ITB).

Kita tidak  mendengar perkataan lemah lembut digunakan banyak kali, kecuali mungkin ketika membaca tentang Musa atau mempelajari Ucapan Bahagia. Tidak sukar untuk mengetahui sebabnya. Kelemahlembutan ditakrifkan sebagai “menahan luka di hati dengan kesabaran dan tanpa kebencian.” Tidak hairanlah kita tidak banyak mendengar mengenainya; ia bukan satu sifat yang dihormati dalam budaya hari ini. Kadang-kadang Alkitab menterjemah perkataan ini sebagai “rendah hati.” Sekali lagi, kerendahan hati bukanlah sifat perwatakan yang wajar oleh kebanyakan budaya.

Tetapi kelemahlembutan, menahan luka di hati dengan kesabaran dan tanpa kebencian, adalah salah satu ciri-ciri Yesus dan pengikutNya yang paling kuat. Namun, bukan setakat itu sahaja: roh kelemahlembutan boleh menjadi senjata kuat di tangan mereka yang berada di tengah-tengah kesakitan dan penderitaan. Sesungguhnya, ujian berat adalah perkara yang baik untuk mempelajari kelemahlembutan hati, kerana melalui kelemahlembutan dan musibah peribadi kita boleh menjadi saksi yang kuat bagi Tuhan.

**Sekilas Tentang Pelajaran Minggu Ini**

`Apakah hubungan antara penderitaan dan kelemahlembutan? Bagaimanakah kita, dalam kelemahlembutan dan musibah peribadi kita, boleh menjadi saksi kepada orang lain? Bagaimanakah kelemahlembutan boleh menjadi kekuatan, bukan kelemahan, bagi orang Kristian?`

*Kaji pelajaran minggu ini sebagai persediaan Sabat, 3 September.