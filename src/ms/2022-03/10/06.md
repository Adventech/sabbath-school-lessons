---
title:  Batu dan Perlindungan Kita
date:  01/09/2022
---

Sering kali orang yang paling sombong, yang paling angkuh dan suka memaksa, adalah mereka yang menderita oleh perasaan rendah diri. Keangkuhan dan kesombongan mereka—dan kurangnya kelemahlembutan atau kerendahan hati— wujud sebagai penutup, mungkin tanpa sedar, untuk sesuatu yang kurang dalam diri. Apa yang mereka perlukan adalah sesuatu yang kita semua perlukan: berasa selamat, harga diri, penerimaan, terutamanya semasa dalam kesusahan dan penderitaan. Kita boleh mendapatkannya hanya melalui Tuhan. Pendek kata, kelemahlembutan dan kerendahan hati, jauh dari ciri-ciri kelemahan, sering kali merupakan manifestasi paling kuat dari jiwa yang berpijak teguh di atas Batu.

`Sila baca Mazmur 62:1-8. Apakah yang nampakkan sebagai latar belakang untuk mazmur ini? Apakah perkara penting yang Daud maksudkan? Apakah prinsip-prinsip rohani yang boleh anda pelajari daripada apa yang dia katakan? Paling penting, bagaimanakah anda boleh belajar menerapkan prinsip-prinsip ini dalam kehidupan anda sendiri?`

“Orang ramai akan menjadi musuh kita tanpa sebab atau alasan yang kukuh. Orang akan salah faham mengapa umat Tuhan melakukan sesuatu. Orang yang tidak percaya kepada Tuhan akan percaya kejahatan umat Tuhan. Demikian juga orang Kristian lain yang tidak benar-benar mengenali Tuhan. Hamba Tuhan akan diberi ujian yang berat. Orang ramai akan menyalahkan umat Tuhan untuk perkara-perkara kecil. Kesilapan mereka dibesar-besarkan daripada yang sebenarnya. Mengapakah mereka akan melakukan ini? Supaya  mereka boleh menjadikan kesilapan itu sebagai alasan untuk melakukan kejahatan. . . . Orang jahat akan menuduh umat Tuhan tidak jujur. Orang lain akan percaya kebohongan ini. Maka tiada siapa yang akan mempercayai hamba-hamba Tuhan. Para anggota gereja akan membuat pembohongan. Pada masa ini, hamba Tuhan mesti melakukan perkara yang sama seperti Yesus. Mereka mesti berfikir seperti yang Yesus fikirkan. Mereka tidak boleh berharap untuk melarikan diri daripada penghinaan. Mereka akan dihakimi secara palsu. Orang akan menuduh mereka terlalu suci. Tetapi hamba-hamba Tuhan tidak boleh berputus asa. Tuhan yang mengawal. Dia memimpin pekerjaanNya. Dia akan membawa kemuliaan pada namaNya.”—Ellen  G. White, The Upward Look, hlm. 177, diadaptasi.

`Sejauh manakah anda kebal terhadap celaan dan kecaman orang lain? Kemungkinan besar tidak begitu kebal, bukan? Bagaimanakah anda boleh berpaut pada Tuhan dan menambatkan rasa harga diri anda pada Dia yang sangat mengasihi anda sehingga Dia mati untuk dosa-dosa anda, dan dengan itu membantu melindungi diri anda daripada celaan orang lain?`