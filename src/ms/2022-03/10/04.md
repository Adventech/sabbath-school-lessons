---
title:  Mengasihi Orang yang Menyakiti Kita
date:  30/08/2022
---

Seseorang pernah berkata: “Mengasihi musuh kita  tidak bermakna kita harus menyayangi kotoran di mana mutiara itu terbenam; sebaliknya itu bermakna kita menyayangi mutiara yang terletak di dalam debu. . . . Tuhan tidak mengasihi kita kerana kita secara fitrahnya patut dikasihi. Tetapi kita menjadi disayangi kerana Dia mengasihi kita.”

`Apabila anda melihat "musuh" anda, apakah yang biasa anda lihat—mutiara atau kotoran di sekelilingnya?`

`Sila baca Matius 5:43-48. Yesus memanggil kita untuk mengasihi dan berdoa bagi musuh kita. Apakah contoh daripada alam yang Yesus berikan kepada kita di sana yang membantu kita memahami mengapa kita harus mengasihi musuh kita? Apakah yang Dia ajarkan kita?`

`Dalam Matius 5:45, Yesus menggunakan contoh BapaNya di syurga untuk menggambarkan bagaimana kita harus memperlakukan mereka yang menyakiti kita, yang mungkin meletakkan kita dalam jenis ujian yang paling teruk. Yesus berkata bahawa BapaNya menurunkan berkat hujan kepada orang benar dan orang tidak yang benar; jika Tuhan memberikan hujan kepada orang yang zalim, maka bagaimanakah kita seharusnya memperlakukan mereka juga?`

Yesus tidak cuba untuk mengatakan bahawa kita harus sentiasa mempunyai perasaan yang mesra kepada semua orang yang menyebabkan masalah kepada kita, walaupun ini kemungkinan juga. Pada dasarnya, mengasihi musuh kita tidak bermaksud perasaan   kita terhadap  mereka tetapi tindakan tertentu terhadap mereka yang menunjukkan keprihatinan dan pertimbangan.

Yesus mengakhiri petikan ini dengan ayat yang sering menyebabkan banyak perdebatan: “ ’Oleh karena itu, hendaklah kamu menjadi sempurna, sebagaimana Bapamu yang di surga adalah sempurna’ ” (Mat. 5:48, ITB). Tetapi maknanya sangat jelas dalam konteks: Orang-orang yang ingin menjadi sempurna seperti Tuhan yang sempurna mesti menunjukkan kasih kepada musuh mereka seperti Tuhan menunjukkan kasih kepada musuhNya. Menjadi sempurna di hadapan Tuhan adalah mengasihi pihak lawan; dan untuk melakukan ini memerlukan kelembutan hati yang hanya boleh diberikan oleh Tuhan.

Fikirkan definisi kita tentang kelemahlembutan (“menahan menahan sakit hati dengan sabar dan tanpa rasa dendam.”), senaraikan perubahan yang anda harus lakukan untuk membolehkan Tuhan memberikan anda jenis kelembutan hati yang akan membantu anda mempunyai sikap yang betul terhadap “ musuh.”