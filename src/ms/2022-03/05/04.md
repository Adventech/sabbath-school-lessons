---
title:  Bertahan Melalui Ibadah
date:  26/07/2022
---

`Sila baca Ayub 1:6–2:10. Apakah penyebab penderitaan Ayub?`

Ada sesuatu yang menakjubkan di sini. Malaikat-malaikat datang untuk bertemu dengan Tuhan, Syaitan juga datang bersama mereka. Tuhan bertanya kepada Syaitan dari mana dia, Syaitan menjawab bahawa dia  “‘Dari perjalanan mengelilingi dan menjelajah bumi ’” (Ayub 1:7, ITB). Kemudian Tuhan mengemukakan soalan ini: “ ‘Apakah engkau memperhatikan hamba-Ku Ayub?’ ” (Ayub 1:8, ITB).  Soalan itu sendiri bukan luar biasa; apa yang luar biasa adalah Siapa yang bertanya. Bukan Syaitan yang menunjukkan Ayub sebagai subjek untuk diuji melainkan Tuhan. Mengetahui dengan tepat apa yang akan berlaku, Tuhan membawa Ayub untuk diberi perhatian oleh Syaitan. Di bumi, Ayub sama sekali tidak tahu betapa berat ujiannya. Walaupun sangat jelas bahawa Syaitan, bukan Tuhan, yang menyebabkan penderitaan Ayub, ia juga jelas bahawa Tuhanlah yang memberikan kebenaran kepada Syaitan untuk memusnahkan harta benda Ayub, anak-anaknya, dan kesihatan fizikalnya sendiri. Jika Tuhan mengizinkan Ayub menderita, apakah perbezaannya sama ada Tuhan atau Syaitan secara peribadi mendatangkan penderitaan? Bagaimana mungkin  Tuhan itu adil dan kudus apabila Dia secara aktif membenarkan Syaitan menyebabkan Ayub menderita sedemikian? Adakah situasi ini merupakan satu kes yang khusus, atau adakah itu masih ciri-ciri cara Tuhan berurusan dengan kita hari ini?

`Dalam Ayub 1:20, 21, bagaimanakah Ayub merespon terhadap ujian itu?`

Ada dua cara yang mungkin untuk merespons terhadap penderitaan yang berat seperti itu. Kita boleh menjadi dendam dan marah, membelakangkan Tuhan yang kita percayai sebagai kejam atau tidak wujud, atau kita boleh berpegang teguh kepada Tuhan dengan lebih erat. Ayub menangani malapetakanya dengan tinggal di hadapan Tuhan dan menyembah Dia.

Dalam Ayub 1:20, 21, kita melihat tiga aspek ibadah yang boleh membantu apabila dalam kesusahan. Pertama, Ayub pasrah kepada ketidakberdayaannya dan mengakui bahawa dia tidak mempunyai tuntutan apa-apa: “ ‘Dengan telanjang aku keluar dari kandungan ibuku, dengan telanjang juga aku akan kembali ke dalamnya.  ’” (Ayub 1:21, ITB). Kedua, Ayub mengakui bahawa Tuhan masih berkuasa penuh: “‘TUHAN yang memberi, TUHAN yang mengambil’” (Ayub 1:21, ITB). Ketiga, Ayub menyimpulkan dengan menegaskan kembali kepercayaannya pada kebenaran Tuhan.

“‘Terpujilah nama TUHAN” (Ayub 1:21, ITB).

`Sedang menghadapi pencubaan? Ikutilah langkah yang Ayub gunakan. Bagaimanakah itu boleh membantu anda juga?`