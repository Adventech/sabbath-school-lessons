---
title:  Abraham dalam Ujian Berat
date:  24/07/2022
---

`Baca Kejadian 22. Entah dari mana dan tanpa penjelasan, Tuhan tiba-tiba memanggil Abraham untuk mempersembahkan anaknya sendiri sebagai korban bakaran. Bolehkah anda bayangkan bagaimana perasaan Abraham? Itu adalah idea yang benar-benar menjijikkan bahawa Tuhan yang kudus harus meminta anda mengorbankan anak anda sendiri. Walaupun Abraham menganggap ini boleh diterima, bagaimana pula dengan janji-janji Tuhan tentang warisan? Tanpa anaknya, janji itu akan hilang.`

Mengapakah Tuhan meminta Abraham untuk mempersembahkan korban ini? Jika Tuhan mengetahui segala-galanya, apakah gunanya?

`Permintaan Tuhan itu dan masa yang ditentukan bukan dilakukan secara rambang. Sesungguhnya, itu disengajakan untuk menimbulkan penderitaan yang paling dalam, kerana “Tuhan telah menunggu waktu ujianNya yang terakhir, yang paling mencabar bagi Abraham sehingga dia dibebani oleh usia tuanya, dan dia merindukan rehat.”—Ellen G. White, Patriarchs and Prophets, hlm. 147. Adakah ini ujian Tuhan yang gila? Tidak sama sekali, kerana “kesengsaraan yang dia alami selama hari-hari gelap pencubaan yang menakutkan itu diizinkan supaya dia dapat memahami dari pengalamannya sendiri sesuatu tentang betapa besar pengorbanan yang dibuat oleh Tuhan yang tidak terbatas untuk penebusan manusia.”—Patriarchs and Prophets , hlm. 154.`

Ini hanyalah satu ujian—Tuhan tidak pernah bermaksud untuk Abraham membunuh anaknya. Ini menyerlahkan sesuatu yang sangat penting tentang cara Tuhan bekerja kadangkala. Tuhan mungkin meminta kita melakukan sesuatu yang tidak pernah Dia kehendaki untuk kita selesaikan. Dia mungkin meminta kita pergi ke suatu tempat yang Dia tidak pernah bermaksud untuk kita sampai. Apa yang penting bagi Tuhan tidak semestinya pencapaian akhir, tetapi apa yang kita pelajari semasa kita dibentuk semula oleh proses itu.

Yesus mungkin telah memikirkan tentang pengalaman Abraham ketika Dia berkata kepada orang Yahudi, “ ‘Abraham bapamu bersukacita bahwa ia akan melihat hari-Ku dan ia telah melihatnya dan ia bersukacita’” (Yohanes 8:56, ITB). Abraham boleh sahaja gagal memahami ini, menolak arahan itu sebagai daripada Syaitan. Kunci kepada kebertahanan Abraham dan belajar melalui keseluruhan proses itu adalah dia mengenali suara Tuhan.

`Bagaimanakah anda mengenali suara Tuhan? Bagaimanakah anda tahu apabila Tuhan sedang bercakap dengan anda? Apakah cara Dia menyampaikan kehendakNya kepada anda?`