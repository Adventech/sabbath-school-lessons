---
title:  Kajian Tambahan
date:  29/07/2022
---

Sila baca Ellen G. White, “The Test of Faith,” ms. 145–155 dalam Patriarchs and Prophets; “Praise Ye the Lord,” ms. 315–319 in Testimonies for the Church, jilid 5.

“Tuhan selalu menguji umatNya dalam relau penderitaan. Dalam kepanasan relau itulah kotoran dipisahkan daripada emas sebenar, karakter Kristian. Yesus melihat ujian itu; Dia mengetahui apa yang diperlukan untuk memurnikan logam berharga itu, supaya ia dapat memantulkan cahaya kasihNya. Melalui ujian berat, Tuhan mendisiplinkan hambaNya. Dia melihat bahawa beberapa orang mempunyai kebolehan yang boleh digunakan dalam kemajuan pekerjaanNya, Dia meletakkan orang-orang ini dalam ujian; dalam pemeliharaanNya Dia membawa mereka ke dalam kedudukan yang akan menguji tabiat mereka. . . . Dia menunjukkan kepada mereka kelemahan mereka sendiri, dan mengajar mereka untuk bersandar kepadaNya. . . . Dengan demikian tujuanNya tercapai. Mereka dididik, dilatih, dan didisiplinkan, dipersiapkan untuk memenuhi tujuan agung yang mana untuk tujuan itu kebolehan diberikan kepada mereka.”—Ellen G. White, Patriarchs and Prophets, hlm. 129, 130.

“Jika dalam pemeliharaan Tuhan kita dipanggil untuk menanggung pencubaan, marilah kita menerima salib itu dan minum cawan yang pahit, mengingat bahawa tangan Bapalah yang memegangnya di bibir kita. Marilah kita meletakkan percaya kepadaNya dalam kegelapan dan juga pada siang hari. Tidakkah kita percaya bahawa Dia akan memberikan segala-galanya untuk kebaikan kita? . . . Walaupun pada malam kesengsaraan bagaimana mungkin kita menolak untuk mengangkat hati dan suara dalam pujian syukur, apabila kita mengingat kasih kepada kita yang dinyatakan oleh salib Kalvari?”—Ellen G. White, Testimonies for the Church, vol. 5, hlm. 316.

**Soalan Perbincangan**:

`Di dalam kelas, minta seseorang menceritakan ujian imannya sendiri yang, walaupun tidak seberat ujian Abraham, masih cukup sukar. Apakah yang boleh anda pelajari daripada pengalaman orang itu, daripada kejayaan atau kegagalannya?`

`Tinjau 24 jam terakhir kehidupan Kristus sebelum penyalibanNya. Apakah ujian berat yang Dia hadapi? Bagaimanakah Dia bertahan? Apakah asas-asas yang boleh kita ambil daripada teladanNya dan terapkan untuk diri kita sendiri apabila kita berada di tengah-tengah salib kita sendiri?`

`Bincangkan idea, yang disentuh minggu ini, tentang bagaimana melalui penderitaan kita sendiri kita boleh melayani orang lain yang menderita. Betapapun itu benar, apakah beberapa masalah yang mungkin kita hadapi dengan idea ini?`

`Ellen G. White menulis di atas: “Marilah kita meletakkan percaya kepadaNya dalam kegelapan dan juga pada siang hari.” Itu lebih mudah diucapkan daripada dilakukan. Bagaimanakah kita boleh membantu satu sama lain mengembangkan jenis iman yang membolehkan kita melakukan perkara itu? Mengapa penting untuk mempercayai Tuhan pada masa yang sukar?`