---
title:  Israel yang Sesat
date:  25/07/2022
---

Kisah Hosea mempunyai beberapa pelajaran yang berkesan untuk mengajar kita. Keadaan Hosea adalah luar biasa. Isterinya, Gomer, melarikan diri dan mempunyai anak dengan lelaki lain. Walaupun Gomer tidak setia secara seksual, Tuhan memanggil Hosea untuk mengambil kembali isterinya itu dan menunjukkan cintanya semula kepadanya. Kisah ini dimaksudkan sebagai perumpamaan tentang Tuhan dan Israel. Orang Israel telah meninggalkan Tuhan dan melacurkan diri mereka secara rohani kepada tuhan-tuhan lain, tetapi Tuhan masih mengasihi mereka dan ingin menunjukkan kasihNya kepada mereka. Lihatlah  kaedah Tuhan!

**Sila baca Hosea 2:1-12. Apakah kaedah yang Tuhan katakan akan Dia gunakan untuk menarik Israel kembali kepadaNya? Bagaimanakah agakanya perasaan pengalaman ini?**

`Hosea 2:2, 3`

`Hosea 2:5-7`

`Hosea 2:8, 9`

`Hosea 2:10`

Kisah ini membangkitkan dua isu penting tentang cara kita mengalami Tuhan apabila Dia membawa kita kepada pertaubatan.

Pertama, kita berisiko tidak menyedari bahawa Tuhan sedang bekerja. Apabila Israel melalui pengalaman yang sukar dan menyakitkan, mungkin sukar bagi mereka untuk menyedari bahawa Tuhan mereka sedang bekerja untuk keselamatan mereka. Apabila jalan kita terhalang oleh duri yang tajam atau kita dikelilingi oleh sesuatu sehingga kita tidak tahu ke mana kita pergi (Hos. 2:6)â€”adakah ini Tuhan? Apabila keperluan asas kita hilang atau kita berasa malu (Hos. 2:9, 10)â€”mungkinkah Bapa kita berada di tengah-tengah semua itu? Hakikatnya adalah apa sahaja yang kita rasai, Tuhan sentiasa berusaha untuk membawa kita kepada pertaubatan, kerana Dia sangat mengasihi kita.

Kedua, kita berisiko salah faham tentang Tuhan apabila Dia sedang bekerja. Kita mungkin menyedari bahawa Tuhan sedang bekerja, tetapi kita tidak menyukai apa yang Dia lakukan. Walaupun kita berasa sakit hati dan malu, mudah untuk menyalahkan Tuhan kerana kejam, tidak campur tangan, atau tidak mengambil berat. Tetapi Tuhan sentiasa bekerja untuk memperbaharui kita melalui perjanjian kasihNya.

`Baca Hosea 2:14-23. Apakah yang diungkapkan oleh petikan ini tentang Tuhan? Mintalah Roh Kudus untuk menunjukkan kepada anda jika anda telah lari daripada Tuhan dalam mana-mana bahagian dalam hidup anda. Jika anda yakin bahawa anda telah menjauh, mengapa perlu menunggu untuk melalui pengujian? Apakah yang menghalang anda daripada menyerahkan semuanya kepada Tuhan sekarang?`