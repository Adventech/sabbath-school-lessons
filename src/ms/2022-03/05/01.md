---
title:  Bahang Yang Melampau
date:  23/07/2022
---

### Bacaan Untuk Pelajaran Minggu Ini
Kejadian 22, Hos. 2:1-12, Ayub 1:6-2:10, 2 Kor. 11:23-29, Yes. 43:1-7.

> <p>Ayat Hafalan</p>
> “Tetapi TUHAN berkehendak meremukkan dia dengan kesakitan. Apabila ia menyerahkan dirinya sebagai korban penebus salah, ia akan melihat keturunannya, umurnya akan lanjut, dan kehendak TUHAN akan terlaksana olehnya. ” (Yesaya 53:10, ITB).

Sementara isteri seorang penulis Kristian terkenal C.S. Lewis sedang nazak, Lewis menulis, “Bukannya saya (saya fikir) berada dalam bahaya besar kerana berhenti mempercayai Tuhan. Bahaya sebenar adalah apabila mempercayai perkara yang mengerikan tentang Dia. Kesimpulan yang saya takuti bukanlah ‘Jadi, sebenarnya tidak ada Tuhan,’ tetapi ‘Rupa-rupanya, begini pula Tuhan sebenarnya.’ ”—A Grief Observed (New York: HarperCollins Publishers, Inc., 1961), hlm. 6, 7.

Apabila keadaan menjadi sangat menyakitkan, sesetengah daripada kita menolak Tuhan sepenuhnya. Bagi orang lain seperti Lewis, terdapat godaan untuk mengubah pandangan kita tentang Tuhan dan membayangkan segala macam perkara buruk tentang Dia. Persoalannya, seberat manakah kesakitan itu? Iaitu, Seberat manakah  penderitaan yang Tuhan pertaruhkan untuk biarkan kita tanggung untuk maksud membentuk kita menjadi “serupa dengan gambaran AnakNya?” (Roma 8:29, ITB).

**Sekilas Tentang Pelajaran Minggu Ini**

`Pada pendapat anda, mengapakah Tuhan sanggup mengambil risiko untuk disalahertikan oleh orang-orang yang Dia ingin agar mereka mengenali Dia dan mengasihi Dia? Sejauh manakah Tuhan rela disalahertikan untuk membentuk anda menjadi “serupa dengan gambaran AnakNya?”`

*Kaji pelajaran minggu ini sebagai persediaan Sabat, 30 Julai.