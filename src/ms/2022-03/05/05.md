---
title:  Bertahan Dengan Berharap
date:  27/07/2022
---

> <p></p>
> “Beban yang ditanggungkan atas kami adalah begitu besar dan begitu berat, sehingga kami telah putus asa juga akan hidup kami. Bahkan kami merasa, seolah-olah kami telah dijatuhi hukuman mati. Tetapi hal itu terjadi, supaya kami jangan menaruh kepercayaan pada diri kami sendiri, tetapi hanya kepada TUHAN yang membangkitkan orang-orang mati” (2 Kor. 1:8, 9, ITB).

Sebagai rasul pilihan Tuhan, Paulus telah menanggung derita lebih daripada kebanyakan orang. Namun, Paulus tidak kecewa. Sebaliknya, dia bertambah dalam pujiannya kepada Tuhan. Baca senarai kesukaran-kesukaran yang dia hadapi 2 Korintus 11:23-29. Sekarang sila baca 2 Korintus 1:3-11.

`Dalam 2 Korintus 1:4, Paulus menyatakan bahawa sebab untuk menerima belas kasihan dan penghiburan Tuhan adalah “supaya kami sanggup menghibur mereka, yang berada dalam bermacam-macam penderitaan dengan penghiburan yang kami terima sendiri daripada Tuhan” (ITB). Sejauh manakah penderitaan boleh menjadi panggilan untuk melayani? Bagaimanakah kita boleh menjadi lebih peka terhadap kemungkinan ini?`

Tuhan mahu melayani melalui kita kepada orang-orang yang dalam kesakitan.   Ini bermakna bahawa Dia mungkin terlebih dahulu membenarkan kita mengalami kesakitan yang sama. Kemudian kita akan menawarkan dorongan, bukan dengan teori, tetapi daripada pengalaman kita sendiri tentang belas kasihan dan penghiburan Tuhan. Ini adalah prinsip daripada kehidupan Yesus (lihat Ibr. 4:15).

Penerangan Paulus yang jelas tentang kesukarannya bukanlah untuk membuat kita berasa kasihan kepadanya. Penerangan itu adalah supaya kita tahu bahawa walaupun kita berada dalam situasi yang sukar, Bapa masih boleh campur tangan untuk membawa belas kasihan dan penghiburanNya. Mungkin kita terlalu kecewa dan biarlah mati saja. Atau mungkin kita takut dibunuh, tetapi jangan takut, Tuhan mengajar kita untuk bergantung kepadaNya. Kita boleh mempercayai Dia, kerana Tuhan kita “membangkitkan orang mati” (2 Kor. 1:9, ITB).

Sementara Paulus terus menumpukan perhatiannya kepada pemberitaan injil, dia juga tahu bahawa Tuhan akan menyelamatkannya pada masa hadapan. Keupayaan Paulus untuk tetap teguh disokong oleh tiga perkara yang disebutnya dalam 2 Korintus 1:10, 11. Pertama, rekod prestasi Tuhan yang telah terbukti: “Dari kematian yang begitu ngeri Ia telah dan akan menyelamatkan kami” (2 Kor. 1 :10, ITB). Kedua, keazaman Paulus untuk memfokuskan perhatiannya kepada Tuhan Sendiri: “kepada-Nya kami menaruh pengharapan kami, bahwa Ia akan menyelamatkan kami lagi” (2 Kor. 1:10, ITB). Ketiga, doa syafaat berterusan orang-orang kudus: “karena kamu juga turut membantu mendoakan kami” (2 Kor. 1:11, ITB).

`Apakah yang boleh anda pelajari daripada Paulus yang boleh membantu anda mengelakkan diri daripada mengasihani diri sendiri di tengah-tengah perjuangan anda sendiri?`