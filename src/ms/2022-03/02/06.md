---
title:  Mangkuk Pijar Kematangan
date:  07/07/2022
---

> <p></p>
> “Dan supaya aku jangan meninggikan diri karena penyataan-penyataan yang luar biasa itu, maka aku diberi suatu duri di dalam dagingku, yaitu seorang utusan Iblis untuk menggocoh aku, supaya aku jangan meninggikan diri” (2 Kor. 12:7, TB).

Terdapat perbezaan besar antara memotong dan mencantas. Kita memotong tumbuh-tumbuhan yang kita tidak mahu lagi; kita memangkas tumbuhan yang kita mahu pelihara supaya ia akan berbuah lebih banyak. Kedua-dua proses ini, bagaimanapun, melibatkan pisau yang tajam. Sesungguhnya, pemangkasan melibatkan pemotongan bahagian-bahagian tertentu pada tumbuhan, yang mungkin pada mata seorang tukang kebun yang tidak berpengalaman kelihatan seperti memusnahkan tumbuhan itu. Dalam konteks rohani, Bruce Wilkinson menulis, “Adakah anda berdoa untuk berkat Tuhan yang melimpah ruah dan memohon agar Dia menjadikan anda lebih seperti AnakNya?

“Jika jawapan anda ya, maka anda meminta pisau pemangkas tersebut.”–Bruce Wilkinson, Secrets of the Vine (Sisters, OR: Multnomah Publishers, Inc., 2001), ms. 60.

Ramai orang tertanya-tanya apa sebenarnya yang dimaksudkan oleh Paulus dengan “duri di dalam dagingku” (2 Kor. 12:7, TB). Idea-idea menyimpulkan kemungkinan bahawa ia merujuk kepada serangan-serangan yang berterusan terhadap Paulus oleh pihak musuh sehinggalah kepada kesukarannya bertutur. Namun, ia sebenarnya merujuk kepada masalah berkaitan dengan penglihatannya (lihat ulasan Ellen G. White, The SDA Bible Commentary, jil. 6, ms. 1107). Sungguh menakjubkan, Paulus percaya bahawa “duri”nya itu telah “diberi” kepadanya.

`Pada pendapat anda, apakah yang dimaksudkan oleh Paulus dengan “aku diberi”? Siapa yang memberi kepadanya? Bagaimanakah Tuhan dapat menggunakannya untuk kebaikan Paulus?`

Perhatikan bahawa “duri” Paulus mempunyai tujuan yang pasti: “supaya aku jangan meninggikan diri” (2 Kor. 12:7, TB). Ia bukanlah akibat daripada dosa tertentu yang dilakukannya, tetapi untuk menghalangnya daripada melakukan dosa di masa hadapan. Paulus menyedari bahawa secara alamiah, dia mempunyai kelemahan terhadap berdosa, dan bahawa “duri” itu dapat menjaganya daripada dosa itu.

`Baca 2 Korintus 12:7-10. Bagaimana Paulus menangani “duri”nya? Adakah anda berpendapat bahawa kelemahan Paulus mempunyai faedah rohani lain kepadanya? Bagaimanakah cara Paulus bertindak balas membantu anda menghadapi “duri” yang mungkin perlu anda pikul?`

`Dalam hal apa pemikiran Tuhan untuk perkembangan rohani anda sangat berbeza daripada pemikiran anda sendiri? Fiikirkan tentang aspek dalam hidup anda di mana anda perlu menjadi lebih berbuah dalam kebenaran. Apa kualiti-kualiti kerohanian yang anda ingin Tuhan kembangkan di dalam diri anda melalui “pemangkasan”Nya?`