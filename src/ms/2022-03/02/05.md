---
title:  Mangkuk Pijar Pemurnian
date:  06/07/2022
---

> <p></p>
> “Sebab itu beginilah firman TUHAN semesta alam: ‘Sesungguhnya, Aku mau melebur dan menguji mereka, sebab apakah lagi yang dapat Kulakukan terhadap puteri umat-Ku?” (Yer. 9:7, TB).

“Jika Roh Tuhan mengingatkan anda akan perkataan Tuhan yang menyakitkan anda, anda boleh yakin bahawa ada sesuatu dalam diri anda yang ingin disakitiNya sehingga kepada titik kematiannya.”–Oswald Chambers, My Utmost for His Highest (Uhrichsville, OH: Barbour & Company, Inc., 1963), ms. 271.

`Apa pengertian anda tentang petikan dan ayat Alkitab di atas? Apa pengalaman anda sendiri tentang kesakitan yang dialami dalam proses pemurnian ini?``Baca Yeremia 9:7-16. Tuhan berkata bahawa dia akan “memurnikan dan menguji” (NRSV), atau “meleburkan” (KJV), Yehuda dan Yerusalem (Yer. 9:7). Apakah dua sebab yang Tuhan berikan untuk melakukan ini? (Yer. 9:13, 14). Bagaimanakah pemurnian itu berlaku? (Yer. 9:15, 16).`

Pemurnian dan ujian Tuhan melibatkan tindakan yang drastik. Kemungkinan terdapat tiga sebab mengapa pemurnian dan ujian ini terasa seperti mangkuk pijar. Pertama, kita mengalami kesakitan kerana Tuhan membenarkan keadaan-keadaan untuk membawa dosa kita kepada perhatian kita. Seketika sebelum itu, Yeremia dengan perasaan yang tidak gembira menulis, “’Puputan sudah mengembus, tetapi yang keluar dari api hanya timah hitam, tembaga dan besi. Sia-sia orang melebur terus-menerus, tetapi orang-orang yang jahat tidak terpisahkan’” (Yer. 6:29, TB). Justeru, kadangkala tindakan drastik diperlukan untuk menarik perhatian kita. Kedua, kita mengalami kedukacitaan kerana kita merasa sedih dengan dosa yang kini kita lihat dengan jelas. Ketiga, kita mengalami kekecewaan apabila kita cuba menjalani hidup dengan cara yang berbeza. Ia agak merimaskan dan tentunya sukar untuk terus memilih untuk melepaskan perkara-perkara yang sudah menjadi sebahagian daripada diri kita.

`Fikirkan tentang dosa-dosa yang sukar anda lepaskan. Jika Tuhan akan memurnikan dan menguji anda pada hari ini, bagaimana mungkin Dia akan melakukannya? Apakah tindakan yang boleh anda ambil sekarang untuk menangani perkara ini sebelum Tuhan mengambil langkah drastik terhadap anda, seperti yang Dia lakukan terhadap Israel?`