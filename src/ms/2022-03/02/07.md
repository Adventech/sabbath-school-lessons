---
title:  Kajian Tambahan
date:  08/07/2022
---

Baca Ellen G. White, “Effectual Prayer,” dalam Signs of the Times, 18 Nov 1903; ulasan-ulasan Ellen G. White, ms. 1182, dalam The SDA Bible Commentary, jil. 4; “God Permits Trial and Affliction to Purify Me,” ms. 92, dalam My Life Today.

“Dia yang membaca isi hati manusia mengetahui sifat mereka lebih baik daripada mereka mengenal diri mereka sendiri. Dia melihat bahawa sebahagian mereka memiliki kekuatan dan kelemahan yang, jika diarahkan dengan benar, dapat digunakan dalam kemajuan pekerjaanNya. Dalam pemeliharaanNya, Dia membawa orang-orang ini ke dalam kedudukan yang berbeza dan keadaan-keadaan yang pelbagai sehingga mereka dapat menemukan dalam perwatakan mereka cacat-cela yang tersembunyi dari pengetahuan mereka sendiri. Dia memberi mereka kesempatan untuk memperbaiki kekurangan ini, dan menyesuaikan diri mereka untuk pelayananNya. Seringkali Dia mengizinkan api penderitaan menyerang mereka agar mereka dapat dimurnikan.”—Ellen G. White, The Ministry of Healing, ms. 471.

**Soalan Perbincangan**:

`Sememangnya sukar ketika kita menuai akibat-akibat oleh dosa kita. “Apakah saya akan pernah dapat berbaik-baik dengan Tuhan lagi?” kita bertanya. Apakah janji-janji yang Tuhan telah berikan yang dapat mendorong kita untuk bertekun melewati saat-saat seperti itu dan tidak menyerah kalah? (Lihat apa yang Paulus tulis kemudian dalam Roma 5:1-11.) Apa yang boleh anda katakan kepada seseorang yang bertanyakan soalan yang sama?`

`Apa yang dimaksud Ellen G. White dengan “pemeliharaanNya”? Bagaimana ia berlaku? Bagaimana anda tahu jika sesuatu itu terjadi oleh kerana pemeliharaan Tuhan? Apakah perbuatan “pemeliharaan” Tuhan dengan membawa ujian-ujian di dalam hidup anda sendiri? Sebagai sebuah kelas, bincangkan apa yang anda telah pelajari pada saat ini. Bagaimana anda dapat membantu orang lain yang tertanya-tanya apakah suatu kejadian yang berlaku itu adalah “pemeliharaan-Nya”?`

`Jika Anda mengenal seseorang yang sedang melalui pengalaman yang memeritkan pada saat ini, apakah itu penting, atau haruskah itu penting, dan apa yang menyebabkannya? Yakni, bagaimana seharusnya tindak balas anda terhadap orang ini dan penderitaannya, tidak kira apa pun penyebabnya?`

`Seorang pemuda Kristen yang tinggal di Amerika Selatan mengalami ujian yang pahit. Setelah kesusahan itu berakhir, dia berpindah ke Eropah dan kemudian berkata kepada seseorang, “Saya meninggalkan mayat saya di Amerika Selatan.” Apa maksudnya? Mengapa kita semua, dalam erti tertentu, harus meninggalkan mayat kita di suatu tempat? Apa peranan ujian dalam proses itu?`

`Sebagai sebuah kelas, rancang beberapa lawatan ke rumah sakit atau ke suatu tempat di mana anda dapat membantu, menghibur, dan menggembirakan mereka yang, atas alasan apa pun, sedang berada dalam ‘mangkuk pijar’.`