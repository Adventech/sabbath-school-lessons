---
title:  Ujian-Ujian Berat Yang Datang
date:  02/07/2022
---

### Bacaan Untuk Pelajaran Minggu Ini
1 Ptr. 4:12-19, 1 Ptr. 5:8-11, Rm. 1:21-32, Yer. 9:7-16, 2 Kor. 12:7-10.

> <p>Ayat Hafalan</p>
> “Saudara-saudara yang kekasih, janganlah kamu heran akan nyala api siksaan yang datang kepadamu sebagai ujian, seolah-olah ada sesuatu yang luar biasa terjadi atas kamu” (1 Petrus 4:12, 13, TB).

Dalam makmal-makmal kimia, seseorang sering meletakkan pelbagai bahan ke dalam bekas kecil dan memanaskannya pada suhu yang melampau. Apabila bekas itu menjadi semakin panas, bahan itu sama ada akan cair, larut atau terbakar dengan maraknya, bergantung kepada daripada apa bahan itu diperbuat. Bekas yang digunakan itu dipanggil mangkuk pijar.

Mangkuk pijar didefinisikan dalam kamus sebagai (1) bekas yang digunakan untuk mencairkan bahan yang memerlukan tahap haba yang tinggi, (2) ujian yang amat besar, (3) satu tempat atau situasi di mana tenaga terkumpul berinteraksi untuk menyebabkan atau mempengaruhi perubahan atau pertumbuhan.

Definisi ini juga memberi kita gambaran yang berguna tentang apa yang berlaku dalam kehidupan rohani kita. Minggu ini kita akan menumpukan perhatian kepada beberapa sebab mengapa kita mungkin tiba-tiba mendapati diri kita menghadapi tekanan dan mengalami ujian di beberapa tempat di mana keadaan itu menyebabkan kita berubah, berkembang dan bertumbuh dalam perwatakan kita. Ini akan membantu memberikan kesedaran kepada kita tentang apa yang Tuhan sedang lakukan dalam hidup kita supaya apabila kita berada dalam sebuah ‘mangkuk pijar’ atau ujian yang amat besar, kita akan mempunyai idea bagaimana untuk bertindak balas.

Sekilas pandang untuk Minggu Ini: Apakah punca-punca masa sukar yang kita alami sepanjang kehidupan kita?

_*Selidiki pelajaran minggu ini untuk persediaan Sabat, 9 Julai._