---
title:  Mangkuk Pijar Syaitan
date:  04/07/2022
---

> <p></p>
> “Sadarlah dan berjaga-jagalah! Lawanmu, si Iblis, berjalan keliling sama seperti singa yang mengaum-aum dan mencari orang yang dapat ditelannya” (1 Ptr. 5:8, TB)

Baca ayat di atas. Apa mesejnya untuk kita? Tanya diri anda, “Sejauh mana saya menganggap kata-kata ini serius?” Apakah perkara-perkara yang anda telah lakukan dalam hidup anda yang menunjukkan sama ada anda mengambil ayat ini dengan serius?

Pernahkah anda melihat singa yang lapar? Sesuatu yang luarbiasa kerana anda tahu bahawa ia boleh menangkap dan memakan apa sahaja yang diinginkannya. Petrus berkata bahawa Syaitan sedang berkeliaran dengan cara yang sama. Apabila kita melihat sekeliling, kita dapat melihat akibat-akibat dari keinginannya untuk membunuh. Kematian, penderitaan, dan pemutarbalikan dan penyimpangan akhlak serta nilai ada di mana-mana. Kita tidak boleh mengelak daripada melihat pekerjaan Syaitan.

`Baca 1 Petrus 5:8-11. Bagaimana seharusnya reaksi orang Kristian terhadap serangan Syaitan?``Apa yang Tuhan janjikan untuk lakukan bagi mereka yang menderita? 1 Ptr. 5:10.`

Petrus menulis kata-kata ini dalam konteks untuk bertindak balas terhadap serangan Syaitan terhadap iman Kristian. Namun, seperti yang telah kita sebutkan, Syaitan sedang bekerja dalam pelbagai cara. Walaupun kita sedar akan realiti dan kuasa musuh kita, kita tidak boleh berputus asa, kerana kita harus sentiasa ingat bahawa Yesus telah mengalahkan Syaitan, bahawa Syaitan adalah musuh yang telah dikalahkan, dan selagi kita kekal berhubung dengan Yesus, selagi kita berpaut kepadaNya dalam iman, kita juga tidak akan dapat dikalahkan. Oleh kerana kayu salib, kemenangan Kristus adalah kemenangan kita.

`Fikirkan tentang cara lain Syaitan menyebabkan kesakitan. Bagaimana dengan membaca 1 Petrus 5:8-11 dapat membantu kita menangani penderitaan yang kita alami oleh kerana nasib kita yang hidup dalam dunia yang berdosa, di mana Syaitan menimpakan malapetaka demi malapetaka?`