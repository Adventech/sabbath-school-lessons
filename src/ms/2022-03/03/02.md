---
title:  Ke Tanah yang Dijanjikan melalui Jalan Buntu
date:  10/07/2022
---

> <p></p>
> “Ketika Firaun telah dekat, orang Israel menoleh, maka tampaklah orang Mesir bergerak menyusul mereka. Lalu sangat ketakutanlah orang Israel dan mereka berseru-seru kepada TUHAN” (Keluaran 14:10, ITB).

Pernahkah anda ditipu, dibawa ke dalam perangkap atau ke jalan buntu? Kadang-kadang itu boleh menjadi perkara yang baik, seperti berjalan tanpa diduga ke dalam bilik di mana rakan-rakan sedang menunggu yang semuanya menjerit “Kejutan! Selamat Hari lahir!" Pada masa lain itu boleh jadi kejutan yang  sangat tidak menyenangkan. Kemungkinan anda dibuli semasa anda berada di sekolah, atau rakan sekerja yang secara tidak dijangka cuba membuat anda kelihatan tidak baik.

Sejak hari orang Israel meninggalkan Mesir hingga mereka tiba di Tanah Perjanjian, “TUHAN berjalan di depan mereka, pada siang hari dalam tiang awan untuk menuntun mereka di jalan, dan pada waktu malam dalam tiang api untuk menerangi mereka, sehingga mereka dapat berjalan siang dan malam” (Keluaran 13:21, ITB). Setiap bahagian perjalanan mereka dipimpin oleh Tuhan sendiri. Tetapi lihatlah di mana Dia memimpin mereka terlebih dahulu: ke tempat di mana laut berada di hadapan mereka, gunung-gunung di kedua-dua sisi, dan tentera Firaun dapat dilihat berada di belakang!

`Sila baca Keluaran 14. Mengapakah Tuhan membawa orang Israel ke tempat di mana Dia tahu mereka akan ketakutan?`

Mengikuti "tiang" itu tidak menjamin kita gembira sepanjang masa. Ia juga boleh menjadi pengalaman yang sukar, kerana pelatihan dalam kebenaran membawa kita ke tempat yang menguji hati kita, yang secara semula jadi licik (Yer. 17:9). Semasa kesukaran ini, kunci untuk mengetahui sama ada kita benar-benar mengikut Tuhan tidak semestinya tiada ujian atau kesakitan tetapi, sebaliknya, keterbukaan terhadap arahan Tuhan dan penyerahan fikiran dan hati kita secara berterusan kepada pimpinanNya.

`Apakah pelajaran yang orang Israel pelajari daripada pengalaman ini? Keluaran. 14:31.`

`Mengapakah mempercayai Tuhan kadangkala begitu sukar, walaupun kita mungkin tahu banyak janji-janji indah yang Dia janjikan untuk kita? Ceritakan beberapa situasi sukar yang anda percayai Tuhan memimpin anda ke dalamnya untuk mengajar anda untuk "percaya" dan "takut" kepadaNya.`