---
title:  Kontroversi Besar di Gurun
date:  12/07/2022
---

> <p></p>
> “Yesus, yang penuh dengan Roh Kudus, kembali dari sungai Yordan, lalu dibawa oleh Roh Kudus ke padang gurun. Di situ Ia tinggal empat puluh hari lamanya dan dicobai Iblis” (Lukas 4:1, 2, ITB).

`Sila baca Lukas 4:1-13. Apakah pelajaran yang anda boleh pelajari daripada kisah ini tentang cara mengatasi godaan dan tidak menyerah kepada dosa?`

Godaan boleh menjadi sangat sukar kerana ia menarik kepada perkara-perkara yang benar-benar kita inginkan, apatah lagi  ia nampaknya selalu datang pada saat-saat kita paling lemah.

Lukas 4 adalah permulaan cerita tentang godaan Yesus oleh Syaitan,  ia membawa beberapa isu sukar untuk perhatian kita. Jika dilihat sepintas lalu, nampaknya Roh Kudus memimpin Yesus ke dalam godaan. Namun, Tuhan tidak pernah menggoda kita (Yakobus 1:13).  Sebaliknya, seperti yang telah kita lihat, Tuhan memang membawa kita kepada   ujian. Apa yang menarik dalam Lukas 4 adalah Roh Kudus boleh membawa kita kepada masa ujian yang membuat kita terdedah kepada godaan sengit Syaitan. Pada masa sedemikian, apabila kita merasakan godaan ini sangat kuat, kita mungkin salah faham dan menganggap kita tidak mengikut Tuhan dengan betul. Tetapi ini tidak semestinya benar. “Selalunya apabila diletakkan dalam situasi yang mencabar, kita meragui bahawa Roh Tuhan telah memimpin kita. Namun, pimpinan Rohlah yang membawa Yesus ke padang gurun untuk dicobai oleh Syaitan. Apabila Tuhan membawa kita ke dalam ujian, Dia mempunyai tujuan untuk dicapai demi kebaikan kita. Yesus tidak pergi dengan sendirinya ke gurun untuk dicobai, Dia juga tidak menyerah kepada keputusasaan apabila pencobaan datang kepadaNya. Kita juga tidak.”—Ellen G. White, The Desire of Ages, hlm. 126, 129.

Kadang-kadang, apabila dalam ujian berat (seperti logam dimurnikan di dalam api), kita berasa terbakar daripada dimurnikan. Oleh itu, adalah sangat menghiburkan untuk mengetahui bahawa apabila kita remuk di bawah godaan, kita boleh berharap semula kerana Yesus berdiri teguh. Berita baiknya adalah oleh kerana Yesus adalah Penanggung Dosa kita, oleh kerana Dia membayar hukuman atas kegagalan kita untuk menanggung godaan itu (apa pun itu), oleh kerana Dia melalui ujian yang lebih teruk daripada yang akan kita hadapi, kita tidak dibuang. atau ditinggalkan oleh Tuhan.  Terdapat harapan, bahkan kepada orang  "paling"  berdosa (1 Tim. 1:15).

`Apakah godaan yang anda hadapi sekarang? Luangkan sedikit masa untuk berdoa, meminta Tuhan untuk mengajar anda cara menerapkan pelajaran daripada teladan Yesus dalam kehidupan anda sendiri. Ingat, anda tidak perlu tunduk kepada godaan, selamanya! Ingat juga, bahawa jika anda kalah dalam godaan, anda mempunyai Juruselamat.`