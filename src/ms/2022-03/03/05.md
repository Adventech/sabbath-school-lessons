---
title:  Warisan Kekal
date:  13/07/2022
---

`Sila baca 1 Petrus 1:6, 7. Apakah yang Petrus katakan?`

Petrus menulis kepada orang-orang  yang sedang bergelut dengan kesukaran dan sering berasa sangat keseorangan. Dia menulis “kepada orang-orang pendatang, yang tersebar di Pontus, Galatia, Kapadokia, Asia Kecil dan Bitinia” (1 Pet. 1:1, ITB). Ini adalah daerah yang kita kenali hari ini sebagai Turki barat. Beberapa ayat kemudian, Petrus berkata bahawa dia tahu bahawa mereka sedang mengalami “berdukacita oleh berbagai-bagai pencobaan” (1 Pet. 1:6, ITB).

`Apakah yang Petrus maksudkan dengan mengatakan bahawa mereka adalah “orang buangan” dan “tercerai-berai”? Bagaimanakah itu boleh menambah ujian mereka?`

Menjadi seorang Kristian pada masa itu adalah perkara baharu; orang-orang percaya sedikit bilangannya dan di pelbagai tempat di mana mereka adalah minoriti, mereka   sering disalahertikan dan dianiaya dengan teruk sekali. Walau bagaimanapun, Petrus meyakinkan mereka bahawa ujian ini tidak berlaku secara rawak atau tanpa maksud (1 Pet. 1:6, 7). semuanya itu adalah untuk membuktikan kemurnian iman.

`Sila baca 1 Petrus 1:6-9. Apakah jaminan pasti yang Petrus cuba berikan kepada orang-orang ini di tengah-tengah ujian mereka? Apakah erti harapan ini untuk kita juga?`

`Apa pun ujian mereka, apa pun yang mereka deritai, bagaimanakah ia boleh dibandingkan dengan kekekalan yang menanti mereka apabila Kristus kembali? Kata-kata Petrus kepada mereka adalah firman Tuhan kepada kita, tidak kira apa pun yang kita hadapi. Betapapun sukar atau pedihnya ujian kita, kita tidak boleh melupakan pengakhiran yang muktamad, kehidupan kekal di langit yang baharu dan bumi yang baharu, tanpa kesakitan, penderitaan, atau kematian. Dengan janji sedemikian di hadapan kita, janji jaminan untuk kita melalui kematian Yesus, betapa pentingnya kita tidak kehilangan iman, tetapi sebaliknya, meskipun di tengah-tengah ujian kita, mintalah Tuhan untuk membersihkan kita daripada segala sesuatu dan apa sahaja yang menghalangi iman kita.`