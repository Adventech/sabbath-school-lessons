---
title:  Air yang Pahit
date:  11/07/2022
---

> <p></p>
> “Kemudian berangkatlah segenap jemaah Israel dari padang gurun Sin, berjalan dari tempat persinggahan ke tempat persinggahan, sesuai dengan titah TUHAN, lalu berkemahlah mereka di Rafidim, tetapi di sana tidak ada air untuk diminum bangsa itu” (Kel. 17:1, ITB).

Mungkin kita tidak mendapat daripada Tuhan semua yang kita inginkan, tetapi tidakkah kita boleh mengharapkan untuk mendapatkan semua yang kita perlukan? Bukan apa yang kita fikir kita perlukan tetapi apa yang kita benar-benar perlukan?

Ada satu perkara yang benar-benar diperlukan oleh orang Israel, iaitu air. Sejurus selepas Tuhan dalam awan memimpin orang Israel melalui Laut Merah, mereka mengikut Dia melalui padang pasir yang panas dan tanpa air selama tiga hari. Terutamanya di padang pasir, di mana menemukan air sangat kritikal, keputusasaan mereka boleh difahami. Bilakah mereka akan mendapat air yang mereka perlukan?

Jadi, ke manakah Tuhan bawa mereka? Tiang itu pergi ke Mara, di mana, akhirnya, terdapat air. Mereka pasti teruja. Tetapi apabila mereka merasa air itu, mereka segera meludahkannya kerana ia pahit. “Lalu bersungut-sungutlah bangsa itu kepada Musa, kata mereka: "Apakah yang akan kami minum?’” (Keluaran 15:24, ITB).

Lalu, beberapa hari kemudian, Tuhan melakukannya lagi. Bagaimanapun, kali ini tiang itu sebenarnya berhenti di tempat yang tidak ada air sama sekali (Keluaran 17:1).

`Sila baca Keluaran 15:22-27 dan Keluaran 17:1-7. Apakah yang Tuhan nyatakan kepada Israel tentang diriNya di Mara dan di Rafidim? Apakah pelajaran yang sepatutnya mereka pelajari?``Di Rafidim, apakah soalan yang ditanya oleh bani Israel? Exod. 17:7. Pernahkah anda bertanya soalan yang sama? Jika ya, mengapa? Apakah perasaan anda, dan apakah pelajaran yang anda pelajari selepas ia dijawab? Berapa kalikah kita perlu meminta jawabannya sebelum kita berhenti meminta sama sekali?`