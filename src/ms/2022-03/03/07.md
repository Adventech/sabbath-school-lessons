---
title:  Kajian Tambahan
date:  15/07/2022
---

Sila baca Ellen G. White, “The Exodus,” pp. 281–290; “From the Red Sea to Sinai,” ms. 291-302, in Patriarchs and Prophets; “The Temptation,” ms. 114–123, in The Desire of Ages.

“Tetapi pada zaman dahulu Tuhan memimpin umatNya ke Rafidim, dan Dia boleh sahaja  memilih untuk memimpin kita ke sana juga, untuk menguji kesetiaan kita. Dia tidak selalu membawa kita ke tempat yang menyenangkan. Jika Dia  melakukannya, kita akan lupa bahawa dia adalah penolong kita. Dia rindu untuk menyatakan diriNya kepada kita, dan untuk menyatakan bekalan yang berlimpah-limpah yang diberikan kepada kita. Dia mengizinkan ujian dan kekecewaan datang kepada kita agar kita dapat menyedari ketidakberdayaan kita, dan belajar untuk meminta pertolonganNya. Dia boleh menyebabkan anak sungai penyejuk mengalir dari bebatuan. Kita tidak  pernah akan tahu, sehingga kita berhadapan dengan Tuhan muka dengan muka, apabila kita akan melihat sebagaimana kita dilihat, dan mengenal sebagaimana kita dikenali, berapa banyak beban yang telah Dia tanggung untuk kita, dan berapa banyak beban yang dia telah pikul dengan rela, jika, dengan iman seperti kanak-kanak, kita telah membawa beban-beban itu kepadanya.”—Ellen G. White, “Rephidim,” Advent Review dan Sabbath Herald, 7 April 1903.

**Soalan Perbincangan**:

`Kita sering bercakap tentang godaan sebagai hal individu, yang, sudah tentu, benar. Pada masa yang sama, adakah terdapat sebarang godaan korporat, perkara-perkara yang kita sebagai jemaat atau sebuah keluarga gereja setempat mungkin  perlu lawan sebagai satu kumpulan? Jika ya, apakah itu?`

`Mintalah mereka yang tidak keberatan  untuk bercakap tentang mana-mana "tempat yang tidak menyenangkan" yang mereka telah dibawa. Mengapakah ini tidak menyenangkan? Jika mereka terpaksa meninjau semula pengalaman itu hari ini, adakah mereka akan melihatnya secara berbeza?`

`Kita semua memahami prinsip mengapa Tuhan membenarkan kita dimurnikan oleh ujian. Namun, bagaimanakah kita memahami situasi bilamana pencubaan kelihatan tidak mempunyai nilai—contohnya, seseorang terbunuh serta-merta dalam kemalangan kereta? Dalam kelas, berusahalah  untuk mencari jawapan yang mungkin.`

`Dalam kelas, luangkan masa bersama untuk berdoa untuk satu sama lain, agar masing-masing dapat dikuatkan untuk menanggung ujian dan tetap setia.`

`Adakah kelas anda mengetahui sesiapa yang, setelah menghadapi ujian, telah tersesat? Jika ya, apakah yang boleh anda lakukan dengan cara yang konkrit  untuk membantu memimpin orang itu kembali?`