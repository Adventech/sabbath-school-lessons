---
title:  Sangkar Burung
date:  09/07/2022
---

### Bacaan Untuk Pelajaran Minggu Ini
Keluaran 14, Keluaran. 15:22-27, Keluaran. 17:1-7, Amsal 3, Lukas 4:1-13, 1 Pet. 1:6-9.

> <p>Ayat Hafalan</p>
> “Bergembiralah akan hal itu, sekalipun sekarang ini kamu seketika harus berdukacita oleh berbagai-bagai pencobaan” (1 Petrus 1:6, ITB).

Pada siang hari,  ketika  mendengar muzik dari suara-suara lain, burung di dalam sangkar tidak akan menyanyikan lagu yang tuannya cuba ajarkan kepadanya. Dia belajar sedikit daripada lagu ini, sedikit daripada lagu yang lain, tetapi tidak pernah belajar  keseluruhanya secara berasingan. Tetapi apabila tuan itu menutup sangkar tersebut dengan kain, dan meletakkannya di tempat di mana burung itu akan mendengar satu-satunya lagu yang dia akan nyanyikan. Dalam kegelapan, dia akan cuba dan cuba lagi untuk menyanyikan lagu tersebut sehingga dia menguasainya,  akhirnya dia melantunkan melodi yang sempurna. Kemudian burung itu dibawa keluar, dia boleh menyanyikan lagu tersebut selamanya di tempat yang terang. Demikianlah Tuhan melatih anak-anakNya. Dia mempunyai lagu untuk diajarkan kepada kita. Apabila kita telah mempelajarinya di tengah-tengah bayang-bayang penderitaan, kita boleh menyanyikannya sesudah itu.”—Ellen G. White, The Ministry of Healing, hlm. 472.

Perhatikan bahawa orang yang membawa burung itu ke dalam kegelapan adalah tuannya sendiri.

Agak mudah untuk memahami bahawa Syaitan itulah yang menyebabkan penderitaan, tetapi adakah Tuhan Sendiri akan mengambil bahagian secara aktif dalam membimbing kita ke dalam pencubaan berat di mana kita mengalami kekeliruan atau kesakitan?

**Sekilas Tentang Pelajaran Minggu Ini**

`Apakah contoh yang boleh anda fikirkan dalam Alkitab di mana Tuhan Sendiri membawa orang ke dalam pengalaman yang Dia tahu akan melibatkan penderitaan? Pada pendapat anda, apakah lagu baharu yang Dia mahu mereka nyanyikan?`

*Kaji pelajaran minggu ini sebagai persediaan Sabat, Julai 16.