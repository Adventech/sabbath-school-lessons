---
title:  Ujian oleh Api
date:  14/07/2022
---

Ada seorang lelaki muda yang, kita  panggil sahaja dia Alex. Dia seorang remaja yang sangat bermasalah: dadah, keganasan, bahkan beberapa waktu di penjara. Tetapi kemudian, melalui kebaikan seorang anggota gereja setempat (yang telah dirompak oleh Alex), Alex mengetahui tentang Tuhan dan memberikan hatinya kepada Yesus. Walaupun dia masih mempunyai masalah dan pergumulan, dan walaupun unsur-unsur masa lalunya masih kekal, Alex adalah orang baharu dalam Yesus. Dia mengasihi Tuhan dan berusaha untuk menyatakan kasih itu dengan mematuhi perintahNya (1 Yohanes 5:1, 2). Kemudian, tiba suatu masa, Alex berasa yakin bahawa dia harus menjadi seorang pelayan injil. Semua keadaan menjurus kepada hal itu. Dia menyahut panggilan Tuhan, tidak syak lagi.

Di kolej semuanya berjalan lancar pada mulanya. Kemudian satu demi satu perkara menjadi serba salah, dan hidupnya mula kacau. Sumber wangnya mula kering; seorang kawan rapat menentangnya, membuat tuduhan palsu tentang dia. Walaupun tuduhan itu palsu tetapi tuduhan itu telah merosakkan reputasinya. Seterusnya, dia selalu jatuh sakit; tiada siapa yang tahu apa penyakit itu, tetapi  penyakit itu memberi kesan kepada pelajarannya sehingga dia takut bahawa dia terpaksa berhenti sekolah sepenuhnya.  Di samping itu, dia melawan godaan sengit berkaitan dengan dadah, yang sedia ada dalam masyarakat setempat. Pada satu tahap dia malah jatuh ke dalamnya. Alex tidak dapat memahami mengapa semua ini berlaku, terutamanya kerana dia pasti bahawa Tuhan telah membawanya ke sekolah ini pada mulanya. Adakah Alex salah tentang itu? Jika ya, adakah seluruh pengalamannya dengan Tuhan satu kesilapan besar? Malah unsur-unsur yang paling asas dalam imannya mula diragui.

`Bayangkan, di tengah-tengah krisis ini, Alex datang kepada anda dan meminta nasihat. Apakah yang anda akan katakan? Apakah pengalaman anda sendiri yang anda alami yang boleh membantu seseorang seperti dia? Apakah ayat-ayat Alkitab yang akan anda gunakan? Sejauh manakah ayat-ayat berikut mungkin dapat membantu  dalam situasi sedemikian? Amsal 3, Yer. 29:13, Rm. 8:28, 2 Kor. 12:9, Ibr. 13:5.`

`Hampir semua orang yang mengikut Tuhan telah mengalami krisis di mana mereka telah tergoda untuk meragui pimpinan Tuhan. Perkara penting dalam situasi sedemikian adalah berpegang teguh pada janji-janji, mengingat kembali pimpinan Tuhan pada masa lalu, dan berdoa untuk iman dan ketekunan. Tuhan tidak akan pernah berputus asa terhadap kita. Persoalan untuk kita adalah: Bagaimanakah kita tidak tunduk kepada godaan untuk menyerah kepada-Nya?`