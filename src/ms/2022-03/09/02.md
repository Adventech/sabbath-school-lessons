---
title:  Mengapa Kita Harus Memuji Tuhan
date:  21/08/2022
---

Penulis hebat Rusia Fyodor Dostoyevski telah dijatuhkan hukuman mati,   hukuman itu diringankan hanya pada saat terakhir. Dia menghabiskan masa bertahun-tahun dalam penjara. Bercakap tentang pengalamannya dalam penjara, dia menulis: “Percayalah hingga ke akhir, walaupun semua orang hilang kepercayaan dan hanya tinggal anda seorang yang setia; bawalah persembahanmu pada waktu itu dan pujilah Tuhan dalam kesepianmu.”

Dalam pelajaran ini kita telah melihat bagaimana Paulus mengalami tentangan dan penganiayaan yang luar biasa. Tetapi sekarang dia duduk dalam penjara Roma. Namun dia tidak tertekan; sebaliknya, dia dengan penuh semangat menulis untuk memberi semangat kepada orang-orang percaya di Filipi!

`Sila baca Filipi 4:4-7. Pada pendapat anda, bagaimanakah Paulus boleh menulis perkara sedemikian semasa dia sendiri duduk di dalam penjara? Dalam petikan ini, apakah kunci untuk memperoleh “kedamaian Tuhan”?`

Mudah untuk kita bersukacita apabila keadaan baik. Tetapi Paulus menasihati kita untuk sentiasa bersukacita. Itu mungkin kedengaran  pelik. Jika kita mengambil apa yang Paulus tulis secara literal, terdapat dua implikasi kritikal bagi kita.

Pertama, jika kita harus sentiasa bersukacita, itu mesti bererti bahawa kita harus bersukacita walaupun keadaan nampaknya tidak memberikan sebarang alasan untuk bersukacita. Kedua, jika kita harus sentiasa bersukacita, itu juga bermakna kita perlu belajar untuk bersukacita pada masa yang kita tidak mahu bersukacita.

Paulus memanggil kita untuk memuji Tuhan walaupun sering kali ia kelihatan agak tidak wajar bagi kita. Bahkan mungkin kelihatan tidak munasabah. Tetapi seperti yang akan kita lihat, memang demikianlah adanya kerana ada kalanya perkara kelihatan tidak munasabah di mana kita dipanggil untuk bersukacita. Dengan kata lain, memuji adalah perbuatan iman. Sebagaimana iman bukan berdasarkan keadaan kita tetapi lebih kepada kebenaran tentang Tuhan, demikian juga memuji adalah sesuatu yang kita lakukan bukan kerana kita berasa baik tetapi kerana kebenaran tentang siapa Tuhan dan apa yang telah dijanjikan kepada kita. Ianya menakjubkan, iman seperti itulah yang mula membentuk pemikiran, perasaan, dan keadaan kita.

`Apakah kebenaran tentang Tuhan yang Paulus kenal pasti dalam petikan hari ini—kebenaran yang membolehkan dia bersukacita, walaupun dalam penjara? Tulis senarai pendek tentang perkara yang anda ketahui sebagai kebenaran tentang Tuhan. Semak senarai itu dan pujilah Tuhan untuk setiap daripadanya. Bagaimanakah ini mengubah cara anda merasakan dan melihat keadaan anda?`