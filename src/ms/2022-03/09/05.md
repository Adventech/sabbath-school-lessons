---
title:  Saksi yang Meyakinkan
date:  24/08/2022
---

Dalam kitab Kisah Para Rasul, lagu pujian mempunyai kesan yang menakjubkan kepada mereka yang mendengarnya. Baca Kisah 16:16-34. Setelah dibogelkan dan dipukul dengan keras, Paulus dan Silas dilemparkan ke dalam penjara. Tiada sesiapa di sana untuk meletakkan minyak salap pada bahagian belakang mereka yang luka dan lebam. Dalam kesakitan fizikal yang hebat dan dengan kaki mereka yang dipasung, mereka diletakkan dalam kegelapan penjara. Tetapi sementara tahanan lain sedang duduk mendengar, Paulus dan Silas mula berdoa dan menyanyi.

`Selepas gempa bumi itu, dan selepas penjaga penjara mendapati bahawa  Paulus dan Silas mahupun tahanan lain tidak melarikan diri, dia “berlari masuk dan dengan gemetar tersungkurlah dia di depan Paulus dan Silas.   Dia membawa mereka ke luar, sambil berkata: ‘Tuan-tuan, apakah yang harus aku perbuat, supaya aku selamat?’” (Kis. 16:29, 30, ITB).`

Mengapakah peristiwa ini menyebabkan penjaga penjara itu menumpukan perhatian kepada keperluan keselamatannya sendiri? Pada pendapat anda, apakah peranan yang dimainkan oleh doa dan nyanyian Paulus dan Silas yang membuat para tahanan tidak melarikan diri, dan dalam pertaubatan penjaga penjara itu  dan seluruh keluarganya?

Sungguh mengagumkan untuk berfikir bahawa pujian kita boleh mengubah nasib abadi orang-orang di sekeliling kita. Jika Paulus dan Silas duduk dalam gelap sambil merungut dan mengeluh seperti yang sering dilakukan oleh para tahanan, adakah anda fikir sesiapa akan diselamatkan pada malam itu?

Kita tidak tahu apa yang berlaku kepada penjaga penjara itu dan keluarganya  kemudiannya, tetapi bolehkah anda bayangkan mereka membaca kata-kata yang Paulus tulis kemudiannya  dari penjara lain di Roma: “Sebab kepada kamu dikaruniakan bukan saja untuk percaya kepada Kristus, melainkan juga untuk menderita untuk Dia,  dalam pergumulan yang sama seperti yang dahulu kamu lihat padaku, dan yang sekarang kamu dengar tentang aku” (Flp. 1:29, 30, ITB). Jika mereka membaca ini dan merenungkan bagaimana penderitaan Paulus telah membawa sukacita kepada mereka, pastinya hal itu membawa nyanyian ke dalam hati mereka dan cabaran baharu untuk tetap setia, tidak kira apa yang terjadi.

`Siapakah yang anda fikir boleh dipengaruhi untuk mengenal Tuhan dengan lagu yang datang dari hati anda? Lakukan usaha bersepadu untuk menjadi lebih terbuka dan berlimpah-limpah dalam pujian anda kepada Tuhan di sekeliling orang lain. Anda tidak tahu kesan positifnya.`