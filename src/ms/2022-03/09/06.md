---
title:  Senjata yang Menakluk
date:  25/08/2022
---

Sila baca 2 Tawarikh 20:1-30. Seperti yang Yosafat dapati, pujian adalah senjata yang kuat. Selepas menerima laporan bahawa "tentera yang besar" akan datang melawannya, Yosafat tidak segera melakukan tindakan ketenteraan, tetapi “mengambil keputusan untuk mencari TUHAN” (2 Taw. 20:3, ITB). Semasa orang Yehuda datang ke Yerusalem untuk berpuasa, Yosafat mengakui realiti situasi itu, dengan mengatakan bahawa “ ‘kami tidak mempunyai kekuatan untuk menghadapi laskar yang besar ini, yang datang menyerang kami. Kami tidak tahu apa yang harus kami lakukan, tetapi mata kami tertuju kepada-Mu’ ” (2 Taw. 20:12, ITB).

`Apabila anda melihat "tentera yang besar" menghampiri, apakah reaksi naluri anda? Daripada respons Yosafat dalam 2 Tawarikh 20:3-12, apakah yang dapat anda pelajari tentang menghadapi tentangan yang hebat?`

Ketika Roh Tuhan turun ke atas Yahaziel, dia dengan berani mengumumkan, “‘ “Dalam peperangan ini tidak usah kamu bertempur. Hai Yehuda dan Yerusalem, tinggallah berdiri di tempatmu, dan lihatlah bagaimana TUHAN memberikan kemenangan kepadamu. Janganlah kamu takut dan terkejut. Majulah besok menghadapi mereka, TUHAN akan menyertai kamu” ’ ” (2 Taw. 20:17, ITB). Selepas itu, mereka menyembah Tuhan dan menyanyikan pujian kepadaNya “dengan suara yang sangat nyaring” (2 Taw. 20:19, ITB). Walaupun Tuhan akan berperang untuk mereka, mereka tetap perlu keluar untuk menghadapi musuh.

Tetapi ini bukan perarakan biasa untuk berperang. Yosafat melantik sekelompok paduan suara untuk menyanyikan puji-pujian kepada Tuhan semasa mereka keluar. “Ketika mereka mulai bersorak-sorai dan menyanyikan nyanyian pujian, dibuat Tuhanlah penghadangan terhadap bani Amon dan Moab, dan orang-orang dari pegunungan Seir, yang hendak menyerang Yehuda, sehingga mereka terpukul kalah” (2 Taw. 20:22, ITB). Menurut penulis, Tuhan campur tangan pada saat mereka menjalankan iman mereka dalam janjiNya, ketika mereka mula "memuji Dia karena kemuliaan kekudusanNya" (2 Taw. 20:21, ITB).

`Sila baca 2 Tawarikh 20:1–30 sekali lagi. Apakah prinsip kerohanian yang anda temui yang boleh digunakan dalam perjalanan anda sendiri dengan Tuhan, terutamanya dalam masa percubaan dan tekanan?`