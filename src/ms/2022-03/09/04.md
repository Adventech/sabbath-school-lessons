---
title:  Kehidupan yang Sentiasa Memuji
date:  23/08/2022
---

Memuji Tuhan mungkin bukan kebiasaan bagi kita, walaupun dalam keadaan yang baik. Oleh itu, betapa lebih sukar untuk melakukannya dalam yang buruk? Namun, itulah yang diminta untuk kita lakukan. Memuji adalah sesuatu yang mesti kita latih untuk amalkan sehingga ia berubah daripada aktiviti yang dilakukan pada masa-masa tertentu sahaja kepada cara hidup. Memuji tidak seharusnya menjadi tindakan tertentu tetapi cara hidup itu sendiri.

`Sila baca Mazmur 145. Apakah alasan yang Daud berikan untuk memuji Tuhan? Dalam cara apakah kata-kata dari mazmur ini seharusnya menjadi milik anda sendiri?`

Pengkhutbah British yang terkenal Charles Haddon Spurgeon menulis sebuah buku yang dipanggil The Practice of Praise. Ia berdasarkan ayat 7 Mazmur hari ini. Dalam ayat pendek ini, Spurgeon menarik perhatian kita kepada tiga perkara penting yang boleh membantu dalam memupuk pujian dalam kehidupan kita.

1. Pujian dipraktikkan semasa kita melihat sekeliling kita. Jika kita tidak melihat sekeliling kita untuk melihat kebesaran Tuhan, kita tidak akan mempunyai alasan untuk memujiNya. Apakah yang dapat anda lihat dalam dunia yang telah diciptakan  yang  patut dipuji, seperti keindahan ciptaan Tuhan? Apakah yang dapat anda lihat dalam dunia rohani yang patut dipuji, seperti iman yang semakin meningkat dalam diri seorang remaja Kristian?

2. Pujian dipraktikkan sementara  mengingati apa yang telah kita lihat. Jika kita ingin hidup dalam suasana pujian, kita mesti boleh mengingati sebab mengapa memuji.  Dalam cara apakah kita boleh mengingati perkara-perkara besar tentang Tuhan (seperti dengan cara memupuk ritual atau simbol baharu yang mengingatkan kita tentang kebaikanNya), supaya kebaikanNya dan kebenaran tentang Dia tidak luput dari fikiran kita?

3. Pujian dipraktikkan semasa kita bercakap mengenainya. Memuji bukanlah sesuatu yang kita lakukan hanya di dalam fikiran. Ia dimaksudkan untuk keluar dari mulut kita, untuk didengari oleh orang sekeliling kita. Apakah sebab yang boleh anda fikirkan untuk memuji Tuhan secara lisan? Apakah kesan pujian itu, dan kepada siapa?

`Ambil pen dan beberapa kertas dan luangkan sedikit masa untuk menyelesaikan tiga perkara ini. Apakah yang boleh anda lakukan untuk membangunkan tabiat memuji dalam hidup anda?`