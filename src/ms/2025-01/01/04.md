---
title:  Kasih Diberi Secara Sukarela
date:  31/12/2024
---

Tuhan bukan sahaja terus melimpahkan kasih-Nya secara sukarela kepada Israel, walaupun mereka berulang kali memberontak, Tuhan juga terus memberikan kasih sayang secara sukarela kepada kita, walaupun semasa kita berdosa. Kita tidak layak mendapat kasih Tuhan dan kita tidak akan dapat memperolehnya melalui usaha kita. Sebaliknya, TUHAN tidak memerlukan kita. Tuhan Alkitab tidak memerlukan apa-apa (Kisah 17:25). Kasih Tuhan kepada anda dan saya dan semua orang adalah sepenuhnya atas kehendak-Nya sendiri.

`Bandingkan Wahyu 4:11 dan Mazmur 33:6. Apakah yang ayat-ayat ini beritahukan kepada kita tentang kebebasan Tuhan sehubungan dengan Penciptaan?`

TUHAN bebas menciptakan dunia ini. Kerana ini, Tuhan layak menerima segala kemuliaan, kehormatan dan kuasa. Tuhan tidak perlu mencipta mana-mana dunia. Sebelum dunia dijadikan, Tuhan sudah menikmati hubungan kasih yang wujud didalam Ketuhanan Yang Maha Esa.

`Baca Yohanes 17:24. Apakah yang dikatakan kepada kita tentang kasih Tuhan sebelum dunia ini wujud?`

Tuhan tidak memerlukan makhluk sebagai objek kasih-Nya. Tetapi, sesuai dengan sifat cintaNya, Tuhan memilih untuk mencipta dunia dan menjalinkan hubungan kasih dengan makhluk.

Tuhan bukan sahaja bebas mencipta dunia ini sebagai pemberian kasih sayangNya yang murah hati, tetapi Tuhan juga terus bersifat sukarela dalam mengasihi manusia, walaupun selepas manusia jatuh ke dalam dosa di Eden, dan walaupun kita secara peribadi berdosa.

Selepas Kejatuhan di Eden, Adam dan Hawa tidak lagi mempunyai hak untuk terus hidup dan menerima kasih Tuhan. Namun Tuhan, yang menegakkan â€œkeutuhan alam semesta ini dengan firman-Nya yang berkuasaâ€ (Ibr. 1:3, AVB), dalam kasih, belas kasihan, dan anugerah-Nya yang besar mengekalkan kehidupan mereka dan telah membuat jalan untuk mendamaikan manusia kembali kepada diri-Nya dalam kasih. Pendamaian itu termasuk kita juga.

`Apakah yang yang diberitahukan kepada kita tentang kasih dan sifat-Nya atas hakikat bahawa Tuhan terus mengurniakan kasih kepada dunia ini, walaupun dunia ini jatuh dan jahat? Bagaimanakah kebenaran ini harus membuat kita mengasihi Dia kembali?`