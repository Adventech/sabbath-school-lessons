---
title:  Tuhan Pengasih dan Penyayang
date:  18/01/2025
---

### Bacaan Untuk Pelajaran Minggu Ini
Ps. 103:13, Yes. 49:15, Hos. 11:1–9, Mat. 23:37, 2 Kor. 11:2, 1 Kor. 13:4–8.

> <p>Ayat Hafalan</p>
> Dapatkah seorang perempuan melupakan anak yang disusuinya, dan tidak menyayangi anak daripada kandungannya? Ya, dia mungkin akan lupa, tetapi Aku tidak akan melupakan engkau'” (Yesaya 49:15, AVB).

Emosi sering dilihat sebagai suatu yang tidak diingini dan harus dielakkan. Bagi sesetengah orang, emosi secara intrinsik tidak rasional, dan oleh itu, lelaki atau wanita yang baik tidak akan digambarkan sebagai “beremosi.: Dalam beberapa falsafah Yunani kuno, idea tentang manusia yang “rasional”, yang (kebanyakannya) sama ada mampu bertahan terhadap nafsu atau yang boleh menguasai emosinya dengan alasan yang tidak beremosi, dihargai sebagai yang ideal.

Emosi yang tidak terkawal boleh menjadi masalah, ya. Namun demikian, Tuhan mencipta manusia dengan kapasiti untuk beremosi, dan Tuhan sendiri dipaparkan di seluruh Kitab Suci sebagai mengalami emosi yang mendalam. Jika Tuhan boleh mengalami emosi yang mendalam, seperti yang digambarkan oleh Alkitab secara konsisten, maka emosi secara intrinsik bukanlah yang buruk atau tidak rasional-kerana Tuhan yang di Alkitab adalah sangat baik dan memiliki kebijaksanaan yang sempurna.

Sebenarnya, terdapat kebenaran yang indah yang dapat diperolehi daripada kesedaran bahawa kasih Tuhan kepada kita adalah kasih yang sangat emosional, tetapi sentiasa dengan satu ikatan bahawa walaupun kasih Tuhan (emosi atau sebaliknya) adalah sempurna, ia tidak boleh dianggap sama dengan emosi semasa manusia mengalaminya.

*Kaji pelajaran minggu ini sebagai persediaan untuk Sabat, 25 Januari.