---
title:  Lebih Dari Kasih Sayang Seorang Ibu
date:  19/01/2025
---

Mungkin kasih terbesar yang biasa dialami manusia ialah kasih sayang ibu bapa terhadap anak. Alkitab sering menggunakan gambaran hubungan ibu bapa-anak untuk menggambarkan belas kasihan Tuhan yang menakjubkan terhadap manusia, yang menekankan bahawa belas kasihan Tuhan adalah lebih besar daripada ungkapan manusia yang paling dalam dan paling indah pada emosi yang sama.

`Baca Mazmur 103:13, Yesaya 49:15, dan Yeremia 31:20. Apakah yang disampaikan oleh gambaran ini tentang sifat dan kedalaman belas kasihan Tuhan?`

Menurut ayat ini, Tuhan mengaitkan kita sebagai anak-anak yang dikasihi-Nya, mengasihi kita seperti bapa yang baik dan ibu yang mengasihi anak-anak mereka. Namun, seperti yang dijelaskan oleh Yesaya 49:15, seorang ibu manusiawi pun mungkin “melupakan anak yang disusuinya” atau “dan tidak menyayangi anak daripada kandungannya” (AVB), tetapi Tuhan tidak pernah melupakan anak-anak-Nya, dan belas kasihan-Nya tidak akan pudar (Ratapan 3:22).

Terutama, istilah Ibrani raham digunakan untuk belas kasihan di sini dan dalam banyak ayat lain yang menggambarkan kasih sayang Tuhan yang melimpah-limpah, dipercayai berasal daripada istilah Ibrani untuk rahim (rehem). Oleh itu, seperti yang dinyatakan oleh para sarjana, belas kasihan Tuhan adalah “kasih sayang ibu adalah bagaikan rahim.” Sesungguhnya, ia adalah lebih besar daripada belas kasihan manusia, lebih daripada seorang ibu kepada bayinya yang baru lahir.

Menurut Yeremia 31:20 (NKJV), Tuhan memandang umat perjanjian-Nya sebagai “anak kesayangan bagi-Ku disebalik hakikatnya bahawa mereka sering memberontak terhadap-Nya dan mendukacitakan Dia. Walaupun begitu, Tuhan menyatakan, “hati-Ku rindu kepadanya” dan “Aku pasti mengasihaninya.” Istilah yang diterjemahkan sebagai mengasihani di sini adalah istilah yang digunakan di atas untuk belas kasihan ilahi ( raham ). Selanjutnya, ungkapan “hati-Ku rindu kepadanya” boleh diterjemahkan secara literal sebagai “Batin-ku mengaum.” Gambaran ini adalah bahasa emosi ilahi yang mendalam, yang menandakan kesungguhan kasih sayang Tuhan yang mendalam kepada umat-Nya. Walaupun mereka tidak setia, Tuhan terus melimpahkan belas kasihan dan kasih sayang-Nya yang melimpah kepada umat-Nya dan melakukannya di luar jangkaan yang munasabah.

`Bagi sesetengah daripada kita, menyedari bahawa belas kasihan Tuhan kepada kita adalah serupa dengan kasih sayang seorang bapa atau ibu yang penyayang adalah sangat menghiburkan. Namun demikian, sesetengah orang mungkin bergelut oleh kerana ibu bapa mereka tidak penyayang. Apakah cara lain yang dapat menunjukkan belas kasihan Tuhan kepada mereka?`