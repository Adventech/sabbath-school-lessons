---
title:  Tuhan yang Cemburu?
date:  22/01/2025
---

`Tuhan Alkitab ialah “Tuhan yang berbelas kasihan”. Dalam bahasa Ibrani, Tuhan dipanggil el rahum (Ul. 4:31). Istilah “el” bermaksud “Tuhan”, dan ra?um ialah bentuk akar yang berbeza untuk belas kasihan (raham). Namun, Tuhan dipanggil bukan sahaja Tuhan yang pengasih tetapi juga Tuhan yang cemburu, el qana'. Seperti yang dinyatakan dalam Ulangan 4:24, “TUHANmu, adalah api yang menghanguskan, TUHAN yang cemburu [el qana'].” (Lihat Ulangan 4:24, Ulangan 6:15, Yos. 24:19, Nah. 1:2.)`

`Dalam 1 Korintus 13:4 menyatakan bahawa kasih itu “tidak cemburu” (ATB). Jadi, bagaimanakah mungkin Tuhan itu adalah “Tuhan yang cemburu”? Baca 2 Korintus 11:2 dan perhatikan cara umat Tuhan tidak setia kepada-Nya sepanjang naratif Alkitab (lihat, sebagai contoh, Mazmur 78:58). Apakah pencerahan yang diberikan oleh petikan-petikan ini untuk kita dapat  memahami “cemburu” ilahi itu?`

Sikap “Cemburu” pada Tuhan sering disalahertikan. Jika anda merujuk seseorang sebagai suami atau isteri yang cemburu, anda mungkin tidak bermaksud itu sebagai pujian. Istilah cemburu selalunya mempunyai konotasi negatif dalam banyak bahasa. Walau bagaimanapun, dalam Alkitab, cemburu ilahi tidak mempunyai konotasi negatif. Ia adalah keghairahan yang benar dari seorang suami yang penyayang untuk hubungan eksklusif dengan isterinya.

Walaupun terdapat sejenis kecemburuan yang bertentangan dengan kasih (1 Kor. 13:4), menurut 2 Korintus 11:2 terdapat “cemburu” yang baik dan benar. Paulus merujuknya sebagai “cemburu yang saleh” (2 Kor. 11:2). Kecemburuan Tuhan hanyalah dan selalunya merupakan jenis cemburu yang benar dan lebih baik disebut sebagai kasih Tuhan yang penuh ghairah kepada umat-Nya.

Keghairahan TUHAN (qana') kepada umat-Nya berpunca daripada kasih-Nya yang mendalam kepada mereka. Tuhan menghendaki satu hubungan eksklusif dengan umat-Nya; Dia sahajalah yang harus menjadi Tuhan mereka. Namun, Tuhan sering digambarkan sebagai kekasih yang dicemuh, yang cintanya tidak berbalas (lihat Hosea 1–3, Yer. 2:2, Yer. 3:1–12). Oleh itu, "cemburu" atau "keghairahan" Tuhan tidak pernah suatu yang dicetuskan, tetapi sentiasa responsif terhadap ketidaksetiaan dan orang jahat. Kecemburuan Tuhan (atau "kasih yang penuh ghairah") tidak mempunyai konotasi negatif dari kecemburuan manusia. Ia tidak pernah iri hati tetapi sentiasa semangat yang betul untuk hubungan eksklusif dengan umat-Nya dan untuk kebaikan mereka.

`Bagaimanakah kita boleh belajar untuk dapat mencerminkan jenis “cemburu” terhadap orang lain yang sama dengan yang Tuhan tunjukkan kepada kita?`