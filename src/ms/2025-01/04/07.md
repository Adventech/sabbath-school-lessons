---
title:  Pandangan Tambahan
date:  24/01/2025
---

Baca tulisan Ellen G. White, “The Beatitudes ,” ms. 6–44, dalam Thoughts From the Mount of Blessing .

“Semua orang yang merasakan kemiskinan jiwa mereka yang dalam, yang merasakan bahawa mereka tidak mempunyai apa-apa kebaikan dalam diri mereka, boleh mendapat kebenaran dan kekuatan dengan memandang kepada Yesus. Dia berkata, ‘Marilah kepada-Ku, semua yang letih lesu dan berbeban berat.’ Matius 11:28. Dia meminta anda menggantikan kemiskinan anda dengan kekayaan rahmat-Nya. Kita tidak layak menerima kasih Tuhan, tetapi Kristus, penjamin kita, layak, dan mampu menyelamatkan semua orang yang akan datang kepada-Nya. Walau apa pun pengalaman hidup masa lalu anda, betapapun mengecewakan keadaan anda sekarang, jika anda akan datang kepada Yesus seadanya anda kini, lemah, tidak berdaya, dan berputus asa, Juruselamat kita yang penuh belas kasihan akan bergegas menemui anda dari jauh lagi dan akan memeluk tubuh anda dengan lengan kasih-Nya dan  dengan jubah kebenaran-Nya. Dia akan mempersembahkan kita kepada Bapa  dengan memakai pakaian putih tabiat-Nya sendiri. Dia memohon di hadapan Tuhan bagi pihak kita, dengan berkata: Aku telah menggantikan orang berdosa. Jangan pandang anak yang sesat ini, tetapi pandanglah Aku. Ketika Syaitan memohon dengan lantang untuk jiwa kita, menuduh berdosa, dan mendakwa kita sebagai mangsanya, darah Kristus memohon dengan kuasa yang lebih besar.”—Ellen G. White, Thoughts From the Mount of Blessing, ms. 8, 9.

**Soalan Perbincangan**:

`Lihatlah apa yang dikatakan oleh inspirasi di atas tentang bagaimana kita dipersembahkan kepada Bapa oleh Yesus Kristus. “Dia akan mempersembahkan kita kepada Bapa  dengan memakai pakaian putih tabiat-Nya sendiri.” Tidak kira betapa putus asa kita kadang-kadang kerana kesalahan dan kekurangan kita, atau seberapa kerap kita tidak mencerminkan kepada orang lain jenis kasih yang Tuhan limpahkan kepada kita, namun mengapakah kita mesti sentiasa kembali kepada berita indah bahawa kita diterima oleh Bapa kerana Yesus “mempersembahkan kita kepada Bapa  dengan memakai pakaian putih tabiat-Nya sendiri”?`

`Bayangkan bagaimana perasaan ibu dalam kes dua wanita yang datang menghadap Salomo dengan mendakwa bayi yang sama itu sebagai miliki mereka masing-masing. Perhatikan sekali lagi bahasa emosi yang diterangkan dalam 1 Raja-raja 3:26. Bagaimanakah hal ini memberi mencerahan tentang jenis bahasa yang sama yang digunakan untuk menggambarkan emosi Tuhan terhadap umat-Nya, didalam Hosea 11:8?`

`Pada sepanjang Injil, kita telah melihat bahawa Yesus sering tergerak oleh keperluan manusia. Apakah yang Dia lakukan? Dia bertindak dengan cara yang memenuhi keperluan orang. Apakah cara praktikal yang anda sebagai seorang individu, atau mungkin sebagai satu kelas, boleh memenuhi keperluan mereka yang memerlukan penghiburan?`