---
title:  Belas Kasihan Yesus
date:  21/01/2025
---

Dalam Perjanjian Baru, jenis gambaran yang sama seperti dalam Perjanjian Lama digunakan untuk menggambarkan belas kasihan Tuhan. Paulus merujuk kepada Bapa sebagai “Bapa yang berbelas kasihan dan Dia  TUHAN yang sentiasa menolong kita.” (2 Kor. 1:3, AVB). Selanjutnya, Paulus menjelaskan dalam Efesus 2:4 bahawa Tuhan “sangat berbelas kasihan dan Dia sangat mengasihi kita” (AVB).

Dalam pelbagai perumpamaan, Kristus sendiri berulang kali menggunakan istilah emosi yang mendalam dan menyayat hati untuk menggambarkan belas kasihan Bapa (Mat. 18:27, Lukas 10:33, Lukas 15:20). Dan bahasa yang sama yang menggambarkan belas kasihan ilahi dalam Perjanjian Lama dan Perjanjian Baru juga digunakan dalam Injil untuk menggambarkan tindak balas belas kasihan Yesus kepada mereka yang berada dalam kesusahan.

`Baca Matius 9:36, Matius 14:14, Markus 1:41, Markus 6:34, dan Lukas 7:13. Lihat juga Matius 23:37. Bagaimanakah ayat-ayat ini memberi penerangan tentang cara Kristus digerakkan oleh penderitaan manusia?`

Berkali-kali dalam Injil, Kristus dikatakan sebagai digerakkan oleh belas kasihan oleh orang yang susah atau memerlukan. Dia bukan sahaja merasakan belas kasihan, Dia juga memenuhi keperluan orang ramai.

Sememangnya, Yesus juga meratapi umat-Nya. Seseorang mungkin akan membayangkan air mata di mata Kristus semasa Dia memandang ke arah kota itu dan berkata —“Berkali-kali Aku rindu mengumpulkan anak-anakmu, sama seperti induk ayam mengumpulkan anak-anaknya di bawah sayapnya, tetapi kamu tidak mahu” (Mat. 23:37, ATB). Di sini, kita melihat bahawa ratapan Kristus sepadan rapat dengan yang digambarkan tentang Tuhan di seluruh Perjanjian Lama. Malah, ramai sarjana Alkitab menyatakan bahawa gambaran mengenai seekor burung menjaga anaknya adalah satu gambaran yang hanya digunakan untuk berkaitan ketuhanan di Timur Dekat purba. Di sini, ramai yang melihat kiasan kepada gambaran dalam Ulangan 32:11, tentang Tuhan sebagai burung yang melayang-layang, melindungi, dan menjaga anak-anaknya.

`Tidak ada contoh yang lebih besar tentang kasih sayang Tuhan yang besar kepada kita selain Yesus sendiri—yang memberikan diri-Nya untuk kita dalam demonstrasi kasih yang muktamad. Namun, Kristus bukan sahaja sekadar satu gambaran sempuran mengenai Tuhan. Dia juga berupa satu teladan manusia yang sempurna. Bagaimanakah kita boleh mencontohkan kehidupan kita mengikut kehidupan Kristus, dengan memberi tumpuan kepada kesedaran terhadap keperluan orang lain, dan, dengan itu, bukan sekadar mengkhotbahkan kasih Tuhan tetapi menunjukkannya dalam cara yang kelihatan?`