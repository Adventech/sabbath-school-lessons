---
title:  Kasih dan Kejahatan?
date:  13/02/2025
---

Tuhan telah memberikan sifat kehendak bebas kepada makhluk ciptaan kerana ia perlu untuk kasih; penyalahgunaan kehendak bebas ini adalah punca kejahatan. Sekali lagi, banyak persoalan yang tertinggal. Tuhan membenarkan kejahatan (untuk sementara waktu), sambil membencinya dengan mendalam, kerana mengecualikan kemungkinan kewujudannya akan mengecualikan kasih, dan memusnahkannya lebih awal akan merosakkan kepercayaan yang diperlukan untuk kasih.

“Bumi menjadi gelap melalui salah faham tentang Tuhan. Supaya bayang-bayang yang suram itu dapat diterangi, agar dunia dapat dikembalikan kepada Tuhan, maka kuasa tipu daya Iblis haruslah dipatahkan. Ini tidak boleh dilakukan secara paksa. Penggunaan kekerasan adalah bertentangan dengan prinsip pemerintahan Tuhan; Dia hanya menginginkan pelayanan kasih; dan kasih tidak boleh diperintahkan; ia tidak boleh dimenangi dengan kekerasan atau kuasa. Hanya dengan kasih maka kasih itu boleh dibangkitkan. Mengenal Tuhan adalah mengasihi Dia; Wataknya mesti dizahirkan berbeza dengan watak Setan.”—Ellen G. White, The Desire of Ages, ms. 22.

Tanpa kehendak bebas, tidak mungkin ada kasih, dan jika Tuhan adalah kasih, maka nampaknya jelas bahawa bukanlah benar-benar satu pilihan bagi Tuhan untuk meniadakan kasih atau kebebasan yang diperlukan untuk kasih itu wujud. Seseorang juga boleh beranggapan bahawa jika kita mengetahui penghujungnya dari awal, seperti yang Tuhan ketahui, kita tidak mahu Dia menyingkirkan kebebasan kita. Lagipun, siapakah yang mahu hidup dalam alam semesta tanpa kasih?

`Baca Roma 8:18 dan Wahyu 21:3, 4. Bagaimanakah ayat ini dapat memberi kita keyakinan untuk mempercayai kebaikan Tuhan, disebalik terdapatnya segala kejahatan di dunia kita?`

Walaupun kita tidak dapat melihat melalui kegelapan, namun Tuhan dapat melihat kesudahannya dari awal. Dia juga dapat melihat kebahagiaan kekal yang dijanjikan kepada semua orang yang meletakkan iman mereka kepada Yesus. Menurut Roma 8:18, “penderitaan kita sekarang terlalu kecil untuk dibandingkan dengan kemuliaan yang akan dinyatakan kepada kita” (AVB). Adakah kita memiliki iman dan kepercayaan untuk mempercayai janji yang menakjubkan ini?

Juga, yang sangat suci, sangat asas, adalah kasih dan kebebasan yang wujud di dalam kasih, sehingga daripada menafikannya kepada kita, Yesus tahu itu akan menghantar Dia ke salib, di mana Dia akan menderita dengan ngeri. Namun, bagaimana sekalipun, Dia memberikan kebebasan ini kepada kita dengan menyedati apa yang akan ditanggungNya. Mengapakah ini berupa satu pandangan yang sangat penting untuk kita sentiasa ingati?

`Bagaimanakah dengan mengingati hakikat bahawa Tuhan memberi kita kebebasan akan membantu melindungi kita daripada berfikir bahawa segala yang berlaku adalah kehendak Tuhan?`