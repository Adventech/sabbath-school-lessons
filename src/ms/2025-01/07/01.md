---
title:  Masalah Kejahatan
date:  08/02/2025
---

Bacaan Untuk Pelajar Minggu Ini:  Ayuy 30:26; Mat.27:46; Ayub 38:1–12; Mazmur 73; Kej 2:16, 17; Wahyu 21:3, 4.

> <p>Ayat Hafalan</p>
> “TUHAN akan menghapuskan setiap titik air mata mereka. Tiadalah lagi kematian, kesedihan dan tangisan. Tiada lagi kesakitan, kerana segala yang lama telah lenyap” (Wahyu 21:4, AVB).

Mungkin isu terbesar yang dihadapi oleh agama Kristian ialah masalah kejahatan—bagaimana untuk mendamaikan hakikat bahawa Tuhan itu benar-benar baik dan penyayang, dengan hakikat kejahatan di dunia ini. Secara ringkasnya, jika Tuhan itu maha baik dan maha berkuasa, mengapa ada kejahatan, dan sangat banyaknya juga?

Ini bukan semata-mata satu masalah akademik tetapi sesuatu yang sangat menyusahkan ramai orang dan menghalang sesetengah orang daripada mengenali dan mengasihi Tuhan.

“Bagi kebanyakan orang, asal mula dosa dan sebab kewujudannya adalah sumber kebingungan yang besar. Mereka melihat perbuatan jahat, dengan akibatnya yang mengerikan iaitu celaka dan kehancuran, dan mereka mempersoalkan bagaimana semua ini boleh wujud di bawah kedaulatan Dia yang tidak terbatas dalam kebijaksanaan, dalam kuasa, dan dalam kasih. Inilah misteri yang mereka tidak dapati penjelasannya.”—Ellen G. White, The Great Controversy, ms. 492.

Ramai ateis mengenal pasti masalah kejahatan sebagai mengapa mereka itu adalah ateis. Tetapi seperti yang akan kita lihat dalam minggu ini dan minggu-minggu akan datang, Tuhan Alkitab adalah baik sepenuhnya, dan kita boleh mempercayai-Nya—walaupun kejahatan yang telah sangat menjangkiti dunia kita yang telah jatuh ini.

Kaji pelajaran minggu ini sebagai persediaan untuk Sabat, 15 Februari.