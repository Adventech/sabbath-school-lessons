---
title:  Pandangan Tambahan
date:  14/02/2025
---

Baca Ellen G. White , “Why Was Sin Permitted?” ms. 33–43, dalam Patriarchs and Prophets .

“Walaupun ketika dia dibuang dari syurga, Hikmat kekal tidak membinasakan Syaitan. Oleh kerana hanya pengabdian kasih yang boleh diterima oleh Tuhan, maka kesetiaan makhluk-Nya harus bersandar pada keyakinan pada keadilan dan kebaikan-Nya. Penghuni syurga dan dunia, yang tidak bersedia untuk memahami sifat atau akibat dosa, tidak dapat melihat keadilan Tuhan di dalam kebinasaan Syaitan. Seandainya dia segera dilenyapkan dari kewujudan, beberapa orang akan melayani Tuhan kerana ketakutan dan bukannya kerana kasih. Pengaruh si penipu tidak akan dimusnahkan sepenuhnya, dan roh pemberontakan tidak akan dilenyapkan sepenuhnya. Demi kebaikan seluruh alam semesta pada sepanjang zaman yang tiada hentinya, dia harus mengembangkan prinsip-prinsipnya dengan lebih lengkap, agar tuduhannya terhadap kerajaan ilahi akan dapat dilihat di dalam sifatnya yang sebenarnya oleh semua makhluk ciptaan dan bahwa keadilan dan belas kasihan Tuhan dan keabadian pada Hukum-Nya akan selama-lamanya ditempatkan di luar sebarang bentuk persoalan.

“Pemberontakan Syaitan akan menjadi pengajaran kepada alam semesta pada sepanjang zaman yang akan datang—sebagai satu kesaksian yang berterusan tentang sifat dosa dan akibatnya yang mengerikan. Kesan pekerjaan Syaitan, kesannya terhadap manusia dan malaikat, akan menunjukkan apa yang mesti menjadi akibat daripada mengenepikan kuasa ilahi. Ia akan memberi kesaksian bahawa dengan wujudnya pemerintahan Tuhan, kesejahteraan semua makhluk ciptaan-Nya turut terjamin. Oleh itu, sejarah percubaan pemberontakan yang dahsyat ini adalah untuk menjadi perlindungan yang kekal bagi semua makhluk suci, untuk mencegah mereka daripada tertipu tentang sifat pada pelanggaran, untuk menyelamatkan mereka daripada melakukan dosa, dan menderita hukumannya.”—Ellen G. White, Patriarchs and Prophets, ms. 42, 43.

**Soalan Perbincangan**:

`"Theodicy" adalah istilah untuk mewajarkan Tuhan dalam menghadapi kejahatan. Tetapi ia bukanlah mewajarkan untuk kejahatan itu sendiri. Bayangkan seseorang di syurga berkata, “Oh, ya, Yesus, sekarang saya faham mengapa keluarga saya diseksa dan dibunuh di depan mata saya. Ya, semuanya masuk akal sekarang. Terima kasih, Yesus!” Itu tidak masuk akal. Bagaimanakah kita dapat memahami bahawa Tuhan, bukan kejahatan, yang akhirnya akan dibenarkan dalam kontroversi besar itu? (Lihat pelajaran 9.)`

`Pernahkah anda berasa seperti Ayub? Pernahkah anda tergoda untuk berfikir bahawa tidak mungkin ada penjelasan yang baik untuk penderitaan yang anda atau orang tersayang telah alami? Bagaimanakah kesedaran terakhir Ayub apabila dia berkata “aku telah menyatakan apa yang tidak kufahami” (Ayub 42:3, AVB) memberi penerangan tentang kedudukan kita sehubungan dengan soalan kita sendiri?`