---
title:  Ahli Teisme Skeptikal
date:  11/02/2025
---

Tuhan menyatakan dalam Yesaya 55:8, 9, “Sesungguhnya, rancangan-Ku bukanlah rancanganmu dan jalanmu bukanlah jalan-Ku,” demikianlah firman TUHAN. “Setinggi langit di atas bumi, demikianlah tingginya jalan-Ku daripada jalanmu dan rancangan-Ku daripada rancanganmu” (AVB).

Fikiran Tuhan jauh lebih tinggi daripada pemikiran kita. Kita tidak dapat membayangkan kekompleksan rancangan Tuhan untuk sejarah. Memandangkan hal ini, mengapakah kita harus mengharapkan dalam berada di dalam kedudukan untuk mengetahui apa alasan Tuhan terhadap apa yang Dia lakukan atau tidak lakukan dalam pelbagai situasi?

Satu cara untuk mendekati masalah kejahatan, berdasarkan pada kesedaran tentang betapa sedikit yang kita ketahui, ialah yang disebut “teisme skeptikal.” Para ahli teisme skeptikal ini adalah orang yang percaya bahawa Tuhan mempunyai sebab yang baik untuk bertindak sebagaimana yang Dia telah lakukan, tetapi memandangkan pengetahuan kita yang terhad, kita tidak sepatutnya berada dalam kedudukan untuk mengetahui sebab-sebab tersebut. Ahli teisme skeptikal adalah skeptikal mengenai keupayaan manusia untuk menyedari atau memahami sepenuhnya alasan Tuhan berkaitan dengan kejahatan di dunia ini. Sebagai contoh, hanya kerana seseorang tidak dapat melihat kuman yang terapung di udara di sekeliling kita tidak bermakna tiada kuman yang terapung di udara di sekeliling kita. Hakikat bahawa seseorang tidak tahu apa alasan Tuhan itu sudah tentu tidak bermakna bahawa Tuhan tidak mempunyai alasan yang kukuh.

`Baca Mazmur 73. Bagaimanakah pemazmur memahami kejahatan dan ketidakadilan di sekelilingnya? Apakah yang dia lihat yang meletakkan pemahamannya dalam perspektif yang berbeza?`

Pemazmur sangat merasa terganggu oleh kejahatan di dunia. Dia melihat di sekelilingnya dan melihat orang jahat menjadi makmur. Semuanya kelihatan tidak adil dan tidak saksama. Dia tidak mempunyai jawapan untuk diberikan. Dia tertanya-tanya sama ada patut percaya dan berkhidmat kepada Tuhan. Iaitu, sehingg dia melihat ke dalam sanktuari.

Bait suci itu menyediakan sebahagian daripada kunci pada masalah kejahatan—iaitu, mengenali adanya Hakim yang adil yang akan membawa keadilan dan penghakiman pada masa-Nya sendiri.

`Bagaimanakah pemahaman Adventist tentang penghakiman dan doktrin bait suci dapat menjelaskan masalah kejahatan? Adakah berguna untuk anda dapat mengetahui bahawa, walaupun kita mempunyai banyak soalan sekarang, namun perincian sejarah dan penghakiman Tuhan yang adil akan dinyatakan pada akhirnya nanti?`