---
title:  “Berapa Lama, Ya Tuhan?”
date:  09/02/2025
---

Masalah kejahatan disuarakan bukan sahaja dalam konteks kontemporari tetapi dalam Kitab Suci itu sendiri.

`Baca Ayub 30:26, Yeremia 12:1, Yeremia 13:22, Maleakhi 2:17, dan Mazmur 10:1. Bagaimanakah ayat-ayat ini membawa masalah kejahatan ke hadapan pengalaman hidup manusia?`

Ayat ini menimbulkan banyak persoalan yang masih ada pada kita hari ini. Mengapakah kelihatan seperti orang jahat itu makmur dan mereka yang melakukan kejahatan mendapat manfaat daripada kejahatan mereka, jika tidak selalu tetapi masih cukup kerap? Mengapakah orang benar itu sangat menderita? Di manakah Tuhan apabila kejahatan berlaku? Mengapakah Tuhan kadangkala kelihatan jauh dari kita, malah tersembunyi?

Apa sahaja yang kita katakan tentang soalan-soalan ini dan masalah kejahatan secara lebih umum, kita harus memastikan untuk tidak menganggap remeh kejahatan itu. Kita tidak seharusnya cuba menyelesaikan masalah dengan meremehkan jenis, atau jumlah, kejahatan di dunia. Kejahatan itu sangat buruk—dan Tuhan lebih membencinya daripada kita. Oleh itu, kita mungkin turut serta dalam seruan yang berbunyi di seluruh Kitab Suci sebagai respons tehadap banyak kejahatan dan ketidakadilan di dunia: “Berapa lama lagi, ya Tuhan?”

`Baca Matius 27:46. Bagaimanakah anda memahami kata-kata Yesus ini? Apakah yang mereka sampaikan tentang bagaimana kejahatan menyentuh Tuhan dengan cara yang paling ketara?`

Di atas salib, Yesus sendiri menyuarakan soalan: “Ya TUHAN-Ku, ya TUHAN-Ku, mengapa Kautinggalkan Aku?” (Mat. 27:46, AVB). Di sini khususnya kita melihat bahawa Tuhan Sendiri disentuh oleh kejahatan, kebenaran yang menakjubkan yang ditonjolkan dengan kuat dalam penderitaan dan kematian Kristus di kayu salib, di mana semua kejahatan dunia ditimpakan ke atas-Nya.

Namun, di sini sekalipun, ada harapan. Apa yang Kristus lakukan di kayu salib  telah mengalahkan sumber kejahatan, iaitu Syaitan dan akhirnya akan menghapuskan kejahatan sepenuhnya. Yesus memetik kata-kata itu dari Mazmur 22:1, dan seluruh Mazmur berakhir dengan kemenangan.

`Di atas salib, pada masa itu, Yesus menantikan harapan yang Dia tidak dapat lihat. Bagaimanakah kita dapat memperoleh penghiburan daripada pengalaman-Nya apabila kita juga tidak dapat melihat harapan di hadapan kita?`