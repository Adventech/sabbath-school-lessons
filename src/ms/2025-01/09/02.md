---
title:  Seorang Musuh Telah Melakukan Ini
date:  23/02/2025
---

`Baca Matius 13:24-27. Bagaimanakah perumpamaan ini membantu kita memahami kejahatan di dunia ini?`

Yesus menceritakan kisah seorang pemilik tanah yang hanya menabur benih yang baik di ladangnya. Namun, lalang tumbuh di antara gandum. Melihat hal itu, hamba-hamba pemiliknya bertanya kepadanya, "Tuan menabur benih yang baik, dari mana pula datangnya lalang itu? ’ ” (Mat. 13:27, AVB). Ini adalah sama seperti soalan yang sering ditanya hari ini mengenai masalah kejahatan: Jika Tuhan menciptakan dunia ini sepenuhnya baik, mengapa ada kejahatan di dalamnya?

`Baca Matius 13:28–30 berdasarkan penjelasan Kristus dalam Matius 13:37–40. Bagaimanakah ini juga memberi penerangan tentang sifat pada konflik kosmik?`

Tuan itu menjawab soalan hambanya: “ ‘Ini perbuatan Musuh.’ ” (Mat. 13:28, AVB). Yesus kemudiannya mengenal pasti orang “yang menabur benih baik” sebagai “Anak Manusia,” iaitu Yesus sendiri (Matius 13:37, AVB), dan menjelaskan bahawa “ladang itu dunia” (Matius 13:38), dan “ musuh yang menanam lalang” ialah “Iblis” (Matius 13:39, AVB), yang secara tepat menggambarkan konflik kosmik antara Kristus dan Syaitan. Kenapa ada kejahatan di dunia ini? Keburukan adalah akibat musuh (iblis) yang menentang tuannya. “Ini perbuatan musuh.” (Matius 13:28, AVB).

Walau bagaimanapun, jawapan ini mencetuskan soalan susulan, "Adakah tuan hendak kami mencabut lalang itu?" Dengan kata lain, mengapa tidak menghapuskan kejahatan dengan segera? “‘‘Tidak,' jawab peladang itu, 'takut tercabut gandum juga sewaktu kamu mencabut lalang itu. Biarkanlah lalang tumbuh di antara gandum hingga sampai musim menuai.’ ”(Matius 13:29, 30, AVB; rujuk Markus 4:29). Menurut perumpamaan ini, Tuhan akhirnya akan menamatkan kejahatan, tetapi mencabutnya lebih awal akan mengakibatkan kerosakan yang tidak dapat dipulihkan yang memudaratkan kebaikan.

`Apakah beberapa bahaya yang wujud dalam usaha kita untuk mencabut lalang dari gandum hari ini? Pada masa yang sama, mengapakah hal ini tidak bermaksud mengabaikan kejahatan yang kita hadapi?`