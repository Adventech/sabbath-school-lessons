---
title:  "Bersukacita dengan Kegembiraan."
date:  13/01/2025
---

Sukar untuk kita bayangkan, Tuhan menganggap setiap orang tidak terkira nilainya, itulah sebabnya Dia bergembira atas keselamatan bagi satu jiwa yang bertaubat.

`Baca Zefanya 3:17. Bagaimanakah ayat ini membantu memberi penerangan tentang perumpamaan mengenai anak yang hilang itu?`

Zefanya 3:17 dengan tegas menunjukkan sukacita Tuhan atas umat tebusan-Nya. Hampir setiap perkataan untuk sukacita dan kegembiraan dalam bahasa Ibrani dimuatkan ke dalam ayat tunggal ini, yang menggambarkan kegembiraan Tuhan terhadap umat tebusan-Nya. Seolah-olah tidak ada satu istilah pun yang cukup untuk menggambarkan betapa besarnya sukacita Tuhan pada hari itu.

Perhatikan juga, di mana Tuhan berada menurut ayat ini—di “tengah-tengah” umat-Nya. Pendamaian yang timbul daripada hubungan kasih datang dengan kehadiran Tuhan yang segera. Sama seperti bapa-apabila dia melihat anaknya dari jauh, dia segera datang berlari - di sini Tuhan berada di tengah-tengah umat-Nya.

`Dalam Yesaya 62:4, gambaran yang serupa disulami dengan analogi mengenai perkahwinan. Menurut Yesaya 62:4 (NKJV), umat Tuhan akan “disebut Hefzibah,” yang bermaksud “Kegembiraan-Ku kepadanya,” dan negeri itu akan dipanggil “Beulah,” yang bermaksud “berkahwin”. kenapa? Kerana, teks itu berkata, “TUHAN berkenan kepadamu`

dan negerimu akan bersuami.” Kemuncak sukacita Tuhan disediakan untuk hari pemulihan, apabila Dia akan menerima umat-Nya dan bersukacita atas kita, sama seperti bapa bersukacita atas anak yang hilang.

`Baca Efesus 5:25–28. Apakah yang dikatakan tentang jenis kasih yang kita juga dipanggil untuk kita tunjukkan?`

Petikan ini menggesa para suami untuk mengasihi isteri mereka “sebagaimana Kristus mengasihi jemaah dan menyerahkan diri-Nya untuk jemaah,”  dan untuk mengasihi isteri mereka “seperti tubuhnya” (Ef. 5:25, 28, AVB). Ayat ini bukan sahaja menyerlahkan jenis kasih sayang yang tidak mementingkan diri dan pengorbanan seorang suami untuk isterinya tetapi juga menunjukkan bahawa Kristus sendiri mengasihi umat-Nya (iaiyu gereja) sebagai sebahagian daripada diri-Nya.