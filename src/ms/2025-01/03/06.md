---
title:  Satu Matlamat Yang Berbaloi
date:  16/01/2025
---

Di bawah payung belas kasihan dan pengantaraan Tuhan, Tuhan berkenan di dalam respons positif yang sekecil apa pun terhadap kasih-Nya. Melalui Dia yang satu-satunya yang layak dikasihi dan Dia sendiri adalah sempurna benar, setiap orang daripada kita boleh dikira benar dan dikira di antara umat yang dikasihi Tuhan yang akan hidup bersama-Nya dalam kasih yang sempurna untuk selama-lamanya. Inilah harapan penebusan yang besar, yang melibatkan pekerjaan Kristus bagi kita di syurga.

Namun, anda mungkin tertanya-tanya, bolehkah saya termasuk di dalamnya? Bagaimanakah jadinya jika saya tidak cukup baik? Bagaimanakah jadinya jika saya takut bahawa saya tidak mempunyai iman yang cukup?

`Baca Markus 9:17–29. Bagaimanakah Tuhan merespon terhadap orang yang disebutkan di dalam cerita itu? Sejauh manakah iman yang dikira cukup iman?`

Para murid tidak dapat mengusir syaitan; semua harapan seolah-olah hilang. Tetapi Yesus datang dan berkata kepada bapa itu, “Segala sesuatu mungkin bagi orang yang percaya” (Markus 9:23, AVB). Dan ayah menjawab dengan sebak, “Aku percaya; tolonglah aku yang kurang percaya ini!” (Markus 9:24, AVBV).

Perhatikan, Yesus tidak berkata kepada lelaki itu, “Kembalilah kepada-Ku apabila kamu mempunyai iman yang lebih.” Sebaliknya seruannya ialah, “tolonglah aku yang kurang percaya ini” sudah memadai.

Tanpa iman, adalah mustahil untuk menyenangkan Tuhan (Ibr. 11:6), namun Yesus menerima iman yang paling kecil sekalipun dan, melalui iman (melalui perantaraan Kristus), kita boleh berkenan kepada-Nya. Melalui iman dan kerana pekerjaan Kristus bagi pihak kita, kita boleh bertindak balas dengan cara yang menyenangkan Tuhan, sama seperti cara seorang bapa manusiawi berkenan apabila seorang anak memberi dia hadiah yang disebaliknya tidak bernilai.

Oleh itu, kita harus mengikuti nasihat Paulus untuk menjadikan matlamat kita dalam “menjadi berkenan kepada Tuhan” (2 Kor. 5:9, 10, AVB; bandingkan dengan Kol. 1:10, 1 Tes. 4:1, Ibr. 11:5). Kita harus meminta Tuhan untuk mengubah kepentingan kita dengan memasukkan kepentingan terbaik bagi orang yang kita sayangi, dan untuk mengembangkan kasih kita supaya ia menjangkau orang lain. “Hendaklah kamu bersikap baik dan mengasihi sesama sendiri dengan kasih persaudaraan, serta saling menghormati dan mengutamakan; jangan biarkan kerajinanmu berkurangan; hendaklah semangat rohanimu tetap berkobar-kobar; sentiasa abdikan diri kepada Tuhan. Bergembiralah dalam harapan, tabah menghadapi kesusahan, dan terus-menerus berdoa. Berilah bantuan untuk memenuhi keperluan orang salih, dan berikan tempat menumpang” (Rom. 12:10–13, AVB).

`Jika Tuhan menerima kita melalui Kristus, apatah lagi kita harus menerima orang lain? Apakah pencerahan yang diberikan oleh oleh idea tentang perintah untuk mengasihi sesama seperti diri sendiri (Imamat 19:18, Mat. 22:39) dan peraturan emas untuk melakukan kepada orang lain apa yang anda mahu orang lain lakukan kepada anda?`