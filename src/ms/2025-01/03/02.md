---
title:  Lebih Berharga Daripada Yang Anda Boleh Bayangkan
date:  12/01/2025
---

Seperti yang kita lihat dalam pelajaran terdahulu, tidak ada seorang pun—malah termasuk pelaku dosa yang paling teruk atau penjahat yang paling dahsyat sekalipun—yang tidak dikasihi Tuhan. Oleh kerana Tuhan menghargai orang lebih daripada yang kita boleh bayangkan, maka Dia tidak senang dengan dosa kerana Dia mengasihi kita dan tahu apa yang dosa lakukan terhadap kita, juga.

`Baca Lukas 15:11–32. Apakah yang diungkapkan oleh perumpamaan tentang anak yang hilang mengenai rahmat dan kasih Tuhan? Apakah amaran yang diberikan kepada mereka yang, seperti anak lelaki yang satu lagi itu, yang tinggal di rumah?`

Dalam kisah yang Yesus ceritakan ini, anak lelaki orang itu meminta bahagian warisannya lebih awal, dengan terang-terangan menolak bapanya dan keluarga bapanya. Anak yang hilang itu kemudiannya mensia-siakan harta pusakanya dan telah menjadi miskin dan kelaparan, menjadi iri hati terhadap ternakan babi yang makan dari palung makanan. Dengan menyedari bahawa para hamba di rumah ayahnya mempunyai makanan yang lebih daripada cukup, maka dia memutuskan untuk pulang ke rumah dengan harapan untuk menjadi seorang hamba.

Apa yang berikut adalah satu peristiwa penuh kuasa. Sesetengah bapa akan menolak anak lelaki seperti itu apabila dia kembali. “Kamu mengambil warisan kamu dan memisahkan diri dari rumah saya. Anda tidak mempunyai rumah lagi di sini.” Itu akan menjadi sikap yang logik, malah munasabah, bukan? Di mata sesetengah ibu bapa manusiawi, anak lelaki itu sudah terlalu jauh untuk diterima kembali ke rumah, terutamanya sebagai anak lelaki.

Tetapi, dalam perumpamaan, bapa (yang menggambarkan  Tuhan sendiri) tidak bertindak balas dalam mana-mana cara seperti ini. Sebaliknya, “Semasa dia masih jauh lagi, bapanya nampak dia. Hatinya penuh dengan belas kasihan dan dia berlari menemuinya. Bapanya memeluk dan menciumnya” (Lukas 15:20, AVB). Walaupun dianggap kurang bermaruah pada zaman itu bagi seorang tuan rumah berlari keluar untuk bertemu seseorang, si ayah di dalam rasa belas kasihannya yang besar telah berlari keluar untuk menemui anaknya dan, yang lebih mengejutkan ialah, dia menerima kembali anak itu ke rumah tangganya, malah menganjurkan majlis perayaan bagi pihaknya, yang menandakan belas kasihan dan sukacita Tuhan yang besar untuk setiap satu orang sesat yang kembali pulang ke rumah. “Alangkah indahnya gambaran tentang Tuhan!

`Betapa menariknya reaksi anak lelaki yang satu. Mengapakah reaksi seperti ini berupa satu reaksi manusiawi, yang sebahagian berdasarkan sekurang-kurangnya pada keadilan, dan juga yang boleh difahami? Walau bagaimanapun, bahagian manakah pada cerita ini yang mengajar kita tentang bagaimana konsep keadilan manusia tidak menerapkan kedalaman pada Injil atau pada kasih Tuhan terhadap kita?`