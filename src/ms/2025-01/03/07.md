---
title:  Pandangan Tambahan
date:  17/01/2025
---

Baca Ellen G. White, “ ' Jangan Hatimu Bermasalah,' ” ms. 662–680, dalam The Desire of Ages.

“Tuhan kecewa apabila umat-Nya meremehkan diri mereka sendiri. Dia menghendaki warisan pilihan-Nya untuk menghargai diri mereka sendiri sesuai dengan harga yang telah Dia letakkan ke atas mereka. Tuhan menghendaki mereka demikian, jika tidak, Dia tidak akan menghantar Anak-Nya dalam tugas yang begitu mahal untuk menebus mereka. Dia mempunyai peranan untuk mereka, dan Dia sangat senang apabila mereka melakukan tuntutan yang paling tinggi kepada-Nya, agar mereka memuliakan nama-Nya. Mereka akan mengharapkan untuk mendapat perkara yang besar jika mereka percaya kepada janji-janji-Nya.

“Berdoa di dalam nama Kristus adalah sangat bermakna. Ini bermakna bahawa kita harus menerima tabiat-Nya, menyatakan roh-Nya, dan melaksanakan pekerjaan-Nya. Janji Juruselamat diberikan dengan syarat. 'Jika kamu mengasihi Aku,' Dia berkata, 'peliharalah perintah-perintah-Ku.' Dia menyelamatkan manusia, bukan di dalam dosa, tetapi dari dosa; dan mereka yang mengasihi Dia akan menunjukkan kasih mereka dengan ketaatan.

“Semua ketaatan yang sebenar datang dari hati. Ia adalah satu pekerjaan hati dengan Kristus. Jika kita bersetuju, Dia akan mengenali diri-Nya dengan pemikiran dan tujuan kita, jadi padankan hati dan fikiran kita ke dalam kesesuaian dengan kehendak-Nya, sehingga apabila mentaati-Nya maka kita akan hanya melaksanakan dorongan hati kita sendiri. Kehendak, yang dimurnikan dan dikuduskan, akan mendapat kesukaan tertinggi dalam melakukan pelayanan kepada-Nya. Apabila kita mengenali Tuhan sebagai keistimewaan kita untuk mengenali-Nya, hidup kita akan menjadi satu kehidupan ketaatan yang berterusan. Melalui penghayatan terhadap tabiat Kristus, melalui persekutuan dengan Tuhan, maka dosa akan menjadi satu kebencian kepada kita.”—Ellen G. White, The Desire of Ages, ms. 668.

**Soalan Perbincangan**:

`Apakah yang dimaksudkan dengan “menerima tanpa mementingkan diri”? Pada pendapat anda, bagaimanakah keadaan pada hubungan memberi dan menerima di syurga dan di bumi yang baru itu nanti?`

`Mereka datang dari bahagian kosmos yang jauh—mungkin lebih jauh daripada yang boleh dicapai oleh mata teleskop Angkasa James Webb yang paling tajam—para utusan syurga ini merujuk kepada nabi Daniel sebagai chamudot, iaitu “yang dikasihi, diingini, berharga.” Dan mereka berbuat demikian sebanyak tiga kali. Dalam Daniel 9:23, Gabriel berkata ki chamudot attah, “kerana engkau sangat dikasihi.” Dalam Daniel 10:11, makhluk syurgawi (mungkin Gabriel sekali lagi) memanggilnya ish chamudot, "lelaki yang sangat dikasihi," frasa yang diulang kepada Daniel kemudiannya (Dan. 10:19). Fikirkan tentang apa yang dikatakan hal ini tentang Tuhan dan betapa dekatnya Dia dengan kita. Apakah harapan yang boleh anda perolehi daripada kebenaran yang menakjubkan ini?`

`Bagaimanakah contoh mengenai pahlawan iman yang disebutkan di dalam Ibrani 11 berkaitan dengan kandungan pelajaran minggu ini? Secara khusus, apakah yang diungkapkan oleh contoh sedemikian tentang bagaimana seseorang boleh “berkenan kepada Tuhan” melalui iman? Apakah yang boleh anda pelajari dan gunakan dalam kehidupan anda seharian dari contoh iman dan kesetiaan sedemikian?`