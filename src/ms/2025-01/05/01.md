---
title:  Murka Pada Kasih Ilahi
date:  25/01/2025
---

### Bacaan Untuk Pelajar Minggu Ini
Mazmur 78; Yunus 4:1–4; Mat. 10:8; Mat. 21:12, 13; Yer. 51:24, 25; Roma 12:17–21.

> <p>Ayat Hafalan</p>
> “Namun Dia, yang penuh belas kasihan; mengampunkan dosa mereka dan tidak memusnahkan mereka. Ya, berkali-kali Dia memalingkan kemarahan-Nya daripada mereka dan tidak membiarkan kemurkaan-Nya menyala” (Mazmur 78:38, AVB).

Walaupun belas kasihan Tuhan sering dirayakan, ramai yang mendapati idea tentang murka-Nya suatu yang mengganggu. Jika Tuhan adalah kasih, mereka fikir Dia tidak sepatutnya menyatakan kemurkaan. Namun demikian, tanggapan itu adalah palsu. Kemurkaan-Nya timbul langsung dari kasih-Nya.

Ada yang mendakwa bahawa Tuhan Perjanjian Lama adalah Tuhan yang pemurka dan Tuhan Perjanjian Baru ialah Tuhan yang pengasih. Tetapi hanya ada satu Tuhan, dan Dia dinyatakan sebagai sama di dalam Perjanjian Lama dan Baru. Tuhan yang mengasihi memang menjadi murka terhadap kejahatan—tetapi justeru kerana Dia adalah kasih. Yesus sendiri menyatakan kemarahan yang mendalam terhadap kejahatan, dan Perjanjian Baru mengajar berkali-kali tentang kemurkaan Tuhan yang benar dan sesuai.

Kemurkaan Tuhan selalu merupakan balasan-Nya yang adil dan penuh kasih terhadap kejahatan dan ketidakadilan. Kemurkaan Ilahi adalah kemurkaan yang benar yang didorong oleh kebaikan dan kasih yang sempurna, dan ia mengusahakan kemakmuran daripada semua ciptaan. Kemurkaan Tuhan hanyalah tindak balas kasih yang sesuai terhadap kejahatan dan ketidakadilan. Oleh itu, kejahatan menimbulkan keghairahan Tuhan kepada mangsa kejahatan dan terhadap pelakunya. Maka, kemurkaan ilahi adalah satu lagi ungkapan kasih ilahi.

*Kaji pelajaran minggu ini sebagai persediaan untuk Sabat, 1 Februari.