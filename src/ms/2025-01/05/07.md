---
title:  Pandangan Tambahan
date:  31/01/2025
---

Baca Ellen G. White , “ Idolatry at Sinai ,” ms 315–330, dalam Patriarchs and Prophets .

Dalam konteks dosa pada patung anak lembu emas, Ellen G. White menulis: “Orang Israel telah bersalah kerana mengkhianat, dan itu adalah terhadap seorang Raja yang telah membekalkan mereka dengan faedah dan yang kuasanya dengan sukarela mereka telah berjanji untuk mematuhi. Agar pemerintahan ilahi dapat dipertahankan maka keadilan harus dijatuhkan ke atas para pengkhianat. Namun, di sini pun belas kasihan Tuhan ditunjukkan. Sementara Dia mengekalkan hukum-Nya, Dia memberikan kebebasan memilih dan peluang untuk bertaubat kepada semua orang. Hanya mereka yang berterusan dalam pemberontakan yang disingkirkan.

“Adalah satu keperluan bahawa dosa ini harus dihukum, sebagai kesaksian kepada bangsa-bangsa di sekeliling tentang ketidaksenangan Tuhan terhadap penyembahan berhala. Dengan melaksanakan keadilan ke atas orang yang bersalah, Musa, sebagai alat Tuhan, harus meninggalkan dalam rekod mengenai protes yang sungguh dan umum terhadap kejahatan jenayah mereka. Ketika bangsa Israel kemudiannya harus mengutuk penyembahan berhala oleh suku-suku di sekeliling mereka, musuh-musuh mereka akan melemparkan kembali tuduhan bahawa orang-orang yang mengaku Yehuwa sebagai Tuhan mereka telah membuat patung anak lembu dan menyembahnya di Horeb. Kemudian walaupun dipaksa untuk mengakui kebenaran yang memalukan itu, Israel dapat menunjukkan pada nasib yang mengerikan dari para penderhaka, sebagai bukti bahawa dosa mereka tidak dibenarkan atau dimaafkan.

“Kasih yang tidak kurang daripada keadilan menuntut bahawa untuk dosa ini penghakiman harus dijatuhkan . . . . Adalah atas belas kasihan Tuhan maka ribuan orang harus menderita, agar menghalang perlunya penghakiman ditimpakan ke atas jutaan manusia. Untuk menyelamatkan yang ramai orang, Dia mesti menghukum yang segelintir orang.”—Ellen G. White, Patriarchs and Prophets, ms. 324, 325.

**Soalan Perbincangan**:

`Pada pendapat anda, mengapakah sangat ramai orang bergelut dengan konsep kemurkaan ilahi? Apakah yang membantu anda untuk dapat memahaminya?`

`Apakah masalah yang selalu timbul apabila manusia menuntut balas dendam yang tidak pernah timbul apabila TUHAN menghendakinya?`

`Bagaimanakah penghakiman Tuhan terhadap Israel selepas pemberontakan dari patung anak lembu emas juga merupakan contoh belas kasihan ilahi? Apakah contoh lain dalam Kitab Suci yang menunjukkan bahawa penghakiman Tuhan adalah tindakan kasih?`

`Walaupun kita memahami bahawa Tuhan dengan adil menjadi murka terhadap kejahatan dan memberikan penghakiman dengan keadilan yang sempurna, sejauhmanakah pentingnya bagi kita untuk mengelak daripada mengutuk orang lain? Bincangkan hal ini khususnya sehubungan dengan 1 Korintus 4:5.`