---
title:  TUHAN Lambat Marah
date:  27/01/2025
---

Tuhan menjadi murka pada kejahatan kerana Tuhan adalah kasih. Tuhan sangat penyayang dan pemurah sehingga seorang nabi alkitabiah malah mengutuk Tuhan kerana terlalu belas kasihan!

`Perhatikan kisah mengenai Yunus dan renungkan reaksi Yunus terhadap pengampunan belas kasihan Tuhan terhadap orang Niniwe, dalam Yunus 4:1–4. Apakah yang hal ini beritahukan kepada kita tentang Yunus, dan tentang Tuhan? (Lihat juga Mat. 10:8.)`

Reaksi Yunus terhadap belas kasihan Tuhan dilihat dalam dua cara utama. Pertama, ia memaparkan kekerasan hati Yunus sendiri. Dia sangat membenci orang Asyur kerana apa yang mereka lakukan terhadap bangsa Israel sehingga dia tidak mahu Tuhan menunjukkan belas kasihan kepada mereka.

Betapa ia satu pengajaran untuk kita! Kita mesti berhati-hati untuk mengawal terhadap sikap yang sama ini, betapapun ia suatu yang boleh difahami. Daripada semua orang, mereka yang telah menerima rahmat Tuhan harus menyedari bahawa anugerah itu suatu yang kita tidak layak menerima dan dengan itu kita harus bersedia untuk menghulurkan rahmat kepada orang lain.

Kedua, reaksi Yunus mengukuhkan betapa terutamanya belas kasihan dan kasih karunia Tuhan itu terhadap tabiat-Nya. Yunus sangat mengenali belas kasihan Tuhan sehingga—secara tepatnya kerana Tuhan itu “pengasih dan penyayang” dan “panjang sabar dan melimpah-ruah kasih” (Yoh. 4:2, AVB)—Yunus tahu bahawa Tuhan akan menyesal daripada menjatuhkan hukuman terhadap Niniwe . Tuhan berlaku adil dan berbelas kasihan terhadap semua orang dan bangsa.

Frasa Ibrani yang diterjemahkan "lambat marah" atau "bersabar" boleh diterjemahkan secara literal "berhidung panjang". Dalam peribahasa Ibrani, kemarahan secara metafora dikaitkan dengan hidung, dan panjang hidung secara metafora menggambarkan berapa lama masa yang diperlukan untuk seseorang menjadi marah.

Oleh itu, rujukan kepada Tuhan sebagai “berhidung yang panjang,” menunjukkan bahawa Tuhan itu lambat marah dan panjang sabar. Sementara tidaklah mengambil masa yang lama untuk manusia menjadi marah, Tuhan sangat panjang sabar dan berhati teguh, dan memberikan rahmat dengan bebas dan berlimpah, namun tanpa membenarkan dosa atau menutup mata terhadap ketidakadilan. Sebaliknya, Tuhan sendiri membuat penebusan dosa dan kejahatan melalui salib supaya Dia boleh menjadi adil dan membenarkan mereka yang percaya kepada-Nya (Rom. 3:25, 26).

`Pernahkah anda gagal untuk menunjukkan belas kasihan atau rahmat kepada seseorang yang telah menganiaya anda? Bagaimanakah anda dapat mengingati sebaik-baiknya apa yang telah Tuhan lakukan untuk anda supaya anda menjadi lebih bermurah hati terhadap orang lain sebagai respon terhadap rahmat yang berlimpah yang Tuhan tunjukkan kepada anda? Bagaimanakah kita melakukan hal ini, iaitu menunjukkan belas kasihan dan rahmat, tetapi tanpa mewajarkan dosa atau membolehkan penyalahgunaan atau penindasan?`