---
title:  Pemerintah (Sementara) Dunia Ini
date:  05/03/2025
---

Kita telah melihat dalam pelajaran sebelumnya bahawa, dalam konflik kosmik, Syaitan dan pengikutnya  buat sementara waktu diberikan bidang kuasa yang penting di dunia ini, dibataskan mengikut beberapa jenis peraturan pertempuran.

Peraturan pertempuran ini bukan sahaja membataskan tindakan musuh—iblis dan pengikutnya—tetapi juga membataskan tindakan Tuhan untuk menghapuskan atau mengurangkan kejahatan yang (sementara) masuk dalam bidang kuasa musuh. Oleh kerana Tuhan tidak akan pernah memungkiri janji-Nya, jauh sehingga Dia telah bersetuju dengan peraturan pertempuran—dengan itu memberikan kuasa yang terhad dan sementara kepada syaitan—Tuhan secara moral membatasi tindakan-Nya pada masa hadapan (tanpa mengurangkan kuasa-Nya yang sebenarnya).

`Baca Yohanes 12:31, Yohanes 14:30, Yohanes 16:11, 2 Korintus 4:4, dan Lukas 4:6. Apakah yang diajarkan oleh ayat-ayat ini tentang kuasa pemerintahan musuh di dunia ini?`

Perjanjian Baru menggambarkan pertembungan kerajaan, kerajaan terang dan kegelapan, dengan kegelapan yang datang dari Syaitan dan pemberontakannya. Sebahagian daripada misi Kristus adalah untuk mengalahkan kerajaan Syaitan: "Itulah sebabnya Anak TUHAN datang untuk membinasakan pekerjaan Iblis. " (1 Yohanes 3:8, AVB).

Namun, terdapat "peraturan" yang membataskan apa yang boleh dilakukan oleh Tuhan sambil itu setia kepada prinsip di sebalik pemerintahan-Nya. Batasan ini termasuk sekurang-kurangnya (1) pemberian kehendak bebas kepada makhluk hidup dan (2) perjanjian peraturan pertempuran, yang tidak kita ketahui, sekurang-kurangnya pada masa ini. Halangan dan batasan seperti itu terhadap tindakan ilahi mempunyai kesan yang penting kepada keupayaan moral Tuhan untuk mengurangkan dan/atau segera menghapuskan kejahatan di dunia. Oleh itu, kita melihat kejahatan dan penderitaan yang berterusan, yang mungkin menyebabkan ramai yang mempersoalkan kewujudan Tuhan atau kebaikan-Nya. Walau bagaimanapun, sebaik sahaja latar belakang kontroversi besar itu difahami, dan had yang telah ditetapkan oleh Tuhan mengenai cara Dia akan menangani kejahatan, kita boleh sedikit sebanyak lebih memahami mengapa perkara itu berlaku seadanya—sekurang-kurangnya sehingga kemenangan terakhir Tuhan ke atas kejahatan.

`Bagaimanakah hakikat bahawa Yesus memanggil Syaitan sebagai "pemerintah" dunia ini membantu, sekurang-kurangnya pada satu tahap, dalam pemahaman kita tentang kejahatan yang wujud di dunia hari ini? Lega dirasa apabila mengetahui bahawa ia sememangnya hanya pemerintahan sementara!`