---
title:  Naga Dalam Wahyu
date:  03/03/2025
---

Perspektif keseluruhan penguasa syurga dalam konflik kosmik diringkaskan dalam kitab Wahyu, di mana syaitan digambarkan sebagai "naga besar" yang menentang Tuhan dan "menyesatkan seluruh dunia" (Wahyu 12:9, ATB).

`Baca Wahyu 13:1-8. Apa yang didedahkan oleh hal ini tentang sejauh mana bidang kuasa naga itu?`

Naga (iaitu Syaitan) bukan sahaja berperang melawan Tuhan (Wahyu 12:7-9) dan hamba-hamba-Nya (contohnya., Wahyu 12:1-6), tetapi dia digambarkan sebagai penguasa di sebalik kerajaan dunia yang menganiaya umat Tuhan di sepanjang zaman.

Naga itu "memberikan. . .  kekuatannya, dan takhtanya dan kekuasaannya yang besar" kepada binatang laut (Wahyu 13:2, ATB, rujuk Wahyu 13:5; Wahyu 17:13, 14). Binatang laut ini “diberikan mulut, yang penuh kesombongan dan hujat; Dia juga diberi kuasa untuk melakukan ini selama empat puluh dua bulan” (Wahyu 13:5, ATB).

Jadi, Syaitan (naga) memberikan kekuatan dan kuasa untuk memerintah binatang (kuasa agama-politik duniawi). Kuasa ini digunakan untuk merampas penyembahan yang sepatutnya diberikan kepada Tuhan. Binatang itu menghujat nama Tuhan; dia juga memerangi, dan bahkan mengalahkan, wali-wali suci Tuhan, sekurang-kurangnya untuk satu tempoh masa. Kuasa dan bidang kuasa atas dunia ini diberikan kepadanya oleh naga, penguasa dunia ini yang suka merampas kuasa.

Walau bagaimanapun, terdapat batasan yang jelas pada Syaitan dan agensinya juga, termasuk batasan duniawi. “‘Oleh itu, bergembiralah wahai syurga dan kamu semua yang tinggal di dalamnya! Tetapi malanglah penduduk bumi dan laut! Iblis telah turun kepadamu, dalam keadaan sangat berang, kerana ia tahu masanya sudah singkat.'” (Wahyu 12:12,AVB).

Sesungguhnya Tuhan akhirnya menang. “TUHAN akan menghapuskan setiap titik air mata mereka. Tiadalah lagi kematian, kesedihan dan tangisan. Tiada lagi kesakitan, kerana segala yang lama telah lenyap.” (Wahyu 21:4, AVB).

`Walau bagaimanapun sukar untuk kita lihat sekarang, namun di penghujung nanti kebaikan akan menang mengatasi kejahatan. Mengapa begitu penting bagi kita untuk tidak melupakan janji yang luar biasa ini?`