---
title:  Pandangan Tambahan
date:  14/03/2025
---

Baca Ellen G. White , “The Reward of Earnest Effort,” ms. 285–288, dalam Testimonies for the Church, vol. 9.

“Semua yang telah membingungkan kita dalam pemeliharaan Tuhan akan menjadi jelas di dunia yang akan datang. Perkara yang sukar difahami akan mendapat penjelasan. Rahsia rahmat akan terungkap di hadapan kita. Di mana fikiran kita yang terbatas mendapati hanya kekeliruan dan janji yang mungkir, kita akan melihat keharmonian yang paling sempurna dan indah. Kita akan tahu bahawa cinta yang tidak terhingga memerintahkan pengalaman yang kelihatan paling mencabar. Apabila kita menyedari pemeliharaan lembut-Nya yang membuat segala sesuatu bekerja bersama untuk kebaikan kita, kita akan bersukacita dengan sukacita yang tidak terkata dan penuh kemuliaan.”—Ellen G. White, Testimonies for the Church, vol. 9, ms. 286.

**Soalan Perbincangan** :

`Adakah anda pernah merasa bingung dalam memahami ketentuan Tuhan? Bagaimanakah hal ini memberi penghiburan apabila mengetahui bahawa semua perkara tersebut akan dijelaskan pada akhirnya?`

`Renungkan apa yang Kristus lepaskan demi menjadi manusia dan mati untuk dunia ini. Renungkan lebih lanjut tentang apa yang hal ini beritahu kita mengenai kasih Tuhan dan sama ada Tuhan dapat dipercayai. Apakah lagi yang boleh Dia lakukan?`

`Apakah yang sangat penting tentang "nama" Tuhan? Apakah implikasinya bagi kita yang mengaku diri sebagai orang Kristian? Dalam cara apakah orang Kristian kadang kala membawa nama Kristus ke dalam kehinaan, dan apakah yang boleh kita lakukan dalam komuniti setempat kita untuk menunjukkan kepada orang lain bagaimana pengikut Kristus harus hidup dalam praktikal?`

`Pada akhirnya, bahkan “jawapan” terbaik kita terhadap masalah kejahatan sekarang ini adalah tidak lengkap. Apa yang boleh kita lakukan dalam praktik untuk mendekati mereka yang menderita dan menjadi agen untuk meredakan penderitaan di dunia ini sementara kita menunggu penyelesaian akhir eskatologi terhadap masalah kejahatan yang hanya dapat dibawa oleh Tuhan?`

`Renungkan lebih lanjut Yesaya 53:4, tentang kenyataan bahawa Kristus memikul “kesedihan” dan “dukacita” kita. Apakah yang terjadi secara keseluruhan di kayu salib yang membantu kita memahami rencana keselamatan dan harga yang telah Tuhan bayar untuk menyelamatkan kita?`