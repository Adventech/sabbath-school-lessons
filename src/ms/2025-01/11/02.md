---
title:  Kristus Adalah Pemenang
date:  09/03/2025
---

Walaupun terdapat musuh yang sedang bekerja yang Kristus sendiri sebut sebagai (merampas) "penguasa dunia ini," raja alam semesta yang sebenar ialah Yesus Kristus. Yesus telah meraih kemenangan untuk kita, dan di dalam Dia kita boleh beroleh kemenangan, walaupun di tengah-tengah kesusahan dan penderitaan. Sesungguhnya, pekerjaan Kristus ialah menentang musuh pada setiap masa.

Kita telah melihat bahawa Kitab Suci menggambarkan syaitan sebagai:

(1) penipu seluruh dunia sejak mula (Wahyu 12:9, Matius 4:3, Yohanes 8:44, 2 Korintus 11:3, 1 Yohanes 3:8).

(2) pemfitnah dan penuduh Tuhan dan umat-Nya di syurga (Wahyu 12:10; Wahyu 13:6; Ayub 1–2; Zakharia. 3:1, 2; Yudas 9).

(3) penguasa dunia ini yang merampas (Yohanes 12:31, Yohanes14:30, Yohanes 16:11, Kisah Para Rasul 26:18, 2 Korintus 4:4, Efesus 2:2, 1 Yohanes 5:19).

`Baca Yohanes 18:37. Apakah yang hal ini beritahukan kepada kita tentang pekerjaan Kristus untuk menentang penipuan musuh? Apakah maksudnya bahawa Yesus adalah Raja?`

Walaupun Kitab Suci mengajar bahawa Syaitan adalah penipu, pemfitnah, penuduh, dan penguasa dunia ini yang merampas, ia juga mengajar bahawa Yesus adalah pemenang atas Syaitan dalam segala hal.

(1) Yesus datang “ dilahirkan ke dunia untuk memberikan kesaksian tentang kebenaran” (Yohanes 18:37, AVB),

(2) Melalui salib, Yesus menunjukkan kebenaran dan kasih Tuhan yang sempurna (Roma 3:25, 26; Roma 5:8), dengan itu menyangkal dakwaan fitnah syaitan (Wahyu 12:10, 11), dan

(3) Yesus akhirnya akan memusnahkan kerajaan iblis, yang “kerana ia tahu masanya sudah singkat. ” (Wahyu 12:12, AVB; bandingkan dengan Roma 16:20), dan Kristus “'akan memerintah selama-lamanya!'” (Wahyu 11:15, AVB).

Pada akhirnya, tidak kira apa yang dilakukan Syaitan, dia sudah menjadi musuh yang dikalahkan, dan kunci bagi kita adalah untuk menuntut kemenangan Kristus untuk diri kita setiap hari, saat demi saat, serta menuntut janji-janji yang telah ditawarkan oleh salib kepada kita.

`Dalam kontroversi yang hebat ini, kita tahu pihak mana yang akan menang. Bagaimanakah pilihan kita dari hari ke hari mempengaruhi pihak mana yang akhirnya akan kita sokong? Bagaimanakah kita dapat memastikan bahawa kita berada di pihak yang menang walaupun sekarang?`