---
title:  Yang Maha Berkuasa
date:  17/02/2025
---

Sepanjang Kitab Suci, kuasa Tuhan yang menakjubkan dinyatakan. Dalam Alkitab, banyak cerita tentang Tuhan menggunakan kuasa-Nya dan melakukan mukjizat. Namun, walaupun sedemikian, banyak perkara yang Tuhan tidak mahu berlaku terjadi.

`Baca Wahyu 11:17, Yeremia 32:17-20, Lukas 1:37, dan Matius 19:26. Perhatikan juga Ibrani 1:3. Apakah yang diajarkan tentang kuasa Tuhan di dalam ayat-ayat ini?`

Ayat-ayat ini dan ayat-ayat lain mengajar bahawa Tuhan adalah mahakuasa dan Dia memelihara dunia ini dengan kuasa-Nya. Sesungguhnya, kitab Wahyu berulang kali merujuk kepada Tuhan sebagai “Tuhan TUHAN Yang Mahakuasa” (contohnya, Wahyu 11:17; bandingkan dengan 2 Korintus 6:18, Wahyu 1:8, Wahyu 16:14, Wahyu 19:15, Wahyu 21 :22 ) dan perkataan diterjemahkan sebagai “Maha Kuasa” (pantokrator) secara literal bermaksud “Yang Maha Berkuasa”. Hakikat bahawa Tuhan Maha Kuasa bukan sahaja disahkan dengan perkataan, tetapi ditunjukkan dalam banyak contoh yang menakjubkan di mana Tuhan menggunakan kuasa-Nya untuk membebaskan umat-Nya ataupun campur tangan yang ajaib di dunia.

Walau bagaimanapun, dengan mengatakan Tuhan ‘yang maha berkuasa’ tidak bermaksud Tuhan boleh melakukan apa saja. Alkitab mengajar bahawa terdapat beberapa perkara yang tidak dapat dilakukan oleh Tuhan; contohnya, 2 Timotius 2:13 menyatakan bahawa Tuhan “tidak dapat menyangkal diri-Nya” (AVB).

Oleh itu, kebanyakan orang Kristian bersetuju bahawa Tuhan adalah mahakuasa(omnipotent), bermaksud bahawa Tuhan mempunyai kuasa untuk melakukan apa sahaja yang tidak melibatkan percanggahan—iaitu, apa sahaja yang dilakukan adalah secara logik dan selaras dengan sifat Tuhan. Terdapat beberapa perkara yang mustahil bagi Tuhan kerana ia melibatkan percanggahan yang jelas seperti di dalam doa Kristus di Getsemani. Sementara Kristus mengesahkan “bagi TUHAN tidak ada satu pun yang mustahil.” (Mat. 19:26, AVB), Dia juga berdoa kepada Bapa ketika penyaliban semakin dekat, “‘Ya Bapa-Ku, kalaulah dapat, edarkanlah cawan ini daripada-Ku; namun, bukanlah seperti yang Kukehendaki, melainkan seperti yang Kaukehendaki.’ ” (Mat. 26:39, AVB).

Sudah tentu, Bapa mempunyai kuasa untuk membebaskan Kristus daripada penderitaan di kayu salib, tetapi Dia tidak dapat melakukannya semasa menyelamatkan orang berdosa. Ia mesti satu atau yang lain, bukan kedua-duanya.

`Kitab Suci juga mengajar bahawa Tuhan ingin menyelamatkan semua orang (sebagai contoh, 1 Tim. 2:4–6, Titus 2:11, 2 Pet. 3:9, Yeh. 33:11), tetapi tidak semua orang akan diselamatkan. Dari kenyataan ini apakah yang boleh dipelajari tentang realiti kehendak bebas dan had kuasa Tuhan apabila ia melibatkan makhluk yang telah diberi kehendak bebas?`