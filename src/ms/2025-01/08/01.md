---
title:  Kebebasan Memilih, Kasih dan Ketentuan Ilahi
date:  15/02/2025
---

### Bacaan Untuk Pelajaran Minggu Ini
Luk. 13:34; Yer. 32:17–20; Ibr. 1:3; Ul. 6:4, 5; Ef. 1:9–11; Yoh. 16:33.

> <p>Ayat Hafalan</p>
> “ ‘Segala ini Kukatakan kepadamu supaya kamu beroleh sejahtera di dalam Aku. Di dalam dunia kamu akan menghadapi penderitaan; tetapi tegapkanlah hatimu, kerana Aku telah menewaskan dunia.’ ” (Yohanes 16:33, AVB)

Ketentuan (takdir) adalah istilah yang digunakan untuk menggambarkan tindakan Tuhan di dunia ini. Cara kita berfikir tentang ketentuan Tuhan membuat perbezaan besar bagaimana kita berhubung dengan Tuhan, bagaimana kita berhubung dengan orang lain, dan bagaimana kita berfikir tentang masalah kejahatan.

Orang Kristian mempunyai pemahaman yang berbeza tentang ketentuan ilahi. Ada orang yang percaya Tuhan menggunakan kuasa-Nya dengan menentukan semua kejadian yang akan berlaku sebagaimana ia akan berlaku. Dia juga memilih siapa yang akan diselamatkan dan siapa yang akan dibinasakan! Malahan, mereka yang mempercayai kepercayaan ini mengatakan  kemahuan manusia juga telah ditentukan oleh Tuhan.

Sebaliknya, ada bukti Alkitab yang kukuh menunjukkan bahawa Tuhan tidak menentukan segala sesuatu yang berlaku. Sebaliknya, Dia memberi manusia kehendak bebas, bahkan sehingga mereka (dan juga para malaikat) boleh memilih untuk bertindak bertentangan dengan kehendak-Nya secara langsung. Sejarah Kejatuhan, dosa, dan kejahatan adalah ungkapan dramatik dan tragis akibat penyalahgunaan kehendak bebas ini. Rencana keselamatan dimulakan untuk memperbaiki tragedi yang disebabkan oleh penyalahgunaan kehendak bebas.

*Kaji pelajaran minggu ini sebagai persiapan untuk Sabat, 22 Februari.