---
title:  Untuk Mengasihi Tuhan
date:  18/02/2025
---

Tuhan adalah maha berkuasa tapi tidak bermakna Dia boleh melakukan perkara yang secara logiknya mustahil. Sebaiknya, Tuhan tidak boleh dengan sewenang-wenangnya menentukan seseorang  mencintai-Nya secara bebas. Jika kebebasan untuk melakukan sesuatu bermakna melakukan sesuatu tanpa ditentukan untuk melakukannya, maka secara definisi adalah mustahil untuk membuat seseorang bebas melakukan sesuatu. Pendek kata, seperti yang telah kita lihat, dan mesti tekankan sekali lagi—Tuhan tidak boleh memaksa sesiapa pun untuk mengasihi Dia, kerana apabila dia dipaksa, itu bukan lagi kasih.

`Baca Matius 22:37 dan Ulangan 6:4, 5. Apakah yang diajarkan oleh ayat-ayat ini tentang realiti kehendak bebas?`

Perintah terbesar, untuk mengasihi Tuhan, memberikan bukti bahawa Tuhan sememangnya mahu semua orang mengasihi Dia. Namun, tidak semua orang mencintai Tuhan. Jadi mengapa Tuhan tidak menjadikan semua orang mengasihi Dia? Sekali lagi, ini adalah kerana kasih dan untuk dikasihi ia mesti bebas diberikan.

`Baca Ibrani 6:17, 18 dan Titus 1:2. Apakah yang diajarkan oleh ayat-ayat ini tentang Tuhan?`

Menurut Bilangan 23:19, “TUHAN bukanlah manusia sehingga Dia berbohong” (AVB). TUHAN tidak berdusta(Titus 1:2, AVB); Tuhan sentiasa menepati janji-Nya dan tidak pernah mengingkari janji (Ibrani 6:17, 18). Oleh itu, jika Tuhan telah berjanji atau komited untuk melakukan sesuatu, tindakan-Nya di masa hadapan secara moral akan terbatas oleh janji-Nya.

Ini bermakna, selama ini Tuhan memberi kebebasan kepada manusia untuk memilih apa yang mereka kehendaki, walaupun bertentangan dengan kehendak Tuhan, terpulang kepada manusia untuk membuat pilihan sendiri dan bukan Tuhan. Jika Tuhan telah berkomitmen untuk memberikan kehendak bebas kepada makhluk ciptaan-Nya, manusia mempunyai keupayaan untuk menggunakan kebebasan mereka dengan cara yang bertentangan dengan keinginan ideal Tuhan.  Malangnya, ramai orang menggunakan kebebasan mereka dalam cara ini, dan kerana itu, terdapat banyak perkara yang berlaku yang tidak dikehendaki oleh Tuhan, tetapi ianya bukan bergantung kepada Tuhan.

`Apakah yang telah anda lakukan yang anda tahu Tuhan tidak mahu anda lakukan? Apakah yang ini mengajar kita tentang realiti - dan kemungkinan akibat yang menggerunkan - tentang kehendak bebas?`