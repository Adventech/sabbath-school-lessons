---
title:  Kehilangan Rahmat
date:  08/01/2025
---

Kasih TUHAN kekal abadi dan sentiasa bukan ganjaran. Namun, manusia boleh menolaknya. Kita mempunyai peluang untuk menerima atau menolak kasih itu, tetapi hanya kerana Tuhan secara sukarela mengasihi kita dengan kasih-Nya yang sempurna dan kekal sebelum apa-apa yang kita lakukan (Yer. 31:3). Kasih kita kepada Tuhan adalah balasan kepada apa yang telah diberikan kepada kita sebelum kita memintanya.

`Baca 1 Yohanes 4:7â€“20, dengan penekanan khusus pada ayat 7 dan 19. Apakah yang ayat ini beritahukan kepada kita tentang keutamaan kasih Tuhan?`

Kasih TUHAN sentiasa diutamakan. Jika Tuhan tidak terlebih dahulu mengasihi kita, kita tidak dapat mengasihi Dia sebagai balasan. Walaupun Tuhan menciptakan kita dengan keupayaan untuk mengasihi dan dikasihi, namun Tuhan sendiri adalah landasan dan sumber pada semua kasih. Walau bagaimanapun, kita mempunyai pilihan sama ada kita akan menerimanya dan kemudian memantulkannya di dalam kehidupan kita. Kebenaran ini dicontohkan di dalam perumpamaan Kristus tentang hamba yang tidak mengampuni (lihat Mat. 18:23â€“35).

Di dalam perumpamaan itu, kita dapat melihat bahawa tidak mungkin hamba itu dapat membayar balik hutangnya kepada tuannya. Menurut Matius 18, hamba itu berhutang kepada tuannya 10,000 talenta. Satu talenta berjumlah kira-kira enam ribu dinar. Dan satu dinar adalah apa yang dibayar oleh seorang pekerja biasa untuk satu hari kerja (bandingkan dengan Mat. 20:2). Jadi, purata buruh mengambil masa 6,000 hari untuk dapat memperoleh satu talenta. Katakan selepas mengambil kira hari cuti, seorang buruh purata mungkin bekerja 300 hari setahun dan, dengan itu, memperoleh 300 dinari dalam setahun. Oleh itu, seorang buruh purata mengambil masa kira-kira dua puluh tahun untuk membayar balik satu talenta, yang terdiri daripada 6,000 dinar (6,000/300 = 20). Untuk memperoleh 10,000 talenta, maka seorang buruh purata perlu bekerja 200,000 tahun. Pendek kata, hamba itu tidak pernah akan dapat membayar hutang ini. Namun, tuan itu merasa belas kasihan kepada hambanya dan dengan sukarela mengampuni hutangnya yang besar.

Namun, apabila hamba yang telah diampuni ini enggan mengampuni hutang yang jauh, jauh lebih kecil iaitu 100 dinar daripada salah seorang rakan sekerjanya dan melemparkannya ke dalam penjara kerana hutang itu, tuan itu berasa marah dan membatalkan pengampunannya yang penuh belas kasihan. Hamba itu kehilangan kasih sayang dan pengampunan dari tuannya. Walaupun belas kasihan dan rahmat Tuhan tidak pernah habis, seseorang akhirnya boleh menolak, bahkan kehilangan, manfaat belas kasihan dan rahmat Tuhan.

`Fikirkan tentang untuk apa yang anda telah diampuni dan berapa kos pada anda untuk diampuni oleh Yesus. Apakah yang harus diberitahu oleh hal ini tentang memaafkan orang lain?`