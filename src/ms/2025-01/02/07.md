---
title:  Pandangan Tambahan
date:  10/01/2025
---

Baca Ellen G. White, “ The Privilege of Prayer ,” ms 93–104, dalam Steps to Christ.

“Jagalah keinginanmu, kegembiraanmu, kesedihanmu, kekhawatiranmu, dan ketakutanmu di hadapan Tuhan. Anda tidak boleh membebankan Dia; kamu tidak boleh meletihkan Dia. Dia yang menghitung rambut kepalamu santa peduli dengan keinginan anak-anak-Nya. ‘Tuhan itu sangat penyayang, dan penuh belas kasihan.’ Yakobus 5:11. Hatinya yang pengasih tersentuh oleh kesedihan kita dan juga dengan lafaz kita tentangnya. Bawalah kepada-Nya segala yang membingungkan fikiran. Tidak ada yang terlalu besar untuk ditanggung-Nya, kerana Dia memegang dunia, Dia memerintah atas semua urusan alam semesta. Tidak ada apa-apa pun yang menyangkut kedamaian kita terlalu kecil untuk Dia perhatikan. Tidak ada bab dalam pengalaman kita yang terlalu gelap untuk dibaca-Nya; tidak ada kebingungan yang terlalu sukar untuk Dia rungkai. Tidak ada malapetaka yang dapat menimpa anak-anak-Nya yang paling kecil, tidak ada kegelisahan yang mengganggu jiwa, tidak ada kegembiraan, tidak ada doa yang tulus yang keluar dari bibir, yang tidak diperhatikan oleh Bapa surgawi kita, atau yang tidak diminati-Nya dengan segera. ‘Dia menyembuhkan orang yang patah hati, dan membalut luka mereka.’ Mazmur 147:3. Hubungan antara Tuhan dan setiap jiwa adalah jelas dan penuh seolah-olah tidak ada jiwa lain di bumi untuk berkongsi penjagaan-Nya, tiada jiwa lain untuk siapa Dia serahkan Putera yang dikasihi-Nya.”—Ellen G. White, Steps to Christ, ms. 100.

**Soalan Perbincangan**:

`Renungi ayat di atas: “Hubungan antara Tuhan dan setiap jiwa adalah jelas dan penuh seolah-olah tidak ada jiwa lain di bumi untuk berkongsi penjagaan-Nya, tiada jiwa lain untuk siapa Dia serahkan Putera yang dikasihi-Nya.” Apakah penghiburan yang diberikan kepada anda, dan bagaimana anda harus menjalani kehidupan anda, dengan mengetahui kedekatan Tuhan kepada anda dan penjagaan-Nya terhadap anda? Bagaimanakah anda boleh belajar untuk hidup dengan realiti janji indah itu? Bayangkan jika, hari demi hari, anda benar-benar boleh mempercayainya.`

`Sehubungan dengan pelajaran minggu ini, bagaimanakah anda memahami Mazmur 103:17, 18? Apakah yang diungkapkannya tentang bagaimana kasih Tuhan kekal selama-lamanya, namun bagaimanakah faedah pada hubungan dengan Tuhan itu bergantung pada sama ada kita akan menerima kasihNya?`

`Dalam cara apakah untuk mengetahui perkara ini boleh membuat perbezaan dalam hubungan anda dengan Tuhan? Bagaimanakah ia mempengaruhi cara anda memikirkan kesedihan orang lain?`