---
title:  Pandangan Tambahan
date:  07/02/2025
---

Baca Ellen G. White , “ Kasih Tuhan untuk Manusia ,” ms 9–15, dalam Steps to Christ .

“Firman Tuhan menyatakan sifat-Nya. Dia sendiri telah menyatakan kasih dan belas kasihan-Nya yang tidak terhingga. Apabila Musa berdoa, ‘Tunjukkanlah kiranya kepadaku kemuliaan-Mu.’  Firman-Nya, ‘Segala kegemilangan-Ku akan Kulalukan di hadapanmu.’ Keluaran 33:18, 19. Inilah kemuliaan-Nya. Tuhan berjalan di hadapan Musa, dan berseru, 'Tuhan, ya TUHAN, pengasih dan penyayang, panjang sabar, dan berlimpah dalam kebaikan dan kebenaran, menyimpan belas kasihan untuk beribu-ribu, mengampuni kesalahan dan pelanggaran dan dosa.' Keluaran 34:6, 7. Dia 'lambat marah, dan berbesar hati,' 'kerana Dia bersukacita akan belas kasihan.' Yunus 4:2; Mikha 7:18.

“Tuhan telah mengikat hati kita kepada-Nya dengan tanda yang tidak terhitung di langit dan di bumi. Melalui perkara-perkara alam, dan ikatan duniawi yang paling dalam dan paling lembut yang dapat diketahui oleh hati manusia, Dia telah berusaha untuk menyatakan diri-Nya kepada kita. Namun semua yang ti9dak sempurna ini menggambarkan kasih-Nya. Walaupun semua bukti ini telah diberikan, namun musuh kebaikan telah membutakan fikiran manusia, sehingga mereka memandang Tuhan dengan rasa takut; mereka menganggap Dia sebagai seorang yang keras dan tidak mengampuni. Syaitan memimpin manusia untuk menganggap Tuhan sebagai makhluk yang sifat utamanya adalah keadilan yang keras, - seorang yang merupakan hakim yang ketat, seorang penagih hutang yang kejam. Dia menggambarkan Pencipta sebagai makhluk yang berjaga-jaga dengan mata cemburu untuk melihat kesalahan dan kesilapan manusia, supaya Dia boleh melaksanakan penghakiman atas mereka. Yesus datang dan hidup di antara manusia  untuk menghilangkan bayang-bayang gelap ini, dengan mendedahkan kepada dunia kasih Tuhan yang tidak terhingga.”—Ellen G. White, Steps to Christ, ms. 10, 11.

**Soalan Perbincangan**:

`Mengapakah sangat penting untuk mengenali bahawa kemuliaan Tuhan terikat bersama dengan kebaikan-Nya? Bagaimanakah hal ini membetulkan teologi kemuliaan yang menekankan kuasa semata-mata tanpa menekankan kasih dan watak Tuhan?`

`Pernahkah anda mempersoalkan kebaikan Tuhan? Adakah anda tahu sesiapa yang telah mempersoalkan kebaikan Tuhan kerana cara mereka yang mengaku mengikut Tuhan kadang-kadang bertindak, atau hanya kerana semua kejahatan di dunia ini? Bagaimanakah anda menyelesaikan persoalan itu untuk diri sendiri, dan bagaimanakah anda boleh membantu seseorang yang bergelut dengan persoalan mengenai kebaikan Tuhan? Lihat pelajaran minggu hadapan.`

`Dalam kelas, rujuk jawapan abda terhadap soalan hari ISNIN. Bagaimanakah realiti kontroversi besar boleh membantu kita memahami semua kejahatan yang wujud sekarang?`