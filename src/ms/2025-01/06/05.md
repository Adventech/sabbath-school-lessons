---
title:  Tuhan yang Bertaubat?
date:  05/02/2025
---

Bolehkah Tuhan “bertaubat”? Jika ya, apakah maksudnya itu? Kita telah melihat bahawa sifat Tuhan tidak pernah berubah. Walau bagaimanapun, beberapa teks alkitabiah menyebut Tuhan sebagai "bertaubat" atau "berlembut hati." Sekurang-kurangnya bagi manusia, taubat melibatkan pengiktirafan bahawa seseorang telah melakukan sesuatu yang salah. Jadi, bagaimanakah beberapa petikan alkitabiah boleh menggambarkan Tuhan sebagai “bertaubat”?

`Baca Keluaran 32:14 dan bandingkan dengan Yeremia 18:4–10. Apakah yang anda fahami mengenai huraian tentang  Tuhan yang “berlembut hati” ini?`

Dalam ayat-ayat ini dan banyak lagi ayat lain, Tuhan digambarkan sebagai berlembut hati  dengan penghakiman bagi merespon terhadap beberapa pertaubatan atau syafaat oleh manusia. Tuhan berjanji bahawa, jika manusia berbalik dari kejahatan mereka, Dia akan berpaling dari penghakiman yang Dia telah rancang. Tindakan Tuhan dalam berlembut hati dengan penghakiman sebagai respon terhadap pertaubatan manusia adalah tema umum di seluruh Kitab Suci.

`Baca Bilangan 23:19 dan 1 Samuel 15:29. Apakah yang diajarkan oleh ayat-ayat ini berkenaan dengan sama ada Tuhan “berlembut hati” atau “bertaubat”?`

Petikan ini secara eksplisit menyatakan bahawa Tuhan “bukan manusia yang harus menyesal” (1 Sam. 15:29, AVB) dan “TUHAN bukanlah manusia, sehingga Ia berdusta bukan anak manusia, sehingga Dia menyesal. Masakan Dia berfirman dan tidak melakukannya, atau berbicara dan tidak menepatinya?” (Bil. 23:19, ATB). Apabila dibaca sehubungan dengan ayat yang lain, maka ayat ini tidak boleh dimaksudkan bahawa Tuhan tidak "bertaubat" sama sekali, tetapi sebaliknya ia menyampaikan satu kebenaran bahawa Dia tidak “berlembut hati” atau “bertaubat” dalamn cara yang dilakukan oleh manusia. Sebaliknya, Tuhan sentiasa menepati janji-Nya, dan sementara Dia akan mengubah haluan sebagai respon kepada pertaubatan manusia, Dia sentiasa melakukannya sesuai dengan kebaikan-Nya dan Firman-Nya. Secara tepatnya, Tuhan berlembut hati dengan penghakiman sebagai respon terhadap pertaubatan kerana tabiat-Nya adalah baik, adil, pengasih, dan penyayang.

`Apakah kepentingan pada gambaran alkitabiah tentang “berlembut hati” ilahi? Apakah yang disampaikan oleh hal ini tentang keteguhan watak Tuhan di samping hakikat bahawa Tuhan masuk ke dalam satu  hubungan tulen memberi-dan-menerima yang membuat perbezaan sebenar kepada-Nya?`