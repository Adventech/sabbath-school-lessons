---
title:  Kasih Tuhan Terhadap Keadilan
date:  01/02/2025
---

### Bacaan Untuk Pelajaran Minggu Ini
Mzm. 33:5, Mzm. 85:10, Ulangan. 32:4, Yakobus 1:17, Titus 1:2, Kel. 32:14, Mat. 5:43–48.

> <p>Ayat Hafalan</p>
> “’Tetapi sesiapa yang hendak bermegah, biarlah dia bermegah kerana hal ini: bahawa dia memahami dan mengenal Aku, bahawa Akulah TUHAN, yang menunjukkan kasih abadi, keadilan, dan perbenaran di bumi. Sesungguhnya, hal-hal itulah yang Kusukai,’ demikianlah firman TUHAN” (Yer. 9:24, NKJV).

Di Timur Dekat purba, “dewa-dewa” yang disembah oleh bangsa disekeliling bukan sahaja berubah-ubah, tidak bermoral dan tidak dapat diramalkan, tetapi mereka juga menuntut kekejaman, seperti korban kanak-kanak. Sekalipun demikian, bangsa kafir ini tidak dapat mengharapkan bantuan dari dewa mereka dan oleh itu mereka tidak berani mengingkari “dewa” suku kaum mereka.

Menurut Ulangan 32:17, di belakang “dewa-dewa” tersebut adalah iblis (lihat juga 1 Kor. 10:20, 21). Bentuk ibadah mereka telah matang untuk dieksploitasi, meninggalkan orang ramai dalam kegelapan rohani dan moral yang besar.

Tuhan Alkitab adalah lebih jauh berbeza daripada kuasa-kuasa iblis ini. Yahweh adalah yang benar-benar baik dan tabiat-Nya tidak berubah. Hanya dengan kebaikan Tuhan yang berterusan maka kita boleh mempunyai satu-satunya harapan, sekarang dan untuk selama-lamanya.

Berbeza sekali dengan para dewa palsu dunia purba, dan juga dengan “dewa-dewa” moden hari ini, Yahweh sangat mengambil berat tentang kejahatan, penderitaan, ketidakadilan, dan penindasan— yang semuanya tanpa berbelah bagi dikutuk-Nya  sentiasa. Apa yang paling penting ialah, suatu hari nanti Dia akan menghapuskan semuanya itu, juga.

*Kaji pelajaran minggu ini sebagai persediaan untuk Sabat, 8 Februari.