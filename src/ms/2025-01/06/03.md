---
title:  Tuhan Sepenuhnya Baik dan Benar
date:  03/02/2025
---

Tuhan tidak hanya mendakwa mencintai keadilan dan memanggil manusia untuk mengasihi dan melakukan keadilan, tetapi Tuhan sendiri dengan sempurna dan tanpa goyah meneledankan sifat-sifat ini. Kitab Suci mengajarkan bahawa Tuhan adalah sepenuhnya kudus, setia, benar, dan pengasih. Tuhan sahaja dan sentiasa melakukan apa yang pengasih, adil, dan saksama. Dia tidak pernah melakukan kesalahan.

`Baca Ulangan 32:4 dan Mazmur 92:15. Apakah yang ayat-ayat ini ajarkan tentang kesetiaan dan kebenaran Tuhan?`

Ini dan banyak lagi petikan lain menyatakan bahawa Tuhan itu adil dan pengasih —“Dia sentiasa benar” (Mazmur 92:15, AVB; bandingkan dengan Mazmur 25:8, Mazmur 129:4). Tuhan “tidak melakukan kezaliman. Keadilan-Nya nyata setiap pagi, Dia tidak pernah lalai. Namun demikian, orang zalim tidak tahu malu” (Zef. 3:5, AVB). Perhatikan perbezaan langsung watak Tuhan berbanding orang-orang yang menyukai ketidakadilan.

Tuhan tahu apa yang terbaik untuk semua orang, mahukan yang terbaik untuk semua orang, dan sentiasa berusaha untuk menghasilkan yang terbaik untuk semua yang terlibat.

`Baca Mazmur 9:7, 8 dan Mazmur 145:9–17. Apakah yang diajarkan ayat-ayat ini tentang Tuhan?`

Tuhan Alkitab adalah “hakim yang benar” (Mazmur 7:11, AVB) dan tiada kejahatan yang tinggal bersama-Nya (Mazmur 5:4). Seperti yang diajarkan 1 Yohanes 1:5, “Tuhan itu cahaya; dan sama sekali tiada kegelapan dalam-Nya” (AVB). Sesungguhnya, Tuhan bukan sahaja baik secara sempurna, tetapi menurut Yakobus 1:13 (NKJV), “Tuhan tidak dapat digoda oleh kejahatan.” (bandingkan dengan Hab. 1:13).

Dalam semua ini, kebaikan dan kemuliaan Tuhan berkait rapat. Sementara  ramai orang yang mengidolakan kuasa, Tuhan adalah yang mahakuasa, namun Dia menggunakan kuasa-Nya hanya dengan cara yang adil dan penuh kasih. Bukan suatu kebetulan apabila Musa bertanya kepada Tuhan, “Tunjukkanlah kiranya kepadaku kemuliaan-Mu. Firman-Nya, Segala kegemilangan-Ku akan Kulalukan di hadapanmu” (Keluaran 33:18, 19, AVB).

`Mengapakah Tuhan yang sangat baik itu membenarkan sangat banyak kejahatan yang ada di dunia ini? Bincangkan jawapan anda di dalam kelas.`