---
title:  Peperangan di Bumi
date:   19/02/2019
---

`Sila baca Wahyu 12:13, 14. Setelah dihalang daripada memasuki syurga, Syaitan meneruskan serangannya ke atas gereja selama 1,260 hari/tahun nubuatan. Bagaimanakah Tuhan terlibat dengan gereja selama masa itu?`

"Pembuangan Iblis sebagai penuduh saudara-saudara di Syurga dicapai oleh karya Kristus yang agung dalam menyerahkan hidupnya. Walau apapun tentangan Syaitan yang berterusan, rencana penebusan sudahpun dilaksanakan. . . . Syaitan, mengetahui bahawa kerajaan yang telah dirampasnya akhirnya akan direbut daripadanya, bertekad untuk mendatangkan kesakitan untuk memusnahkan sebanyak mungkin makhluk yang diciptakan Tuhan dalam imejNya. Dia membenci manusia kerana Kristus telah menunjukkan kepada manusia kasih sayang dan belas kasihan, dan sekarang ia bersedia mempraktikkan ke atas manusia setiap jenis penipuan yang mana akan menjatuhkan mereka; dia meneruskan rancangannya dengan lebih kuat kerana keadaannya sendiri yang tidak ada harapan.â€â€”Ellen G. White, The Spirit of Prophecy, vol. 3, ms. 194, 195. 

Tidak diragukan, Iblis meneruskan kegiatannya di bumi dengan mencurahkan kemarahannya terhadap objek besar kasih Kristus di bumi iaitu gereja. Walau bagaimanapun, gereja mendapat perlindungan ilahi di tempat terpencil, padang gurun di bumi selama tempoh nubuatan 1,260 hari/tahun.     

Jangka masa penaniayaan Syaitan disebutkan dua kali dalam Wahyu 12 berkaitan dengan 1,260 hari/tahun (Wahyu 12: 6) dan "satu masa dan dua masa dan setengah masa." (Wahyu 12:14). Kedua-duanya jangka masa itu  merujuk kepada lamanya aktiviti penganiayaan tanduk kecil yang disebutkan di dalam Daniel 7: 23-25. Dalam Alkitab, hari untuk nubuatan melambangkan tahun. Masa dalam sejarah yang menepati jangka masa nubuatan ini adalah T.M. 538-1798,   semasa gereja Katolik Rom sebagai kedua-dua kuasa gereja dan kerajaan, mendominasi dunia Barat sehingga tahun 1798, apabila Jeneral Berthier tentera Napolean  membawa pengakhiran kepada kuasa penindasan Rom, sekurang-kurangnya buat sementara.

Semasa penganiayaan dalam jangka masa yang panjang ini,  naga itu menyemburkan dari mulutnya air, seperti banjir untuk memusnahkan wanita itu. Air melambangkan manusia dan bangsa-bangsa (Wah. 17:15). Tentera dan bangsa-bangsa telah diarah oleh Rom untuk menindas umat Tuhan yang setia pada masa ini. Menghampiri penghujung masa nubuatan ini, bumi yang ramah menelan air itu dan menyelamatkan wanita itu, menyediakan tempat yang selamat untuknya. Penyediaan ini menunjuk kepada perlindungan, serta kebebasan beragama yang Amerika telah berikan (Wah. 12:16). 

`Fikirkan berapa lama penganiayaan di sini berlangsung, 1,260 tahun. Apakah seharusnya hal ini beritahu kita tentang betapa terhadnya kita dalam memahami mengapa perkara-perkara seperti kedatangan Kristus, seolah-olah mengambil masa yang lama, dari perspektif kita?`