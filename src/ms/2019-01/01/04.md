---
title:  Bahasa Simbolik Wahyu
date:   01/01/2019
---

`Sila baca Wahyu 13: 1, Daniel 7: 1-3, dan Yehezkiel 1: 1-14. Apakah satu perkara yang ada persamaan di dalam semua penglihatan ini?`

Wahyu 1: 1 selanjutnya menyatakan: "Dan oleh malaikat-Nya yang diutus-Nya, Ia telah menyatakannya kepada hamba-Nya Yohanes."  Di sini kita dapati perkataan yang sangat penting dalam buku ini. Perkataan menyatakannya adalah terjemahan daripada perkataan Yunani semainō, yang bermaksud "ditunjukkan oleh tanda-tanda simbolik." Perkataan ini digunakan dalam terjemahan Yunani dari Perjanjian Lama (Septuagint), di mana Daniel menjelaskan kepada Raja Nebukadnezar bahawa melalui patung yang diperbuat daripada emas, perak, gangsa, dan besi, Tuhan menyatakan kepada raja " 'apa yang akan terjadi di masa depan' " (Dan 2:45). Dengan menggunakan perkataan yang sama, Yohanes memberitahu kita bahawa babak-babak dan peristiwa-peristiwa Wahyu ditunjukkan kepadanya dalam penglihatan dalam penyajian yang simbolik. Dipimpin oleh Roh Kudus, Yohanes dengan setia mencatat penyajian simbolik ini seperti yang dilihatnya dalam penglihatan (Wahyu 1: 2).

Oleh itu, bahasa di dalam nubuatan-nubuatan Wahyu, sebahagian besarnya,   tidak boleh ditafsirkan secara harfiah. Sebagai aturan, pembacaan Alkitab, pada umumnya, mengisyaratkan pemahaman harfiah kepada ayat (kecuali jika ayat itu menunjukkan maksud yang simbolik). Namun, apabila kita membaca Wahyu—melainkan  ayat itu menunjukkan maksud yang harfiah — maka kita perlu menafsirkannya secara simbolik. Walaupun babak-babak dan peristiwa-peristiwa yang diramalkan adalah hal yang sebenar, namun peristiwa-peristiwa tersebut biasanya dinyatakan dalam bahasa simbolik. 

Sentiasa ingat bahawa sebahagian besar daripada watak simbolik di dalam buku Wahyu akan melindungi kita daripada memesongkan mesej nubuatan tersebut. Dalam usaha untuk menentukan makna simbol yang digunakan di dalam buku ini, kita mesti berhati-hati untuk tidak menentukan pada ayat tersebut   makna yang berasal dari imaginasi manusia atau makna semasa simbol-simbol tersebut. Sebaliknya, kita mesti pergi kepada Alkitab dan simbol-simbol yang terdapat di halamannya untuk memahami simbol-simbol dalam kitab Wahyu.

Sebenarnya, dalam usaha untuk membuka kunci makna simbol-simbol dalam Wahyu, kita harus ingat bahawa kebanyakan daripada simbol-simbol tersebut telah diambil dari Perjanjian Lama. Dengan menggambarkan masa depan dalam bahasa masa lampau, Tuhan ingin mengingatkan kita bahawa tindakan penyelamatanNya pada masa akan datang akan menjadi seperti tindakan penyelamatanNya pada masa lalu. Apa yang telah Dia lakukan untuk umatNya pada masa lalu, Dia akan buat untuk mereka  lagi pada masa akan datang. Dalam usaha untuk memahami simbol dan imej dalam buku Wahyu, kita mesti bermula dengan memberi perhatian kepada Perjanjian Lama.