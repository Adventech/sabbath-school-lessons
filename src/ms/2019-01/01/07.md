---
title:  Renungan Tambahan
date:   04/01/2019
---

Baca Ellen G. White, “The Study of the Books of Daniel and the Revelation,” ms. 112–119, in Testimonies to Ministers and Gospel Workers. 

"Wahyu ini diberikan untuk bimbingan dan penghiburan bagi gereja sepanjang kewujudan Kristian. . . . Wahyu adalah sesuatu yang didedahkan. Tuhan sendiri mendedahkan kepada hambaNya misteri-misteri yang terkandung dalam buku ini, dan Dia bermaksud agar nubuatan-nubuatan ini akan terbuka untuk dipelajari oleh semua orang. Kebenarannya ditujukan kepada mereka yang hidup pada zaman akhir sejarah bumi ini, begitu juga dengan mereka yang hidup pada zaman Yohanes. Beberapa babak yang digambarkan dalam nubuatan ini adalah pada masa lalu, ada yang sedang berlaku; ada yang memperlihatkan penutupan konflik yang besar antara kuasa kegelapan dan Putera surga, dan sebahagian lagi mengungkapkan kejayaan dan kegembiraan umat tebusan di bumi yang baru.

"Jangan sekali-kali ada orang berfikir, oleh kerana mereka tidak dapat menjelaskan makna setiap simbol dalam Wahyu, maka tidak berguna bagi mereka untuk mempelajari buku ini dalam usaha untuk mengetahui erti kebenaran yang terkandung di dalamnya. Dia (Yesus) yang mendedahkan misteri-misteri ini kepada Yohanes akan memberikan  pemahaman perkara-perkara syurga kepada para pencari kebenaran yang gigih.     Mereka yang hatinya terbuka untuk menerima kebenaran akan dapat  memahami ajarannya, dan akan diberikan berkat yang dijanjikan kepada mereka yang ‘mendengarkan kata-kata nubuat ini, dan yang menuruti apa yang ada tertulis di dalamnya.’”—Ellen G. White, The Acts of the Apostles, pp. 583–585.

**Soalan Perbincangan**

`1. 	Jika Wahyu merupakan penyataan tentang Yesus Kristus, kenapakah apocalypse (wahyu) adalah perkataan yang  mempunyai erti negatif hari ini? Apakah yang hal ini beritahukan kepada kita mengenai tanggapan popular tentang Wahyu di kalangan orang Kristian? Mengapakah perkataan takut sering dikaitkan dengan nubuatan Wahyu?` 

`2. 	Fikirkan beberapa ramalan yang gagal yang dibuat oleh beberapa orang   hanya dalam 20 tahun yang lalu mengenai peristiwa akhir zaman dan kedatangan Yesus yang kedua. Tanpa mengira  apa di dalam hati atau motif orang-orang yang membuatnya (yang kita tidak dapat  ketahui), apakah hasil negatif daripada ramalan-ramalan yang gagal ini? Apakah kesan ramalan yang gagal itu di hati orang-orang percaya?  Bagaimanakah kita, sebagai orang yang percaya kepada nubuatan dan yang menanti peristiwa akhir masa sebagai petunjuk, memilih keseimbangan yang betul dalam bagaimana kita memahami nubuatan dan bagaimana kita mengajarnya kepada orang lain?`