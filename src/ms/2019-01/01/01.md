---
title:  Injil Dari Patmos
date:   29/12/2018
---

### Bacaan Untuk Pelajaran Minggu Ini
Wahyu 1: 1-8; Yohanes 14: 1-3; Ul. 29:29; Yohanes 14:29; Rom. 1: 7; Phil. 3:20; Dan. 7:13, 14.

> <p>Ayat Hafalan</p>
> â€œBerbahagialah ia yang membacakan dan mereka yang mendengarkan kata-kata nubuat ini, dan yang menuruti apa yang ada tertulis di dalamnya, sebab waktunya sudah dekatâ€ (Wahyu 1:3).

Nubuatan-nubuatan dalam buku Wahyu telah diwahyukan dalam penglihatan kepada Aposel Yohanes lebih daripada sembilan belas abad yang lalu semasa pengasingannya di sebuah pulau kecil berbatu yang dikenali sebagai Patmos di Laut Aegea  (Wahyu 1: 9). Wahyu 1: 3   mengumumkan berkat kepada mereka yang membaca buku itu dan menuruti ajarannya (bandingkan Lukas 6:47, 48) Ayat ini  ditujukan kepada  jemaat yang berkumpul di gereja untuk mendengar perkhabaran itu. Walau bagaimanapun, mereka diberkati bukan kerana mereka hanya membaca atau mendengar tetapi kerana mereka juga mematuhi kata-kata buku tersebut (lihat Wahyu 22: 7).

Nubuatan Wahyu adalah pernyataan tentang penjagaan Tuhan bagi umatNya. Nubuatan-nubuatan tersebut menunjukkan kepada kita kependekan dan kerapuhan hidup ini, juga kepada keselamatan di dalam Yesus, dan  kepada panggilan kita untuk menyebarkan Injil.

Nubuatan-nubuatan Alkitab adalah seperti lampu yang bersinar di tempat yang gelap (2 Pet. 1:19). Ia bertujuan untuk memberikan panduan untuk kehidupan kita hari ini dan harapan untuk masa depan kita. Kita akan memerlukan panduan nubuatan ini sehingga kedatangan Kristus dan penubuhan kerajaan yang kekal selama-lamanya.

_*Pelajari Pelajaran Minggu ini sebagai persediaan pada Hari Sabat,  5 Januari._