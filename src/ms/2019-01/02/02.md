---
title:  Di Patmos
date:   06/01/2019
---

`Sila baca Wahyu 1: 9. Apakah yang dinyatakan oleh Yohanes pewahyu itu  kepada kita tentang keadaan di mana dia menerima penglihatan Wahyu?`

Patmos adalah sebuah pulau yang tandus dan berbatu di Laut Aegean; ia berukuran  16 km  panjang dan 9.6 km lebar di bahagian paling lebar. Orang-orang Rom menggunakannya bersama-sama dengan pulau-pulau sekitarnya yang lain sebagai tempat pembuangan untuk pesalah politik. Para penulis awal Kristian yang hidup  dekat dengan masa penulisan buku Wahyu menyatakan, dengan sebulat suara, bahawa pihak berkuasa Roma telah membuang Yohanes ke Patmos kerana kesetiaannya kepada injil. Aposel yang sudah tua itu  di Patmos  tentu sekali telah menanggung  semua kesulitan pemenjaraan Roma. Dia mungkin diperlakukan seperti seorang penjenayah, dirantaikan pada belenggu, diberi makanan yang tidak mencukupi, dan dipaksa untuk melakukan kerja keras di bawah  cambuk pengawal Roma tanpa belas kasihan.

"Patmos, sebuah pulau yang tandus di Laut Aegean, telah dipilih oleh kerajaan Roma sebagai tempat pembuangan bagi penjenayah; tetapi kepada hamba Tuhan, tempat suram ini menjadi pintu surga. Di sini, jauh daripada adegan kehidupan yang sibuk, dan daripada kerja-kerja berat pada tahun-tahun sebelumnya, dia mendapat penemanan Tuhan dan Kristus dan malaikat-malaikat di surga, dan dari mereka dia telah menerima panduan untuk gereja untuk semua masa depan.”—Ellen G. White, The Acts of the Apostles, pp. 570, 571.

`Siapakah tokoh-tokoh Alkitab yang lain yang telah menanggung kesukaran, meskipun (atau mungkin kerana) mereka setia kepada Tuhan? Lihat Dan. 3:16–23, Acts 7:54–60.`

Para pengikut Kristus  jangan sekali-kali lupa bahawa setiap kali mereka mendapati diri mereka dalam keadaan yang serupa dengan keadaan Yohanes, mereka tidak dibiarkan sendirian. Yesus yang sama, yang datang kepada Yohanes dengan kata-kata harapan dan dorongan di tengah-tengah kesulitannya di Patmos, masih hadir bersama umatNya untuk menopang dan menyokong mereka dalam situasi sukar mereka.

`Bagaimanakah kita dapat memahami perbezaan antara penderitaan demi  Kristus dan penderitaan atas sebab-sebab lain, termasuk pilihan kita yang salah? Atau bagaimana pula dengan penderitaan atas sebab yang kita tidak faham?  Bagaimanakah kita dapat belajar mempercayai Tuhan dalam setiap keadaan?`