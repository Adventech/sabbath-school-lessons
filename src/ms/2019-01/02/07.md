---
title:  Renungan Tambahan
date:   11/01/2019
---

Baca tulisan Ellen G. White, “Patmos,” ms. 568–577, dalam The Acts of the Apostles.

“Penganiayaan terhadap Yohanes menjadi satu rahmat. Patmos dibuat gilang-gemilang dengan kemuliaan seorang Juruselamat yang telah bangkit. Yohanes telah melihat Kristus dalam bentuk manusia, dengan bekas luka oleh paku di tangan dan kakiNya,  yang akan menjadi kemuliaanNya selama-lamanya. Kini dia dibenarkan sekali lagi untuk melihat Tuhannya yang telah bangkit, dipenuhi dengan kemuliaan melebihi daripada yang manusia fana boleh lihat, namun hidup.

"Penampakan Kristus kepada Yohanes seharusnya adalah untuk semua, orang percaya  mahupun yang tidak percaya, satu bukti bahawa kita mempunyai Kristus yang telah bangkit. Ia seharusnya memberikan kuasa yang hidup kepada gereja. Kadang-kadang awan gelap mengelilingi umat Tuhan. Seolah-olah penindasan dan penganiayaan akan memusnahkan mereka. Tetapi pada masa seperti itu, pelajaran yang bersifat paling membimbing diberikan. Kristus sering memasuki penjara-penjara dan memperlihatkan diriNya kepada orang pilihanNya. Dia berada di dalam api bersama mereka di tiang pembakaran. Sebagaimana pada malam yang paling gelap, bintang-bintang bersinar dengan amat terang,  begitu juga sinar yang paling cemerlang dari kemuliaan Tuhan dinyatakan dalam kesuraman yang paling dalam. Lebih gelapnya langit,  lebih jelas dan mengagumkan pula Sinar Matahari Kebenaran, Penyelamat yang telah bangkit itu.”—Ellen G. White, The Youth’s Instructor, April 5, 1900. " 

**Soalan Perbincangan**

`1. 	Yohanes berkongsi dengan para pembaca apa yang dia telah lihat dan telah dengar di Patmos. Sementara  anda membaca Wahyu 1: 12-20, apakah yang anda lihat dan dengar? Apakah kata-kata penghiburan yang boleh anda ambil daripada apa yang dinyatakan di sini?`

`2. 	Malaikat pertama dalam Wahyu 14: 7 mendesak penduduk bumi pada zaman  akhir untuk "'menyembah Dia yang telah menjadikan langit dan bumi dan laut dan semua mata air ". Bahasa ini diambil dari Keluaran 20:11. Apakah yang    diberitahukan kepada kita oleh perkhabaran malaikat pertama   tentang kepentingan  Sabat pada zaman akhir, seperti yang dinyatakan dalam Wahyu?`  

`3. 	Ada ironi aneh yang dihadapi oleh ramai orang Kristian. Semakin lama mereka berada di gereja, semakin mudah untuk iman mereka malap atau bahkan mati. Sepatutnya, sebaliknya yang berlaku. Lagipun, sepatutnya semakin lama kita berjalan dengan Yesus, semakin banyak kita ketahui tentang Dia dan kasihNya kepada kita. Jadi, bagaimanakah kita sepatutnya dapat memelihara nyalaan iman bukan sahaja menyala tetapi menyala dengan lebih cerah dan lebih cerah lagi?`