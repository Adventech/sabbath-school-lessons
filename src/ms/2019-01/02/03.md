---
title:  Hari Tuhan
date:   07/01/2019
---

`Sila baca Wahyu 1:10 bersama dengan Keluaran 31:13, Yesaya 58:13, dan Matius 12: 8. Menurut ayat-ayat ini, apakah hari di dalam Alkitab yang dinyatakan dengan jelas sebagai hari Tuhan? Betapa bermaknakah hari ini  bagi Yohanes di tengah-tengah kesulitannya?`

"Pada hari Sabat, Tuhan yang empunya kemuliaan menampakkan diri kepada rasul yang telah dibuang itu. Yohanes memelihara kekudusan Sabat di Patmos sebagaimana ketika ia berkhutbah kepada orang-orang di bandar-bandar dan kota-kota di Yudea. Dia menuntut bagi dirinya sendiri  janji-janji indah  yang diberikan berkaitan dengan hari itu.”—Ellen G. White, The Acts of the Apostles, p. 581. 

Wahyu 1:10 dengan jelas menunjukkan bahawa Aposel Yohanes menerima penglihatan pada Sabat ketujuh hari. Walaupun menanti-nantikan peristiwa-peristiwa masa depan, bahkan kepada kedatangan Kristus kali  kedua (bandingkan dengan Wahyu 1: 7) yang disebut "hari Tuhan" (Yes 13: 6-13; ), namun Yohanes bercakap tentang masa di mana dia sendiri mendapat penglihatan mengenai peristiwa-peristiwa masa depan ini, dan itu adalah pada hari Sabat, "hari Tuhan."

Jelas sekali, tanpa keraguan,  bahawa di tengah-tengah penderitaannya, hari Sabat yang dipenuhi dengan penglihatan ini pastinya telah menjadi kecapan kecil  satu kehidupan yang bebas daripada penderitaan, yang dia dan orang-orang yang setia sepanjang zaman akan alami selepas Kedatangan Kedua. Sesungguhnya, dalam pemikiran orang Yahudi Sabat disifatkan sebagai kecapan kecil olam haba, "dunia yang akan datang."

"Sabat, yang telah dimulakan  Tuhan di Eden, adalah. . . indah bagi Yohanes  di pulau yang sunyi itu. . . .

"Betapa indahnya hari Sabat itu untuk orang buangan yang kesepian itu, selalu berharga di sisi Kristus, tetapi sekarang lebih ditinggikan daripada dahulu! Tidak pernah dia belajar begitu banyak tentang Yesus. Tidak pernah dia mendengar kebenaran yang begitu agung.”—Komentar Ellen G. White, The SDA Bible Commentary, vol. 7, p. 955.  

`Bandingkan dua versi perintah keempat dari   Sepuluh Perjanjian dalam Keluaran 20:11 dan Ulangan 5:15.  Ayat-ayat ini menunjukkan kepada Sabat hari ketujuh  sebagai peringatan bagi penciptaan dan pembebasan, mengingatkan kita bahawa Tuhan telah menjadikan kita dan menebus kita.   Bagaimanakah kita, pada tiap-tiap hari Sabat, sentiasa menyimpan di dalam fikiran kedua-dua realiti Tuhan sebagai Pencipta kita dan sebagai Penebus kita? Fikirkan ini juga; Apakah baiknya Dia sebagai Pencipta kita tanpa  menjadi menjadi Penebus kita?`