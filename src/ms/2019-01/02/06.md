---
title:  Perkhabaran Kepada Jemaat di Efesus
date:   10/01/2019
---

Efesus adalah ibukota dan kota terbesar di wilayah Roma di Asia yang terletak di laluan perdagangan utama. Sebagai pelabuhan utama Asia, ia merupakan pusat perdagangan dan agama yang sangat penting. Kota ini dipenuhi bangunan-bangunan awam seperti kuil, teater, gimnasium, bilik untuk mandi, dan rumah pelacuran. Ia juga dikenali sebagai pengamalan sihir dan seni. Kota ini juga terkenal kerana ketidaksopanan dan tahyul. Namun, gereja Kristian yang paling berpengaruh di provinsi itu adalah di Efesus.

`Sila baca Wahyu 2:1-4.   Bagaimanakah Yesus menyatakan diriNya kepada jemaat ini? Apakah kualiti  hebat yang Yesus puji mengenai jemaat tersebut? Namun, apakah kebimbangan yang Yesus luahkan?`

Pada awalnya, orang-orang Efesus terkenal dengan kesetiaan dan kasih mereka (Efesus 1:15). Walaupun mengalami tekanan baik dari luar mahupun di dalam gereja, orang Kristian di Efesus tetap teguh dan setia. Mereka bekerja keras dan setia hingga akhir; Sesungguhnya, mereka tidak boleh bertolak ansur dengan rasul-rasul palsu di tengah-tengah mereka. Walau bagaimanapun, kasih mereka terhadap Kristus dan sesama mereka mula berkurangan. Walaupun para anggota berdiri teguh, namun tanpa kasih kristus, lampu mereka sendiripun dalam bahaya akan padam.

`Sila baca Wahyu 2:5â€“7. Apakah tiga perkara yang Yesus minta gereja lakukan untuk menghidupkan semula kasih dan kesetiaan awal mereka kepada Kristus dan kepada sesama mereka? Bagaimanakah ketiga-tiga perkara tersebut berkaitan secara berurutan?`

Secara nubuatan, situasi dalam gereja di Ephesus sesuai dengan keadaan umum dan situasi rohani gereja bermula dari  T.M. 31 hingga 100. Gereja zaman rasul dicirikan oleh kasih dan kesetiaan kepada injil, tetapi menjelang akhir abad pertama, gereja mula kehilangan api kasihnya yang mula-mula. Dengan itu, menjauh daripada kesederhanaan dan kemurnian Injil.

`Bayangkan diri anda sebagai sebahagian daripada jemaat yang kasihnya sedang berkurangan. Para anggota mungkin tidak mengamalkan apa-apa dosa yang diketahui atau secara terang-terangan. Pada satu tahap, mereka malah melakukan apa yang betul; namun, mereka mengalami formalisme dan kedinginan. Bagaimanakah nasihat Yesus di sini membebaskan gereja daripada situasi ini?`