---
title:  Di Tengah-Tengah Kaki Dian
date:   05/01/2019
---

### Bacaan Untuk Pelajaran Minggu Ini
Wah. 1:9–18; Kisah 7:54–60; Mat. 12:8; Kel. 20:11; Dan. 10:5, 6; Wah. 1:20; Wah. 2:1–7. 

> <p>Ayat Hafalan</p>
> “ ‘Siapa bertelinga, hendaklah ia mendengarkan apa yang dikatakan Roh kepada jemaat-jemaat’ ” (Wahyu  2:7). 

Mazmur 73 menerangkan kebingungan pemazmur sementara dia mengamati kebanggaan orang fasik. Mereka hidup dengan mewah dan senang lenang, berbeza dengan penderitaan orang-orang yang saleh. Ketidakadilan ini sangat mengganggu pemazmur (Mazmur 73: 2-16), yang, dalam kebingungannya, pergi ke tempat kudus (Maz 73:16, 17). Di sana, di hadapan Tuhan, dia diberikan pemahaman yang lebih mendalam mengenai perkara itu.

Berabad-abad kemudian, seorang Aposel yang sudah tua mendapati dirinya di sebuah pulau penjara yang berbatu kerana kesaksian setianya. Dalam kesusahannya, dia mendapat berita bahawa gereja-gereja di bawah jagaannya menderita. Namun, pada masa yang kritikal itu, dia diberikan penglihatan mengenai  Kristus yang telah bangkit itu berada di tempat kudus di syurga. Di sini, sebagaimana dengan pemazmur, Tuhan memperlihatkan kepada Yohanes beberapa misteri kehidupan ini dan perjuangan yang dibawanya. Pemandangan tempat kudus ini memberikan dia jaminan akan  kehadiran dan penjagaan Kristus—satu jaminan yang dia akan sampaikan kepada gereja-gereja ini dan kepada generasi-generasi Kristian  sepanjang abad hingga akhir sejarah dunia ini.

Sebagai tambahan kepada memperkenalkan pelayan Kristus di tempat kudus di syurga, pelajaran minggu ini kita akan mula melihat kepada perkhabaran pertama daripada tujuh perkhabaran khusus kepada jemaatNya, yang ditujukan secara bersama kepada jemaat-jemaat di Asia. Perkhabaran ini  juga mempunyai erti bagi kita hari ini.  Minggu depan, kita akan melihat kepada perkhabaranNya kepada enam lagi jemaat yang lain.

_*Pelajari Pelajaran Minggu ini sebagai persediaan pada Hari Sabat, 12 Januari._