---
title:  Yesus di Patmos
date:   08/01/2019
---

`Sila baca Wahyu 1: 12-18. Bandingkan gambaran Yohanes tentang Kristus dengan makhluk ilahi dalam Daniel 10: 5, 6. Bagaimanakah Yesus muncul dalam penglihatan Yohanes? Apakah yang Dia  lakukan?`

Yohanes melihat Yesus berpakaian  sebagai Imam Maha Tinggi  berjalan di tengah-tengah kaki dian.  

Gambaran mengenai Yesus berjalan di tengah-tengah kaki dian menunjuk kepada janji Tuhan kepada Israel kuno bahawa Dia akan berjalan di tengah-tengah mereka sebagai Tuhan mereka (Imamat 26:12). Dalam Wahyu, kaki dian menggambarkan tujuh jemaat di Asia yang mana tulisan Wahyu pada asalnya ditujukan (Wahyu 1:20),   dan (seperti yang kita akan lihat pada hari Rabu) kaki dian itu juga melambangkan gerejaNya sepanjang sejarah. Melalui Roh Kudus, penjagaan Yesus akan berterusan kepada jemaatNya di bumi. Dia akan terus-menerus bersama umatNya sehingga Dia membawa mereka ke rumah abadi mereka.

Lebih-lebih lagi, gambaran Yesus sebagai Imam Maha Tinggi di tengah-tengah kaki dian itu diambil daripada amalan ritual di tempat kudus di Yerusalem. Tugas harian seorang imam yang dilantik adalah untuk mengekalkan lampu-lampu di Tempat Kudus menyala dengan cerah. Dia akan memangkas dan mengisi semula lampu-lampu yang semakin malap, mengganti sumbu pada lampu yang sudah tamat tempoh, mengisi semula dengan minyak segar, kemudian menyalakannya semula. Dengan cara sedemikian, imam mengetahui situasi setiap lampu. . . Dalam cara yang sama, Yesus     mengetahui  keperluan dan keadaan umatNya dan mengantarai mereka secara peribadi.  

`Sila baca Wahyu 2: 2, 9, 13, 19; 3: 1, 8, 15. Apakah pernyataan "Aku tahu" katakan tentang pengetahuan Yesus mengenai situasi dan keperluan umat Tuhan?`

Yesus menyebut diriNya dengan gelaran Tuhan sebagai "yang terdahulu dan. . . yang terkemudian" (lihat Yesaya 44: 6, 48:12). Perkataan Yunani untuk "terakhir" adalah eschatos, yang mana daripadanya perkataan eskatologi ("kajian tentang peristiwa-peristiwa akhir zaman") datang. Ini menunjukkan bahawa fokus eskatologi adalah kepada Yesus Kristus, yang mempunyai kata akhir pada peristiwa-peristiwa  terakhir. Dia adalah "Yang Hidup" dan memiliki "kunci maut dan kerajaan maut " (Wahyu 1:18). Melalui kematian dan kebangkitanNya, Yesus telah diberikan kuasa untuk membuka pintu maut (Ayub 17:16, Mz. 9:13). Semua yang percaya kepadaNya akan bangkit dari kubur kepada hidup yang kekal (1 Cor. 15:21â€“23).   Para pengikut Yesus yang setia tidak perlu takut, kerana, bahkan orang matipun  berada di bawah penjagaannya. Jika demikian dengan orang mati, apatah lagi dengan yang masih hidup? Lihat 1 Thess. 4:16, 17).