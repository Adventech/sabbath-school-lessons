---
title:  Tubuh Kristus
date:   07/11/2018
---

Mungkin gambaran mengenai gereja yang paling dikenali dan yang paling berkuasa berbicara mengenai perpaduan pada pelbagai bahagiannya ialah tubuh Kristus. “Kerana sama seperti tubuh itu satu dan anggota-anggotanya banyak, dan segala anggota itu, sekalipun banyak, merupakan satu tubuh, demikian pula Kristus … Kamu semua adalah tubuh Kristus dan kamu masing-masing adalah anggotanya” (1 Korintus 12:12, 27).

Sama seperti tubuh adalah satu unit tunggal yang terdiri daripada pelbagai bahagian, masing-masing dengan fungsi dan tanggungjawabnya yang berbeza, demikian juga gereja ini sebagai tubuh Kristus.

`Sila baca 1 Korintus 12:12–26. Bagaimanakah gambaran tentang satu tubuh dengan pelbagai bahagiannya ini dipakai dalam gereja anda? Bagaimanakah ia dipakai kepada organisasi sedunia seperti Gereja Seventh-day Adventist?`

Ajaran Paulus di dalam 1 Korintus 12 menyampaikan satu realiti yang mendalam bahawa perpaduan Kristian yang autentik bukan hanya dalam hal kepelbagaian, dan sudah tentu bukan daripada kepelbagaiannya tetapi sebaliknya menerusi kepelbagaiannya. Kita harus jangan hairan bahawa adalah Roh Suci yang berupa sumber kepada pernyataan kepelbagaian ini. Sama seperti tubuh adalah  sangat bersatupadu secara luar biasa dengan perbezaannya yang menakjubkan, demikian juga idealnya tubuh Kristus, yang melalui kepelbagaian ini menyatakan kesempurnaan dan kekayaannya pada tubuh Kristus.

Gambaran ini berbicara kepada kita secara langsung. Pada beberapa dekad kebelakangan ini, Gereja Seventh-day Adventist telah berkembang dengan pesat. Gereja Seventh-day Adventist terdiri daripada umat dari hampir setiap latar belakang, budaya dan persekitaran yang boleh kita fikirkan. Perbezaan etnik, bangsa, budaya, pendidikan dan umur harus jangan dibiarkan untuk memecahbelahkan kita di dalam Kristus.  Kepelbagaian ini harus dibentuk oleh Roh Suci sebagai satu kuasa untuk perpaduan, yang menyatakan kebenaran bahawa di sebalik perbezaan ini, kita semua adalah satu di dalam Kristus. 

Sebagaimana kita sudah pelajari, di kayu Salib kita semua adalah setara, tanpa mengambilkira siapa kita dan dari mana asal usul kita. Ketika dunia di sekeliling kita menjadi semakin berkecai, gereja harus menggambarkan bahawa perpaduan dalam kepelbagaian boleh dicapai. Umat Tuhan boleh menunjukkan kuasa penyembuhan dan pendamaian pada Injil. 

Suatu hal menakjubkan bila Paulus memberitahu kita bagaimana ideal ini dapat dicapai. “Kristus adalah kepala jemaat. Dialah yang menyelamatkan tubuh” (Efesus 5:23). “Dialah kepala tubuh, yaitu jemaat” (Kolose 1:18). Ketika setiap umat percaya bercantum secara rohani kepada Kristus, maka seluruh tubuh itu mendapat khasiat dari makanan yang sama. Oleh itu, kita perlu menekankan pentingnya belajar Firman Tuhan, taat setia kepada apa yang kita sudah pelajari di dalam Firman itu dan melakukan cara sama dalam penyembahan dan doa untuk perpaduan di dalam tubuh Kristus.