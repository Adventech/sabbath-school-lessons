---
title:  Bait Roh Suci
date:   06/11/2018
---

Satu lagi citra bangunan yang Paulus gunakan ialah bait Tuhan atau Roh Kudus. Ia adalah imej sebuah bangunan mahal dan berharga. Bersama-sama dengan 1 Korintus 6:19, di mana gambaran itu merujuk kepada tubuh peribadi seseorang sebagai bait Roh Suci, di dalam 1 Korintus 3:16, 17 Paulus menggunakan gambaran itu untuk merujuk kepada bangunan yang paling suci dan berharga di Timur Dekat kuno, iaitu bait Tuhan.

`Sila baca 1 Korintus 3:16, 17. Apakah maknanya bahawa gereja itu adalah bai Roh Suci? Amaran tentang apakan yang diberikannya di dalam ayat 17?`

Jelas sekali bahawa dalam merujuk kepada gereja, Paulus tidak memikirkan tentang sebuah bangunan bait secara fizikal atau suatu tempat kediaman untuk Tuhan. Bahasa Yunani dalam Perjanjian Baru membuat perbezaan di antara kata tunggal  “engkau,” untuk merujuk kepada satu orang, dan kata jamak “kamu,” untuk merujuk kepada ramai orang. Dalam kes ini ia adalah yang kedua. Metafora ini merujuk kepada entiti korporat: secara bersama-sama orang Kristian di Korintus membentuk bait Roh Suci dan di dalam satu pengertian rihani Tuhan diam di antara mereka.

Bagi Paulus, Tuhan diam di dalam kalangan persekutuan Kristian; oleh itu, amarannya bahawa sesiapa yang mencuba memusnahkan persekutuan ini akan menderita akibat dari penghakiman. Perpaduan umat percaya adalah teras persekutuan ini kehadiran Tuhan di dalam bait ini. Walaupun ayat ini sering digunakan dalam pemahaman tentang memelihara tubuh fizikal seseorang (yang sudah tentulah itu yang umat Kristuan seharusnya lakukan juga), bukan perkara khusus itu yang Paulus maksudkan di sini. Di sebaliknya, mesejnya ialah berupa satu amaran tentang mereka yang mahu memusnahkan perpaduan di dalam gereja. 

Pada awal dalam fasal ini, Paulus merujuk kepada apa yang dia anggap sebagai cabaran kepada perpaduan: “bilamana ada iri hati dan perselisihan dan perpecahan di antara kamu” (1 Korintus 3:3, KSILT).  Tingkah laku dan sifat ini adalah ancaman nyata kepada perpaduan Kristian dan boleh menyebabkan ketiadaan hadirat Tuhan di dalam baitNya. Di dalam kata lain, konflik di dalam gereja boleh memusnahkan bait Tuhan. Oleh yang demikian, diam ahu agar anggota gereja mengikis sikap dan tingkah laku yang mengancam perpaduan ini.

Apabila konflik meletus di dalam gereja maka nasihat Paulus kepada umat di Korintus masih dipakai hari ini: “Tetapi aku menasihatkan kamu, saudara-saudara, demi nama Tuhan kita Yesus Kristus, supaya kamu seia sekata dan jangan ada perpecahan di antara kamu, tetapi sebaliknya supaya kamu erat bersatu dan sehati sepikir” (1 Korintus 1:10).

`Sikap iri hati, perselisihan dan perpecahan – bukanlah masalah seperti ini yang gereja hadapi pada zaman Paulus. Kita juga berhadapan dengannya hari ini. Apakah peranan setiap kita dalam berusaha menangani masalah ini dalam cara yang tidak akan mengancam perpaduan?`