---
title:  Panduan Guru
date:   09/11/2018
---

**Ayat Utama**: Efesus 2:19-22

**Pelajar Akan**:

- **Mengetahui**: Mengkaji gambaran terpilih dari Alkitab yang menunjukkan peranan penting yang perpaduan itu lakukan di dalam sifat dan misi gereja.
- **Merasakan**:  Menghargai peranan penting pada Tritunggal di dalam kehidupan dan perpaduan gereja.
- **Melakukan**: Menghargai nilai sumbangan yang diberikan oleh setiap anggota kepada kewujudan dan isi gereja. 

**Garis Panduan Pelajaran**:

1. Mengetahui: Perpaduan dan Gambaran Pada Gereja
	+ Bagaimanakah keperluan perpaduan Kekristinanan menekankan gambaran pada gereja, seperti sebagai umat Tuhan, keluarga Tuhan, bait Roh Suci, tubuh Kristus dan domba dan Gembala? 
	+ Apakah yang kita pelajari secara khsusu mengenai bagaimana rupanya perpaduan itu dan bagaimana terjadinya perpaduan itu melalui gambaran ini?

2. Merasakan: Tuhan dan Perpaduan Gereja
	+ Dalam cara apakah setiap ahli dalam Tritunggal itu menyumbang kepada perpaduan gereja di dalam gambaran yang ditemui di dalam pelajaran ini? 
	+ Mana satukah di antara sumbangan ini yang paling diperlukan peh gereja setempat anda?

3. Melakukan: Setiap Anggota Adalah Penting
	+ Apakah yang dinyatakan oleh gambaran perpaduan gereja mengenai sikap yang diperlukan oleh umat Kristian secara individu terhadap Tuhan dan terhadap sesama umat Kristian yang lain?
	+ Dalam cara apakah anda boleh lebih bernekad untuk menghargai nilai pada setiap anggota di dalam gereja anda? 

**Ringkasan**: Metafora pada gereja Perjanjian Baru menggambarkan sifat penting dalam bergantung kepada Tuhan dan hubungan harmoni yang diminta dari umat Tuhan untuk mereka miliki antara satu sama lain..

### Cara Pembelajaran

#### LANGKAH 1—Mendorong

**Ayat Tumpuan**: 1 Korintus 12:12

**Kunci utama untuk pertumbuhan rohani**: Hubungan kita dengan Tuhan membawa kita kepada satu hubungan unik dengan umat Kristian lain. Ia memberi impak kepada cara kita melihat diri kita sendiri dan kepada satu sama lain kerana kita dibawa bersemuka dengan kebergantungan yang sama kepada Tuhan untuk semua keperluan kita dan panggilan umum kita untuk melayani Dia.

**Hanya Untuk Guru**:  Cerita yang dipaparkan dibawa ini menggambarkan cara satu hubungan tunggal boleh mengubah hubungan yang lain. Sila bantu ahli kelas anda untuk melihat kepentingan pada satu permulaan hubungan dan peranan yang satu misi bersama lakukan dalam mengubah hubungan di antara mereka yang terlibat dengan misi itu.

**Pembuka Perbincangan**: Apabila Wendy menerima satu tawaran pekerjaan di sebuah hospital di luar negara, dia mendapati dirinya dikellilingi oleh orang yang tidak di kenalinya di dalam budaya yang berlainan. Rakan sekerjanya yang terdekat berasal dari pelbagai latarbelakang etnik dan menganuti pelbagai agama utama di dunia ini. Pada pandangan pertama, dia tidak memiliki sebarang persamaan dengan mereka. Namun demikian, apabila dia meluangkan masa bersama rakan sekerjanya yang baru itu, dia dapati bahawa salah seorang daripada mereka telah dilatih di negara asalnya. Seorang lagi beragama Yahudi Ortodoks dan dengan demikian dia memelihara Hari Sabat. Namun bukan persamaan ciri seperti ini yang telah mengimpak hubungannya dengan mereka. Apa yang membawa mereka bersama adalah hubungan sesama mereka kepada Hospital itu. Mereka sama-sama mengalami keletihan akibat masa bekerja bersama yang lama. Mereka meluangkan masa yang lama untuk duduk bersama menyiapkan laporan kerja dan menghadiri persidangan yang sama. Mereka gembira bersama apabila ada pesakit yang sudah lama berada di hospital menjadi cukup sembuh untuk pulang dan mereka bersedih bersama apabila ada pesakit yang tidak sembuh lalu mati. Hubungan mereka yang sama dengan hospital itu telah mengubah cara mereka bergaul satu sama lain sehingga dalam masa beberapa bulan mereka bergaul bersama secara kerap ketika berada di luar hospital.   

**Soalan Untuk Perbincangan**: Sila terangkan satu hubungan yang telah mengubah hubungan anda dengan orang lain. Apakah faktor mengenai hubungan utama itu yang telah membuat perbezaan di dalam hubungan anda? Bagaimanakah mungkin hal ini dapat membantu anda untuk memahami cara di mana hubungan anda dengan Yesus akan mengubah hubungan anda dengan orang lain?

#### LANGKAH 2—Mengkaji

**Hanya Untuk Guru**: Alkitab mengandungi banyak gambaran hebat mengenai gereja. Lima metafora telah diperkenalkan di dalam edisi umum pelajaran pada minggu ini. Bahagian ini menyediakan tiga gamabarn itu yang tekah dipilih untuk menggambarkan hubungan gereja dengan setiap ahli dalam Ketuhanan. Sementara anda mengkaji setiap metafora itu, sila fahami bagaimana ia menggambarkan perpaduan yang Tuhan inginkan untuk gerejaNya dan, juga, sila kaji bagaimana setiap ahli dalam Ketuhanan itu relevan ketika digambarkan sebagai menyumbang kepada perpaduan tersebut.

**Ulasan Alkitab**

**I. Umat Tuhan** (Imbas kembali 1 Petrus 2:9; Keluaran 19:5, 6; dan Imamat 26:12.)

Pengenalan rasul Paulus terhadap gereja sebagai umat Tuhan mengaitkan gereja Perjanjian Baru dengan sejarah dan Perjanian kepada Israel. Umat percaya Yahudi akan segera mengaitkan ungkapan itu dengan sejarah mereka yang kaya sebagai satu umat perjanjian, kerana istilah itu, pada dasarnya, adalah suatu yang rasional. Namun penekanan istilah ini bukan pada anggota umat Tuhan itu, tetapi atas tindakan dan sifat Tuhan. Hanya Tuhan sahaja yang telah menciptakan umat ini. Tuhanlah yang telah memilih umatNya, dan Tuhanlah yang membeli, menebus, dan menyelamatkan umatNya. Oleh itu, kita adalah milik Tuhan dan mengambil identiti dan arahan kita daripadaNya.

Istilah umat Tuhan mengetengahkan status istimewa yang kita kongsi bersama kerana kita telah ditetapkan untuk melayani Tuhan yang adil dan penuh belas kasihan. Sebagai individu dan sebagai sekumpulan umat percaya, kita telah mengalami kurnia kasih Tuhan. Oleh itu, metafora umat Tuhan juga menekankan aspek yang dikongsi bersama di dalam perjalanan hidup kita. Kita telah bersama-sama dipilih dan ditetapkan, dan kita telah sama-sama mengalami rahmat dan kasih Tuhan. Kita bersama-sama mengongsikan identiti yang berakar dalam Kristus, dan bersama-sama kita mempunyai satu tujuan untuk menyatakan keajaiban Tuhan kita. Metafora itu, iaitu umat Tuhan, berpotensi untuk menyatupadukan kita ketika kita mengenali kegagalan masa lampau kita, masa kini kita yang istimewa, dan harapan masa depan bersama kita di dalam Kristus.

**Perhatikan Hal Ini**: Mengapakah Petrus menekankan idea mengenai menjadi satu umat? Apakah perbezaan yang identiti kita di dalam Tuhan lakukan terhadap kehidupan kita setiap hari? 

**II.  Bait Roh Suci** (Imbas kembali 1 Korintus 3:16, 17.)

Metafora gereja sebagai satu bait kemungkinan telah menimbulkan gambaran berbeza-beza di dalam pemikiran para pendengar Paulus. Umat percaya Yahudi akan mengaitkan gereja dengan sejarah Israel dan Bait Suci yang indah di Yerusalem yang merupakan pusat kepada agama dan budaya Yahudi. Umat percaya dari bangsa lain di luar Filistin kemungkinan telah membayangkan kuil kafir orang Greek-Roma, seperti Apolo. Namun demikian, maksud Paulus mengenai gereja sebagai sebuah bait akan difahami oleh semua orang. Kuil pada zaman purba di Timur Dekat memiliki ciri-ciri dan simbolisme yang sama. Bangunan kuil telah dibina dari bahan binaan yang terbaik kerana ia secara khusus tempat kediaman ilahi. Sementara Tuhan tidak boleh dihadkan di dalam sebuah bangunan, namun demikian, kehadiran bait suciNya memberikan kepastian bahawa Tuhan berada di tengah-tengah umatNya sebagaimana yang Dia telah janjikan. Memandangkan Tuhan berdiam di dalam bait maka bait itu adalah suci dan berupa satu tempat berkomunikasi di antara Tuhan dan umatNya. Kehadiran bait itu juga mengisytiharkan keperkasaan dan kekuasaan Tuhan. Ia merupakan satu pengesahan bahawa Tuhan berminat dan terlibat dalam hal ehwal umatNya. 

Gereja, sama seperti bait, semestinya berupa satu lambang yang sesuai untuk Tuhan yang diam di dalamnya. Dengan demikian ia dipanggil untuk memantulkan karakterNya. Sementara setiap ahli individu dipanggil untuk menggambarkan Tuhan, gambaran karakter Tuhan oleh gereja, secara keseluruhan, memberikan satu kesaksian kukuh kepada dunia yang sedang memperhatikan. Seterusnya, gereja yang bersatupadu akan menggambarkan karakter dan kuasa Tuhan. Sebarang kerusakan pada gambaran karakter Tuhan itu akan memusnahkan bait Tuhan oleh impak pada penggunaan dan fungsinya.  

**Perhatikan Hal Ini**: Bagaimanakah kehadiran Tuhan itu kelihatan dalam gerejaNya? Dalam apakah cara tertentu fungsi bait Roh Suci dikompromikan oleh kemusnahan pada perpaduan gereja? Paulus memberi amaran bahawa Tuhan akan memusnahkan orang yang memusnahkan bait itu. Mengapakah hukuman atas kemusnahan ini sangat keras?

**III. Tubuh Kristus** (Imbas kembali 1 Korintus 12:12–26.)

Penggunaan metafore tubuh atau badan telah digunakan oleh beberapa ahli politik Greek-Roma, seperti Menenius Agrippa, untuk menekankan perpaduan perpaduan negara; oleh itu, penggunaan oleh Paulus terhadap metafora ini untuk menggambarkan perpaduan bukanlah satu perkara yang baru. Walau bagaimanapun, tafsiran Paulus mengenai metafora ini adalah sangat berbeza dari cara penggunaannya oleh Menenius. Ahli politik melihat kepada perpaduan sebagai berlaku apabila masyarakat kelas rendah memahami tempat mereka dalam hierarki masyarakat dan menyerahkan kepada peraturan pihak yang atasan. Sebaliknya, Paulus menggalakkan gereja untuk menghormati anggota tubuh yang lemah dan yang kurang kelihatan, yang sama-sama diperlukan untuk gereja dapat berfungsi. Kepelbagaian anggota dalam gereja itu perlu diambilkira kesemuanya, kerana Tuhan sendiri telah mengatur semua bahagian dan peranan. Apa yang sama pentingnya di dalam ilustrasi Paulus tentang tubuh adalah kesalinghubungan pada setiap bahagian. Setiap bahagian memerlukan bahagian yang lain dan, sebaliknya, ia akan dipengaruhi oleh kejayaan dan kegagalan oleh bahagian yang lain.

**Perhatikan Hal Ini**: Pandangan Paulus mengenai tubuh itu bercanggah dengan pandangan ahli poltik zaman purba. Bagaimanakah metafora mengenai tubuh terus-menerus mencabar sikap dan nilai yang digambarkan oleh masyarakat di sekeliling kita?

#### LANGKAH 3—Menerapkan

**Hanya Untuk Guru**:  Semua metafore mengenai perpaduan gereja yang dibahas di dalam pelajaran ini merangkumi rujukan kepada setiap ahli dalam Tritunggal. Sila bantu ahli kelas anda untuk memahami peranan utama yang hubungan kita dengan Bapa, Aank dan Roh Suci lakukan dalam membawa perpaduan ini sehingga berhasil.

**Soalan Penerapan**:

1. 	Metafora mengenai umat Tuhan menyeru kepada kita untuk mengakui bahawa identiti kita ada di dalam Tuhan. Dalam cara bagaimanakah identiti kita di dalam Tuhan itu berkaitan dengan perpaduan? Kita sering mengenali diri kita dalam pelbagai cara, seperti kewarganegaraan. Apakah identiti yang anda cenderung untuk mennyatakan sebelum anda mennyatakan identiti anda di dalam kepada orang lain? Adakah identiti atau gelaran alternatif ini boleh menghalang perpaduan di dalam gereja?
2. 	Bagaimanakah dengan memandang kepada orang lain sebagai salah seorang anggota dalam tubuh Kristus mengimpak cara anda melihat dan berinteraksi dengan mereka? Bagaimanakah hal ini mengimpak cara anda melihat diri anda dan nilai pada diri anda sendiri?

**Aktiviti**:  Sila tuliskan satu surat penghargaan atas satu pemberian atau perkhidmatan yang dilakukan oleh salah seroang anggota gereja anda yang selalunya tidak diberikan pernhargaan. 

#### LANGKAH 4—Wewujudkan

**Hanya Untuk Guru**: Aktiviti ini mengimbas kembali beberapa prinsip yang terdapat di dalam metafora yang dipelajari minggu ini dan menerapkannya dalam cara yang baru. Ia mewujudkan satu kesedaran tentang pentingnya menyampaikan prinsip-prinsip Kitab Suci dalam cara yang mudah difahami di dalam setiap budaya dan pada suatu tempoh sejarah

**Aktiviti**: Para penulis Perjanjian Baru menggunakan metafora yang mudah difahami oleh pembaca mereka. Para pendengar dari kalangan  Yahudi dapat membayangkan bait suci dan mengetahui kepentingan dan warisannya. Dalam hal yang sama, kebanyakan para pendengar sudah biasa dengan pekerjaan gembala dan hubungan mereka dengan domba. Walau bagaimanapun, idea-idea seperti ini lebih sukar bagi kita untuk membayangkannya pada hari ini. Sila fikirkan bersama beberapa metafora abad ke-21 mengenai perpaduan gereja yang akan dapat difahami dengan lebih mudah di dalam budaya anda sendiri. Kemudian pilih salah satu daripada idea itu untuk menulis satu perumpamaan atau menceritakan sebuah kisah untuk menekankan bagaimana gereja itu berfungsi.