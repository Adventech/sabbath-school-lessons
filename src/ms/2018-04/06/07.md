---
title:  Kajian Tambahan
date:   09/11/2018
---

Ellen G. White, “The Divine Shepherd,” ms. 476–484, dalam The Desire of Ages; “The Church on Earth,” ms. 240–243, dalam Counsels for the Church.

“Dalam konteks Bait Suci di Yerusalem serta struktur kuil Yunani-Rom yang ada di mana-mana, para penulis Perjanjian Baru menggunakan metafora kuil untuk membolehkan umat percaya menggambarkan kesucian jemaat, peranan Tuhan dalam menubuhkan dan menumbuhkan gereja, perincian pekerjaan Kristus dan Roh dan perpaduan umat percaya dalam gereja. Rekabentuk seni bina seakan-akan memberi gambaran yang statik. Namun demikian, metafora itu digunakan sehubungan dengan bayangan biologi dan proses pembinaannya sering diketengahkan. Daripada imej yang statik, ‘kita didorong untuk membayangkan kisah mengenai suatu proses pembinaan dan bukan suatu bangunan yang sudah siap dibina.’ Gereja itu diberikan keistimewaan yang berkemuliaan dengan rendah hati mengakui di dalam kehidupan dan ceritanya sebagai ‘bait Tuhan yang hidup’ ( 2 Korintus 6:16).”—Yohanes McVay, “Biblical Metaphors for the Church: Building Blocks for Ecclesiology,” di dalam tulisan Ángel Manuel Rodríguez, ed., Message, Mission, dan Unity of the Church (Hagerstown, Md.: Review dan Herald®, 2013), ms. 52. 

**Soalan Perbincangan**

`1.	Renung kembali beberapa gambaran Alkitab untuk jemaat. Mana satukah yang anda paling suka?  Mengapakah anda lebih tertarik kepada pilihan anda itu?  Beberapa metafora lain untuk gereja boleh di dapati di dalam ayat berikut: 1 Timotius 3:15, 2 Timotius 2:3–5, 1 Petrus 2:9. Apakah lagi hal lain yang diajar oleh metafora ini mengenai gereja?`

`2.	“Tuhan mahu umatNya bersatupadu dalam ikatan persekutuan Kristian yang paling rapat; sikap yakin terhadap sesama anggota adalah penting untuk kemakmuran gereja; bersepadu dalam tindakan adalah penting ketika berdepan krisis agama. Satu langkah yang salah, satu tindakan yang cuai, boleh menjunamkan gereja ke dalam kesukaran dan pengujian yang mungkin tidak boleh dipulihkan untuk beberapa tahun lamanya.”—Ellen G. White, Testimonies for the Church, vol. 3, ms. 446. Apakah yang seharusnya diajarkan kepada kita oleh amaran ini tentang bagaimana kita harus berhati-hati dalam mempertahankan perpaduan di dalam gereja? Apakah peranan yang masing-masing kita miliki di dalam tanggungjawab yang suci ini?`

`3. 	Pelajaran hafri Ahad menekankan bahawa sebagai “umat Tuhan,” kita mesti hanya bergantung kepada kurnia kasih Tuhan untuk dapat diselamatkan dan sekali-kali bukan atas perbuatan baik yang kita lakukan. Malah, bukankah anda boleh berhujah bahawa adalah atas kebergantungan kepada kebaikan Tuhan untuk keselamatan  yang sememangnya membuat kita “umat Tuhan”?  Mengapakah hal ini berupa satu dakwaan yang sahih?` 

**Ringkasan**:  Perjanjian Baru menggunakan metafora yang berbeza-beza untuk menggambarkan sifat dan misi gereja. Lebih penting lagi, metafora ini mengajar bahawa Tuhan dengan penuh perhatian mengawasi umatNya dan melindungi mereka. Gambaran ini juga mengajarkan bahawa umat Tuhan saling berhubung antara satu sama lain dan bahawa kita memerlukan satu sama lain untuk melakukan kerja yang kita dipanggil untuk dilakukan.