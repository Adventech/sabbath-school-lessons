---
title:  Umat Tuhan
date:   04/11/2018
---

`Sila baca 1 Petrus 2:9; Keluaran 19:5, 6; Ulangan 4:20; dan Ulangan 7:6. Apakah yang ayat ini katakan mengenai status istimewa umat Tuhan?`

Gereja adalah mengenai umat, namun bukan sebarang jenis umat. Gereja adalah umat Tuhan, umat yang menjadi milik Tuhan, yang mengakui Tuhan sebagai Bapa dan Juruselamat mereka dan yang telah ditebus oleh Kristus dan menuruti Dia. Imej ini menggariskan konsep bahawa Tuhan memiliki satu umat di bumi ini sejak diperkenalkan rencana keselamatan dan bahawa terdapat satu kesinambungan di antara Israel dalam Perjanjian Lama dan gereja di dalam Perjanjian Baru. Sejak dari zaman Adam, para bapa sebelum dan selepas Air Bah dan seterusnya Abraham, Tuhan telah membuat perjanjian dengan umatNya untuk menjadi wakil kasih, rahmat dan keadilanNya kepada dunia.

Umat Tuhan dipanggil “bangsa yang terpilih,” “imamat yang rajani,” dan “bangsa yang kudus.” Istilah ini menunjukkan bahawa mereka telah diasingkan untuk satu tujuan istimewa: untuk “memberitakan perbuatan-perbuatan yang besar dari Dia, yang telah memanggil kamu keluar dari kegelapan kepada terangNya yang ajaib” (1 Petrus 2:9). Hal ini juga menggemakan gambaran mengenai karakter Tuhan yang mulia sebagaimana yang digambarkan di dalam Keluaran 34:6, 7. “Tuhan telah memperolehi gereja ini sebagai milikNya sendiri yang istimewa agar para anggotanya akan memantulkan ciri-ciri karakterNya yang berharga di dalam hidup mereka sendiri dan memasyurkan kebaikan dan rahmatNya kepada semua manusia.”—The SDA Bible Commentary, vol. 7, ms. 562.

`Sila baca Ulangan 7:6–8. Apakah yang telah mendorong Tuhan untuk memilih keturunan Abraham sebagai umatNya? as His people? Bagaimanakah hal ini masih boleh digunakan hari ini?` 

Mungkin kita boleh bertanya kepada diri kita sendiri, Adakah negara hari ini layak digelar “bangsa yang kudus” (imej lain untuk gereja)? Tiada. Semua negara dan kumpulan etnik terdiri daripada orang yang tidak layak mendapat kasih dan rahmat Tuhan. Walaupun Alkitab memanggil kita untuk menjadi umat yang suci, namun Kitab Suci juga mengajarkan bahawa pemilihan dan penubuhan Israel didasarkan sepenuhnya pada kasihNya dan bukan pada sebarang merit apapun yang manusia boleh bawa kepadaNya. Penubuhan umat Tuhan adalah suatu tindakan penciptaan yang penuh kasih sayang dan – di sebalik dosa dan kemurtadan pada skala nasional - Tuhan telah memelihara janjiNya kepada Abraham bahawa melalui benihnya, Kristus, Dia akan menyelamatkan umatNya. Sama seperti pemilihan umat Tuhan adalah perbuatan kasih kurniaNya, demikian juga keselamatan mereka. Tema ini mengingatkan kita tentang asal usul sama kita di dalam rahmat Tuhan yang diberikan kepada kita dengan percuma.

`Mengapakah kita mesti selalu menjaga kebenaran sejati bahawa keselamatan kita bergantung pada apa yang telah dilakukan Kristus untuk kita dan bukan atas apa yang dapat kita lakukan untuk diri kita sendiri, walaupun kita ini adalah “umat Tuhan”?`