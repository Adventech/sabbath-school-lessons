---
title:  Isi Rumah Tuhan
date:   05/11/2018
---

Satu lagi imej umat Tuhan dalam Perjanjian Baru adalah rumah atau rumah Tuhan. Ini adalah metafora batu dan bangunan yang mengetengahkan sifat rumit dan saling bergantung hubungan manusia di dalam gereja. Petrus merujuk kepada umat Kristian sebagai “batu hidup” (1 Petrus 2: 5). Metafora ini juga mengandungi kualiti keabadian dan keteguhan.

`Sila baca Efesus 2:19–22. Apakah idea utama yang Paulus tekankan di dalam ayat ini? Apakah yang imej ini beritahu kepada kita mengenai perpaduan di dalam gereja?` 

Di dalam ayat ini, Paulus menggabungkan dua imej gereja: yang satu adalah tidak bergerak, sebuah rumah atau bangunan; yang satu adalah hidup, iaitu terdiri daripada umat.  

Se biji batu tidak ada nilainya dengan sendirinya, tetapi apabila ia digabungkan dengan batu-batu yang lain, ia menjadi sebuah struktur yang dapat menahan ribut kehidupan. Tidak ada seorang Kristian yang boleh menjadi sebiji batu sendirian, ia harus digabungkan dengan orang lain dalam persekutuan keluarga Tuhan. Untuk bangunan yang padu, ia mesti terletak di atas asas yang kuat. Yesus Kristus adalah asas ini dan “batu penjuru” pada rumah Tuhan (lihat juga 1 Korintus 3:11). Gereja juga akan hilang jika ia tidak menjadikan Kristus sebagai batu penjuru dalam aktivitinya. Gereja ini adalah benar-benar mengenai Yesus Kristus: Kehidupan, kematian, kebangkitan dan kedatanganNya kembali. Gereja adalah terdiri daripada satu masyarakat umat percaya yang bersatupadu untuk berkongsi berita baik mengenai Yesus kepada dunia. Agenda gereja adalah Yesus: siapa Dia, apa yang telah Dia lakukan untuk kita dan lakukan di dalam diri kita dan apa yang Dia tawarkan kepada sesiapa yang akan menerima Dia sebagai Tuhan dan Juruselamat.

Imej mengenai rumah juga sangat bermakna. Hal ini bergantung kepada hubungan yang ada pada umat di kalangan mereka sendiri. Ia adalah satu imej yang sudah kita kenali mengani bapa, ibu dan adik beradik. Hubungan di antara ahli keluarga adalah yang kuat dan kesetiaan yang ada bersamanya boleh melampaui semua hubungan lain yang ada di luar. Kesetiaan adalah satu bahagian yang besar di dalam perpaduan kerana bagaimana mungkin wujudnya sebarang jenis perpaduan tanpa kesetiaan juga? 

Bagaimanakah imej ini berkaitan dengan gereja? Para anggota gereja juga merupakan sebahagian daripada satu keluarga besar. Kita dikaitkan, bukan sahaja kerana kita tergolong dalam keluarga manusia melalui leluhur kita yang sama, iaitu Adam, tetapi juga kerana kita berkaitan dengan Yesus, Adam Kedua, melalui pengalaman “kelahiran baru” yang sama. Oleh itu, kita menjadi bersatupadu dengan satu sama lain, bukan hanya kerana kebenaran doktrin yang kita pegang bersama tetapi juga di dalam pengalaman sebagai jiwa yang ditaubatkan, yang memiliki kehidupan baru di dalam Yesus.

Malangnya, tidak semua orang mempunyai pengalaman hidup yang hebat dengan keluarganya sendiri. Oleh itu, imej seperti itu mungkin tidak punya makna yang besar kepada mereka. Namun demikian, bagaimanakah kita sebagai sebuah gereja boleh menjadi sebuah keluarga yang tidak pernah di miliki oleh orang seperti ini?