---
title:  Gambaran Perpaduan
date:   03/11/2018
---

### Bacaan Untuk Pelajaran Minggu Ini
1 Pet. 2:9; Exod. 19:5, 6; Efesus 2:19–22; 1 Korintus 3:16, 17; 1 Korintus 12:12–26; Yohanes 10:1–11; Mazmur 23.

> <p>Ayat Hafalan</p>
> “Karena sama seperti tubuh itu satu dan anggota-anggotanya banyak, dan segala anggota itu, sekalipun banyak, merupakan satu tubuh, demikian pula Kristus” (1 Korintus 12:12).

Sebagaimana setiap orang yang telah belajar Alkitab tahu, ia dipenuhi dengan imej dan simbol yang menunjuk kepada realiti yang lebih besar daripada imej dan simbol itu sendiri. Sebagai contoh, inti dari keseluruhan sistem korban persembahan dalam Alkitab adalah, dalam satu pengertian, adalah simbolik kepada realiti yang lebih besar: iaitu Yesus dan seluruh rencana keselamatan.

Banyak jenis imej lain yang digunakan dalam Alkitab dan seringkali daripada unsur-unsur yang paling asas juga - seperti air, api, angin. Bergantung pada konteksnya, gambaran ini adalah untuk melambang kebenaran rohani dan teologi. Sebagai contoh, ketika Yesus berkata, “Angin bertiup ke mana ia mau, dan engkau mendengar bunyinya, tetapi engkau tidak tahu dari mana ia datang atau ke mana ia pergi. Demikianlah halnya dengan tiap-tiap orang yang lahir dari Roh” (Yohanes 3: 8), angin itu digunakan sebagai simbol bagi Roh Suci.

Alkitab menggunakan beberapa imej untuk menggambarkan jenis perpaduan yang kita temukan di dalam gereja, perpaduan yang Tuhan panggil untuk menyatakannya di hadapan dunia. Setiap imej tidak lengkap di dalam dan darinya sendiri. Sebaliknya, secara keseluruhan, imej ini mengungkapkan banyak perkara tentang perpaduan gereja, seperti hubungan gereja kepada Tuhan, hubungan para anggota satu sama lain, dan hubungan gereja dengan masyarakat secara keseluruhan.

Pelajaran minggu ini akan meninjau beberapa di antara imej itu dan apa yang dinyatakannya kepada kita mengenai perpaduan di dalam Kristus. 

_*Sila kaji pelajaran minggu ini untuk persediaan Sabat, 10 November._