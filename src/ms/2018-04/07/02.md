---
title:  Ethnic Prejudices
date:   11/11/2018
---

`Sila baca Kisah 6:1. Apakah isu yang menyebabkan umat dalam gereja yang mula-mula bersungut mengenai pembahagian yang adil dan saksama atas makanan untuk para janda?`

Sesetengah umat Kristian awal kelihatan seperti prejudis terhadap para janda dari keturunan Yunani yang berada di tengah-tengah mereka dan memberikan mereka makanan yang kurang daripada makanan yang diberikan kepada para janda keturunan Yahudi. Tindakan yang dilihat sebagai pilih kasih ini telah menyebabkan keretakan di kalangan masyarakat umat percaya yang mula-mula. Sama ada betul atau tidak bahawa sikap pilih kasih itu benar, ayat itu tidak mengatakannya. Ia hanya mengatakan bahawa sesetengah orang percaya bahawa hal itu adalah benar. Konflik ini telah mengancam perpaduan gereja pada seawal-awalnya. Betapa suatu hal yang menarik bahawa perbalahan etnik sangat cepat kelihatan di dalam gereja. 

`Sila baca Kisah 6:2–6.  Apakah langkah-langkah mudh yang telah diambil oleh gereja yang mula-mula untuk menyelesaikan salahfaham ini?`

Gereja yang mula-mula berkembang dengan pesat dan pertumbuhan ini telah membawa beban yang semakin berat kepada para rasul. Pelantikan tujuh orang ini, yang secara tradisinya dipanggil “deakon” (walaupun Perjanjian Baru tidak memanggil mereka demikian), telah meredakan ketegangan di gereja di Yerusalem dan membenarkan penglibatan lebih ramai orang dalam pelayanan gereja.

Para rasul mendengar dengan penuh berhati-hati terhadap sungutan oleh umat percaya bangsa Yunan dan meminta dari mereka satu penyelesaian. Pemilihan tujuh orang untuk menjadi sekutu kepada rasul diberikan kepada kumpulan ini dan mereka telah mencadang tujuh orang murid, kesemua mereka adalah daripada warisan Yunani. Orang yang telah dipilih ini dikatakan sebagai “yang terkenal baik, dan yang penuh Roh dan hikmat” (Kisah 6:3).  Pekerjaan para rasul, yang sehingg kini adalah mengkhutbahkan Firman Tuhan dan membahagi-bahagikan makanan kepada para janda, telah dibahagikan kepada dua kumpulan, yang masing-masing melakukan pelayanan yang sama-sama pentingnya untuk pemberitaan Injil. Lukas menggunakan istilah yang sama, “pelayanan” atau “perkhidmatan” (diakonia), untuk merujuk kepada pelayanan para rasul dalam mengkhutbahkan Firman (Kisah 6:4) dan kepada perkhidmatan para deakon yang membahagi-bahagikan makanan (Kisah 6:1).

`Apakah perkara penting yang anda lihat di dalam hakikat bahawa para pemimpin telah memanggil ramai di kalangan umat percaya bersama (Kisah 6:2) agar dapat merumuskan satu penyelesaian?`