---
title:  Satu Penyelesaian Sukar
date:   15/11/2018
---

Ia memerlukan satu tahap kepercayaan dari gereja di Antiokhia untuk menghantar wakil ke Yerusalem agar dapat mencari satu penyelesaian yang terbaik bagi konflik yang mereka hadapi. Namun demikian, selepas beberapa jam perbincangan di antara para rasul dan para elder, Yakobus, saudara Yesus, yang kelihatan bertindak sebagai pemimpin persidangan itu, membuat satu penilaian mengenai apa yang harus dilakukan (Kisah 15: 13-20). Jelas sekali bahawa persidangan itu telah memutuskan bahawa Bangsa Lain tidak perlu menjadi orang Yahudi, yang mematuhi semua aspek peraturan upacara, termasuk sunat, agar dapat menjadi Kristian.

`Sila baca Amos 9:11, 12 dan Yeremia 12:14–16. Apakah ramalan yang dibuat oleh para nabi Perjanjian Lama ini mengenai bangsa lain yang berjiran dengan Israel?`

Ketika Yakobus memetik daripada Amos 9, kita melihat bayangan untuk keselamatan bangsa-bangsa melalui para nabi Perjanjian Lama yang lain. Adalah menjadi keinginan Tuhan selama ini untuk menyelamatkan seluruh dunia melalui kesaksian dan pengalaman Israel. Malah, panggilan Tuhan kepada Abraham termasuklah berkat bagi semua bangsa melalui dia dan keturunannya (Kejadian 12: 1-3). Pimpinan Roh Kudus; pelayanan Petrus, Barnabas dan Paulus di kalangan Bangsa Lain; dan pertaubatan oleh ramai orang dari Bangsa Lain adalah bukti yang tidak boleh diketepikan. Kesaksian ini membantu para pemimpin masyarakat Kristian di Yerusalem untuk menyedari bahawa banyak nubuatan Perjanjian Lama kini sedang dipenuhi. Malah, Tuhan sudah memberikan peraturan yang membimbing kehadiran Bangsa Lain dalam Israel dan apa larangan yang dikenakan kepada mereka (Imamat 17, 18). Yakobus juga merujuk kepada peraturan ini di dalam keputusannya (Kisah 15:29). Ia telah menjadi jelas kepada semua orang bahawa Tuhan memanggil Bangsa Lain untuk menyertai umatNya dan menerima keselamatan di dalam Yesus. Bimbingan Roh Suci telah memberi mereka pemahaman yang lebih mendalam tentang Kitab Suci dan menyatakan kepada mereka kebenaran penting yang belum pernah mereka lihat sebelum itu.

Kisah 15:30–35 memberitahu mengenai respon dari umat percaya di Antiokhia terhadap apa yang telah diputuskan di Yerusalem: “Jemaat bersukacita kerana isinya yang menghiburkan” (Kisah 15:31).

Kita melihat di sini di dalam Kisah satu contoh yang berkuasa tentang bagaimana gereja yang mula-mula, melalui penyerahan kepada Firman Tuhan, bersama dengan satu pemikiran terhadap kasih, perpaduan dan kepercayaan, boleh menghindari apa yang mungkin boleh menjadi satu krisis perpaduan yang besar di bawah bimbingan Roh Kudus.

`Apakah yang cerita ini ajarkan kepada kita mengenai betapa pentingnya bagi kita, bukan sahaja untuk mendengar kepada apa yang orang lain katakan tetapi untuk menimbang kemungkinan mereka benar, walaupun apa yang mereka ingin katakan itu sebenarnya bukan apa yang ingin kita dengarkan?`