---
title:  Kajian Tambahan
date:   16/11/2018
---

Ellen G. White, “A Seeker for Truth,” ms. 131–142; “Jew dan Gentile,” ms. 188–200, di dalam The Acts of the Apostles.

“Persidangan yang telah memutuskan kes ini terdiri daripada para rasul dan guru yang telah terkemuka dalam menubuhkan gereja-gereja Kristian Yahudi dan Bangsa Lain, dengan perwakilan yang dipilih dari pelbagai tempat. Para elder dari Yerusalem dan perwakilan dari Antiokhia telah hadir, dan beberapa gereja yang paling berpengaruh juga diwakili. Persidangan itu bertindak sesuai dengan keputusan yang diilhamkan dan dengan martabat gereja yang ditetapkan oleh kehendak ilahi. Sebagai hasil daripada perbincangan mereka, mereka semua telah melihat bahawa Tuhan sendiri telah menjawab isu yang dipersoalkan ini dengan mengurniakan Roh Suci kepada Bangsa Lain; dan mereka menyedari bahawa adalah menjadi bahagian mereka untuk mengikuti bimbingan Roh. 

“Seluruh keanggotaan Kristian yang hadir tidak dipanggil untuk mengundi pada persoalan itu. ‘Para rasul dan para elder,’ para pemimpin yang berpengaruh dan berpengetahuan, menyusun dan mengeluarkan perintah itu, yang pada umumnya telah diterima oleh semua gereja Kristian. Namun demikian, tidak semuanya berpuas hati dengan keputusan itu; terdapat satu puak anggota yang bercita-cita tinggi dan yakin pada diri sendiri yang tidak bersetuju dengannya. Orang-orang ini terus melibatkan diri dalam pekerjaan atas tanggungjawab diri mereka sendiri. Mereka terlibat dalam banyak rungutan dan mencari kesalahan, mencadangkan rancangan baru dan berusaha untuk menghalang pekerjaan oleh mereka yang telah ditahbiskan Tuhan untuk mengajarkan mesej Injil. Sejak awal lagi gereja telah mengalami halangan-halangan sedemikian untuk dihadapi dan akan terjadi demikian sampai kesudahan zaman.”—Ellen G. White, The Acts of the Apostles, ms. 196, 197.

**Soalan Perbincangan**

`1. 	Apakah langkah-langkah ke arah penyelesaian konflik yang terdapat di dalam kisah yang kita telah pelajari pada minggu ini yang boleh diterapkan kepada komuniti gereja anda jika dan apabila timbul perselisihan? Walaupun satu isu yang dihadapi oleh gereja di sini adalah bersifat teologikal, apakah yang dapat kita pelajari dari kisah ini yang boleh membantu gereja apabila isu berkaitan budaya, politik atau etnik mengancam perpaduan? Apakah prinsip penting yang boleh kita ambil dari apa yang kita telah pelajari?`

`2. 	Perhatikan sekali lagi kepada petikan tulisan Ellen G. White di atas. Di sebalik hasilnya yang positif, sesetengah orang masih tidak berpuas hati. Apakah pelajaran yang kita boleh ambil daripada realiti yang menyedihkan ini?`

**Ringkasan**: Gereja yang mula-mula diancam oleh konflik dalaman atas beberapa isu yang berkemungkinan mempunyai kesan buruk terhadapnya. Kita telah melihat cara gereja, di bawah bimbingan Roh Kudus dan penyerahan kepada Firman Tuhan, dapat menyelesaikan konflik ini dan menghindari perpecahan.