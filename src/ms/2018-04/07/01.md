---
title:  Apabila Konflik Timbul
date:   10/11/2018
---

### Bacaan Untuk Pelajaran Minggu Ini
Kisah 6:1–6; Kisah 10:1–23; Matius 5:17–20; Kisah 11:3–24; Kisah 15:1–22; Amos 9:11, 12.

> <p>Ayat Hafalan</p>
> “Karena kamu semua, yang dibaptis dalam Kristus, telah mengenakan Kristus. Dalam hal ini tidak ada orang Yahudi atau orang Yunani, tidak ada hamba atau orang merdeka, tidak ada laki-laki atau perempuan, karena kamu semua adalah satu di dalam Kristus Yesus” (Galatia 3:27, 28).

Salah satu tugas paling sukar oleh mana-mana masyarakat Kristian adalah untuk mengekalkan perpaduan apabila perbezaan pendapat timbul mengenai perkara yang berkaitan dengan identiti dan misi gereja. Perbezaan ini boleh membawa kepada kesan yang boleh memusnahkan.

Masyarakat Kristian hari ini tidak berbeza dari mereka yang kita lihat dalam Perjanjian Baru. Manusia adalah manusia dan pelbagai perbezaan, malah atas perkara yang penting, akan muncul. Umat Kristian yang mula-mula menghadapi beberapa konflik yang timbul daripada prasangka antara peribadi dan daripada perbezaan pentafsrian serius terhadap cerita dan amalan utama dalam Perjanjian Lama. Konflik yang telah timbul ini boleh saja memusnahkan gereja pada usianya yang muda jika bukan kerana para rasul dan pemimpin yang bijaksana, yang telah memohon bimbingan dari Roh Suci dan Kitab Suci untuk menyelesaikan ketegangan ini.

Beberapa minggu yang lalu kita telah mempelajari bagaimana gereja yang mula-mula telah mengalami perpaduan gereja. Minggu ini kita akan melihat bagaimana gereja yang mula-mula telah menyelesaikan konflik dalaman yang telah melemahkan perpaduannya dan mengancam kewujudannya. Apakah jenis konflik itu, bagaimanakah ia telah diselesaikan dan apakah yang kita hari ini boleh pelajari daripada pengalaman ini? 

_*Sila kaji pelajaran minggu ini untuk persediaan Sabat, November 17._