---
title:  Roh Sedang Memimpin
date:   13/11/2018
---

Tidak lama kemudian laporan mengenai apa yang berlaku di Kaiseria dengan Cornelius sampai kepada para pemimpin masyarakat Kristian di Yerusalem, dan mereka meminta Petrus untuk memberi laporan tentang apa yang terjadi. Mereka tersinggung oleh apa yang dilakukan oleh Petrus kerana, menurut pemahaman mereka tentang Hukum Musa, orang Yahudi yang setia tidak dibenarkan makan bersama orang bukan Yahudi (Kisah 11:3).

`Sila baca Kisah 11:4–18. Apakah yang Petrus katakan untuk menjelaskan pekerjaan Roh Suci dan PimpinanNya dalam peristiwa ini? Apakah perkara utama yang dimaksudkannya dengan menceritakan kembali apa yang telah berlaku?`

Walaupun ada di antara mereka yang telah yang menimbulkan persoalan tentang kesahihan tindakan Petrus dan keputusannya untuk membaptis orang-orang dari Bangsa Lain ini, namun para saksi yang cukup (Kisah 11:12) mengesahkan bahawa Roh Suci sememangnya telah menunjukkan kehadiranNya dalam cara yang sama seperti pada Pentakosta. Bimbingan dan pimpinan Roh Suci dalam kes ini tidak boleh dipersoalkan serta pemberian yang diakui. “Ketika mereka mendengar hal itu, mereka menjadi tenang, lalu memuliakan Allah, katanya: "Jadi kepada bangsa-bangsa lain juga Allah mengaruniakan pertobatan yang memimpin kepada hidup” (Kisah 11:18).

`Sila baca Kisah 11:19–24. Apakah yang telah terjadi di dalam kehidupan gereja yang mula-mula?` 

Mungkin ada sesetengah orang di Yerusalem berpendapat bahawa apa yang berlaku dengan Kornelius dan seisi keluarganya adalah suatu yang terkecuali dan bahawa pengalaman seperti itu tidak akan berulang. Namun, bukan seperti itu yang direncanakan oleh Roh Suci. Ketika murid-murid Yesus tersebar di luar Yerusalem dan Yudea akibat penganiayaan yang timbul selepas kematian Stefanus (Kisah 8:1), dan pergi ke Samaria, Fenisia, Siprus dan Antiokhia, seterusnya semakin ramai orang dari Bangsa Lain yang menerima Yesus sebagai Juruselamat mereka. Inilah yang diramalkan oleh Yesus (Kisah 1: 8). Sama baiknya dengan kemasukan orang dari Bangsa Lain ini, jika kita meletakkan diri kita di tempat umat percaya Yahudi yang mula-mula ini, tidaklah sukar untuk melihat bagaimana mereka tidak berapa pasti bagaimana harus bertindak.

`Bagaimanakah mungkin kita berpegang kepada suatu pandangan sempit terhadap gereja dan mesej kita yang boleh menghalang kesaksian kita?`