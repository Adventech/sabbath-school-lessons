---
title:  Pertaubatan Bangsa Lain
date:   12/11/2018
---

Pertaubatan oleh Bangsa Lain yang menerima Injil Yesus Kristus merupakan satu peristiwa di dalam kitab Kisah Para Rasul yang telah memulakan terjadi konflik terbesar di dalam kehidupan gereja yang mula-mula, konflik yang akan mengancam kewujudan dan misinya.

`Sila baca Kisah 10:1â€“23. Apakah unsur-unsur dalam ayat ini yang menunjukkan bahawa Roh Suci bekerja di dalam hati ramai orang bagi menyediakan jalan bagi Bangsa Lain untuk menerima Injil?`

Penglihatan itu pastinya suatu yang sangat ganjil bagi Petrus. Dia terkejut dengannya kerana, sebagai seorang Yahudi yang setia, dia tidak pernah mengambil makanan yang haram atau tercemar, seperti yang dituntut oleh undang-undang (lihat Imamat 11, Yehezkiel 4:14, dan Daniel 1: 8). Namun demikian, tujuan bagi penglihatan ini bukan mengenai pemakanan tetapi mengenai halangan antara orang Yahudi dan Bangsa Lain yang menghalang penyebaran Injil. Halangan sedemikian adalah berleluasa pada zaman purba sebagaimana halnya hari ini. 

Pada dekad pertama, Kekristianan pada asasnya terdirir daripada orang Yahudi yang telah menerima Yesus sebagai Mesias yang dijanjikan oleh nubuatan Perjanjian Lama. Umat pertama yang percaya kepada Yesus ini adalah orang Yahudi yang setia, yang menuruti hukum sebagaimana yang telah diajarkjan kepada mereka. Mereka tidak menganggap Injil Yesus Kristus sebagai telah menghapus atau membatal peraturan-peraturan Perjanjian Lama (lihat Matius 5:17â€“20).

`Sila baca Kisah 10:28, 29, 34, 35. Apakah yang Petrus fahami sebagai makna kepada penglihatan yang dia terima di Yope? Apakah yang menuntun dia kepada tafsrian ini?`

Apa yang kita lihat sedang berlaku di dalam Kisah ialah bahawa Roh Suci telah menyediakan cara untuk Bangsa Lain diterima dalam persekutuan masyarakat Kristian. Mereka boleh melakukan ini tanpa harus disunat dan menjadi orang Yahudi terlebih dahulu. Apa yang meyakinkan Petrus dan rakan-rakannya bahawa ini sememangnya adalah kehendak Tuhan ialah pencurahan Roh Suci kepada Kornelius dan keluarganya dengan cara yang sama seperti apa yang telah dialami murid-murid Yesus pada hari Pentakosta (Kisah 10: 44-47). Sekiranya Roh Suci diberikan kepada Bangsa Lain dalam cara sama seperti yang diberikan kepada orang Yahudi, maka jelas bahawa disunat bukan merupakan syarat untuk menjadi uamt percaya kepada Yesus sebagai Mesias. Kesimpulan ini telah memulakan satu konflik teologikal yang besar di kalangan umat Kristian yang mula-mula.