---
title:  Persidangan Yerusalem
date:   14/11/2018
---

`Sila baca Kisah 15:1, 2 dan Galatia 2:11–14. Apakah dua isu yang telah menyebabkan konflik yang serius di dalam gereja yang mula-mula?`

Ancaman terhadap perpaduan gereja yang dihadapi oleh umat Kristian yang mula-mula adalah nyata dan sukar. Sesetengah umat Kristian Yahudi berpendapat bahawa keselamatan hanya mungkin bagi mereka yang tergolong sebagai umat perjanjian Tuhan dan ini menyiratkan bahawa sunat adalah satu tuntutan.Sebagai sebahagian daripada gaya hidup yang setia, umat percaya Yahudi ini juga percaya bahawa mereka harus menghindari sebarang pergaulan dengan orang dari Bangsa Lain yang kemungkinan boleh menggugatkan keselamatan mereka sendiri.

Orang-orang Yahudi mempunyai tradisi yang sangat ketat sehubungan dengan pergaulan mereka dengan Bangsa Lain. Tradisi ini dengan cepat menjadi batu sandungan bagi masyarakat Kristian yang baru ketika para rasul mula menjangkau bangsa-bangsa lain yang ingin menjadi pengikut Yesus. Oleh kerana Mesias adalah Juruselamat umat perjanjian Tuhan, sebagaimana yang diramalkan di dalam Perjanjian Lama, bukankah Bangsa Lain seharusnya menjadi orang Yahudi terlebih dahulu dan kemudian mengikuti peraturan perjanjian yang sama jika mereka ingin diselamatkan?

`Sila baca Kisah 15:3–22. Apakah beberapa di antara isu yang disampaikan semasa Persidangan Yerusalem?`

Isu di sini telah berakar umbi di dalam konflik mengenai pegangan tafsiran yang ketat tentang kisah Perjanjian Lama mengenai sunat dan hubungan dengan Bangsa Lain. Ketika para rasul, elder dan perwakilan dari Antiokhia duduk bersama, nampaknya perbincangan berlarutan tanpa ada sebarang ketetapan.

Kemudian daripada itu Petrus, Barnabas dan Paulus telah menyampaikan ucapan. Pidato Peter merujuk kepada wahyu penglihatan yang Tuhan berikan kepadanya dan kepada kurnia Roh Suci, yang telah membuka jalan untuk misi kepada Bangsa Lain. Kemudian Paulus dan Barnabas berkongsi kisah mereka tentang apa yang Tuhan lakukan melalui mereka untuk Bangsa Lain. Hasilnya, banyak mata yang terbuka kepada kebenaran baru. Petrus berkata: “Sebaliknya, kita percaya, bahwa oleh kasih karunia Tuhan Yesus Kristus kita akan beroleh keselamatan sama seperti mereka juga,” maksudkan Bangsa Lain (Kisah 15:11). Tradisi yang dipegang berabad-abad lamanya telah terungkai sehubungan dengan Injil.

`Adakah pernah ada masa ketika anda telah mengubah pandangan anda tentang cara anda memahami suatu kepercayaan yang selama itu dipegang dengan mendalam? Apakah yang anda pelajari daripada pengalaman itu yang mungkin dapat membantu anda apabila anda mungkin perlu mempersoalkan pemahaman anda mengenai suatu kepercayaan?`