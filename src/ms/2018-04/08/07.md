---
title:  Kajian Tambahan
date:   23/11/2018
---

Ellen G. White, “The Foundations, Pillars, and Landmarks,” ms. 28-32, di dalam Counsels to Writers dan Editors. Sila baca artikel “Doctrines, Importance of,” ms. 778, 779, di dalam The Ellen G. White Encyclopedia.

Sebagai umat Seventh-day Adventist kita berkongsi bersama kepercayaan penting ini dengan beberapa badan Kristian yang lain. Terpenting sekali, sudah tentulah, kepercayaan dalam keselamatan oleh iman saja melalui kematian Yesus yang menebus kita dan menggantikan tempat kita daripada kematian. Kita, bersama-sama dengan umat Kristian lain, percaya bahawa kita dibenarkan, bukan dalam oleh perbuatan kita sendiri tetapi di dalam kebenaran Kristus, yang diberikan kepada kita melalui iman, suatu kurnia rahmat yang kita tidak kerjakan untuk mendapatkannya. Atau, sebagaimana Ellen G. White dengan terkenal telah tuliskan: “Kristus diperlakukan sebagaimana kita layak diperlakukan, supaya kita layak sebagaimana Dia layak. Dia dihukum kerana dosa kita yang Dia tidak ada bahagian di dalamnya, supaya kita dibenarkan oleh kebenaranNya yang kita tidak ada bahagian di dalamnya. Dia menderita kematian yang seharusnya menjadi kematian kita, agar kita dapat menerima kehidupan yang adalah milikNya.”- The Desire of Ages, ms. 25. Pada masa yang sama, jika diambil secara keseluruhan, kepercayaan asas kita, dan amalan dan gaya hidup yang muncul dari kepercayaan itu, menjadikan kita unik di kalangan dunia Kristian. Itulah cara yang seharusnya juga; jika tidak, mengapa harus wujud, sekurang-kurangnya sebagai umat Seventh-day Adventist? Kasih kita kepada Yesus, dan ajaran yang kita kumandangkan, harus menjadi faktor perpaduan yang paling berkuasa di kalangan kita. 

**Soalan Perbincangan**

`1. 	Di dalam buku In Faith and Works, ms. 103, Ellen G. White menyamakan pembenaran dengan pengampunan dosa. Bagaimanakah satu penerimaan kepada pengampunan dan pembenaran kita di dalam Kristus berupa asas bagi persekutuan kita dengan saudara-sudara kita?`

`2. 	Fikirkan mengenai betapa pentingnya doktrin kita di dalam konteks perpaduan gereja. Iaitu, apakah yang telah menyatupadukan jutaan manusia dari pelbagai latarbelakang etnik, agama, politik dan budaya selain daripada doktrin kepercayaan kita yang dikongsikan bersama ini? Apakah yang hal ini beritahu kepada kita tentang betapa pentingnya doktrin itu, bukan sahaja dalam konteks misi dan perkhabaran tetapi untuk perpaduan gereja juga?`

`3. 	Nama kita itu sendiri, “Seventh-day Adventist,” menyatakan dua ajaran penting, Sabat hari ketujuh dan Kedatangan Kedua Kali. Satu bahagian pada nama kita menunjukkan kepada Penciptaan dan bahagian yang satu lagi kepada penebusan. Bagaimanakah dua ajaran ini berkaitan dan dalam cara apakah kedua-duanya secara bersama seringkas-ringkasnya menyatakan intipati tentang siapa kita sebagai satu umat?`

**Ringkasan**: Umat Seventh-day Adventist memiliki banyak kepercayaan asas yang sama. Sesetengahnya kita pegangi bersama dengan umat Kristian lain; ada ajaran yang hanya kita yang mengajarkannya. Jika diambil secara keseluruhan, ajaran ini membantu identiti kita sebagai sebuah gereja yang berbeza dan berupa dasar kepada perpaduan kita di dalam Yesus.