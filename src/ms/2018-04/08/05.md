---
title:  Hari Sabat
date:   21/11/2018
---

Satu lagi ajaran penting dalam Alkitab yang umat Seventh-day Adventist percaya dan pegang ialah Sabat hari ketujuh. Ini berupa satu doktrin utama yang membawa perpaduan dan persahabatan di kalangan kita. Kecuali beberapa gereja Kristisn yang sangat sedikit, hanya kita yang mengikuti ajaran ini.

Sabat adalah pemberian Tuhan kepada umat manusia sejak dari minggu Penciptaan itu sendiri (Kejadian 2:1-3). Pada Penciptaan, tiga tindakan ilahi yang nyata telah menetapkan Hari Sabat: (1) Tuhan beristirehat pada Hari Sabat, (2) Dia memberkati hari itu, dan (3) Dia menguduskannya. Ketiga-tiga tindakan ini telah memulakan Hari Sabat sebagai satu hadiah istiemwa dari Tuhan yang membolehkan umat manusia mengalami realiti syurga di bumi dan mengesahkan Penciptaan enam hari oleh Tuhan. Seorang rabi terkenal, bernama Abraham Joshua Heschel, telah menyebut Hari Sabat sebagai “sebuah istana dalam zaman,” satu hari yang suci apabila Tuhan bertemu dengan umatNya dalam satu cara yang istimewa.

`Apakah yang ayat berikut ajarkan mengenai makna pada Hari Sabat untuk umat manusia? Keluaran 20:8-11; Ulangan 5:12-15; Yehezkiel 20:12, 20.`

Dalam keinginan kita untuk mengikuti teladan Yesus (Lukas 4:16), maka umat Seventh-day Adventist memelihara Sabat, hari yang ketujuh. Penyertaan Yesus dalam perbaktian Sabat menyatakan bahawa Dia mengesahkannya sebagai hari untuk istirehat dan ibadah. Beberapa di antara mukjizatNya telah dilakukan pada hari Sabat untuk mengajarkan dimensi penyembuhan (baik fizikal dan rohani) hasil daripada merayakan Hari Sabat (lihat Lukas 13: 10-17). Para rasul dan umat Kristian yang mula-mula memahami bahawa Yesus tidak membatal hukum hari Sabat; mereka sendiri memeliharanya juga dan menghadiri ibadah pada hari itu (Kisah 13:14, 42, 44; 16:13; 17: 2; 18: 4).

Satu lagi dimensi indah pada Hari Sabat ialah tandanya sebagai penyelamatan kita dari dosa. Sabat adalah peringatan bagi penyelamatan Tuhan bagi umat Israel dari perhambaan di Mesir kepada istirehat yang Dia janjikan di tanah Kanaan (Ulangan 5: 12-15). Di sebalik kegagalan Israel memasuki sepenuhnya ke dalam istirehat ini oleh kerana pelanggaran dan penyembahan berhala mereka yang berulang kali dilakukan, namun Tuhan masih menjanjikan bahawa “masih tersedia suatu hari perhentian, hari ketujuh, bagi umat Tuhan” (Ibrani 4: 9). Semua orang yang ingin masuk ke dalam istirehat itu boleh memasukinya oleh iman dalam keselamatan yang Yesus sediakan. Pemeliharaan Sabat melambangkan rehat rohani ini di dalam Kristus dan bahawa kita hanya bergantung kepada merit kebaikanNya, dan bukan oleh perbuatan, untuk menyelamatkan kita dari dosa dan untuk memberi kita hidup yang kekal. (Lihat Ibrani 4:10, Matius 11: 28-30.)

`Bagaimanakah cara yang jelas kelihatan Hari Sabat itu telah membantu anda mengalami perpaduan dan persahabatan yang Kristus inginkan untuk umatNya?`