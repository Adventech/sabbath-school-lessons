---
title:  Panduan Guru
date:   23/11/2018
---

**Ayat Utama**: Ibrani 9:11, 12

**Pelajar Akan**:

- **Mengetahui**: Mengimbas kembali sumbangan doktrin Advent yang asas kepada identiti Advent dan perpaduan di dalam Kristus.
- **Merasakan**:  Menghargai sifat menyatupadukan pada kebenaran Alkitab.
- **Melakukan**:  Membiarkan Roh Suci untuk menerapkan kebenaran agar ia mengimpak kehidupan harian.

**Garis Panduan Pelajaran**:

1. Mengetahui: Identiti, Kebenaran dan Perpaduan
	+ Bagaimanakah unsur penting pada Injil menyumbang kepada konsep perpaduan gereja?
	+ Apakah doktrin yang membentuk intipati kepercayaan Advent? Apakah yang membuat anda memilih doktrin tertentu itu?
	+ Perhatikan setiap doktrin yang anda percaya sebagai intipati kepada identiti umat Advent. Bagaimanakah ia boleh memiliki kesan yang menyatupadukan gereja? 

2. Merasakan: Kelebihan Pada Mesej yang Sama
	+ Pada pendapat anda, mengapakah Tuhan menyatakan maklumat tertentu mengenai suatu topik selain daripada diriNya di dalam Kitab Suci?
	+ Apakah nilai dalam memiliki satu kelompok umat yang bersetuju secara Alkitabiah mengenai apa yang mereka anggap adalah doktrin yang penting?

3. Melakukan: Menerapkan Kebenaran
	+ Mengapakah penting bahawa kebenaran itu diterapkan sepenuhnya?
	+ Bagaimanakah kita menerapkan kebenaran agar ia mengimpak cara hidup kita?
	+ Apakah langkah yang anda perlu ambil agar hal ini menjadi realiti di dalam hidup anda?

**Ringkasan**: Umat Kristian Seventh-day Adventist mengenali peranan utama tentang kematian dan Kebangkitan Kristus di dalam keselamatan dan perpaduan Kristian. Mereka juga memahami bahawa Tuhan telah menyatakan maklumat di dalam Kitab Suci yang kritikal dalam menetukan cara kita berhubungan dengan Tuhan dan kepada manusia yang lain. Doktri ini menggariskan identiti kita dan misi kita. 

### Cara Pembelajaran

#### LANGKAH 1—Mendorong

**Ayat Tumpuan**: Kisah 4:10–12

**Kunci utama untuk pertumbuhan rohani**: Kepercayaan Kristian bukanlah satu saranan arbritrari yang harus dipersetujui oleh umat Kristian. Sebaliknya, aia berupa satu garis panduan untuk kehidupan yang mempengaruhi hubungan antara sesama umat Kristian, dengan Tuhan, dan dengan orang lain. Seterusnya, kepercayaan kita membentuk perpaduan kita dalam iman. 

**Hanya Untuk Guru**: Kitab Suci tidak menyamakan perpaduan dengan keseragaman. Namun demikian, ia sememangnya mengatakan bahawa umat Kristian harus berpegang kepada satu teras kepercayaan yang sama dan menunjukkan bahawa perpaduan yang membentuk akan menghantar satu mesej penting kepada dunia. Bahagian Pembuka Perbincangan di bawah ini dibentuk bagi membantu ahli kelas untuk menyedari bahawa satu kumpulan boleh mencapai lebih daripada seorang individu.

**Pembuka Perbincangan**: Banyak acara sukan yang melibatkan penonton untuk mencipta suatu kesan yang satu orang tidak boleh lakukan. Contohnya, semasa perasmian pembukaan Sukan Olimpik Vancouver 2010, sebiji lampu dinyatakan ditengah-tengah stadium, kemudian ia disusuli oleh cahaya yang bertambah banyak di atas padang. Apabila cahaya itu tiba di tepi padang, para penonton telah diarah untuk menyalakan lampu suluh mereka baris demi baris yang mewujudkan satu bulatan cahaya yang semakin bertambah. Pada acara yang lain, para penonton telah diberikankad kertas persegi yang besar terdiri daripada pelbagai warna. Mereka telah diarah untuk mengantak kad kertas itu di atas kepala mereka pada saat tertentu semasa acara berjalan. Secara bersama, kad persegi itu membentuk satu mesej atau simbol yang disaksikan oleh jutaan penonton di seluruh dunia. 

Semasa bekerja bersama, para penonton itu mampu mencapai sesuatu yang satu orang tidak boleh lakukan secara sendirian. Tuhan telah memanggil gereja untuk bekerjasama dalam menyampaikan mesej dengan lebih berkuasa daripada mesej yang kita boleh samapikan secara sendirian. Ketika kita bersatu di dalam kebenaran seperti di dalam Yesus dan menumpukan kepada misi gereja, kita boleh menunjukkan kuasa mengubah pada Injil kepada dunia dalam cara yang akan sentiasa diingati. 

**Soalan Untuk Perbincangan**: Pernahkah anda bekerjasama dengan orang lain untuk mencapai sesuatu yang anda tidak boleh lakukan seorang diri? Apakah yang telah dicapai? Apakah perasaan anda apabila bekerja bersama sebagai satu pasukan? Apakah sikap yang menjadi kunci utama dalam menyiapkan tugas anda? 

#### LANGKAH 2—Mengkaji

**Hanya Untuk Guru**: Bahagian ini bertujuan untuk mengaitkan di antara doktrin dan implikasinya untuk perpaduan di dalam gereja dengan mengkaji bagaimana doktrin mengimpak perhubungan dan identiti. 

**Ulasan Alkitab**

**I. Perpaduan dan Injil** (Imbas kembali Kisah 4:8–12 bersama kelas anda.)

Doktrin utama agama Kristian adalah berkaitan dengan Yesus. Penjelmaan, kehidupan, kematian, kebangkitan dan pelayanannya di dalam Bait Suci syurgawi membuktikan kepada keinginan Tuhan untuk berhubungan dengan ciptaanNya. Yesus telah menjadi Pendamai yang menjadikan hubungan ini terjadi, mati di salib untuk menangani akibat dari pilihan manusia yang berdosa. Namun akibat dari kematianNya jauh melepasi perdamaian dengan Tuhan. Ketika kita bersatu dengan Kristus dalam pembaptisan, kita juga bersatu dengan satu sama lain. Oleh itu, Paulus bolehlah berkata bahawa kematian Yesus juga telah merobohkan benteng penghalang di antara sesama manusia (Efesus 2:14). Seterusnya, apabila kita mengalami pendamaian Tuhan, kita dipanggil untuk didamaikan dengan satu sama lain. Perpaduan gereja hanya boleh terjadi oleh kerana kematian Yesus.

**Perhatikan Hal Ini**: Dalam cara apakah kematian Yesus itu telah merobohkan benteng penghalang di antara sesama manusia? Bagaimanakah keadaan bersatu di dalam kristua mengimpak hubungan anda denga anggota gereja yang lain?

**II. Perpaduan dan Kebenaran** (Imbas kembali Matius  25:1–13 bersama kelas anda.)

Alkitab menyeru agar gereja bersatu, sementara pada masa yang sama, sambil berpegang teguh kepada kebenaran. Hal ini menimbulkan dilema. Kebenaran itu, secara semula jadinya, adalah eksklusif. Mengejar kebenaran melibatkan penolakan hal yang tidak benar dan ia dikaitkan dengan konsep kesucian. Oleh itu, kebenaran boleh dilihat sebagai selektif dan eksklusif. Sebaliknya, perpaduan adalah, secara semula jadi, inklusif. Akibatnya, perbincangan tentang perpaduan sering menekankan perpaduan dengan mengorbankan kebenaran atau menekankan kebenaran dengan mengorbankan perpaduan. Oleh yang demikian, bagaimanakah kita dapat menyelesaikan ketegangan ini dan mempertahankan kebenaran dan perpaduan? Sebahagian daripada penyelesaian ini boleh didapati dengan mengkaji apa yang dikatakan oleh Alkitab tentang kebenaran.

Perjanjian Baru memberikan maklumat penting mengenai sifat dan peranan kebenaran. Ia mengenal Yesus sebagai “kebenaran,” seperti yang kita perhatikan di atas (Yohanes 14:6, 18:32, 37), ia juga mengenali Firman Tuhan (Yohanes 17:17), hukum (Roma 2:20), Injil (Efesus 1:13), ajaran para rasul (2 Tesalonika 2:13–15), dan doktrin yang masuk akal sebagai kebenaran (2 Tim. 4:2–4).  Namun demikian, kebenaran bukan sekadar sesuatu kita terima secara intelektual. Ia harus diserapkan, yang menuntun kepada perubahan pada tingkahlaku kita. Tidak ada gunanya untuk mengetahui bahawa Yesus akan datang lagi jika pengetahuan itu tidak akan mengubah cara kita hidup atau membuat kita bersedia menerima kedatanganNya. Dalam hal sama, Yohanes berkata bahawa jika hidup kita tidak memancarkan cahaya kasih kepada orang lain, kita menunjukkan bahawa kita tidak mengenal kebenaran (1 Yohanes 2, 3).  Jika kebenaran itu kekal bersifat luaran dan intelektual, akan sentiasa ada percanggahan di antara kebenaran dan perpaduan. Namun apabila, dengan bantuan Roh Suci, kebenaran itu diterapkan, kebenaran akan mengimpak hubungan kita dengan Tuhan dan dengan mereka yang berada di sekeliling kita dan dengan demikian ia memudahkan gereja dalam usahanya untuk mencapai perpaduan.  

**Perhatikan Hal Ini**: Bagaimanakah perumpamaan mengenai sepuluh anak dara ini menggambarkan keperluan untuk menerapkan kebenaran? Bagaimanakah kebenaran itu diterapkan? Mengapakah lebih mudah untuk membiarkan kebenaran kekal diluar kita? Dalam cara apakah secara khusus doktrin yang dipelajari minggu ini mengimpak hubungan anda dengan Tuhan dan dengan orang lain? 

**III. Perpaduan dan Doktrin Advent** (Imbas kembali Keluaran 20:8–11 dan 1 Korintus 15:51–54 bersama kelas anda.)

Kebenaran bukan sahaja mengimpak perpaduan melalui transformasi dalaman. Ia juga menghasilkan satu identiti dan kesaksian yang sama. Identiti kita yang pertama dan terutama adalah di dalam Kristus dan apa yang Dia telah lakukan untuk kita, namun kita juga neniliki teras kepercayaan yang membentuk identiti kita yang sama sebagai umat Kristian Seventh-day Adventist Christians. Teras ini termasuklah kepercayaan yang para perintisa gereja percaya telah dinyatakan kepada mereka di dalam Kitab Suci oleh bimbingan Roh. Ia merupakan kepercayaan yang berpotensi untuk menyatupadukan kita di dalam pemahaman kita tentang Tuhan dan diri kita. Sebagai contoh, dalam mengakui Sabat hari ketujuh kita bersatupadu di dalam satu kesedaran bahawa Tuhan adalah yang mengawal alam semesta dan bersamanya adalah masa. Kita diingatkan bahawa kita hanya sekadar mahluk kecil yang bergantung kepadaNya. Memandangkan Hari Sabat itu adalah satu peringatan penebusan maka kita juga bersatupadu dalam mengakui dan mengingati bahawa keselamatan itu bukan usaha kita tetapi pemberian Kristus. Pelayanan Kristus di dalam Bait Suci syurgawi menyatupadukan kita dalam menyedari keperluan berterusan kita terhadap rahmat dan kurnia kasih Tuhan sambil menyediakan juga keyakinan bahawa kita boleh datang ke hadirat Tuhan. Pemahaman kita mengenai keadaan orang mati menyatupadukan kita dalam kefanaan dan kebergantungan kita kepada Tuhan untuk setiap nafas kehidupan, sementara pemahaman kita tentang Kebangkitan dan Kedatangan Kedua Kali menyatupadukan kita dalam pengharapan ketika kita menanti-nanti untuk berada dalam kekekalan bersama Tuhan yang pengasih dan rahmat. Secara bersama doktrin ini bukan sahaja menyumbang kepada identiti kita sebagai umat Seventh-day Adventist, tetapi ia juga mengingatkan kita tentang identiti kita sebagai manusia berdosa dengan satu keperluan dan pengharapan sama di dalam Kristus.

**Perhatikan Hal Ini**:  Mengapakah satu identiti yang sama itu penting?  Bagaimanakah hal ini mengimpak misi gereja? Bagaimanakah identiti yang diberikan oleh doktrin ini menghalang sikap angkuh dan eksklusif? Dalam apakah cara lain di mana doktrin yang telah dipelajari minggu ini menyatupadukan di dalam pemahaman kita tentang Tuhan dan diri kita sendiri?

#### LANGKAH 3—Menerapkan

**Hanya Untuk Guru**: Kebenaran dan doktrin sering dipandang sebagai satu saranan abstrak yang membuat sebarang perbincangan tentang kebenaran dan perpaduan kelihatan lebih bersifat falsafah daripada praktikal. Namun doktrin bukanlah abstrak dan bukan arbitrari. Ia dibuat untuk mempengaruhi hubungan kita dengan Tuhan dan dengan orang lain di sekeliling kita. Terangkan sifat praktikal doktrin dan bagaimana kelihatannya kebenaran yang dihidupkan itu di dalam kehidupan seorang Kristian.

**Soalan Penerapan**: 

1. 	Jika sumber kita untuk perpaduan adalah hidup yang kita kongsikan di dalam Yesus, mengapakah apa yang kita percayai itu membuat perubahan kepada perpaduan yang kita pamerkan kepada dunia? 
2. 	Apakah perpaduan berpusat pada Yesus nyatakan mengenai cara kita mendepani mereka yang tidak bersetuju dengan kita dari segi teologi?
3. 	Bagaimanakah hakikat bahawa Yesus adalah kebenaran membawa satu perubahan kepada cara kita memahami kebenaran dan perpaduan?
4. 	Apakah maknanya hidup dalam kebenaran sebagaimana halnya di dalam Yesus? Bagaimanakah ia mengimpak perpaduan? Pilih satu doktrin dan perhatikan bagaimana keadaannya hidup dalam kebenaran Yesus itu.  
5. 	Doktrin gereja Seventh-day Adventist manakah yang paling membantu anda untuk bersatu dengan uat percaya lain? Bagaimanakah ia melakukannya?

#### LANGKAH 4—Wewujudkan

**Hanya Untuk Guru**: Ramai umat percaya memikirkan mengenai doktrin hanya apabila mereka bersedia untuk dibaptis atau apabila mereka menyertai satu program penginjilan yang dianjurkan oleh gereja setempat mereka. Bantu ahli kelas untuk dapat melihat pentingnya mempelajari doktrin dengan lebih berhati-hati ketika mereka memikirkan untuk mempraktikkan kebenaran di dalam hidup mereka seperti di dalam Yesus dan menunaikan suruhan mereka untuk menggambarkan perpaduan kepada dunia. 

**Aktiviti**:  Sila bawa senarai mengenai 28 dasar kepercayaan ke kelas. Buat satu rencana untuk mempelajari setiap doktrin dengan lebih teliti, termasuklah meluangkan masa untuk mengkaji apa yang doktrin itu nyatakan mengenai Tuhan, bagaimana doktrin itu dinyatakan di dalam kehidupan harian dan bagaimana doktrin itu menyumbang kepada perpaduan dalam gereja.