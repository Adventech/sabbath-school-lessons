---
title:  Perpaduan Dalam Iman
date:   17/11/2018
---

### Bacaan Untuk Pelajaran Minggu Ini
Kisah 4:8-12; Kisah 1:11; Matiu 25:1-13; Ibrani 9:11, 12; Keluaran 20:8-11; 1 Korintus 15:51-54. 

> <p>Ayat Hafalan</p>
> â€œDan keselamatan tidak ada di dalam siapa pun juga selain di dalam Dia, sebab di bawah kolong langit ini tidak ada nama lain yang diberikan kepada manusia yang olehnya kita dapat diselamatkaâ€ (Kisah 4:12).

Pada tahun 1888,  umat Seventh-day Adventist telah mengalami tempoh perdebatan yang sengit mengenai tafsiran beberapa ayat Alkitab utama. Sementara para pastor dan pemimpin gereja berdebat mengenai identiti sepuluh tanduk dalam nubuatan Daniel 7 dan hukum dalam Galatia 3:24, tidak ramai yang menyedari bagaimana sikap mereka yang bersifat bermusuhan terhadap satu sama lain telah memusnahkan persekutuan dan persahabatan mereka dan dengan demikian telah mencemarkan perpaduan dan misi gereja.

Ellen G. White sangat merasa sedih atas keadaan ini dan mendorong semua yang terlibat dalam perbincangan ini untuk berfikir dengan penuh berhati-hati tentang hubungan mereka dengan Yesus dan betapa sikap sayangkan Yesus sepatutnya ditunjukkan dalam tingkah laku kita, terutamanya apabila ada perkara yang kita tidak bersetuju. Dia juga berkata bahawa kita tidak boleh mengharapkan agar semua anggota di dalam gereja bersetuju pada setiap titik tafsiran pada semua ayat Alkitab.

Namun dia juga menekankan bahawa kita harus berusaha mendapatkan kesatuan pemahaman apabila berkaitan dengan kepercayaan Advent yang penting (sila lihat Ellen G. White, Counsels to Writers dan Editors, ms. 28-32). Minggu ini kita akan mempelajari beberapa ajaran Alkitab yang penting yang membuat kita umat Advent dan yang membentuk pepaduan kita di dalam iman. 

_*Sila kaji pelajaran minggu ini untuk persediaan Sabat, 24 November._