---
title:  Salvation in Jesus
date:   18/11/2018
---

Walaupun sebagai Seventh-day Adventist kita memiliki banyak persamaan dengan badan Kristian yang lain, namun dasar kepercayaan kita membentuk satu sistem unik dari kebenaran Alkitab yang tiada lain dalam dunia Kristian isytiharkan. Kebenaran ini menggariskan kita sebagai umat sisa Tuhan pada akhir zaman. 

`Sila baca Kisah 4:8-12, 10:43. Apakah perkara penting yang Petrus berikan pada Kristus di dalam pemahamannya mengenai rencana keselamatan?`

Rasul Paulus memberitahu umat di Korintus bahawa berita gembira adalah "bahawa Tuhan mendamaikan dunia dengan diriNya oleh Kristus” (2 Korintus 5:19). Kematian Kristus adalah cara pendamaian kita dengan Bapa, menghubungkan jurang yang ditinggalkan oleh dosa dan kematian. Selama berabad-abad, umat Kristian telah merenungkan makna kematian Yesus, kebangkitan, dan pendamaianNya yang, kerananya, Dia telah datang untuk dicapaiNya. Proses pendamaian ini telah disebut sebagai penebusan (atonement), satu perkataan bahasa Inggeris lama yang pada mulanya bermaksud “bersama dalam satu” (at-one-ment). Ini adalah keadaan “dalam satu,” atau bersetuju. Oleh itu, penebusan menunjukkan keharmonian di dalam satu hubungan dan apabila berlaku perpisahan, keharmonian ini adalah hasil daripada pendamaian. Oleh yang demikian, perpaduan gereja adalah satu pemberian daripada pendamaian ini.

**Apakah yang ayat berikut ajarkan mengenai makna kematian dan kebangkitan Yesus?**

`Roma 3:24, 25`

`1 Yohanes 2:2`

`1 Yohanes 4:9, 10`

`1 Petrus 2:21-24`

Walaupun kita memegang bersama kepercayaan mengenai kematian dan kebangkitan Kristus dengan banyak badan Kristian yang lain, namun kita mengisytiharkannya dalam konteks "Injil kekal" (Wahyu 14: 6), yang berupa sebahagian daripada perkhabaran tiga malaikat di dalam Wahyu 14: 6- 12. Sebagai Seventh-day Adventist, kita meletakkan penekanan kepada perkhabaran ini yang tidak dilakukan oleh badan Kristian yang lain. 

`Bagaimanakah anda boleh belajar untuk sentiasa mengingati realiti pada kematian dan kebangkitan Kristus dan pengharapan yang ditawarkannya?`