---
title:  Kristus, Ketua  Jemaat
date:   16/12/2018
---

Sebagaimana yang kita telah  lihat dalam pelajaran terdahulu, di dalam Perjanjian Baru jemaat digambarkan  oleh mentafora tubuh. Jemaat adalah tubuh Kristus. Metafora ini merujuk kepada beberapa aspek jemaat dan hubungan antara Kristus dan umatNya. Sebagai tubuh Kristus, jemaat bergantung kepadaNya untuk kewujudannya. Dia adalah Kepala (Kolose 1:18, Efesus 1:22) dan Sumber kehidupan jemaat. Tanpa Dia tidak akan ada jemaat.

Jemaat juga memperoleh identiti dari Kristus, kerana Dia adalah Sumber,  Pondasi dan Pemula kepercayaan dan ajaran gereja. Namun, walaupun kepercayaan dan ajaran itu penting,  Kristuslah dan FirmanNya seperti yang dinyatakan dalam Kitab Suci yang menentukan apa jemaat itu. Oleh itu, jemaat memperoleh identiti dan maknanya dari Kristus.

`Dalam Efesus 5: 23-27, Paulus menggunakan hubungan antara Kristus dan gerejaNya untuk menggambarkan jenis hubungan yang harus ada di antara suami dan isteri. Bagaimanakah idea hubuangan suami isteri menggambarkan    hubungan   antara Kristus dan gerejaNya?`

Walaupun kita mungkin teragak-agak dengan konsep tunduk kerana mengingat bagaimana para pemimpin dalam abad yang lalu telah menyalahgunakannya, namun jemaat itu tetap tertakluk kepada Kepala, iaitu Kristus, dan tertakluk kepada kuasaNya. Pengakuan kita kepada Kristus sebagai Ketua jemaat membantu kita mengingat kepada siapa kita harus tujukan kesetiaan kita, iaitu Tuhan Sendiri dan tidak ada yang lain. Gereja harus ada organisasi, tetapi organisasi itu sentiasa harus dibawah otoritas Yesus, Pemimpin sejati gereja kita.

"Gereja dibina di atas Kristus sebagai landasannya; ia harus mematuhi Kristus sebagai kepalanya. Ia tidak bergantung kepada manusia, atau dikendalikan oleh manusia. Ramai yang mendakwa bahawa kedudukan di dalam gereja yang dipercayakan kepada mereka memberikan mereka kuasa untuk menentukan apa yang orang lain akan percaya dan apa yang mereka akan lakukan. Dakwaan ini  Tuhan tidak setujui. Juruselamat menyatakan, 'Semua kamu adalah saudara-saudara.' Semua orang terdedah kepada godaan, dan boleh saja membuat  kesilapan. Kita tidak boleh bergantung kepada bimbingan manusia fana. Batu iman adalah kehadiran Kristus yang hidup di dalam gereja. Kepada Batu ini, yang paling lemah boleh bergantung, mereka yang menganggap diri mereka yang paling kuat akan terbukti menjadi yang paling lemah, kecuali mereka menjadikan Kristus keberkesanan  mereka."â€”Ellen  G. White, The Desire of Ages, ms. 414.

`Bagaimanakah kita dapat belajar untuk bergantung pada Kristus dan bukan pada "manusia  fana," kerana ia begitu mudah dilakukan?`