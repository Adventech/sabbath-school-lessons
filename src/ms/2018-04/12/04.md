---
title:  Memelihara Perpaduan Jemaat
date:   18/12/2018
---

`Sila baca 2 Timotius 2:15 dan Titus 1: 9. Mengikut nasihat Paulus kepada Timothy dan Titus, apakah tugas penting yang menjadi tanggungjawab seorang pemimpin gereja yang setia dan sebagai elder?`

Perhatikan betapa   Paulus memberi penekanan kepada menjaga doktrin dan ajaran agar tetap murni. Ini adalah penting untuk perpaduan kerana tidak dapat disangkal bahawa ajaran kita adalah apa yang menyatukan gereja kita. Sekali lagi, sebagai Adventist, sebagai orang dari berbagai bidang pekerjaan, budaya, dan latar belakang, kesatuan kita dalam Kristus didapati dalam pemahaman kita tentang kebenaran yang diberikan oleh Kristus. Sekiranya kita menjadi bingung dengan ajaran-ajaran ini, maka hanya kekacauan dan perpecahan sahaja yang akan wujud, terutama sekali sementara kita menghampiri  kesudahan.

"Di hadapan Tuhan dan Kristus Yesus yang akan menghakimi orang yang hidup dan yang mati, aku berpesan dengan sungguh-sungguh kepadamu demi penyataan-Nya dan demi Kerajaan-Nya: Beritakanlah firman, siap sedialah baik atau tidak baik waktunya, nyatakanlah apa yang salah, tegorlah dan nasihatilah dengan segala kesabaran dan pengajaran.   Karena akan datang waktunya, orang tidak dapat lagi menerima ajaran sehat, tetapi mereka akan mengumpulkan guru-guru menurut kehendaknya untuk memuaskan keinginan telinganya.    Mereka akan memalingkan telinganya dari kebenaran dan membukanya bagi dongeng" (2 Tim 4: 1-4).

Dengan kata-kata ini, Paulus menumpukan pemikirannya yang terinspirasi pada kedatangan Yesus yang kedua dan pada hari penghakiman. Rasul itu menggunakan semua autoriti yang Tuhan berikan kepadanya (lihat 1 Tim 1: 1) untuk memberi Timotius nasihat penting ini. Dalam konteks hari-hari terakhir, dengan berlimpah-limpahnya ajaran palsu dan ketidaksopanan meningkat, Timotius harus  memberitakan Firman Tuhan. Untuk  pelayanan inilah dia dipanggil.

Sebagai sebahagian daripada tugas pelayanannya, Timotius harus  meyakinkan, menegur, dan memberi nasihat. Kata kerja ini mengingatkan kepada petunjuk yang diberikan oleh Kitab Suci (2 Tim 3:16). Jelas sekali, kerja Timotius adalah untuk mengikuti, mengajar, dan melaksanakan apa yang dia dapati dalam Kitab Suci dan  melakukannya dengan ketekunan dan kesabaran. Cara yang kasar dan teguran yang keras jarang membawa orang berdosa kepada Kristus. Dengan mengikuti apa yang ditulis oleh Paulus, dan mengikutinya di bawah bimbingan Roh Kudus, dan dengan sikap seorang  pemimpin dan hamba, Timotius akan menjadi kuasa penyatu yang kuat dalam Gereja.

`Apakah cara-cara praktikal kita boleh membantu para pemimpin gereja kita memelihara perpaduan dalam gereja? Bagaimanakah kita dapat memastikan bahawa kita sentiasa menjadi kekuatan untuk perpaduan menentang  perpecahan, walaupun di tengah-tengah pertikaian?`