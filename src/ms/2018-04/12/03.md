---
title:  Kepimpinan Hamba
date:   17/12/2018
---

Semasa pelayananNya bersama murid-muridNya, Yesus berulang kali mengalami saat-saat ketika Dia mungkin merasa sedih kerana keinginan dalam diri mereka untuk mendapat kuasa.  Para rasul kelihatan ingin menjadi pemimpin yang kuat di dalam kerajaan Yesus (Markus 9:33, 34; Lukas 9:46). Bahkan, ketika murid-murid sedang makan Perjamuan Terakhir bersama, perasaan ingin mendenominasi dan yang terunggul ini terasa diantara mereka (Lukas 22:24).

`Dalam satu peristiwa seperti itu, Yesus dengan jelas menyatakan pemikiranNya mengenai kepemimpinan rohani di kalangan umatNya. Apakah prinsip kepimpinan yang kita pelajari daripada nasihat Yesus dalam Matius 20: 25-28? Bagaimanakah kita dapat memperlihatkan prinsip ini dalam kehidupan kita dan terutamanya di gereja-gereja kita?`

"Dalam petikan ringkas ini Yesus membentangkan kepada kita  dua model kuasa. Yang pertama ialah idea autoriti Rom. Dalam model ini, golongan elit berdiri secara hierarki di atas orang lain. Mereka mempunyai kuasa untuk membuat keputusan dan mengharapkan penyerahan dari mereka yang berada di bawahnya. Yesus dengan jelas menolak model autoriti ini apabila Dia menyatakan, 'Tidak demikian dengan kamu!' Sebaliknya Dia menyampaikan kepada murid-murid  model autoriti yang baru, penolakan yang mendalam, atau pembalikan daripada model hierarki yang mereka kenal."—Darius  Jankiewicz, "Serving Like Jesus: Authority in God’s Church,” Adventist Review, 13 Mac 2014, ms. 18.

Konsep kuasa yang disampaikan oleh Yesus dalam kisah ini adalah berdasarkan kepada dua perkataan utama: orang suruhan (diakonos) dan hamba (doulos). Dalam beberapa versi Alkitab, perkataan pertama, orang suruhan, sering diterjemahkan sebagai "pelayan," dan yang kedua, "hamba" atau "hamba abdi." Kedua-dua kata itu kehilangan banyak kekuatan daripada maksud Yesus. Walaupun Yesus tidak mahu menghapuskan semua struktur kuasa, apa yang Dia ingin tegaskan ialah para pemimpin gereja mesti terlebih dahulu menjadi suruhan dan hamba umat Tuhan. Kedudukan mereka bukan untuk menjalankan kuasa ke atas orang atau untuk menguasai mereka atau memberikan diri mereka prestij dan reputasi. "Kristus mendirikan sebuah kerajaan berdasarkan prinsip yang berlainan. Dia memanggil manusia, bukan kepada kekuasaan, tetapi kepada pelayanan, yang kuat harus menanggung kelemahan orang yang lemah. Kuasa, kedudukan, bakat, pendidikan, meletakkan pemiliknya di bawah tanggungjawab yang lebih besar untuk berkhidmat kepada rakan-rakannya.”—Ellen G. White, The Desire of Ages, ms. 550.

`Sila baca Yohanes 13: 1-20. Apakah contoh kepimpinan yang Yesus berikan kepada murid-muridNya? Apakah yang Yesus masih cuba ajarkan  kita dalam petikan ini? Bagaimanakah kita dapat memperlihatkan prinsip di sini dalam semua tindakan kita dengan orang lain, di dalam dan di luar gereja?`