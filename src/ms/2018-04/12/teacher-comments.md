---
title:  Panduan Guru
date:   21/12/2018
---

**Ayat Utama**: Matius 20:26

**Pelajar Akan**:

- **Mengetahui**: Mengkaji ciri-ciri struktur organisasi dan autoriti gereja yang membantu memupuk perpaduan gereja.
- **Merasakan**: Memupuk sikap rendah hati, mengasihi, dan penyerahan sukarela bukannya tingkah laku mementing diri sendiri.
- **Melakukan**: Memutuskan untuk menyokong percubaan untuk memupuk perpaduan dalam gereja.

**Garis Panduan Pelajaran**:

1. Mengetahui: Autoriti dan Perpaduan
	+ Dalam cara apakah  mengiktiraf Kristus sebagai Ketua jemaat memberi impak kepada pengambilan keputusan dan autoriti kepemimpinan manusia?
	+ Mengapakah Yesus begitu mendesak supaya para pemimpin rohani tidak mencontohi orang-orang dunia Rom di sekitar mereka?
	+ Bagaimanakah menjalankan disiplin gereja menunjukkan kasih dan pada masa yang sama mengekalkan kesucian doktrin dan perpaduan gereja?

2. Merasakan:  Kerendahan Hati lawan Keangkuhan
	+ Apakah kualiti dan sikap kepimpinan yang mempertingkatkan perpaduan?
	+ Bagaimanakah sikap ini mempengaruhi motivasi dan amalan disiplin gereja?
	+ Bagaimanakah kita dapat memupuk sikap rendah hati dan ketundukan terhadap orang lain bukannya angkuh dan mementing diri sendiri?  

3. Melakukan: Memupuk Perpaduan
	+ Apakah langkah-langkah yang anda perlu ambil untuk membantu kepimpinan gereja dalam memelihara perpaduan gereja?
	+ Dengan cara bagaimanakah anda dapat menggunakan kurnia rohani anda untuk membina gereja dan memupuk perpaduan?

**Ringkasan**: Orang-orang percaya memperakui Kristus sebagai Kepala gereja. Walau bagaimanapun, satu tahap organisasi manusia adalah penting untuk misi dan perpaduan gereja. Para pemimpin memupuk kesatuan melalui pelayanan dengan rendah hati, menegakkan kebenaran, terlibat dalam disiplin yang bersifat menebus, dan mengorganisasi gereja untuk misi.

#### LANGKAH 1—Mendorong

**Ayat Tumpuan**: Matius 20:25–28

**Kunci utama untuk pertumbuhan rohani**: Struktur organisasi gereja membantu misi dan kesatuan gereja apabila kepimpinan Kristus dihormati dan para pemimpinnya menunjukkan kasih, kerendahan hati, dan kesetiaan dalam hidup mereka.

**Hanya Untuk Guru**: Konsep pemimpin yang menggunakan kuasa terhadap orang lain tidak sesuai dengan model autoriti yang ditunjukkan oleh Yesus kepada murid-muridNya. Pemimpin Kristian semestinya menjadi pemimpin pelayan yang rendah hati. Semasa anda membuka pelajaran, tekankan nilai kepimpinan hamba dan kerendahan hati.

**Pembuka Perbincangan**: Mahatma Gandhi berjuang untuk kemerdekaan India daripada Britain pada tahun-tahun awal abad kedua puluh. Seorang Hindu yang taat, ia menghargai dan mengejar kesamarataan untuk semua kaum dan golongan manusia. Dia berpakaian sederhana dan hidup dalam kemiskinan secara sukarela, berkhidmat dan bergaul dengan masyarakat miskin. Dia bersikap sukarela untuk merawat orang-orang yang dihindari oleh orang lain, seperti orang yang mempunyai penyakit kusta dan pneumonia. Komited terhadap rintangan pasif, dia secara konsisten memperlihatkan kerendahan hati dalam interaksinya dengan orang lain. Ironisnya, Gandhi telah tertarik kepada kehidupan Yesus, tetapi ia menolak kekristenan kerana umat Kristian tidak hidup seperti Kristus Alkitab.

Umat Kristian dipanggil ke dalam bidang kehambaan. Walaupun Gandhi bukan seorang Kristian, dia memodelkan kepemimpinan seorang hamba dengan melayani orang lain dan mengutamakan keperluan mereka daripada  keperluannya sendiri.

**Soalan Untuk Perbincangan**: Apakah yang menjadikan kepimpinan Gandhi begitu kuat? Kenapakah Gandhi dapat memodelkan kepimpinan hamba?  

#### LANGKAH 2—Mengkaji

**Hanya Untuk Guru**: Setiap aspek struktur autoriti gereja menawarkan peluang untuk demonstrasi  kasih, kerendahan hati, dan kesetiaan yang memupuk kesatuan gereja. Tekankan kepentingan kedua-dua kepimpinan dan kehambaan Kristus dalam memahami peranan pemimpin di dalam gereja.

**Ulasan Alkitab**

**I.  Struktur Autoriti** (Imbas kembali Efesus 5:23–27 dan Matius 20:25–28 bersama kelas anda.)

Jemaat adalah ciptaan   dan memiliki Tuhan dengan Kristus sebagai Kepalanya yang  Hidup. Ia (jemaat) wujud sebagai wakil Tuhan di bumi dengan misi khusus untuk menunjukkan sifat Tuhan. Doa Yesus dalam Yohanes 17 menunjukkan bahawa kesatuan antara orang percaya menyumbang kepada kejayaan misi gereja (Yohanes 17: 20-23). Perkara yang sangat penting untuk kedua-dua kesatuan dan misi gereja adalah  Kristus sebagai kepala. Sebagai Kepala kepada tubuh  (Kol 1:18), Yesus menyediakan kedua-dua identiti bagi jemaat dan Sumber kehidupannya. Oleh itu, kita bergantung kepadaNya untuk kewujudan dan kemajuan kita sebagai sebuah jemaat. Imej jemaat sebagai badan juga mengingatkan kita bahawa Kepala mengarah dan mengatur jemaat. Tanpa Kepala, bahagian lain badan tidak dapat berfungsi bersama.  Kepala itulah yang menyatukan dan menyelaraskan tindakan tubuh untuk mencapai misinya.

Walau bagaimanapun, Kristus telah mewakilkan beberapa kuasaNya kepada gereja, yang berfungsi dengan lebih cekap apabila ada pemimpin manusia. Ellen G. White berhujah bahawa "susunan injil" dalam gereja adalah "sangat diperlukan untuk membawa gereja ke dalam kesatuan iman.”—Early Writings, ms. 100. Beliau pada awalnya menyuarakan pendapatnya pada masa kritikal dalam sejarah Advent ketika terdapat hanya sedikit organisasi dalam gerakan itu. Gereja wujud dalam kumpulan-kumpulan   yang tidak terhubung satu sama lain  yang tidak mempunyai struktur autoriti yang paling asas. Ini menimbulkan masalah untuk perpaduan dan misi gereja. Kebimbangan khusus adalah kemungkinan gereja mudah ditembusi oleh ajaran palsu kerana guru-guru yang mengetengahkan agenda  peribadi. Oleh itu, panggilan untuk penyusunan injil perlu untuk melindungi kesatuan gereja.

Walau bagaimanapun, perhatian perlu diambil untuk memahami peranan yang dimainkan oleh para pemimpin dalam gereja. Mereka dipanggil untuk menjadi model autoriti  yang menerimapakai kehambaan daripada medominasi. Meskipun tidak begitu jelas dalam terjemahan bahasa Inggeris dari Alkitab, Paulus dan penulis-penulis Perjanjian Baru yang lain dengan berhati-hati menghindari menerangkan peranan para pemimpin gereja dalam istilah Yunani yang biasa digunakan untuk menggambarkan fungsi mereka yang memimpin dalam peranan sekular. Tambahan pula, murid-murid disarankan secara khusus bahawa mereka tidak menguasai orang lain seperti bangsa-bangsa lain (Mat 20: 25-28).

Model  kepemimpinan hamba menyumbang kepada keharmonian dan kesatuan gereja kerana ia rendah hati, tidak mementingkan diri sendiri, dan memperkasakan orang lain. Para pemimpin hamba menetapkan nada dengan mendengar dan melayani bukan dengan menuntut cara mereka sendiri. Tumpuan mereka adalah misi gereja dan bukan kemuliaan mereka sendiri (lihat 1 Pet 5: 2, 3). Para pemimpin Gereja turut menyumbang kepada perpaduan gereja dengan tetap berhubungan dengan Kristus, menjaga kebenaran yang menyatukan kita, dan memodelkan nilai-nilai hubungan yang sihat. 

2 Timotius 2:15 juga menunjukkan bahawa para pemimpin perlu bersikap tulen dan benar dalam ajaran mereka dan dalam tingkah laku mereka. Mereka mesti berpegang teguh dan setia kepada kebenaran, tetapi, pada masa yang sama, bertindak sesuai dengan injil yang mereka ajarkan. Kehambaan yang benar timbul daripada hubungan yang sejati dengan Tuhan, yang diterangi oleh kebenaran injil.

**Perhatikan Hal Ini**: Dengan cara bagaimanakah  Kristus sebagai kepala dapat dilihat dalam Gereja Seventh-day Adventist? Apakah yang dimaksudkan Kristus sebagai kepala berkaitan dengan peranan para pemimpin manusia? Bagaimanakah kepimpinan hamba memajukan misi gereja?

**II. Disiplin dan Perpaduan** (Imbas kembali Galatia 6: 1, 2 dan Matius 18: 15-20 bersama kelas anda.)

Walaupun dengan kepimpinan hamba yang terbaik, masih terdapat masa-masa dalam kehidupan gereja di mana disiplin diperlukan demi individu atau gereja. Walaupun disiplin gereja seolah-olah telah menjadi kurang popular pada abad kedua puluh satu, namun ia memainkan peranan penting dalam mengekalkan kesatuan gereja.

Dalam bukunya Church Discipline: How the Church Protects the Name of Jesus (Wheaton, Ill .: Crossway, 2012), Jonathan  Leeman mengenal pasti empat cara di mana disiplin gereja merupakan respons kasih sayang yang melindungi kesatuan gereja sementara memajukan misinya. Pertama, disiplin gereja menunjukkan kasih sayang kepada individu dengan menolongnya mengenali salah laku dan dengan itu memerlukan pertobatan. Disiplin gereja adalah bersifat menebus dan bukannya hukuman semata-mata. Kedua, disiplin gereja menunjukkan kasih kepada gereja kerana ia bertujuan untuk melindungi dari bahaya dan godaan bagi mereka yang mungkin baru atau lemah dalam iman. Ketiga, disiplin gereja menunjukkan kasih kepada dunia di luar gereja dengan membenarkan gereja memancarkan saksi yang lebih tepat memaparkan kuasa injil untuk mengubah. Akhirnya, disiplin gereja menunjukkan kasih kepada Kristus melalui ketaatan dan menjaga reputasi-Nya.

**Perhatikan Hal Ini**: Bilakah disiplin diperlukan? Mengapakah anda berfikir bahawa sesetengah gereja tidak berpegang kepada disiplin gereja? Adakah anda bersetuju dengan cadangan Jonathan Leeman bahawa disiplin adalah respons kasih sayang yang melindungi nama Yesus? 

#### LANGKAH 3—Menerapkan

**Hanya Untuk Guru**: Soalan aplikasi membolehkan guru menumpukan perhatian kepada salah satu daripada dua bidang: sama ada (1) kepimpinan hamba atau (2) hubungan antara disiplin gereja dan kasih.

**Soalan Penerapan**:

1.	Bagaimanakah idea-idea autoriti dan kehambaan bersesuaian?
2.	Apakah yang mendorong kepimpinan hamba?
3.	Bagaimanakah anda menyesuaikan arahan Yesus untuk tidak menghakimi orang lain dengan keperluan untuk disiplin gereja?
4.	Dalam pengalaman anda, bagaimanakah disiplin gereja digunakan? Bagaimanakah apa yang anda perhatikan sejajar dengan respons mengasihi yang digariskan di atas? Bagaimanakah kita dapat memastikan ia digunakan secara redemptif?
5.	Apakah perbezaan yang mungkin terdapat  dalam cara    dosa umum dan peribadi ditangani?

#### LANGKAH 4—Wewujudkan

**Hanya Untuk Guru**: Adalah mudah untuk menghadkan pemikiran tentang kepemimpinan hamba kepada mereka yang   dilantik ke dalam jawatan gereja, tetapi semua anggota gereja dipanggil untuk menggunakan karunia rohani mereka untuk melayani gereja. Bincangkan fungsi kurnia rohani untuk memajukan  gereja. Bantu kelas anda memahami keperluan setiap anggota untuk melayani secara sukarela.

**Aktiviti**: Dengar pilihan lagu tentang melayani orang lain dan renungkan kata-katanya. Kemudian pertimbangkan bagaimana anda dapat melayani jemaat dan komuniti anda secara praktikal. Terdapat banyak lagu Kristian yang berkaitan dengan topik pelayanan, terutama apabila ia terkait dengan dunia di luar gereja. Sekiranya anda tidak ada idea, pertimbangkan lagu-lagu seperti "O Jesus, I Have Promised," "Make Me a Servant," "Do Something," "Legacy," atau "If We Are the Body."