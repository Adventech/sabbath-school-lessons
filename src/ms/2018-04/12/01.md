---
title:  Organisasi Gereja dan Perpaduan
date:   15/12/2018
---

### Bacaan Untuk Pelajaran Minggu Ini
Efesus 5:23-27; Mat. 20:25-28; Titus 1:9; Mat. 16:19; Galatia 6:1, 2; Mat. 28:18-20.

> <p>Ayat Hafalan</p>
> “Tidaklah demikian di antara kamu. Barangsiapa ingin menjadi besar di antara kamu, hendaklah ia menjadi pelayanmu,  dan barangsiapa ingin menjadi terkemuka di antara kamu, hendaklah ia menjadi hambamu” (Matius 20:26, 27).

Sebagai umat Seventh-day Adventist, kita adalah   Kristian Protestan yang percaya bahawa keselamatan adalah hanya melalui iman sahaja di dalam apa yang telah dicapai oleh Yesus Kristus untuk umat manusia. Kita tidak memerlukan gereja atau hierarki gereja untuk mendapat faedah daripada apa yang telah dilakukan Kristus untuk kita. Apa yang kita peroleh dari Kristus, kita perolehi secara langsung dari Dia, sebagai Pengganti kita di atas salib dan sebagai Imam Besar kita yang mengantara di tempat kudus di syurga.

Walau bagaimanapun, gereja adalah ciptaan Tuhan, dan Tuhan meletakkannya di sini untuk kita, bukan sebagai alat keselamatan tetapi sebagai jentera untuk membantu kita menyatakan dan mengungkapkan keselamatan itu kepada dunia. Gereja adalah sebuah organisasi yang diciptakan Yesus untuk penyebaran injil ke seluruh dunia. Organisasi adalah penting kerana ia menguatkan dan memungkinkan misi gereja. Tanpa organisasi gereja, khabar penyelamatan Yesus tidak dapat disampaikan dengan berkesan kepada orang lain. Pemimpin gereja juga penting, kerana mereka memupuk kesatuan dan menunjukkan contoh Yesus.

Minggu ini kita mengkaji mengapa organisasi gereja adalah penting untuk misi dan bagaimana ia dapat memupuk perpaduan jemaat.

_*Sila kaji pelajaran minggu ini untuk persediaan Sabat, 23 Disember._