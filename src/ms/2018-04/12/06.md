---
title:  Mengorganisasi untuk Misi
date:   20/12/2018
---

Seperti yang kita telah lihat sepanjang kwartal ini (dan yang berulang-ulang), sebagai gereja kita telah diorganisasikan dan dipersatukan untuk misi, untuk menjangkau. Kita bukan sekadar sebuah kelab sosial untuk orang-orang yang berfikiran sama untuk berkumpul dan saling menegaskan dalam apa yang kita percayai (walaupun itu juga penting). Kita telah dibawa bersama untuk  mengongsikan dengan dunia kebenaran yang kita sayangi.

`Dalam Matius 28: 18-20, Yesus memberikan arahan terakhir kepada murid-muridNya untuk misi mereka ke seluruh dunia. Kenalilah  kata-kata penting  daripada   arahan Yesus itu. Apakah kata-kata ini nyatakan secara tidak langsung untuk jemaat hari ini?`

Amanat agung Yesus kepada murid-muridNya merangkumi empat kata kunci utama: pergilah, jadikanlah, baptislah, dan ajarlah. Menurut tatabahasa Yunani ayat-ayat ini, kata kerja utama adalah untuk membuat murid, dan tiga kata kerja yang lain menunjukkan bagaimana ini dapat dilakukan. Terjadi pemuridan apabila orang percaya pergi ke semua negara untuk memberitakan injil, membaptiskan orang, dan mengajar mereka untuk mematuhi apa yang dikatakan Yesus.

Apabila  gereja merespons kepada amanat ini, kerajaan Tuhan diperbesarkan, dan semakin ramai orang dari semua bangsa bergabung dengan barisan orang-orang yang menerima Yesus sebagai Juruselamat. Ketaatan mereka kepada perintah Yesus untuk dibaptiskan dan untuk mematuhi ajaran-ajaranNya menwujudkan keluarga sejagat yang baru. Murid-murid yang baru juga yakin akan kehadiran Yesus setiap hari kerana mereka sendiri membuat lebih ramai murid. Kehadiran Yesus adalah janji kehadiran Tuhan. Injil Matius bermula dengan pengumuman bahawa kelahiran Yesus adalah tentang "Tuhan menyertai kita" (Matius 1:23) dan berakhir dengan janji kehadiran Yesus yang berterusan dengan kita sampai kedatanganNya yang kedua.

"Kristus tidak memberitahu murid-muridNya bahawa pekerjaan mereka akan mudah. . . . Dia memberi jaminan kepada mereka bahawa Dia akan bersama mereka; dan bahawa jika mereka pergi dengan iman, mereka harus bergerak di bawah perisai  Mahakuasa. Dia menyuruh mereka berani dan kuat;  kerana Seorang yang lebih kuat daripada malaikat akan berada di barisan mereka—Penghulu  tentera surga. Dia menyediakan peruntukan penuh untuk perlaksanaan kerja mereka dan mengambil sendiri tanggung jawab kejayaannya. Selagi mereka mematuhi firmanNya, dan bekerja dengan Dia, mereka tidak dapat gagal.”—Ellen G. White, The Acts of the Apostles, ms. 29.

`Renungkan  makna janji kehadiran Yesus bersama umatNya hingga kedatanganNya yang kedua. Bagaimanakah realiti janji ini memberi impak kepada kita sementara kita berusaha memenuhi komitmen yang   Yesus telah berikan kepada kita?`