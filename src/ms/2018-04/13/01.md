---
title:  Pemulihan Akhir Perpaduan
date:   22/12/2018
---

### Bacaan Untuk Pelajaran Minggu Ini
Yohanes 14:1–3, Yesaya 11:1–10, Rev. 21:1–5, 1 Tes. 4:13–18, Wah. 22:1–5, Yesaya 35:4–10. 

**Ayat Hafalan**: “Tetapi sesuai dengan janji-Nya, kita menantikan langit yang baru dan bumi yang baru, di mana terdapat kebenaran.” (2 Petrus 3:13).

Salah satu janji terbesar dalam Alkitab adalah janji Yesus untuk datang kembali. Tanpa itu, kita tidak mempunyai apa-apa, kerana harapan kita berpusat di dalam janji itu dan apa ertinya bagi kita. Apabila Kristus kembali di dalam awan surga, semua yang duniawi dan buatan manusia dan dengan itu bersifat sementara  dan kadang-kadang tidak bermakna akan dilenyapkan. Selepas milenium di syurga, bumi ini dengan peperangannya, kelaparannya, penyakitnya, dan tragedinya akan dibuat baru dan menjadi tempat kediaman orang-orang yang ditebus, akhirnya bersatu kembali dengan Tuhan mereka dan dengan satu sama lain.

Pengharapan dalam  kedatangan Kristus yang kedua kali adalah tema utama  Perjanjian Baru, dan selama berabad-abad umat Kristian telah merindui untuk kegenapan janji ini. Kita sebagai umat Seventh-day Adventist juga merindui  kedatangaNya kembali. Malah, nama kita  sendiri menyatakan harapan itu.

Dalam pelajaran akhir ini, kita melihat janji ini dan apa maksudnya untuk kesatuan Kristian. Kesatuan kita dalam Kristus sering dicabar oleh batasan dan kelemahan  manusiawi kita, tetapi kita tidak lagi perlu mencari penyelesaian kepada perpecahan kita, kerana tidak akan ada perpecahan. Pada Kedatangan Kedua, kita akan menjadi satu dengan Tuhan, akhirnya bersatu semula dan membentuk satu keluarga yang dipulihkan.

_*Sila kaji pelajaran minggu ini untuk persediaan Sabat, 29 Disember._