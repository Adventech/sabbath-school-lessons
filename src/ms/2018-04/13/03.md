---
title:  Janji Pemulihan
date:   24/12/2018
---

`Sila baca Yesaya 11: 1-10. Apakah janji yang diberikan kepada Israel, dan apakah yang dikatakannya tentang tempat kediaman kekal orang-orang yang ditebus?`

Alkitab bermula dengan kisah Penciptaan bumi (Kejadian 1, 2). Ini adalah gambaran dunia yang indah dan harmonis yang diamanahkan kepada ibu bapa pertama kita, Adam dan Hawa. Dunia yang sempurna dan tempat tinggal bagi umat manusia, yang telah diciptakan Tuhan. Dua bab terakhir Alkitab juga menyebutkan bahawa Tuhan menciptakan dunia yang sempurna dan harmoni untuk umat manusia  yang ditebus (Wahyu 21, 22), tetapi kali ini lebih tepat untuk mengatakan penciptaan semula, pemulihan bumi daripada  kerosakan dosa.

Di banyak tempat, Alkitab menyatakan bahawa rumah yang kekal ini  untuk umat yang ditebus  akan menjadi tempat yang sebenar, bukan fantasi yang dibayangkan atau impian. Orang-orang yang telah ditebus akan dapat melihat, mendengar, menghidu, menyentuh, dan merasakan pengalaman baru, kehidupan baru. Nubuatan Yesaya 11 adalah petikan yang indah yang menubuatkan kedatangan Mesias, yang akan mewujudkan era baru. Dia akan mengakhiri segala keganasan dan membawa kedamaian yang kekal. Pemerintahan Tuhan di bumi  yang baru ini akan mewujudkan keharmonian sejagat.

`Sila baca Wahyu 21: 1-5. Apakah yang akan hilang selama-lamanya  hasil daripada keharmonian baru ini?`

Ellen White menulis tentang apa yang menanti umat tebusan: "Sementara tahun-tahun kekekalan berjalan, tahun-tahun itu akan membawa pendedahan-pendedahan yang lebih kaya dan lebih gemilang dari Tuhan dan Kristus. Oleh kerana pengetahuan adalah progresif, begitu juga dengan kasih, rasa hormat, dan kebahagiaan. Semakin banyak manusia belajar tentang Tuhan, semakin besar kekaguman mereka terhadap sifatNya. Sementara Yesus menyatakan kepada mereka kekayaan penebusan dan pencapaian yang luar biasa dalam kontroversi  besar dengan Iblis, hati umat tebusan diisi dengan pengabdian yang lebih kuat, dan mereka memetik kecapi emas dengan tangan yang lebih kuat: dan sepuluh ribu kali sepuluh ribu dan beribu-ribu suara bersatu dalam paduan suara pujian yang hebat.â€â€”Ellen G. White, The Story of Redemption, ms. 432, 433.   

`Apakah cara yang dapat kita fahami  sekarang inipun tentang sifat Tuhan? Bagaimanakah hidup harmoni dan perpaduan dengan orang lain mendedahkan   sesuatu tentang karakter dan sifat Tuhan sekarang?`