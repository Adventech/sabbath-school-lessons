---
title:  Kehidupan di Dunia Baru
date:   27/12/2018
---

`Sila baca Yesaya 35: 4-10, 65: 21-25. Sejauh manakah perbezaan kehidupan kemudian (di dunia baru) daripada apa yang kita alami sekarang?`

Beberapa kali dalam kitab Yesaya kita membaca sesuatu yang baru: "hal-hal yang baru" (42: 9, 48: 6), "lagu baru" (42:10), "sesuatu yang baru" (43:19), "nama baru" (62: 2). Apa yang baru dalam bab 65 adalah susunan perkara-perkara baru. Terdapat keamanan dan keharmonian antara semua makhluk ciptaan Tuhan. Kutuk Perjanjian ke atas tanah itu kerana ketidaktaatan dan pemberontakan (lihat Im 26: 14-17, Ulangan 28:30) akan dibatalkan selama-lamanya, kerana dosa tidak ada lagi. Sebaliknya, terdapat  berkat yang berlimpah, rumah untuk diduduki, dan makanan untuk dinikmati.

Seperti apakah agakanya kehidupan di tempat yang begitu indah? Sesetengah orang bertanya-tanya apakah kita akan dapat mengenali rakan dan keluarga kita, setelah tubuh kita menerima keabadian dan telah dipulihkan sepenuhnya ke dalam imej Tuhan. Setelah kebangkitan Kristus, murid-muridNya dapat mengenali Dia. Maria mengenali suaraNya (Yohanes 20: 11-16). Thomas mengenali penampilan fisik Yesus (Yohanes 20:27, 28). Dua orang murid dari Emmaus mengenali sikapNya di meja makan (Lukas 24:30, 31, 35). Oleh itu, jika tubuh kita sama dengan tubuh Yesus yang dibangkitkan, kita pasti dapat mengenali antara satu sama lain, dan kita boleh mengharapkan hubungan abadi yang telah dipulihkan. Kita, dengan yakin, boleh menganggap bahawa kita akan meneruskan hubungan kita dengan orang-orang yang kita kenal dan sayangi dan yang ada bersama kita di sana.

"Di sana orang-orang yang ditebus akan mengenali, seperti mereka juga dikenali. Kasih dan simpati yang Tuhan sendiri telah tanamkan dalam jiwa akan di amalkan di sana dengan penuh kemurnian. Persekutuan murni dengan makhluk suci, kehidupan sosial yang harmonis dengan para malaikat yang diberkati dan dengan orang-orang yang setia dari segala zaman yang telah membasuh jubah mereka dan menjadikan mereka putih dalam darah Anak Domba, hubungan suci yang mengikat 'seluruhnya keluarga surga dan bumi' (Efesus 3:15)— ini  membantu membangunkan kebahagiaan bagi umat tebusan.”—Ellen G. White, The Great Controversy, ms. 677.

`"Sebab itu kami tidak tawar hati. . . . Sebab penderitaan ringan yang sekarang ini, mengerjakan bagi kami kemuliaan kekal yang melebihi segala-galanya, jauh lebih besar dari pada penderitaan kami.  Sebab kami tidak memperhatikan yang kelihatan, melainkan yang tak kelihatan, karena yang kelihatan adalah sementara, sedangkan yang tak kelihatan adalah kekal." (2 Korintus 4: 16-18). Bagaimanakah kita di dunia yang begitu sementara, begitu cepat berlalu, boleh belajar untuk mencapai dan memahami perkara yang tidak kelihatan dan kekal?`