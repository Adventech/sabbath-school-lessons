---
title:  Kajian Tambahan
date:   28/12/2018
---

Ellen G. White, “ ‘Behold, I Come Quickly,’ ” ms. 355–359, dalam Counsels for the Church. Sila baca  artikel “Resurrection,” ms. 1082–1084, dan “Heaven dan New Earth,” ms. 863, 864, dalam Ellen G. White Encyclopedia.

"Kebangkitan dan kenaikan Tuhan kita adalah bukti yang pasti tentang kemenangan orang-orang kudus Tuhan atas kematian dan kubur, dan janji bahawa surga terbuka bagi mereka yang membasuh jubah mereka dan menjadikan mereka putih dalam darah Anak Domba. Yesus naik kepada Bapa sebagai wakil umat manusia, dan Tuhan akan membawa mereka yang memantulkan imejNya untuk melihat dan berkongsi dengan Dia kemuliaanNya.

"Ada rumah bagi perantau di bumi. Ada jubah untuk orang yang benar, dengan mahkota kemuliaan dan ranting palem kemenangan. Semua yang telah membingungkan kita akan dijelaskan oleh Tuhan di dunia yang akan datang. Perkara-perkara yang sukar difahami kemudiannya akan dijelaskan. Misteri kurnia kasih akan terungkap di hadapan kita. Di mana minda terbatas kita menemui hanya kekeliruan dan janji-janji dilanggar, kita akan melihat keharmonian yang paling sempurna dan indah. Kita akan tahu bahawa Tuhan membiarkan kita melalui pengalaman yang paling mencabar kerana Dia mengasihi kita. Apabila kita menyedari penjagaanNya yang membuat segala sesuatu bekerja bersama untuk kebaikan kita, kita akan bersukacita dengan kegembiraan yang tidak terkatakan dan penuh kemuliaan.”—Ellen G. White, Counsels for the Church, ms. 358.

**Soalan Perbincangan**

`1. 	Walaupun umat Kristian lain (tetapi tidak semua) percaya pada kedatangan Yesus yang harfiah, apakah yang unik tentang harapan Adventist pada kedatangan Kristus yang kedua?`

`2. 	Dua ekor ikan sedang berenang apabila seekor berkata kepada yang satu lagi, "Bagaimana keadaan air?" Ikan yang satu lagi  menjawab: "Apakah air?" Maksud di sini ialah kita boleh sangat terbiasa dengan perkara-perkara sehingga kita tidak menyadari betapa lazimnya perkara tersebut. Sebagai contoh, bagaimanakah kita, sebagai makhluk yang dilahirkan di dalam dosa, dipenuhi dengan dosa, dan hidup di dunia yang berdosa, benar-benar dapat memahami dengan jelas tentang kewujudan baru yang indah yang kita akan perolehi  di langit yang baru dan yang bumi baru? Kenapakah, walau apapun batasan,  kita harus masih cuba membayangkan seperti apakah ianya nanti?`

`3. 	Tidak ada persoalan bahawa, seperti apapun kewujudan  kita  di bumi baru nanti, kita akan hidup dalam kesatuan dengan semua orang. Apakah yang boleh kita lakukan, sekarang, untuk membantu mempersiapkan diri apabila ini berlaku?`

**Ringkasan**: Alkitab bercakap dengan yakin tentang masa apabila dunia ini akan diciptakan semula dan   dosa pembinasa dihapuskan selama-lamanya. Manusia akhirnya akan dipulihkan kepada tujuan asalnya, dan semua orang akan hidup dalam harmoni. Kesatuan rohani   kita sekarang ini dalam Kristus, walaupun tidak  direalisasikan sepenuhnya, akan menjadi realiti yang hidup dan abadi.