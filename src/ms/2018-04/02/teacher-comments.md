---
title:  Panduan Guru
date:   12/10/2018
---

**Ayat Utama**: Amsal 9:10 

**Pelajar Akan**:

- **Mengetahui**: Memahami bahawa Firman Tuhan menyediakan hikmat yang, jika dituruti, mempromosikan harmoni di kalangan umat Tuhan.
- **Merasakan**: Menyedari perlunya satu pemahaman peribadi terhadap rencana Tuhan sebagaimana digariskan di dalam FirmanNya.
- **Melakukan**:  Bernekad untuk menuruti Firman Tuhan dan bukan menuruti pendangan peribadi terhadap apa yang benar.  

**Garis Panduan Pelajaran**:

1. Mengetahui: Penurutan Mendorong Perpaduan
	+ Bagaimanakah kitab Amsal mengariskan hikmat di dalam fasal 4 dan 9?
	+ Senarai berkat yang terdapat di dalam Ulangan 28:1–14 secara khusus tidak merangkumkan perpaduan. Namun, apakah aspek dalam ayat ini yang menunjukkan bahawa penurutan kepada Firman Tuhan mendorong perpaduan?
	+ Bagaimanakah tindakan menuruti Firman Tuhan itu mengakibatkan perpaduan? Bagaimanakah kemungkinan nasihat Paulus kepada umat di Korintus dapat membantu anda untuk menjawab pertanyaan ini?

2. Merasakan: Perlunya Memahami Kehendak Tuhan
	+ Mengapakah nasihat dari para sahabat muda Rehabeam itu kelihatan seperti benar baginya?
	+ Pernahkah anda melekat kepada satu idea bahawa anda telah memutuskan bahawa itu adalah kehendak Tuhan untuk anda? Apakah kesudahan daripada keputusan anda itu? 
	+ Apakah faktor di dalam gereja hari ini yang membuat satu pemahaman peribadi terhadap kehendak Tuhan satu keperluan? 

3. Melakukan: Menuruti Kehendak Tuhan 
	+ Bagaimanakah kita dapat membezakan di antara kecenderungan kita sendiri dengan kehendak Tuhan? 
	+ Apakah langkah yang anda ambil jika anda tidak pasti mengenai kehendak Tuhan? 

**Ringkasan**: Contoh-contoh di dalam Kitab Suci menyatakan bahawa satu penurutan setia kepada kehendak Tuhan akan mendorong perpaduan dan harmoni di kalangan umat Tuhan. Di sebaliknya, ketidakpatuhan dan kecenderungan untuk mengikuti pandangan peribadi akan mewujudkan satu keadaan yang akan mendorong perbalahan. 

**Cara Pembelajaran**

#### LANGKAH 1—Mendorong

**Ayat Tumpuan**: Amsal 9:10

**Kunci utama untuk pertumbuhan rohani**: Kecenderungan manusia untuk mekakukan apa yang kelihatan benar berdasarkan kepada pertimbangan peribadi selalunya menuntun kepada masalah yang menyebabkan perselisihan dan perbalahan. Umat Kristian boleh mengelakkan perangkap ini dengan mencari hikmat yang terdapat di dalam Firman Tuhan, khususnya menumpukan kepada Kristus, pusat kepada Injil.

**Hanya Untuk Guru**: Pertimbangan peribadi boleh dengan mudah menjadi halangan dalam melakukan apa yang benar. Ketika anda memulakan kelas, bantu para ahli kelas anda untuk melihat betapa mudahnya untuk menimbulkan masalah dengan mengikuti kecenderungan peribadi dan tidak mengikuti nasihat yang bijaksana. 

**Pembuka Perbincangan**: Pada bulan Mei 2015, hujan lebat telah menyebabkan banjir besar di bahagian utara Brisbane, Australia. Walaupun perkhidmatan kecemasan telah memberi amaran kepada para pemandu untuk tidak mencuba melintasi kawasan yang dilanda banjir, ramai orang yang mengabaikan amaran itu. Berdasarkan kepada keputusan mereka sendiri, beberapa individu cuba memandu melalui air yang sudah naik berdasarkan kepada ingatan mereka bahawa air banir tidak pernah menjadi terlalu dalam di atas jalan raya yang sering mereka gunakan. Sesetengan orang lain berpendapat bahawa mereka mengetahui kawasan itu dengan cukup baik bagi membolehkan mereka memandu di atas jalan raya yang dinaiki banjir. Namin persepsi mengenai risiko sering dalam tahap rendah semasa kecemasan. Sebagai akibat langsung daripada tindakan mengikuti pertimbangan mereka sendiri yang tidak bijak, lima orang meninggal dunia apabila banjir menghanyutkan kereta mereka. Ramai yang lain mendapati diri mereka memerlukan penyelamatan dari arus air banjir yang deras. 

**Soalan Perbincangan**:  Kisah yang kita baca di atas memberikan dua alasan kerana mengabaikan nasihat yang bijak. Apakah lagi alasan lain yang mungkin akan menuntun seseorang untuk mengabaikan nasihat bijak di dalam satu keadaan seperti ini? Bagaimanakah anda mengkategorikan alasan yang selalunya digunakan oleh manusia untuk mengabaikan apa yang benar?

#### LANGKAH 2—Mengkaji

**Hanya Untuk Guru**: Alkitab memberikan beberapa contoh mengenai orang yang telah membuat pilihan yang salah, tetapi ia juga memberikan asas untuk membuat pilihan yang lebih baik. Sila bantu ahli kelas anda untuk menyedari pentingnya mencari hikmat Tuhan di dalam keputusan yang mereka buat dan akibat yang timbul kerana membuat pilihan yang salah.

**Ulasan Alkitab**

**I. Pertimbangan Manusia Tentang Benar dan Salah** (Imbas kembali Hakim-hakim 17:6 dan 1 Raja-raja 12:1–16.)

Kitab Yosua dipenuhi dengan sambutan perayaan dan pengharapan ketika keturunan Abraham, yang telah mengembara di padang gurun selama 40 tahun, akhirnya menetap di Tanah Perjanjian. Ketika dipenuhi dengan tindakan agung Tuhan yang menghairankan, bangsa Israel membuat akujanji untuk melayani Tuhan selama-lamanya dan mereka memperbaharui perjanjian mereka. Namun keadaan itu berubah secara mendadak di lembaran pembukaan kitab Hakim-hakim. Hakim-hakim menggambarkan Israel sebagai satu bangsa yang sekadar cuba untuk hidup ketika ia mengalami penaklukan yang berulangkali terjadi dan malah perang saudara.  Pengalaman rohani yang tinggi ketika tiba di Tanah Perjanjian kini sudah lama hilang, digantikan kekurangan kerohanian dan kemurtadan yang terang-terangan. Semasa Israel beribadah kepada Tuhan di bawah kepimpinan Yosua dan ketika mereka yang telah menyaksikan perbuatan agung Tuhan telah selamat, generasi baru pula tidak mengenali Tuhan atau memahami apa yang Dia telah lakukan untuk Israel (Yosua 24:31, Hakim 2:7–10). Dalam ketiadaan pengetahuan mengenai hal ini, mereka menolak untuk diperintah oleh hukum Tuhan, sebaliknya mereka memilih untuk mendasarkan pilihan mereka atas apa yang benar mengikut pertimbangan mereka sendiri.  Akibatnya, disiplin dan perpaduan di kalangan umat Tuhan musnah dan penderhakaan dan pemberontakan menyusul.  Kisah sedih di dalam kitab Hakim-hakim adalah mengenai satu putaran kemurtadan yang berulang kali terjadi, mengakibatkan mereka ditindas oleh bangsa yang di sekeliling mereka, seruan untuk campurtangan Tuhan, pembebasan oleh Tuhan dan kemurtadan sekali lagi. Keadaan itu kelihatan seperti, setelah Tuhan membebaskan Israel, perananNya dilupakan serta merta dan sekali lagi Israel kehilangan pandangan terhadap peranan Tuhan.

Selang seratus tahun atau lebih kemudian, Raja Rehabeam, putera Salomo, telah menaiki takhta bangsa itu. Walaupun Daud dan Salomo telah mengikuti Tuhan, namun bangsa itu masih cenderung mengikuti cara mereka sendiri. Serta merta Rehabeam berhadapan dengan satu keputusan tentang sama ada meneruskan dasar pemerintahan ayahnya atau mewujudkan dasarnya sendiri. Selama tiga hari yang ditetapkan untuk menimbang keputusan yang akan dibuat, Rehabeam telah menemui para penasihat bapanya dan rakan sebayanya; namun dia langsung tidak merujuk kepada Tuhan. Keputusan yang diambilnya untuk membuat kehidupan bangsa itu lebih berat lagi merupakan pemangkin terakhir kepada perbalahan di kalangan umat Tuhan. 

**Perhatikan Hal Ini**: Apakah yang menyebabkan Israel untuk melakukan apa yang benar mengikut pandangan mereka sendiri? Bagaimanakah mereka boleh mengelakkan kesilapan ini? Sementara anda mengimbar kembali Hakim-hakim 21:25, adakah anda berpendapat bahawa penulis kitab Hakim-hakim percaya bahawa seorang manusia yang diangkat menjadi raja merupakan satu penyelesaian kepada masalah Israel? Apakah asas pada jawapan anda? Bagaimanakah pemerintahan Rehabeam itu menunjukkan bahawa seorang manusia sebagai raja bukanlah penyelesaian terhadap masalah Israel?

**II. Sumber Hikmat Sejati** (Imbas kembali Mazmur 9:10 dan Yakobus 1:5 bersama kelas anda.)

Berbeza dengan tindakan yang memusat pada diri sendiri yang digambarkan di dalam Hakim-hakim dan 1 Raja-raja, Kitab Suci menyatakan bahawa hikmat sejati datang dari sumber yang lain. Kitab Amsal dan Kitab Yakobus dengan jelas mengaitkan hikmat dengan Tuhan. Amsal menekankan aspek berkaitan pada hikmat dan menggesa para pendengarnya untuk mengenali bahawa, “Takut akan TUHAN adalah permulaan pengetahuan” (Amsal 1:7). Dalam hal sama, Amsal 9 mengatakan bahawa “Permulaan hikmat adalah takut akan TUHAN, dan mengenal Yang Mahakudus adalah pengertian” (Amsal 9:10). Hikmat di sini difahami sebagai hidup dan terdapat di dalam pertemuan seseorang dengan Tuhan yang maha kuasa. Hubungan itu sendiri dikenali sebagai sebahagian penting pada hikmat. Namun, Yakobus menekankan Tuhan sebagai Pemberi hikmat (Yakobus 1:5). Yakobus mengetengahkan kemurahan hati dan kelemahlembutan Tuhan, yang dengan rela memberikan hikmat kepada semua yang ingin mencarinya. Di sini, Tuhan adalah Pemberi hikmat untuk membuat keputusan yang diperlukan di dalam kehidupan. 

**Perhatikan Hal Ini**: Adakah anda berpendapat bahawa terdapat sebarang konflik di antara hikmat di dalam kitab Amsal berbanding dengan apa yang di gariskan di dalam Yakobus? Mengapa, dan mengapa tidak? Bagaimanakah kedua-dua idea ini berkaitan? Mengapakah kedua-duanya penting?  

**III. Memastikan Fokus Yang Betul** (Imbas kembali 1 Korintus 1:10–17 with 2 Timothy 2:14–19.)

Korintus adalah satu pusat perdagangan yang penting yang terletak di Greece berhampiran dengan laut. Korintus yang berdekatan dengan Atena menunjukkan bahawa budaya Greek-Rom berkembang di situ sementara kedudukan geografinya sebagai pelabuhan telah mendorong pelbagai jenis maksiat. Suatu hal menghairankan bahawa ada sebuah gereja wujud di situ, namun surat dari Paulus dan kemudiannya Clement menunjukkan bahawa gereja di sana mempunyai banyak masalah yang besar. Salah satu daripada masalah ini ialah perbalahan dalaman (1 Korintus 1:10–17).  Walaupun kita dapati, di dalam 1 Korintus, beberapa sebab kepada perbalahan ini, fasal 1 menggambarkan perbalahan yang telah timbul kerana para anggotanya menumpukan kepada keperibadian dan ajaran dari pemimpin yang berlainan. Umat di Korintus tidak meninggalkan iman mereka tetapi mereka dengan bangganya mengumumkan kesetiaan mereka kepada beberapa pemimpin Kristian tertentu. Paulus menyeru bagi satu peralihan tumpuan yang besar diadakan. Umat di Korintus seharusnya tidak menumpukan kepada mana-mana pemimpin manusia tetapi kepada Yesus Kristus pusat pada iman mereka. Umat Kristian tidak dipanggil untuk mengikuti kepimpinan manusiawi tetapi sebaliknya, mereka dipanggil untuk mengikuti Yesus, yang, Paulus tunjukkan, tidak sombong dan tiada perbalahan. Perpaduan hanya boleh wujud apabila umat Kristian menumpukan kepada Dia yang telah menyatupadukan mereka dan yang telah merobohkan benteng yang memisahkan mereka. KematianNya di salib adalah kuasa (1 Korintus 1:18) dan hikmat Tuhan (1 Korintus 1:24), walaupun memilih lambang hina ini kelihatan satu kebodohan di dalam budaya orang Greek-Rom.  

**Perhatikan Hal Ini**: Apakah jenis perpaduan yang Paulus harapkan dari umat di Korintus? Adakah dia mengharapkan bahawa mereka akan bersetuju kepada segala perkara? (Bandingkan 1 Korintus 1:10 dengan 1 Korintus 8:7–13.) Bagaimanakah dengan menumpukan kepada Kristus itu akan membawa perpaduan yang digambarkan oleh Paulus?

#### LANGKAH 3—Menerapkan

**Hanya Untuk Guru**: Adalah mudah untuk sekadar bersetuju bahawa hikmat Tuhan itulah yang terbaik tetapi tidak mahu membiarkan pengetahuan ini untuk mengubah cara hidup kita. Sila bantu ahli kelas anda untuk memikirkan dengan teliti mengenai mengapa penentangan terhadap perubahan berlaku dan kemudian, bantu mereka untuk menumpukan kepada peranan satu hubungan dengan Tuhan dalam menentukan kehendak Tuhan.

**Soalan Penerapan**:

1. 	Mengapakah bangsa manusia mendapati bahawa melakukan apa yang mereka mahu itu suatu yang sangat menarik? Bagaimanakah tindakan melakukan kehendak Tuhan itu boleh menjadi lebih menarik?
2. 	Mengapakah kita sering hilang pandangan kepada apa yang Tuhan telah lakukan untuk kita sebaik selepas satu krisis berlalu? Bagaimanakah kita boleh mengelak sikap pelupa ini pada masa akan datang?
3. 	Adakah penurutan kepada kehendak Tuhan itu selalunya membawa kepada perpaduan? Mengapa tidak? 
4. 	Apakah yang kita oleh pelajari mengenai hikmat dengan sekadar berada dalam satu perhubungan dengan Tuhan? Bagaimanakah hal ini dapat membantu kita sehubungan dengan suatu isu secara khusus?
5. 	Bagaimanakah kitab oleh terus menumpukan perhatian kita kepada Kristus di dalam dunia kita yang serba sibuk?

#### LANGKAH 4—Wewujudkan

**Hanya Untuk Guru**: Paulus mengaitkan Kristus dengan hikmat dan menyeru umat di Korintus untuk menumpukan kepada apa yang dunia lihat sebagai satu kebodohan – iaitu, kematian Kristus di atas salib. Bantu ahli kelas anda untuk menghubungkan diri mereka dengan aplikasi praktikal penyelesaian Paulus terhadap perbalahan di dalam gereja.

**Activities**: 

1. 	Luangkan masa untuk mempelajari 1 Korintus fasal 1 hingga 4. Kemudian buat satu pelajaran Alkitab atau dalam bentuk powepoint yang menggariskan penyelesaian yang Paulus berikan kepada masalah mengenai perbalahan. 
2. 	Tulis satu sketsa pendek yang boleh membantu para pemerhati untuk memikirkan mengenai apa maknanya untuk menumpukan kepada Yesus dan kematianNya dan bukan menumpukan kepada hikmat duniawi.