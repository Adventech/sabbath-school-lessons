---
title:  Perpecahan Di Koritnus
date:   10/10/2018
---

Malangnya, isu berkaitan dengan perbalahan di kalangan umat Tuhan tidak berakhir sekalipun pada zaman Perjanjian Baru.

Sebagai contoh, empat pasal pertama dalam surat tulisan Paulus kepada umat di Korintus merupakan saru seruan untuk perpaduan. Sementara di dalam Efesus Paulus telah mendengar bahawa pelbagai perbalahan telah tercetus di dalam gereja di Korintus. Oleh itu, dia telah memulakan suratnya dengan satu nasihat panjang lebar berkaitan perpaduan gereja dan perlunya mengelak perpecahan. Paulus sangat khuatir tentang perkembangan ini dan dia berusaha memberikan nasihat Ilahi untuk menangani keadaan yang malang ini.

`Menurut 1 Korintus 1:10–17, apakah yang nampaknya telah menjadi penyebab kepada perpecahan, kepada perbalahan dan sengketa di kalangan mereka?`

Paulus telah menyuarakan kebimbangannya terhadap saudara-saudaranya di Korintus apabila seorang dari keluarga Kloe telah memberitahu kepadanya mengenai perpecahan dan perselisihan di kalangan mereka. Kata-kata pembukaannya menunjukkan kebimbangannya yang mendalam: “Tetapi aku menasihatkan kamu, saudara-saudara, demi nama Tuhan kita Yesus Kristus, supaya kamu seia sekata dan jangan ada perpecahan di antara kamu.” Penyelesaiannya ialah mengingatkan mereka bahawa sebagai umat Kristian mereka harus “erat bersatu dan sehati sepikir” (1 Korintus 1:10). Apa sebenarnya yang menyebabkan perselisihan dan perpecahan ini, Paulus mahu suapay ia dihentikan. 

Paulus mengingatkan sidang di Korintus bahawa umat Kristian adalah dipanggil untuk mengikuti Kristus, bukan mengikuti manusia – betapa berbakat sekalipun manusia itu, berilmu atau apapun panggilannya. Sementara mereka kelihatan seperti telah berpecah mengikut aliran “parti,” rasul itu terang-terang mengatakan bahawa perpecahan seperti itu bukanlah menurut kehendak Kristus. Dia menekankan bahawa perpaduan Kekristian itu berpusat kepada Kristus dan pengorbananNya di atas Salib (1 Korintus 1:13). 

Perpaduan Kristian mendapat sumbernya di dalam kebenaran sebagaimana yang terdapat di dalam Yesus Kristus dan Dia yang telah disalibkan, dan tidak terdapat daripada sesiapapun, walau betapa “layak” sekalipun seorang mentor, pengkhutbah atau pemimpin itu. Pada kaki salib, kita semua adalah setara. Baptisan kita adalah ke dalam Yesus, yang satu-satunya boleh menyucikan kita daripada dosa. Namun demikian, kita harus berusaha ke arah perpaduan di dalam Kristus ini dalam cara yang dipraktikkan. 

Apa yang hal ini katakan kepada kita ialah sebagai umat Seventh-day Adventist, kita jangan memandang rendah kepada perpaduan kita dalam iman dan misi. Perbalahan dan perselisihan boleh melemahkan perpaduan gereja kita hari ini kecuali kasih dan Ketuhanan Kristus menyatukan kita kepadaNya.  

`Bagaimanakah kita mengelak jenis bahaya yang Paulus sedang tangani di sini? Mengapakah kita harus sentiasa berhati-hati tentang sejauhmana kesetiaan yang kita berikan kepada seseorang selain daripada Kristus?`