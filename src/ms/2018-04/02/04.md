---
title:  The Division of the Hebrew Nation
date:   09/10/2018
---

Jalan kemurtadan dan akibatnya yang mengerikan tidak berlaku dalam sehari. Namun pilihan dan keputusan salah yang telah terkumpul berkurun-kurun lamanya akhirnya tekah membawa kepada beberapa akibat yang dahsyat kepada umat Tuhan.

`Sila baca kisah mengenai Raja Rehabeam di dalam 1 Raja-raja 12:1–16. Apakah yang telah menyebabkan perpecahan dahsyat ini berlaku di kalangan umat Tuhan?` 

“Seandainya Rehabeam dan para penasihatnya yang tidak berpengalaman itu telah memahami rencana Ilahi untuk Israel maka sudah tentu mereka telah mendengar kepada permintaan rakyat untuk mengadakan pembaharuan di dalam pentadbiran kerajaan. Namun pada saat peluang datang kepada mereka semasa dalam pertemuan di Shikem, mereka telah gagal memahami penyebab kepada kesan dan dengan demikian mereka telah melemahkan pengaruh mereka ke atas sebilangan besar rakyat itu buat selama-lamanya. Nekad jelas mereka untuk menerus dan menambahkan penindasan yang diperkenalkan semasa pemerintahan Salomo secara langsung bercanggah dengan rencana Tuhan untuk Israel, dan hal ini telah memberikan kesempatan yang cukup bagi umat itu untuk meragui keihklasan motif mereka. Di dalam usaha yang tidak bijak dan tidak bertimbang rasa ini untuk menunjukkan kuasa, raja dan para penasihat yang dipilihnya telah mendedahkan sikap angkuh mereka terhadap kedudukan dan kekuasaan.”—Ellen G. White, Prophets dan Kings, ms. 90.

**Apakah yang ayat berikut katakan mengenai perlunya kebijaksanaan di dalam membuat keputusan yang betul? Dari manakah sumber kebijaksanaan yang sejati?**

`Amsal 4:1–9`

`Amsal 9:10`

`Yakobus 1:5`

Kisah mengenai Rehabeam dan keputusannya yang terburu-buru dan tidak bijak dalam menambahkan lagi tanggungan rakyat kepada kerajaan merupakan satu peristiwa sedih di dalam riwayat kerajaan Israel. Raja itu telah memohon nasihat dari dua kumpulan penasihat, namun keputusan akhir yang dibuatnya untuk mengikuti nasihat dari kumpulan lebih muda yang sebaya dengannya dan kurang berpengalaman itu telah membawa malapetaka ke atas kerajaan yang bapanya Salomo dan datuknya Daud telah bina selama 80 tahun sebelum itu. Nasihat bahawa raja itu harus menakut-nakutkan rakyat dengan berkata bahawa dia lebih sukar daripada bapanya merupakan nasihat yang tidak bijak. Para penasihat muda itu percaya bahawa dalam bersikap simpetatik kepada tuntutan rakyat yang meminta dikurangkan tuntutan kerajaan bukanlah cara kepimpinan yang raja itu harus pakai. Mereka mengatakan bahawa dia harus mempamerkan dirinya sebagai seorang raja yang ketat dan kejam. Pada akhirnya, dia telah menunjukkan dirinya sebagai seorang pembuli dan tidak layak mendapat hormat dan kesetiaan daripada rakyatnya. Oleh yang demikian, perpecahan telah berlaku di kalangan umat Tuhan yang seharusnya tidak berlaku dan yang tidak pernah menjadi sebahagian daripada rencana Tuhan untuk umatNya.