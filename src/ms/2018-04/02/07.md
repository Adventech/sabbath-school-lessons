---
title:  Kajian Tambahan
date:   12/10/2018
---

Ellen G. White, “The Rending of the Kingdom,” ms. 87–98, di dalam Prophets dan Kings; “A Message of Warning and Entreaty,” ms. 298–308, di dalam The Acts of the Apostles.

“Tuhan inginkan para hamba pilihanNya untuk belajar menyatupadukan melalui satu usaha yang harmoni. Mungkin akan kelihatan kepada sesetengah orang bahawa perbezaan di antara kurnia mereka dan kurnia rakan sekerja yang lain itu terlalu besar untuk membolehkan mereka menyatupadukan dalam usaha yang harmoni; namun apabila mereka mengingati bahawa terdapat pelbagai perbezaan minda yang harus dijangkau, dan bahawa ada di antara mereka yang akan menolak kebenaran sebagaimana disampaikan oleh seorang pekerja, hanya untuk membuka hati mereka kepada kebenaran sebagaimana disampaikan dalam cara yang berbeza oleh seorang pekerja yang lain dengan harapan bahawa mereka akan berusaha untuk bekerja bersama dalam kesatuan. Bakat mereka, betapapun ia berbeza-beza, boleh berada di bawah kawalam Roh yang sama. Di dalam setiap kata-kata dan tindakan, kemurahan dan kasih akan dinyatakan; dan ketika setiap pekerja menunaikan tanggungjawab yang diberikan kepadanya dengan setia, doa Kristus untuk perpaduan di kalangan para pengikutNya akan dijawab dan dunia akan tahu bahawa mereka ini adalah murid-muridNya.”—Ellen G. White, Gospel Workers, ms. 483.

**Soalan Perbincangan**

`1. 	Persoalan tentang melakukan apa yang benar mengikut “pandangan mata sendiri” bukanlah suatu perkara yang baru. Paskah-modenisme, yang mencabar idea mengenai seorang yang terkemuka atau berintelek yang tinggi atau memiliki kekuasaan moral, berpotensi untuk membuka jalan kepada jenis anarki moral yang Alkitab ingatkan kepada kita. Bagaimanakah kita sebagai umat Kristian, dan juga sebagai sebuah gereja secara keseluruhan, mendepani cabaran seperti ini?` 

`2. 	Imbas kembali kisah Raja Rehabeam dan pembahagian kerajaan Israel (1 Raja-raja 12). Apakah pelajaran di sini untuk kita hari ini?` 

`3. 	Apakah yang para pemimpin gereja boleh lakukan untuk menghalang perbalahan dan berpuak-puak di dalam gereja setempat? Sejauhmanakah pentingnya untuk menghalang isu-isu seperti ini sebelum ia berkembang dan merebak? Bagaimanakah kita sebagai anggota gereja harus berhati-hati untuk tidak terjatuh dalam perangkap sepertimana yang telah berlaku kepada sesetengah anggota di Korintus?`

`4. 	Sila kaji konteks dalam ayat mengenai perbalahan yang terdapat di dalam Amsal 6:16–19. Apakah yang anda dapat pelajari dari sini bagi menghalang perbalahan berlaku di dalam gereja anda?` 

**Ringkasan**: Di dalam Alkitab kita dapati beberapa keadaan yang menuntun kepada perbalahan. Apabila umat Tuhan menjalani kehidupan dalam penurutan yang setia maka bahaya mengenai perbalahan dapat dibendung. Keputusan yang tidak baik bermula dari zaman Hakim-hakim dan juga semasa pemerintahan Rehabeam telah membuka pintu kepada perbalahan. Malah pada zaman Perjanjian Baru, potensi berlakunya perbalahan berkekalan. Satu pemahaman yang betul terhadap Firman Tuhan dan satu usaha suci untuk menuruti adalah perlindungan terbaik kepada perbalahan dan perselisihan di kalangan kita.