---
title:  Benar Menurut Pandangannya Sendiri
date:   08/10/2018
---

Cerita dari kitab Hakim-hakim menunjukkan pelbagai akibat negatif terhadap Israel kerana tidak menuruti kehendak Tuhan. Tidak lama setelah bangsa Israel memasuki Kanaan, umat itu mula membentuk pola hidup rohani mereka berdasarkan kepada agama palsu bangsa Kanaan yang di sekeliling mereka—sesuatu yang telah dilarang untuk mereka lakukan! Malangnya, bukan itu sahaja masalah yang mereka sedang hadapi. 

`Sila baca Hakim-hakim 17:6 dan Hakim-hakim 21:25. Apakah yang diajaran oleh ayat ini mengenai masalah yang timbul di kalangan umatTuhan?`

Betapa ia satu resipi terhadap perpecahan dan perbalahan di kalangan umat Tuhan. Perpaduan bangsa itu boleg didapati di dalam ketaatsetiaan mereka kepada perjanjian Tuhan, perjanjian yang mereka telah terima daripada Tuhan. Namun, dengan melakukan apa yang benar menurut pandangan mereka sendiri – terutama ketika mereka sedang dipengaruhi oleh bangsa-bangsa yang di sekeliling – sudah tentu mereka berada dalam perjalanan yang menuju kebinasaan. Kita semua adalah manusia yang sudah jatuh dan jika dibiarkan kepada prasarana diri kita sendiri, jika dibiarkan untuk mengikuti naluri hati kita sendiri, maka sudah tentulah kita akan menyimpang jauh daripada jalan yang Tuhan inginkan kita lalui. 

**Apakah yang ayat berikut beritahu kepada kita mengenai keadaan rohani dan sosial bangsa Israel pada zaman hakim-hakim?**

`Hakim 2:11–13`

`Hakim 3:5–7` 

“Melalui Musa Tuhan telah menetapkan di hadapan umatNya apa akibatnya daripada pelanggaran. Apabila menolak memelihara perjanjianNya maka mereka akan memutuskan hubungan mereka dari kehidupan Tuhan dan berkatNya tidak akan sampai kepada mereka. Ada masanya amaran ini mereka patuhi lalu berkat besar dicurahkan kepada bangsa Yahudi dan melalui mereka bangsa di sekeliling juga menerima berkat. Namun selalunya di dalam sejarah mereka, mereka melupakan Tuhan dan telah kehilangan tempat istimewa mereka yang tinggi sebagai wakilNya. Mereka telah merampas dari Dia ibadah yang Dia tuntut dari mereka dan mereka merampas dari sesama manusia kepemimpinan agama serta teladan yang suci.  Mereka menggunakan untuk diri mereka sendiri buah-buah dari kebun anggur yang mereka telah dilantik untuk menjadi pengurus. Keserakahan dan ketamakan mereka telah menyebabkan mereka malah dihina oleh orang kafir. Dengan demikian, dunia kekafiran telah diberikan kesempatan untuk menyalah-tafsirkan sifat Tuhan dan hukum kerajaanNya.”—Ellen G. White, Prophets dan Kings, ms. 20, 21.

`Bagaimanakah tindakan kita sendiri sebagai sebuah badan gereja mengimpak mereka yang berada di sekeliling kita? Apakah yang anda lihat di dalam umat Seventh-day Adventist yang boleh menarik perhatian mereka dalam cara yang positif?`