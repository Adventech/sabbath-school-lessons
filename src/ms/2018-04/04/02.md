---
title:  Berkat Di Dalam Kristus
date:   21/10/2018
---

`Sila baca Efesus 1:3–14. Menurut Paulus di sini, apakah yang telah diberikan kepada kita di dalam Kristus?` 

Banyak alasan oleh para pengikut Yesus untuk memuji Tuhan. Di dalam Kristus, Tuhan telah memilih untuk mengangkat kita menjadi anak-anakNya untuk mewakili Dia kepada dunia. Paulus menggunakan banyak lambang untuk menggambarkan hubungan baru kita kepada Tuhan di dalam Kristus. Di antara lambang ini, lambang sebagai anak menangani tema pelajaran ini tentang kesatuan. Di dalam Kristus, kita sudah dijadikan sebagai anak dan kita digolong di dalam keluarga Tuhan. Lambang keluarga di sini juga adalah satu rujukan kepada perjanjian Tuhan dengan umat Israel. Di dalam konteks surat Paulus, Bangsa Lain yang telah menerima Yesus sebagai Mesias juga adalah anak-anak Tuhan, pewaris kepada janji yang telah diberikan kepada Israel (Roma 8:17, Galatia 4:7). Faedah pada hubungan dengan Kristus ini, iaitu berada di dalam Kristus, adalah sangat penting bagi semua perpaduan Kekristianan. Ayat ini juga memberitahu kita bahawa adalah menjadi harapan Tuhan selama ini untuk menyatupadukan semua bangsa manusia di dalam Kristus. Di dalam keluarga Tuhan, kita semua adalah anak-anak Tuhan, sama-sama dikasihi dan dihargai.

Sesetengah orang menjadi keliru apabila, di dalam ayat ini, kita membaca mengenai takdir, iaitu sesuatu yang ditentukan terlebih dahulu (Efesus 1:5, 11). Janji yang mengatakan bahawa Tuhan telah memilih kita untuk diselamatkan seakan-akan menunjukkan juga bahawa Tuhan telah memilihi sesetengah orang untuk hilang. Namun, itu bukanlah ajaran Alkitab. Sebaliknya, Tuhan telah menyediakan rencana keselamatan sebelum dasar dunia dijadikan agar semua orang akan diselamatkan. “Karena begitu besar kasih Tuhan akan dunia ini, sehingga Dia telah mengurniakan AnakNya yang tunggal, supaya setiap orang yang percaya kepadaNya tidak binasa, melainkan beroleh hidup yang kekal” (Yohanes 3:16; lihat juga 1 Timotius 2:6, 2 Petrus 3:9). Tuhan mengetahui terlebih dahulu siapa yang akan menerima tawaranNya untuk keselamatan, tetapi hal itu tidak sama dengan menentukan terlebih dahulu keputusan seseorang. Keselamatan itu ditawarkan kepada semua bangsa manusia oleh kerana apa yang Kristus telah lakukan untuk kita. Persoalannya ialah: Bagaimanakah kita merespon kepada tawaran ini? Tuhan tidak menggunakan cara paksaan untuk menyelamatkan semua orang.

“Di dalam majlis permuafakatan di Syurga, persiapan telah dibuat supaya manusia, walaupun telah berdosa, harus jangan binasa di dalam pelanggaran mereka, tetapi, melalui iman di dalam Kristus sebagai pengganti dan jaminan mereka, maka mereka akan menjadi umat pilihan Tuhan, ditentukan untuk menjadi anak-anak oleh Yesus Kristus untuk diriNya sendiri sesuai dengan kesenangan kehendakNya. Tuhan menghendaki suapaya semua manusia diselamatkan; kerana persiapan yang lengkap telah disediakan, dalam memberikan Anak tunggalNya bagi menebus manusia. Mereka yang binasa akan binasa kerana mereka menolak menjadi anak-anak Tuhan melalui Yesus Kristus.”— Ellen G. White Comments, The SDA Bible Commentary, vol. 6, ms. 1114.