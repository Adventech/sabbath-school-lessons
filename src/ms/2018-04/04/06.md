---
title:  Hubungan Manusia Di Dalam Kristus
date:   25/10/2018
---

Kristian adalah agama berhubungan: hubungan dengan Tuhan dan dengan satu sama lain. Adalah tidak masuk akal untuk mendakwa sebagai memiliki hubungan yang mendalam dengan Tuhan tanpa hubungan itu mempunyai kesan terhadap hubungan seseorang dengan orang lain. Kehidupan Kekristianan tidak boleh berada di dalam vakum. Prinsip perpaduan yang Paulus bahaskan di dalam Suratnya kepada umat di Efesus juga berlaku bagi cara kita berhubungan dengan orang lain.

`Sila baca Efesus 5:15–21. Apakah yang Paulus katakan kepada kita di dalam ayat 21? Apakah hubungan di antara meendahkan diri dengan perpaduan?`

Ajaran Paulus untuk disampaikan kepada satu sama lain dikaitkan dengan ungkapan “penuh dengan Roh" dalam Efesus 5:18. Salah satu daripada ungkapan tentang dipenuh dengan Roh adalah merendahkan diri kepada satu sama lain. Hal ini merujuk kepada sikap kerendahan hati dan pemikiran yang wajar yang harus ada pada diri kita terhadap sesama manusia. Sudah tentu, ini bukan satu sifat semula jadi bagi kebanyakan personaliti tetapi ia adalah hasil daripada Roh yang tinggal di dalam hati kita. Ia adalah kurnia Roh yang sama, yang merupakan ikatan perpaduan di dalam Kristus. Apabila dipandang dari perspektif ini, penyerahan adalah kualiti dalaman yang menyatakan penghormatan kita kepada Kristus dan pengorbananNya untuk kita.

`Sila baca Efesus 5:22–6:9. Apakah kesan terhadap hubungan kita dengan manusia yang ada pada kualiti penyerahan sesama ini di rumah dan di tempat kerja orang yang percaya pada Kristus?`

Pada suatu tahap tertentu, perpaduan di dalam gereja bergantung kepada perpaduan di dalam rumah. Paulus menekankan bahawa perpaduan, kasih dan sikap menghormati yang harus wujud di antara suami dan isteri haruslah menunjukkan kasih Kristus kepada gereja, iaitu kasih yang tidak mementingkan diri sendiri. Oleh itu, penghormatan yang sama seperti Kristus di dalam rumah serta di dalam gereja diperlukan untuk suami dan isteri dan anggota gereja. Atribut seperti Kristus ini juga dapat dicontohkan dalam hubungan antara anak-anak dan ibu bapa dan antara pekerja dan majikan (antara hamba dan tuan). Jenis keharmonian dan kedamaian yang sepatutnya meresap di rumah kita harus merangkumi kehidupan di dalam gereja kita juga.

`Apakah prinsip yang anda boleh ambil dari ayat hari ini yang boleh membantu anda untuk memahami dengan lebih baik cara anda harus bertindak (bergantung kepada keadaan anda) terhadap salah seorang ahli keluarga anda atau rakan sekerja?`