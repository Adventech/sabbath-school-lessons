---
title:  Kunci Kepada Perpaduan
date:   20/10/2018
---

### Bacaan Untuk Pelajaran Minggu Ini
Efesus 1:3–14; Galatia 4:7; Efesus 2:11–22; 4:1–6, 11; Matius 20:25–28; Efesus 5:15–6:9.

> <p>Ayat Hafalan</p>
> “Sebab Ia telah menyatakan rahasia kehendak-Nya kepada kita, sesuai dengan rencana kerelaan-Nya, yaitu rencana kerelaan yang dari semula telah ditetapkan-Nya di dalam Kristus sebagai persiapan kegenapan waktu untuk mempersatukan di dalam Kristus sebagai Kepala segala sesuatu, baik yang di sorga maupun yang di bumi” (Efesus 1:9, 10).

Efesus merupakan sebuah pusat perdagangan dan pengaruh di Asia Kesil. Gereja di sana, iaitu di Efesus, terdiri daripada orang Yahudi, Bangsa Lain dan orang-orang dari setiap lapisan masyarakat sosial. Keanggotan majmuk seperti ini kemungkinan sama cenderungannya kepada konflik sebagaimana dunia di mana mereka berada; iaitu, jika bukan kerana Kristus dan perpaduan yang mereka miliki di dalam Dia sebagai anggota pada tubuh Kristus. Oleh itu, kebimbangan Paulus terhadap perpaduan di kalangan para pengikut Kristus merupakan tema utama di dalam suratnya kepada umat di Efesus.

Konsep perpaduan Paulus mempunyai dua dimensi: perpaduan di dalam gereja di mana orang Yahudi dan Bangsa Lain telah disatukan di dalam satu badan – iaitu, Kristus; dan perpaduan di dalam alam semesta, di mana semua perkara di langit dan di bumi mendapati kesatuan mereka di dalam Kristus. 

Sumber pada perpaduan ini ialah Kristus. Ungkapan yang Paulus gunakan, “di dalam Kristus” atau “bersama Kristus” digunakan beberapa kali di dalam surat ini agar dapat menunjukkan apa yang Tuhan telah capai untuk kita dan untuk alam semesta melalui kehidupan, kematian dan kebangkitan Yesus Kristus. Matlamat mutlak Tuhan di dalam rencana keselamatan ialah menyatupadukan semula semua perkara melalui Kristus. Perpaduan ini akan hanya dinyatakan sepenuhnya pada kesudahan zaman.

_*Sila kaji pelajaran minggu ini untuk persediaan Sabat, 27 Oktober._