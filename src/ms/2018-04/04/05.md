---
title:  Pemimpina Gereja dan Perpaduan
date:   24/10/2018
---

“Kepada kita masing-masing telah dianugerahkan kasih karunia menurut ukuran pemberian Kristus” (Efesus 4:7). Sementara keselamatan itu berupa hadiah yang diberikan kepada semua orang yang mahu menerimanya, namun sesetengah pemberian rohani adalah diberikan kepada sesetengah orang tertentu untuk satu tujuan istimewa.

`Sila baca Efesus 4:11. Apakah kurnia kepimpinan yang Tuhan berikan kepada gereja?` 

`Menurut Efesus 4:12, apakah tujuan Tuhan dalam memberikan kurnia istiemewa kepimpinan kepada gereja? Bagaimanakah pemberian ini berkaitan satu dengan yang lain?`

Dalam satu pengertian, semua umat Kristian adalah pelayan dan hamba kepada Tuhan dan kepada Injil. Suruhan Kristus di dalam Matius 28:19, 20 telah diberikan kepada semua umat Kristian untuk pergi, menjadikan semua bangsa murid-murid, untuk membaptis, untuk mengajar. Pekerjaan pelayanan Injil tidak diberikan kepada sedikit orang yang terpilih, seperti pastor dan/atau penginjil, tetapi kepada semua yang membawa nama Kristus. Tiada seorang pun yang mendakwa dikecualikan daripada pekerjaan penyebaran Injil dan tiada seorang pun pemimpin gereja yang boleh mendakwa memiliki kerja-kerja penginjilan secara eksklusif. Kurnia rohani kepemimpinan secara khusus adalah untuk mengajar gereja. Para pemimpin gereja adalah diperlukan untuk memupuk, mempromosi dan mendorong perpaduan. 

Senarai kurnia yang Paulus buat mengenai pemimpin memberitahu kita bahawa peranan ini juga akan melengkapkan umat Tuhan untuk menjangkau orang yang hilang. Adalah menjadi tanggungjawab sesetengah umat yang dipanggil secara khusus di dalam gereja untuk membantu orang lain memenuhi pelayanan mereka dan untuk berkhidmat bagi Kristus, dan juga untuk mengajar tubuh Kristus “sampai kita semua telah mencapai kesatuan iman dan pengetahuan yang benar tentang Anak Tuhan, kedewasaan penuh, dan tingkat pertumbuhan yang sesuai dengan kepenuhan Kristus” (Efesus 4:13). Teladan gaya kepimpinan Yesus harus menuntun cara kita menjalankan pelayanan. Yesus telah datang untuk melayani orang lain dan bukan untuk dilayani (Matius 20:25–28); kita harus melakukan hal yang sama.

Terdapat satu kecenderungan kuat di kalangan manusia untuk menjadi bebas dan tidak mahu bertanggungjawab kepada sesiapapun. Secara khusus, masyarakat Barat dibebani oleh kecenderungan ini. Namun demikian, Paulus mengingatkan kita bahawa tiada umat Kristian yang seorang diri di dalam dunia ini dan bahawa kita membina satu masyarakat beriman dengan para pemimpin rohani yang membantu menguatkan satu sama lain dalam satu perjalanan kita yang sama. Kita semua, secara bersama, adalah sebahagian daripada tubuh Kristus. 

`Apakah kurnia rohani yang ada pada anda dan bagaimanakah anda menggunakannya demi perpaduan gereja setempat anda?`