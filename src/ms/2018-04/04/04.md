---
title:  Kesatuan Dalam Satu Tubuh
date:   23/10/2018
---

Paulus bersikap praktikal di dalam kata-katanya yang diilhamkan kepada umat di Efesus. Perpaduan yang wujud di antara orang Yahudi dan Bangsa Lain, di antara manusia dari pelbagai budaya dan latar belakang kesukuan, bukan satu mitios atau sekadar satu buatan teoritikal; ia adalah satu realiti yang menuntut kita “supaya hidupmu sebagai orang-orang yang telah dipanggil berpadanan dengan panggilan itu” (Efesus 4:1).

`Menurut Efesus 4:1–3, dalam cara apakah umat Kristian harus menjalani hidup sesuai dengan panggilan mereka di dalam Kristus?`

Hasil praktikal daripada nilai baik dan kurnia kasi di dalam kehidupan Kristian ini membantu “memelihara kesatuan Roh oleh ikatan damai sejahtera” (Efesus 4:3). Semua nilai ini berakar pada kasih (1 Korintus 13:1–7). Amalan kasih yang aktif mengekalkan hubungan di kalangan para saudara seiman dan mendorong damai sejahtera dan perpaduan di dalam kalangan masyarakat Kristian dan yang di luarnya. Perpaduan di dalam gereja menyatakan kasih Tuhan dalam cara yang unik yang orang lain boleh saksikan. Gereja ini dipanggil untuk menjadi saksi untuk hal seperti ini pada masa berlaku perpecahan, perbalahan dan persengketaan.

`Sila baca Efesus 4:4–6. Apakah satu-satunya tema penting di dalam tiga ayat ini?` 

Di dalam ayat pertama dalam fasal ini, Paulus menyatakan minatnya yang mendalam terhadap perpaduan di dalam gereja. Dia bermula dengan satu seruan tentang perpaduan (Efesus 4:1–3) dan disusuli dengan satu senarai terdiri daripada tujuh unsur yang menyatupadukan umat percaya (Efesus 4:4–6). Perpaduan adalah sesuatu yang secara serentak umat percaya sudah miliki (Efesus 4:4–6), sesuatu yang harus sentiasa diusahakan dan dikekalkan (Efesus 4:1–3), dan sesuatu yang menjadi matlamat masa depan yang kita usahakan (Efesus 4:13).

“Rasul [Paulus] menyeru kepada anggotanya untuk menyatakan di dalam kehidupan mereka kuasa pada kebenaran yang sudah disampaikan kepada mereka. Oleh kesopanan dan kelemahlembutan, kesabaran dan kasih, mereka harus meneladankan karakter Kristus dan berkat pada keselamatan yang Dia berikan. Hanya ada satu tubuh, satu Roh, satu Tuhan dan satu iman. Sebagai anggota pada tubuh Kristus ini maka semua umat percaya dianimasikan oleh roh yang sama dan pengharapan yang sama. Perpecahan di dalam gereja akan menjadi satu penghinaan kepada agama Kristus di hadapan dunia dan memberikan peluang kepada musuh kebenaran untuk mewajarkan tujuannya. Arahan yang Paulus berikan tidak dituliskan untuk gereja pada zamannya sahaja. Tuhan merencanakan supaya ia diturunkan kepada kita. Apakah yang kita lakukan untuk mengekalkan perpaduan didalam ikatan damai sejahtera?”—Ellen G. White, Testimonies for the Church, vol. 5, ms. 239.

`Apakah pilihan yang anda boleh ambil sekarang ini agar mendapat kepastian bahawa anda berjalan dalam hidup “berpadanan dengan panggilan itu”?`