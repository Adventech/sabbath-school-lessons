---
title:  Kajian Tambahan
date:   26/10/2018
---

Ellen G. White, “The Spirit of Unity,” ms. 179–188, di dalam Testimonies for the Church, vol. 9.

“Kristus tidak membezakan kewarganegaraan, pangkat atau kepercayaan. Para ahli taurat dan orang Farisi ingin membuat semua pemberian Syurga itu menjadi hanya kebaikan setempat dan sebangsanya dan mengecualikan seluruh keluarga Tuhan yang lain di dunia. Tetapi Kristus datang untuk merobohkan setiap dinding pemisah. Dia telah datang untuk menunjukkan bahawa pemberian kurnia kasihNya adalah tidak terhad sama seperti udara, cahaya, atau hujan yang menyegarkan bumi.

“Kehidupan Kristus telah menetapkan satu agama di mana tidak ada kasta, satu agama di mana orang Yahudi dan Bangsa Lain, bebas dan hamba, diikatkan dalam satu persaudaraan, setara di hadapan Tuhan. Tiada persoalan mengenai dasar yang mempengaruhi pergerakanNya. Dia tidak membuat perbezaan di antara jiran dan orang asing, sahabat dan musuh. Apa yang sesuai di dalam hatiNya ialah jiwa yang dahagakan air kehidupan.”—Ellen G. White, Testimonies for the Church, vol. 9, ms. 190, 191.

**Soalan Perbincangan**

`1. 	Perhatikan kenyataan ini: “Dalam Efesus fasal yang keempat, rencana Tuhan itu dinyatakan dengan jelas dan sederhana bahawa semua anakNya boleh berpegang teguh kepada kebenaran itu. Di sini, prasarana yang diletakkanNya untuk menjaga perpaduan di gerejaNya, bahawa para anggotanya boleh menyatakan kepada dunia satu kehidupan keagamaan yang sihat, dinyatakan dengan jelas."- Ellen G. White Comments, The SDA Bible Commentary, vol. 6, ms. 1117. Apakah yang anda lihat di dalam Efesus 4 yang menunjukkan kepada perpaduan di dalam gereja? Apakah yang boleh kita lakukan untuk membantu memastikan perpaduan itu?`

`2. 	Apa yang sangat penting kepada persoalan mengenai perpaduan ialah perlunya untuk kerendahan hati dan penyerahan diri. Tanpa ciri-ciri ini, bagaimanakah mungkin sebarang perpaduan boleh wujud di dalam gereja? Jika kita bersikap angkuh, merasa yakin dengan pandangan dan pendirian kita dan tidak rela mendengar orang lain, maka kita tidak ada peluang untuk bersatupadu. Bagaimanakah kita belajar kerendahan hati dan penyerahan diri ini?`

`3. 	Bagaimanakah kitab oleh mencapai perpaduan walaupun apabila kita tidak selalu bersetuju dalam banyak perkara?`  

**Ringkasan**: Di dalam Suratnya kepada umat di Efesus, Paulus memberikan banyak nasihat berkaitan dengan apa maknanya bagi umat Kristian untuk berada “di dalam Kristus.” Keselamatan di dalam Yesus mengubah hidup kita dalam cara yang praktikal. Semua hubungan kita sesama manusia, termasuk hubungan di antara para saudara di dalam gereja, diubah oleh kuasa Kristus di dalam hidup kita. Transformasi ini adalah penting agar kita daoat memiliki perpaduan.**