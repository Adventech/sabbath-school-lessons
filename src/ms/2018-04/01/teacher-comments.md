---
title:  Panduan Guru
date:   05/10/2018
---

**Ayat Utama**: Galatia 3:29

**Pelajar Akan**:

- **Mengetahui**: Mengungkapkan kerinduan Tuhan untuk memulihkan kesatuan ciptaanNya setelah dosa mengganggui keharmonian yang wujud di Taman Eden.
- **Merasakan**: Merindukan hari apabila hubungan akan dipulihkan dan rencana pemulihan Tuhan sudah selesai.
- **Melakukan**: Merespon kepada panggilan Tuhan untuk menjadi utusan keada kasih dan pemulihanNya.

**Garis Panduan Pelajaran**:

1. Mengetahui: Dosa dan Perpaduan 
	+ Apakah bukti terhadap kerinduan Tuhan untujk kesatuan yang jelas kelihatan di dalam kisah Penciptaan?
	+ Mengapakah dosa itu boleh digambarkan sebagai punca utama kepada perbalahan?
	+ Apakah perkara penting dalam diri Abraham di dalam rencana Tuhan untuk memulihkan perpaduan? 

2. Merasakan: Meriundukan Keharmonian
	+ Bagaimanakah dosa telah mengimpak pergaulan anda?
	+ Bagaimanakah kerinduan kita untuk satu hubungan harmoni ditangani oleh rencana pemulihan Tuhan? 

3. Melakukan: Menjadi Duta 
	+ Mengapakah penting untuk memahami bahawa kasih itu adalah asas kepada tindakan Tuhan dalam memilih keturunan Abraham untuk mewakili Dia di bumi?
	+ Apakah akibat praktikal dalam hal dipilih oleh Tuhan?
	+ Bagaimanakah anda boleh menjadi wakil yang setia kepada Tuhan dan rencana pemulihanNya?

**Ringkasan**: Kemasukan dosa ke dalam dunia telah mengganggui kesatuan dan harmoni yang Tuhan rencanakan bagi bangsa manusia. Namun demikian, Tuhan telah mengungkapkan kasihnya kepada bangsa manusia dengan merencanakan satu jalan untuk memulihkan perpaduan yang telah hilang itu. Sementara pemulihan mutlak itu akan tiba melalui pekerjaan Kristus, Tuhan juga memilih manusia untuk menjadi wakil kepada kasih dan rahmatNya.

**Cara Pembelajaran**

#### LANGKAH 1—Mendorong

**Ayat Tumpuan**: 1 Yohanes 4:16

**Kunci utama untuk pertumbuhan rohani**:  Rencana Tuhan untuk bangsa manusia ialah untuk kesatuan dan harmoni. Sementara menantikan perpaduan itu dipulihkan sepenuh yang terjadi melalui Kristus, umat Tuhan dipanggil untuk menjadi wakil kepada kasih dan rahmatNya.

**Hanya Untuk Guru**: Pembuka Perbincangan di bawah ini berdasarkan satu isah benar. Ia mengundang satu pemerhatian terhadap oleh satu tindakan. Ketika anda membincangkan cerita ini bersama kelas anda, sila tekankan impak pada tindakan ini kepada perhubungan dan emosi.

**Pembuka Perbincangan**: Seorang bakal pengantin perempuan telah meluangkan masa berbulan-bulan untuk merancangkan satu majlis perkahwinan yang sempurna. Dia telah sangat teliti untuk memilih segala-gala yang diperlukan untuk menyediakan suasana dan gambaran yang dia rencanakan. Pada hari perkahwinan, matahari bersinar dengan terang dan upacara berjalan dengan lancar tanpa gangguan. Sebelum disedarinya, dia sudah melafazkan ikrarnya dan menerima kucupan yang pertama sebagai isteri yang sah. Namun ada sesuatu kejadian yang mula menjadi serba salah. Seorang tetamu telah menumbuk seorang tetamu lain atas satu selisih faham yang kecil. Beberapa tetamu lain cuba mententeramkan keadaan, tetapi orang lain turut serta dalam pergaduhan. Suasana pesta telah bertukar menjadi suasana kemarahan dan keganasan. Apabila polis tiba, mereka dapati majlis perkahwinan itu dalam kacau bilau. Enam belas orang telah ditahan termasuk pengantin lelaki yang terpaksa menghabiskan malam pengantinnya di dalam lokap. Satu perancangan yang sempurna telah dimusnahkan oleh satu tindakan yang tidak berbaloi. 

**Soalan Untuk Perbincangan**: Apakah impak oleh satu tindakan ke atas hubungan mereka yang terlibat dalam majlis kahwin itu? Bagaimanakah suasana itu boleh berbeza jika sekiranya ada di antara para tetamu telah cuba menjadi pendamai? Fikirkan mengenai sesuatu yang anda telah rancangkan dengan penuh berhati-hati dan hanya mendapati rancangan anda itu dimusnahkan oleh satu tindakan orang lain. Bagaimanakah perasaan anda? Apakah impaknya pada hubungan anda dengan orang berkenaan selepas insiden tersebut? Pada pandangan anda, apakah yang dirasai oleh Tuhan apabila rencanaNya yang sempurna itu telah dimusnahkan oleh tindakan Adam dan Hawa?  

#### LANGKAH 2—Mengkaji

**Hanya Untuk Guru**: Sifat dan tabiat Tuhan adalah mendasar kepada pemahaman terhadap perpaduan. Ketika anda meneiliti bahagian berikut ini, perhatikan beberapa petunjuk yang menyatakan bagaimana sifat dan tabiatNya mengimpak (1) rencana asalNya, (2) cara Dia menangani pasangan yang bersalah itu, dan (3) RencanaNya untuk memulihkan apa yang telah hilang akibat dosa. 

**Ulasan Alkitab**

**I. Dasar Pada Kasih dan Perpaduan** (Imbas kembali 1 Yohanes 4:7, 8, 16 bersama kelas anda.)

Kitab Kejadian bermula dengan Tuhan yang mencipta dan mengatur sesuatu yang kacau bilau. Tuhan ini, walaupun wujud dan tiga Peribadi, namun adalah Esa dan menggambarkan perpaduan sempurna di dalam sifatNya itu sendiri. Tuhan itu adalah juga penjelaamn kasih. Oleh itu, kitab oleh jangkakan bahawa kasih dan perpaduan akan wujud di mana pemerintahaan Tuhan itu diterima dan dialami. 

Kita boleh melihat tanda jari kasih dan perpaduan Tuhan itu di seluruh catatan Penciptaan dalam Alkitab, bermula daripada penghapusan segala yang kosong dan kacau bilau sampai kepada deklarasi bahawa segala yang telah diciptakan itu “Sungguh amat baik.” Tanda jari kasih dan perpaduan Tuhan berterusan melalui penciptaan manusia yang dicipta di dalam imej Tuhan dan di dalam mengasingkan Hari Sabat. Selama enam hari Tuhan membentuk dan memenuhi pelbagai bahagian langit dan bumi ketika Dia menyediakan satu kediaman untuk bangsa manusia. Kemudian, dengan penuh kasih sayang Dia menciptakan Adam dan Hawa dan menghembuskan nafas hidup ke dalam tubuh mereka. Dia telah menciptakan manusia khusus untuk berada dalam satu hubungan dengan Dia, kerana Tuhan ingin mengongsikan kasih yang sudah sedia wujud di antara Bapa, Anak dan Roh Suci. “Dia telah menciptakan kita bukan sahaja agar kita oleh mengasihi Dia tetapi juga agar Dia mengasihi kita juga. KasihNya telah menuntun Dia untuk berkongsi salah satu pemberian terbesar yang Dia oleh kurniakan melalui Penciptaan—iaitu, kewujudan.”—Seventh-day Adventists Believe, second edition, ms. 83. Penciptaan Tuhan terhadap manusia di dalam imejNya bukan sahaja berupa satu tindakan kasih pada Pencipta yang inginkan satu persekutuan dengan ciptaanNya tetapi juga berupa satu panggilan kepada manusia untuk memantulkan sifatNya dan mengisytiharkan pujian kepadaNya. 

Seterusnya, kita dapati keharmonian itu wujud sejak dari waktu Tuhan memfirmankan ciptaanNya menjadi wujud sehinggalah dosa masuk ke dalam dunia.

**Perhatikan Hal Ini**: Bagaimanakah kasih dan perpaduan itu berkaitan? Apakah aspek lain pada sifat Tuhan yang penting untuk mencapai keharmonian dan perpaduan? 

**II. Gangguan Pada Keharmonian** (Imbas kembali Kejadian 3:16–19 bersama kelas anda.)

Satu tindakan pelanggaran yang sengaja oleh ibubapa bangsa manusia mempuyai akibat yang memusnahkan. Dosa telah menakluki dunia ini dan mengganggui keharmonian yang Tuhan telah rekabentuk. Hubungan Adam dan Hawa dengan Tuhan dan dengan sesama sendiri tidak akan pernah sama lagi. Mereka telah berbual-bual muka dengan muka bersama Tuhan sebelum wujudnya dosa tetapi sekarang mereka bersembunyi, dihantui oleh perasan bersalah dan ketakutan (Kejadian 3:8). Sifat saling menyalahkan telah memusnahkan hubungan harmoni dengan sesamanya ketika mereka, dengan sifat mementingkan diri sendiri, cuba mengekalkan kebenaran masing-masing. Sifat dengki dan kemarahan akan menyusul.

Tuhan telah memberi amaran di dalam Kejadian 3:16 bahawa kesetaraan yang Adam dan Hawa miliki bersama akan terancam. Sebelum adanya dosa, mereka berdua telah memerintah bersama kerana kedua-dua mereka telah diberikan mandat yang sama (Kejadian 1:26–28). Setelah berdosa, Tuhan mengingatkan bahawa keharmonian itu akan berubah kerana yang satu akan cuba menguasai yang satu.  

**Perhatikan Hal Ini**: Buat satu senarai mengenai akibat dosa dan perhatikan bagaimana setiap akibat itu membawa kesan terhadap hubungan manusia. Pada umumnya kita sering memperhatikan kesan dosa itu atas hubungan kita dengan Tuhan dan dengan manusia yang lain tetapi jarang sekali kita memikirkan mengenai kesannya atas hubungan kita dengan Ciptaan Tuhan yang lain. Bagaimanakah dosa telah membawa kesan pada hubungan manusia dengan ciptaan yang lain?

**III. Memulihkan Yang Telah Hilang** (Imbas kembali Ulangan 7:6–11 bersama kelas anda.)

Rencana keselamatan menggambarkan keinginan Tuhan untuk memulihkan apa yang telah hilang melalui dosa. Sebagai sebahagian daripada rencana ini maka Tuhan telah memilih Abraham untuk menjadi bapa kepada satu umat yang akan mewakili sifatNya kepada bangsa lain di sekelilingnya, dan melalui keturunannya, Tuhan telah menjanjikan satu berkat kepada semua bangsa di bumi ini (Kejadian 12:3). Berkat yang dijanjikan ini menunjuk ke hadapan kepada Yesus “anak Abraham” (Matius 1:1), yang melalui kematian dan kebangkitanNya akan menyediakan pendamaian di antara Tuhan dan bangsa manusia. 

Abraham telah menyatakan iman dan percayanya di dalam janji Tuhan itu. Tindakannya menjadi teladan kepada apa yang Tuhan harapkan daripada kita. Namun, bukanlah atas alasan ini maka keturunan Abraham telah dipanggil untuk mewakili Tuhan. Tuhan telah memilih Abraham sebelum dia menunjukkan imannya dan sebelum dia rela dengan penuh penurutan mengorbankan Ishak. Abraham dan keturunannya telah dipilih kerana Tuhan itu adalah Tuhan kasih yang taat setia kepada janji-janjiNya. Kebenaran ini secara khusus adalah penting kerana ia menunjukkan bahawa dasar pada hubungan di antara Tuhan dan umatNya adalah sifat Tuhan dan bukan siapa mereka atau apa yang mereka telah lakukan.  

**Perhatikan Hal Ini**: Tuhan telah membuat empat janji khusus kepada Abraham: tanah, keturunan yang banyak jumlahnya, nama yang agung dan menjadi berkat kepada semua bangsa. Bagaimanakah setiap janji ini berkaitan dengan rencana Tuhan untuk memulihkan perpaduan di kalangan CiptaanNya? Mengapakah sangat penting untuk difahami bahawa hubungan di antara manusia dengan Tuhan didasarkan pada sifat Tuhan?

#### LANGKAH 3—Menerapkan

**Hanya Untuk Guru**: Soalan Penerapan di bawah ini mengundang ahli kelas untuk memperhatikan bagaimana keadaannya mewakili Tuhan itu di dalam amalan dan bagaimana sebagai wakil yang setia ini akan mengimpak misi gereja.

**Soalan Penerapan**:

1. 	Apakah maknanyanya diciptakan di dalam imej Tuhan? Bagaimanakah hakikat ini membawa kesan kepada tindakan kita?
2. 	Tuhan memanggil gereja untuk menggambarkan sifatNya. Sejauhmanakah gereja menggambarkan kasih dan perpaduan Tuhan kepada dunia hari ini? Bagaimanakah ia boleh bertindak lebih baik sehubungan dengan hal ini?
3. 	Dalam cara apakah anda boleh, secara peribadi, menjadi saksi yang lebih baik kepada kasih Tuhan dan keinginanNya tentang keharmonian?
4. 	Apakah yang dinyatakan oleh kisah Menara Babel mengenai jenis perpaduan yang boleh diterima oleh Tuhan?
5. 	Sila bincang kenyataan berikut yang ditulis oleh Ellen G. White pada Februari 1906: “Penyampaian paling meyakinkan yang kita boleh berikan kepada dunia mengenai misi Kristus terdapat di dalam perpaduan yang sempurna. . . . Bersamaan dengan perpaduan kita dengan Kristus adalah kuasa kita untuk menyelamatkan jiwa.”—Our High Calling, ms. 170.

#### LANGKAH 4—Wewujudkan

**Hanya Untuk Guru**:  Sama seperti Tuhan telah memanggil Abraham dan keturunannya untuk mewakili nama dan sifatNya, demikian juga Tuhan memanggil gereja untuk menjadi wakilnya di bumi ini. Aktiviti yang dicadangkan di bawah ini menyeru kepada para pelajar untuk menerapkan panggilan mereka untuk menjadi duta kasih dan keharmonian Tuhan di dalam gereja mereka dan di kejiranan. 

**Aktiviti Kelompok**: 

1. 	Luangkan masa dalam doa memohon Tuhan untuk membantu kelas anda dalam menentukan cara terbaik di mana mereka boleh menggambarkan Tuhan di sekitar kejiranan mereka. 
2. 	Pilih satu kawasan di kejiranan anda dan rancangkan satu projek evangelisasi perkhidmatan di mana ahli kelas Sekolah Sabat anda boleh menggambarkan kasih Tuhan dengan melakukan kerja-kerja am yang perlu dilakukan oleh para penghuni di kejiranan berkenaan.

**Aktiviti Peribadi**: 

1. 	Gunakan buku teologi untuk mengkaji pelbagai pemahaman terhadap imej Tuhan yang para ahli teologi telah rumuskan. Kemuadian buat satu poster yang menggambarkan pelbagai implikasinya kepada hidup anda.
2. 	Perhatikan setiap pergaulan anda. Pilih satu hubungan pergaulan yang anda ingin perbaiki. Berdoa untuk hubungan ini. Kemudian tuliskan satu senarai mengenai hal-hal yang anda boleh lakukan di dalam perhubungan ini untuk menjadi saksi yang lebih baik kepada kasih Tuhan. Sila kenal pasti salah satu daripada tindakan ini sebagai langkah pertama untuk diambil di dalam hubungan anda pada minggu yang akan datang. 