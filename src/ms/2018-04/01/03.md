---
title:  Akibat Kejatuhan
date:   01/10/2018
---

Akibat Kejatuhan adalah sangat besar. Pelanggaran Adam dan Hawa telah memulakan keretakan pada sikap saling bergantung yang harmoni itu di antara semua mahkluk hidup. Lebih teruk lagi, ia telah memulakan keretakan, perpecahan dan perbalahan di kalangan bangsa manusia yang wujud hingga hari ini. Ketidakharmonian ini dilihat serta merta di dalam cara Adam dan Hawa berusaha menyalahkan orang lain mengenai Kejatuhan itu (Kejadian 3:12, 13). Semua hal telah menjadi lebih buruk lagi sejak itu.

`Sila baca Kejadian 3:16–19 dan Kejadian 4:1–15. Apakah yang dinyatakan di dalam ayat ini mengenai akibat dosa dan impaknya terhadap keharmonian dunia yang Tuhan telah ciptakan?` 

Pelanggaran Adam telah menjadi sumber kepada banyak peristiwa dan akibat yang sekian lama telah membawa kesan kepada semua ciptaan Tuhan. Dunia semula jadi ini sendiri telah mula mengalami penderitaan dari akibat dosa. Hubungan manusia juga telah terjejas. Kain dan Habel, dua beradik lelaki yang sepatutnya saling menyayangi dan saling mengasihi, telah terpisah kerana salah seorang ingin mengikuti kecenderungan mementingkan diri sendiri dan bukan mengikuti cara ibadah yang ditetapkan Tuhan. Pemisahan ini mengakibatkan keganasan dan kematian. Namun, reaksi Kain lebih ditujukan kepada Tuhan daripada kepada Habel. Dia menjadi marah terhadap Tuhan (Kejadian 4: 5), dan kemarahan ini menyebabkan kebencian terhadap Habel. Ketidaktaatan seterusnya telah memutuskan perhubungan antara manusia.

Tuhan melihat bahawa “kejahatan manusia besar di bumi dan bahawa segala kecenderungan hatinya selalu membuahkan kejahatan semata-mata” (Kejadian 6:5). Kejahatan ini akhirnya membawa kepada Air Bah dan kepada kemusnahan besar atas ciptaan asal Tuhan oleh Air Bah. Namun demikian, Tuhan tidak berputus asa dengan umat manusia tetapi Dia telah membiarkan satu umat sisa, iaitu Nuh dan keluarganya, untuk memulakan dunia yang baharu. 

Selepas peristiwa Air Bah itu, Tuhan telah memberikan satu janji kepada Nuh dan keluarganya. Pelangi itu akan sentiasa mengingatkan mereka mengenai penjagaanNya dan janji-janjiNya, mengenai kemurahan dan rahmatNya (Kejadian 9:12–17, Yesaya 54:7–10). Tuhan telah mengisytiharkan satu perjanjian dengan Nuh dan mengembalikan semula rencana asalNya untuk memiliki satu keluarga bangsa manusia yang akan setia kepadaNya dan kepada FirmanNya.

`Apakah di antara cara dosa boleh menyebabkan ketidakharmonian? Apakah pilihan yang anda boleh buat sekarang juga untuk membantu memulihkan keharmonian di kalangan mereka yang akan mendapat impak dalam cara yang berkuasa oleh pilihan yang anda buat?`