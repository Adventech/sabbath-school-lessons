---
title:  Penciptaan dan Kejatuhan
date:   29/09/2018
---

### Bacaan Untuk Pelajaran Minggu Ini
Kejadian 1:26, 27; 1 Yohanes 4:7, 8, 16; Kejadian 3:16–19; Kejadian 11:1–9; Galatia 3:29; Ulangan 7:6–11.

> <p>Ayat Hafalan</p>
> “Lalu TUHAN membawa Abram ke luar serta berfirman: "Cuba lihat ke langit, hitunglah bintang-bintang, jika engkau dapat menghitungnya." Maka firman-Nya kepadanya: "Demikianlah banyaknya nanti keturunanmu."” (Kejadian 15:5, 6).

Riwayat mengenai umat Tuhan bermula dengan penciptaan manusia dan kejatuhan tragis mereka ke dalam dosa. Sebarang usaha untuk memahami sifat perpaduan di dalam gereja haruslah bermula dengan rencana asal Tuhan pada Penciptaan dan perlunya pemulihan stelah Kejatuhan. 

Beberapa fasal awal di dalam Alkitab menyatakan bahawa Tuhan bermaksud supaya bangsa manusia kekal sebagai satu keluarga. Malangnya, perpaduan ini telah terputus setelah berlakunya tragedi dosa. Dosa adalah satu-satunya punca perpecahan dan perbalahan, dan akibat buruk telah bertambah disebabkan ketidaktaatan. Kita melihat imbasan pada perbalahan ini di dalam interaksi serta merta di antara Adam dan Hawa apabila Tuhan pertama kali menghampiri mereka setelah mereka memakan buah dari pohon larangan (lihat Kejadian 3:11). Oleh itu, di atas segala-gala yang akan dicapai oleh rencana keselamatan, pemulihan terhadap perpaduan yang asal ini adalah satu-satunya matlamat yang sangat penting juga. 

Abraham, bapa leluhur kepada umat Tuhan telah menjadi watak utama di dalam rencana keselamatan Tuhan. Abraham digambarkan di dalam Kitab Suci sebagai teladan besar bagi “dibenarkan oleh iman” (baca Roma 4:1–5), jenis iman yang menyatupadukan umat Tuhan dengan sesama sendiri dan dengan Tuhan itu sendiri. Tuhan bekerja melalui umat untuk memulihkan perpaduan dan membuat rencanaNya diketahui oleh bangsa manusia yang telah hilang.

_*Sila kaji pelajaran minggu ini untuk persediaan Sabat, 6 Oktober._