---
title:  Abraham, Bapa kepada Umat Tuhan
date:   03/10/2018
---

Tiga agama besar sedunia yang monoteistik (percaya satu Tuhan), iaitu Yudaisme, Kristian dan Islam memandang kepada Abraham sebagai bapa mereka. Bagi Kristian, kaitan ini adalah satu hubungan kerohanian. Ketika dipanggil untuk meninggalkan negerinya di Mesopotamia, Abraham telah diberitahu bahawa di dalam dia “semua kaum di muka bumi akan mendapat berkat” (Kejadian 12:3; lihat juga Kejadian 18:18, 22:18). Berkat yang dimaksudkan itu datang melalui Yesus.

`Sila baca Ibrani 11:8–19, Roma 4:1–3, dan Galatia 3:29. Apakah unsur pada iman Abraham yang disebutkan oleh ayat ini dan bagaimanakah ia sama dengan idea mengenai perpaduan Kekristian? Iaitu, apakah yang terdapat di dalam ayat ini yang boleh membantu kita hari ini untuk memahami apa komponen penting pada perpaduan Kekristianan seharusnya?`

Sebagai bapa kepada semua umat percaya, Abraham memberikan kita beberapa unsur asas yang menjadi utama terhadap perpaduan Kristian. Pertama, dia mempraktikkan ketaatan. “Karena iman Abraham taat, ketika ia dipanggil untuk berangkat ke negeri yang akan diterimanya menjadi milik pusakanya, lalu ia berangkat dengan tidak mengetahui tempat yang ia tujui” (Ibrani 11:8). Kedua, dia memiliki pengharapan di dalam janji-janji Tuhan. “Karena iman ia diam di tanah yang dijanjikan itu seolah-olah di suatu tanah asing dan di situ ia tinggal di kemah dengan Ishak dan Yakub, yang turut menjadi ahli waris janji yang satu itu. Sebab ia menanti-nantikan kota yang mempunyai dasar, yang direncanakan dan dibangun oleh Tuhan” (Ibrani 11:9, 10). Ketiga, dia percaya bahawa Tuhan akan mengurniakan dia anak lelaki dan bahawa suatu hari nanti keturunannya seperti banyaknya bintang di langit. Berdasarkan kepada respon ini maka Tuhan membenarkan dia oleh iman (Roma 4:1–3). Keempat, dia percaya kepada rencana keselamatan Tuhan. Ujian terbesar bagi Abraham tiba apabila Tuhan meminta dia untuk mengorbankan anaknya Ishak di Gunung Morib (Kejadian 22:1–19, Ibrani 11:17–19). 

Perjanjian Lama menggambarkan Abraham sebagai seorang sahabat kepada Tuhan (2 Tawarikh 20:7, Yesaya 41:8). Hidupnya yang beriman, kesetiaannya yang tidak goyah dan keyakinannya terhadap janji Tuhan membuat dia satu teladan tentang bagaimana seharusnya kehidupan Kristian kita sekarang ini.

`Fikirkan mengenai tindakan dan kata-kata anda pada beberapa hari berikut ini. Dalam cara apakah anda boleh berusaha untuk mempastikan bahawa apapun yang anda katakan atau lakukan akan memantulkan realiti pada iman anda?`