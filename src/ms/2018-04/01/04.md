---
title:  Perbalahan dan Perpisahan Seterusnya
date:   02/10/2018
---

`Sila baca Kejadian 11:1–9. Apakah yang terjadi di sini yang membuat masalah mengenai perpisahan dan perbalahan menjadi lebih buruk?`

Peristiwa seterusnya yang dicatatkan oleh Alkitab selepas Air Bah adalah pembinaan Menara Babel, kekeliruan bahasa, dan kemudian penyebaran manusia, yang sehingga kini bertutur dalam satu bahasa sahaja. Kemungkinan kerana tertarik dengan keindahan tanah yang terletak di antara sungai Efrat dan sungai Tigris serta kesuburan tanah di situ maka beberapa di antara keturunan Nuh memutuskan untuk membangunkan sebuah kota dan sebuah menara yang tinggi di tanah Sinear, bahagian selatan Iraq hari ini (Kejadian 11:2).

Kaji purba telah menunjukkan bahawa Mesopotamia merupakan satu wilayah yang pesat dengan penduduk sejak bermulanya sejarah tamadun yang paling awal. Di antara mereka adalah bangsa Sumeria, yang telah memulakan seni penulisan menggunakan kepingan tanah liat. Mereka telah membina rumah-rumah yang dibina dengan baik dan mahir dalam menghasilkan pelbagai jenis perhiasan (barang kemas), peralatan dan perkakas rumah. Penggalian juga telah menemukan banyak kuil berbentuk Menara yang ditahbiskan untuk penyembahan pelbagai dewa.

Lambat laun kerurunan Nuh yang telah menetap di tanah Sinear telah melupakan Tuhan Nuh dan janji yang Dia telah buat untuk tidak lagi memusnahkan dunia ini dengan banjir. Pembinaan Menara Babel adalah satu monumen terhadap kebijaksanaan dan kemahiran mereka yang tinggi. Keinginan mereka untuk terkenal dan untuk reputasi, melalui ungkapan, “marilah kita cari nama” (Kejadian 11:4), merupakan satu-satunya motif untuk membina projek ini. “Menurut rencana Ilahi, manusia haruslah mengekalkan perpaduan melalui ikatan agama yang sejati. Apabila penyembahan berhala dan dewa-dewa mematahkan ikatan rohani dalaman ini maka bukan sahaja mereka telah kehilangan perpaduan keagamaan  tetapi mereka juga kehilangan semangat persaudaraan. Satu projek sebesar menara itu untuk cuba, dari luar, mengekalkan perpaduan dalaman yang telah hilang, tidak akan berjaya.”—The SDA Bible Commentary, vol. 1, ms. 284, 285.

Kejatuhan Adam dan Hawa telah menghancurkan perpaduan bangsa manusia dan rencana asal Tuhan. Ia mengakibatkan kekeliruan sehubungan dengan penyembahan; pengembangan kejahatan dan ketiadaan moral yang berleluasa di seluruh dunia; akhirnya perpisahan bangsa manusia kepada pelbagai budaya, bahasa dan bangsa yang sering bercanggah sesama sendiri sejak itu. 

`Apakah langkah praktikal yang kita boleh ambil untuk membantu menyembuhkan perbalahan melalui bangsa, budaya dan bahawa yang menyakitkan kita, malah, di dalam gereja?`