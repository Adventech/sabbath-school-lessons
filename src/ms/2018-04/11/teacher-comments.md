---
title:  Panduan Guru
date:   14/12/2018
---

**Ayat Utama**: Wahyu 4:8–11

**Pelajar Akan**:

- **Mengetahui**: Memberi definisi ibadah sejati dan peranannya dalam kontroversi yang besar antara Tuhan dan Syaitan.
- **Merasakan**: Mempunyai rasa kagum dan kesyukuran  untuk siapa Tuhan itu dan apa yang telah Dia lakukan untuk mereka.
- **Melakukan**: Menyembah Tuhan dengan hati dan fikiran.

**Garis Panduan Pelajaran**:

1. Mengetahui: Ibadah Sejati
	+ Apakah yang dimaksudkan dengan perkataan "menyembah"? Apakah perbuatan yang boleh dianggap sebahagian daripada ibadah?
	+ Bagaimanakah kita dapat membezakan ibadah yang benar dan palsu dari satu sama lain?
	+ Bagaimana kita dapat memastikan bahawa Tuhan tetap menjadi pusat penyembahan kita?
	+ Apakah peranan yang dimainkan dalam setiap perkhabaran tiga malaikat?

2. Merasakan: Kebesaran Tuhan
	+ Apakah aspek karakter Tuhan yang paling bermakna bagi anda? Aspek manakah yang paling menyatakan situasi anda hari ini?
	+ Apakah perasaan dan emosi yang ada dalam fikiran  apabila anda memikirkan apa yang telah dilakukan oleh Tuhan untuk anda?

3. Melakukan: Merespons Dengan Keseluruhan Diri Kita
	+ Bagaimanakah menyembah Tuhan dengan hati kita berbeza daripada menyembah Tuhan dengan minda kita?
	+ Seperti apakah dua aspek penyembahan  ini dalam amalan?
	+ Bagaimana mungkin untuk memperbesarkan Tuhan apabila kita tidak dapat membuat Dia lebih besar? Apakah yang diperbesar dalam proses penyembahan kita?

**Ringkasan**: Ibadah melibatkan penghargaan dan penghormatan, serta melayani dan ketaatan. Karakter dan aksi penebusan Tuhan memanggil respons penyembahan daripada makhluk ciptaanNya kerana mereka bersama-sama   mengakui kebergantungan mereka kepada Tuhan.

PELAJARAN-11-Cara Pembelajaran

#### LANGKAH 1—Mendorong

**Ayat Tumpuan**: Wahyu 14:6, 7

**Kunci utama untuk pertumbuhan rohani**: Ibadat sejati merupakan respons yang tulus kepada Tuhan untuk siapa Dia dan apa yang telah Dia lakukan untuk kita.

**Hanya Untuk Guru**: Penyembahan adalah isu utama pada zaman akhir. Identiti siapa yang disembah mendefinisikan kesetiaan kita. Semasa anda membuka pelajaran, tekankan pentingnya mengenal pasti dengan betul siapa yang disembah.

**Pembuka Perbincangan**: Pada suatu hari musim panas, John memutuskan untuk memilih beberapa cendawan yang tumbuh dengan banyak  berhampiran rumahnya. Dia telah mengambil kursus dalam pemburuan cendawan dan mengetahui sesuatu mengenai pengenalpastian cendawan. Dia melihat sekelompok cendawan yang dia fikir boleh dimakan dan memilihnya untuk makan malamnya. Dia bertujuan untuk memeriksa cendawan itu dengan buku panduan setiba di rumahnya untuk memastikan cendawan itu boleh dimakan, tetapi pada masa dia sampai di rumah, dia terlambat untuk suatu temu janji. Pasti dalam fikirannya sendiri bahawa cendawan itu memang boleh dimakan, dia memasaknya dan memakannya. Tetapi pengenalan John akan cendawan  salah. Dia telah memakan spesies cendawan berbahaya yang merosakkan  hati dan sering menyebabkan kematian. Lapan jam kemudian, John mula muntah. Ujian menunjukkan bahawa hati dan buah pinggangnya telah rosak teruk. Walaupun John terselamat, kesilapannya hampir mempertaruhkan nyawanya.

Rasul Yohanes memberi amaran kepada kita bahawa kita perlu   berhati-hati mengenai pengenalpastian objek sembahan kita. Tuhan adalah satu-satunya objek yang harus kita sembah, dan penyembahan kita harus mencerminkan kesetiaan kita kepadaNya.

**Soalan Untuk Perbincangan**: Mengapakah sukar untuk membezakan antara cendawan yang boleh dimakan dan yang beracun? Apakah yang boleh digunakan oleh John untuk membezakan antara cendawan tersebut? Bagaimanakah jawapan anda dapat membantu anda untuk memikirkan bagaimana anda membezakan antara sistem penyembahan yang benar dan yang palsu?

#### LANGKAH 2—Mengkaji

**Hanya Untuk Guru**: Bahagian pelajaran ini mengkaji sifat ibadat dan peranannya dalam kontroversi yang besar. Tekankan bahawa pemahaman apa yang merupakan penyembahan sejati adalah penting untuk menghalang Iblis daripada menipu kita dengan bentuk ibadah palsu. Jangan biarkan kelas tersasar landasan ke dalam perbincangan mengenai gaya penyembahan dan keutamaan.

**Ulasan Alkitab**

**I. Sifat Penyembahan** (Imbas semula Wahyu 4: 8-11 bersama kelas anda.)

Alkitab menggunakan beberapa perkataan dalam bahasa Yunani dan Ibrani untuk menggambarkan aspek-aspek penyembahan yang berbeza. Perkataan-perkataan Ibrani untuk penyembahan menekankan penghormatan dengan menumpukan kepada tindakan membungkuk, sujud, atau merendahkan diri di hadapan orang lain. Walau bagaimanapun, penyembahan dalam Perjanjian Lama tidak terbatas pada tindakan tubuh. Ia juga termasuk konsep ketaatan dan pelayanan yang menunjukkan realiti penyembahan kita. Yesaya jelas menunjukkan bahawa  gaya tubuh dalam  penyembahan tanpa ketaatan sama sekali bukan satu penyembahan (Yesaya 1: 10-17, Yesaya 58).

Di dalam Perjanjian Baru, kita dapati pelbagai perkataan yang sama yang boleh bermaksud sujud, menghormati, menunjukkan kehormatan dan pengabdian, atau melayani. Kata yang paling umum untuk menyembah dalam Perjanjian Baru adalah proskyne, yang secara harfiah bermaksud "untuk mencium kepada." Ini mungkin mencerminkan kebiasaan untuk menunjukkan kehormatan kepada seorang raja atau pegawai tinggi dengan membungkuk di hadapan mereka dan mencium kaki mereka, tindakan yang difahami sebagai pengakuan ketergantungan atau ketundukan kepada orang yang berkuasa (lihat William F. Arndt, F. Wilbur Gingrich, Frederick W. Danker, dan Walter Bauer, A Greek-English Lexicon of the New Testament dan Other Early Christian Literature [Chicago: University of Chicago Press, 2000], ms. 882). Dengan menggunakan perkataan ini untuk menggambarkan penyembahan Tuhan, kita dapat menyimpulkan bahawa apa yang dimaksudkan adalah lebih daripada tindakan fizikal mencium atau membungkuk. Untuk menyembah Tuhan adalah untuk mengenali kebesaran dan keagungan Tuhan, untuk memahami bahawa Dia adalah Pencipta dan kita adalah makhluk ciptaan, dan untuk mengakui ketidaklayakan, ketidakberdayaan, dan kebergantungan mutlak kepada diriNya. Pengakuan itu juga membawa implikasi kesediaan untuk menerima ketuanan Tuhan atas kehidupan kita.

Penyembahan sejati mempunyai beberapa ciri-ciri penting. Pertama sekali, ia ditujukan kepada Tuhan satu-satunya (Ulangan 6:13, Mat 4:10). Kedua, ia tidak pernah dipaksa. Ia adalah tindak balas spontan kepada karakter Tuhan dan tindakan penebusanNya bagi pihak kita. Ia bermula dari hati dan bukan dari jangkaan orang lain. Ketiga, penyembahan tidak semata-mata aktiviti pagi Sabat atau sebahagian daripada acara kebaktian. Ia adalah gaya hidup. Kita harus menghidupkan respons kita terhadap apa yang telah dilakukan Tuhan untuk kita. Makhluk hidup di ruang takhta yang digambarkan dalam Wahyu 4, terus menyembah siang dan malam. Walaupun penyembahan yang sungguh-sungguh seperti itu tidak mungkin dalam kehidupan kita, gambaran ini menggambarkan idea bahawa setiap perkataan dan tindakan kita harus membawa kehormatan kepada nama Tuhan.

Penyembahan sejati mempunyai potensi untuk menyatukan kita dengan cara yang tidak mungkin jika sebaliknya. Apabila kita menumpukan hidup kita untuk menyembah kepada Pusat iman kita, kita kurang melihat perkara-perkara yang memecahbelahkan kita. Sama ada secara bersendirian atau dalam acara kebaktian,  kita menyembah bersama-sama dengan orang lain di seluruh dunia, memuji Tuhan. Oleh itu, penyembahan memberikan kita kesempatan untuk menyedari bahawa kita adalah sebahagian dari sesuatu yang melampaui diri kita sendiri. Pada masa yang sama, penyembahan mengingatkan kita tentang ketergantungan kita terhadap Tuhan. Kebanggaan dan cemburu, yang menyumbang kepada ketidakharmonian akan hilang apabila kita menyedari bahawa kita adalah semua makhluk yang bergantung kepada Tuhan.
      
**Perhatikan Hal Ini**: Dalam erti kata apakah ketaatan dapat dianggap sebagai penyembahan? Seperti apakah kehidupan yang beribadah?  

**II. Penyembahan dan Kontroversi  Besar** (Imbas kembali Wahyu 14:6–12 bersama kelas anda.)

Pentingnya pemahaman penyembahan sejati ditunjukkan oleh peranan utama yang dimainkan penyembahan  dalam Perkhabaran tiga malaikat dan dalam konteks yang lebih luas mengenai kontroversi  besar antara Tuhan dan Syaitan. Pertempuran itu bermula dengan pemberontakan Syaitan di syurga,  didorong oleh keangkuhannya membandingkan  dirinya sendiri dengan Tuhan (Yesaya 14:14). Perang kosmik itu berterusan dengan mencabar sifat Tuhan.  Sementara Tuhan menunjukkan sifatNya melalui curahan kasih dan rahmat, yang menyeru tindak balas penyembahan, Setan pula menyeru penyembahan melalui penipuan. Setan berusaha untuk menghapuskan tumpuan kepada Tuhan dengan menubuhkan satu sistem penyembahan alternatif. Perkhabaran malaikat yang pertama adalah peringatan bahawa satu-satunya individu yang layak disembah adalah Tuhan, Pencipta alam semesta. Menghormati Sabat hari  ketujuh yang dikuduskanNya adalah perbuatan menyembah dan kesetiaan kepadaNya. Walau bagaimanapun, untuk menghadkan maknanya hanya untuk hari beribadah adalah bererti terlepas banyak implikasi  daripada perkhabaran tersebut.  Menyembah Pencipta berlaku bukan sahaja oleh penyembahan langsung kepadaNya pada hari yang Dia tetapkan, tetapi juga dengan menghargai ciptaanNya. Anda tidak boleh benar-benar menyembah Pencipta sementara anda memusnahkan dan menyalahgunakan apa yang Dia telah ciptakan. Perkhabaran malaikat kedua memaparkan kasih dan rahmat Tuhan, memberikan amaran bagi mereka yang telah ditipu oleh pendekatan keselamatan    dan penyembahan yang  palsu. Akhirnya, dalam perkhabaran malaikat ketiga, kita melihat bahawa memilih fokus penyembahan yang salah akhirnya membawa kepada kematian, sementara memilih untuk menyembah Tuhan sahaja  membawa kepada kehidupan. Oleh kerana Tuhan adalah pencipta dan penyokong kehidupan, kita tidak ada harapan yang lain. Apabila kita terputus dari Sumber kehidupan ini, maka yang ada hanya  kematian.

Perhatikan Hal Ini: Kenapakah anda berfikir penyembahan adalah inti penting kepada perkhabaran tiga  malaikat? Bagaimanakah anda boleh yakin bahawa anda menyembah  Pencipta dan tidak terjatuh oleh salah satu rancangan Syaitan untuk mengalihkan perhatian anda? Dalam cara apakah perkhabaran  tiga malaikat itu menarik kita bersama dalam perpaduan?

#### LANGKAH 3—Menerapkan
	
**Hanya Untuk Guru**: Kita sering menghadkan tahap penyembahan kepada apa yang berlaku pada pagi hari Sabat. Walau bagaimanapun, penyembahan adalah lebih luas daripada ini. Bantu kelas anda untuk meneroka dimensi penyembahan yang lebih luas.

**Soalan Penerapan**:

1.	Penyembahan adalah lebih daripada menyanyikan lagu-lagu dan berdoa. Kenapakah anda fikir kita jarang mempertimbangkan beribadah di luar Sabat dan acara keagamaan yang  lain?
2.	Mengapakah anda berfikir bahawa sesetengah individu mendapati kekurangan makna dalam acara kebaktian? Bagaimanakah  kemungkinan  ini terkait dengan sepanjang minggu mereka?
3.	Bagaimana kita boleh membuat penyembahan itu satu gaya hidup?
4.	Adakah penyertaan semasa anda dalam aktiviti penyembahan merupakan respons dari hati?

#### LANGKAH 4—Wewujudkan

**Hanya Untuk Guru**: Kita dipanggil untuk menyembah Tuhan yang telah menciptakan dan menebus kita. Aktiviti-aktiviti ini membantu peserta memberi tumpuan kepada Tuhan, Pusat penyembahan kita.

**Aktiviti**:

1.	Buat pembacaan responsif untuk acara kebaktian yang membantu orang berfokus pada pelbagai aspek sifat Tuhan.
2.	Rancang malam doa. Strukturkannya supaya peserta disajikan dengan fokus yang jelas untuk berdoa secara teratur pada waktu petang, dan pelbagaikan cara doa untuk setiap fokus.
3.	Dengar lagu yang memuliakan kebesaran atau keagungan Tuhan. Kemudian berdoalah agar Tuhan akan membantu anda untuk mengalami keindahan dan sifat Tuhan dengan cara-cara baru.
4.	persembahkan bakul yang berisi objek isi rumah yang biasa kepada kelas anda. Tanyakan kepada kumpulan untuk memikirkan bagaimana Tuhan itu seperti setiap item dalam bakul itu. Kemudian bersyukurlah kepada Tuhan kerana membantu anda mengingat banyak dimensi sifat dan ciriNya.