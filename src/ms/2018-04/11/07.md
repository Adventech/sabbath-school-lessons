---
title:  Kajian Tambahan
date:   14/12/2018
---

Sila baca artikel “Prayer,” ms. 1044–1046, dan “Worship,” ms. 1290, 1291, dalam The Ellen G. White Encyclopedia.

" ‘Kepentingan Sabat sebagai peringatan kepada penciptaan adalah bahawa ia terus menampakkan alasan sebenar mengapa penyembahan harus kepada Tuhan’—kerana  Dia adalah Pencipta, dan kita adalah makhluk ciptaanNya. 'Oleh itu, hari Sabat adalah dasar penyembahan ilahi, kerana ia mengajarkan kebenaran yang hebat ini dalam cara yang paling mengesankan, dan tidak ada institusi lain yang melakukan ini. Alasan sebenar penyembahan ilahi bukannya kerana  hari ketujuh itu semata-mata, tetapi dalam semua penyembahan, terdapat perbezaan antara Pencipta dan makhluk ciptaanNya. Fakta hebat ini tidak boleh menjadi usang, dan tidak boleh dilupakan .'—J. N. Andrews, History of the Sabbath, bab 27. Untuk mengekalkan kebenaran ini sentiasa di dalam pemikiran manusia, maka Tuhan memulakan Sabat di Eden; dan selagi hakikat bahawa Dia adalah Pencipta kita terus menjadi alasan mengapa kita harus menyembah Dia, selagi itulah hari Sabat akan terus sebagai tanda dan peringatan penciptaan itu. Sekiranya Sabat telah dipelihara secara universal, fikiran dan perasaan manusia akan dipimpin kepada Pencipta sebagai objek penghormatan dan penyembahan, dan tidak akan pernah ada penyembah berhala, ateis, atau orang kafir. Pemelihara Sabat adalah tanda kesetiaan kepada Tuhan yang benar, 'Dia yang menjadikan langit, dan bumi, dan laut, dan semua mata air.' Ia disusuli bahawa perkhabaran yang memerintahkan manusia untuk menyembah Tuhan dan mematuhi perintah-perintahNya akan terutamanya memanggil mereka untuk memelihara perintah keempat itu. "—Ellen G. White, The Great Controversy, ms. 437, 438.

**Soalan Perbincangan**

`1. 	Oleh kerana konsep alkitabiah tentang penyembahan, penciptaan, dan keselamatan  sangat saling berkaitan, menurut pendapat anda, bagaimanakah pemeliharaan hari Sabat kemungkinan sebagai penawar Tuhan bagi penyembahan palsu? Apakah peranan yang dimainkan oleh Sabat dalam nubuatan akhir zaman ini dalam Wahyu 14: 6, 7? Mengapa Sabat disebut dalam perkhabaran malaikat yang pertama?`

`2. 	Sering kali kita bercakap tentang kandungan dalam penyembahan—perkara-perkara yang perlu kita lakukan atau tidak lakukan semasa beribadah. Adakah itu cukup baik? Apakah sebenarnya penyembahan itu? Bagaimanakah gereja setempat anda mengalami penyembahan yang bermakna?`

`3. 	Dalam sesetengah masyarakat, penyembahan   Kristian secara berhimpun perlahan-lahan dilupakan atau ditinggalkan, bahkan di kalangan masyarakat Adventistpun. Apakah yang boleh dilakukan oleh gereja setempat anda untuk mengatasi gejala ini?`

**Ringkasan**: Penyembahan adalah kesyukuran umat Kristian kepada Tuhan atas kurnia keselamatanNya. Ia juga merupakan elemen penting dalam pengalaman masyarakat Kristian mengenai perpaduan dan persekutuan. Tanpa doa dan kajian Alkitab dalam keinginan untuk mengetahui kebenaran Tuhan bagi kita, masyarakat kita akan gagal mengalami kesatuan dalam Kristus.