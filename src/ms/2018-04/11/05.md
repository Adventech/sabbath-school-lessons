---
title:  Kajian Alkitab dan Persekutuan
date:   12/12/2018
---

`Sila baca Kisah 2:42. Apakah beberapa unsur penyembahan Kristian yang mula-mula?`

"Mereka bertekun dalam pengajaran rasul-rasul dan dalam persekutuan" (Kisah 2:42). Dari saat-saat awal gereja, penyembahan telah dicirikan oleh sentraliti kajian Firman Tuhan yang diberikan kepada kita oleh para rasul. Umat Kristian yang mula-mula setia dalam mengkaji Kitab Suci,  apa yang dikatakannya tentang Yesus Mesias. Mereka berada dalam persekutuan yang berterusan untuk berkongsi antara satu sama lain berkat yang telah diberikan Tuhan kepada mereka dan untuk memberi semangat satu sama lain dalam perjalanan rohani mereka dengan Tuhan. Di dalam Firman itu, mereka menggali kebenaran suci yang menjadi dasar perkhabaran mereka kepada dunia.

**Apakah yang ayat-ayat berikut katakan tentang pentingnya mengkaji Firman Tuhan dalam persekutuan dengan orang percaya yang lain?**

`2 Raja-raja 22: 8-13`

`Kisah 17:10, 11`

`2 Tim. 3: 14-17`

"Di manapun kebenaran injil diberitakan, orang-orang yang secara jujur berminat untuk berbuat benar dituntun untuk mengkaji Kitab Suci dengan tekun. Sekiranya pada penutupan sejarah dunia ini, orang-orang yang kepada siapa kebenaran tentang pengujian diberitakan, akan mengikuti contoh  para pembawa perkhabaran itu, mempelajari Kitab Suci setiap hari, dan membandingkan dengan firman Tuhan perkhabaran yang dibawa kepada mereka, maka hari ini   sebilangan besar orang setia kepada hukum Tuhan, di mana sekarang terdapat sedikit sahaja.â€â€”Ellen G. White, The Acts of the Apostles, ms. 232. 

Kita adalah orang yang bersatu kerana kebenaran yang kita beritakan, kebenaran yang kita dapati dari Firman Tuhan. Seperti inilah yang berlaku kepada gereja Tuhan pada zaman dahulu, dan ia berlaku pada hari ini. Kajian Firman Tuhan membentuk inti  penyembahan kita kepada Tuhan dan perpaduan kita sebagai orang yang telah dipanggil untuk memberitakan perkhabaran tiga  malaikat kepada dunia. Apabila kita bersama-sama sebagai  keluarga untuk bersekutu dan beribadat, Kitab Suci berbicara kepada kita kata-kata dari Tuhan untuk membimbing hidup kita sebagai persediaan untuk misi kita dan untuk kedatangan Yesus yang kedua.

`Berapa dalamkah pengetahuan anda akan Alkitab, dalam apa yang kita percayai? Iaitu, adakah anda cukup teguh   seperti ketiga pemuda Ibrani itu, berdiri teguh dalam menghadapi kematian?`