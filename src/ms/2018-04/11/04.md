---
title:  Perkhabaran Malaikat Pertama
date:   11/12/2018
---

Umat Seventh-day Adventist melihat perkhabaran tiga malaikat dalam Wahyu 14: 6-12 sebagai menggambarkan misi mereka dan teras perkhabaran mereka sebelum kedatangan Yesus yang kedua kali (Wahyu 14: 14-20). Ini adalah perkhabaran penting yang akan diberitakan dengan "suara yang nyaring" kepada semua penduduk bumi.

`Sila baca Wahyu 14: 6, 7. Apakah perkhabaran malaikat pertama, dan apa yang dikatakannya tentang Tuhan? Mengapakah ada rujukan untuk menyembah dalam perkhabaran  ini?`

Perkhabaran  pertama daripada tiga perkhabaran malaikat  memberitakan perkhabaran kepada seluruh dunia. Ini adalah penggenapan ramalan Yesus dalam Matius 24:14. Ada rasa keterdesakan dan tergesa-gesa dalam gambaran tiga malaikat ini dan misi mereka. Perkhabaran pertama mendorong orang untuk memberi tumpuan kepada Tuhan kerana " ‘saat penghakiman-Nya telah tiba’ " (Wahyu 14: 7). Kedatangan kedua Yesus adalah pemangkin penghakiman itu.

“Takutlah akan Tuhan,” kata malaikat (Wahyu 14: 7). Bagi mereka yang tidak mengambil perhatian terhadap Tuhan dengan serius, perkhabaran  dan panggilan untuk bertindak ini akan menimbulkan ketakutan dalam fikiran mereka. Tetapi bagi mereka yang telah menjadi pengikut Yesus, panggilan ini mengundang rasa kagum dan hormat. Mereka memandang kepada Tuhan dan melihat pemenuhan akan janji-janjiNya. Rasa  syukur kepada Tuhan menguasai emosi mereka.

“Dan sembahlah Dia yang menjadikan langit dan bumi, laut dan semua mata air” (Wahyu 14: 7). Bahasa ini membuat kiasan yang jelas tentang hukum Sabat, dengan merujuk kepada Penciptaan (lihat Keluaran 20: 8-11). Tuhan Pencipta, yang memulakan Sabat sebagai peringatan kuasa kreatifNya, adalah Dia yang harus disembah dan dihormati.

Agak  menarik untuk diperhatikan bahawa pada akhir zaman penyembahan dikenalpasti sebagai isu utama dalam kontroversi besar bagi kesetiaan umat manusia. Pengumuman seluruh dunia ini adalah panggilan untuk menyembah Pencipta.

"Isu utama dalam krisis akhir adalah penyembahan. Wahyu menyatakan dengan jelas bahawa ujian itu tidak akan menafikan atau melarang penyembahan, melainkan siapa yang disembah. Pada  akhir zaman, hanya dua golongan manusia akan berada di dunia: mereka yang takut dan menyembah Tuhan sebenar (11: 1, 18; 14: 7) dan mereka yang membenci kebenaran dan penyembah naga dan  binatang itu (13: 4-8, 14: 9-11). . . .

"Jika ibadah adalah isu utama dalam konflik akhir, maka tidak hairanlah bahawa Tuhan mengirim injil akhir zamanNya  mendesak penduduk bumi untuk memberi berhatian kepadaNya dengan  serius dan menyembah Dia sebagai Pencipta, satu-satunya yang patut disembah.”—Ranko Stefanovic, Revelation of Jesus Christ: Commentary on the Book of Revelation (Berrien Springs, Mich.: Andrews University Press, 2002), ms. 444, 445.