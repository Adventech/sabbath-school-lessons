---
title:  Penyembahan Palsu
date:   10/12/2018
---

`Sila baca Matius 4: 8, 9. Apakah pencobaan ketiga Yesus di padang gurun?`

Dengan bangga dan angkuh, Syaitan mengisytiharkan dirinya sebagai penguasa yang sah di dunia, pemilik segala kekayaan dan kemuliaannya, menuntut  penghormatan dari semua orang yang hidup di dalamnya, seolah-olah dia telah menciptakan dunia. Betapa satu penghinaan kepada Tuhan, Pencipta. Iblis mendedahkan bahawa dia tahu dengan tepat apa yang dimaksudkan dengan penyembahan: itu adalah untuk   menghormati pemilik alam semesta yang sah.

`Bandingkan pengalaman tiga sahabat Ibrani dalam Daniel 3 (khususnya ayat 8-18) dan kuasa akhir zaman dalam  Wahyu 13: 4 dan 14: 9-11. Apakah yang dipertaruhkan pada  akhir zaman? Apakah isu teras dalam kedua-dua catatan itu?`

Sejak dari Kain dan Habel, hingga tiga pemuda  Ibrani di Babel, dan hingga peristiwa akhir berkaitan dengan "tanda binatang itu" (Wahyu 16: 2), Syaitan berusaha untuk membentuk suatu sistem penyembahan yang palsu, yang membawa orang jauh daripada  Tuhan yang benar dan, walaupun secara halus, menyembah langsung kepada dirinya sendiri. Sebelum  Kejatuhanpun, dia sudah ingin menjadi seperti Tuhan (Yesaya 14:14). Ianya bukan satu kebetulan bahawa sama seperti ketiga-tiga pemuda itu menghadapi ancaman maut melainkan jika mereka menyembah "patung" itu, begitu juga pada hari-hari terakhir umat Tuhan yang setia akan menghadapi ancaman maut kecuali mereka akan menyembah "patung" itu. Mengapa perlu menyembah mana-mana "patung" sedangkan kita telah dipanggil untuk menyembah Tuhan yang sebenarnya?

"Pelajaran penting  harus diambil daripada pengalaman pemuda Ibrani di dataran Dura itu. . . .

"Masa kesusahan di hadapan umat Tuhan. Ini  memerlukan iman yang tidak akan goyah. Anak-anakNya mesti menyatakan bahawa Dia adalah satu-satunya objek penyembahan mereka, dan bahawa tidak ada kompromi, bahkan ancaman nyawapun tidak dapat menyebabkan mereka untuk membuat kelonggaran sedikitpun untuk penyembahan yang palsu. Kepada hati yang setia, perintah dari orang berdosa menjadi tidak penting berbanding firman Tuhan yang abadi. Kebenaran tetap dipatuhi walaupun akibatnya kemungkinan dipenjarakan atau menjadi buangan atau kematian.”—Ellen G. White, Prophets dan Kings, ms. 512, 513.

`Apakah cara yang berbeza,  sekarangpun, di mana kita boleh digoda untuk menyembah orang lain selain Makhluk yang satu-satunya  layak untuk penyembahan kita? Bagaimanakah penyembahan palsu boleh menjadi ancaman yang lebih halus daripada yang kita sedari? Apakah beberapa perkara yang kita mungkin terdorong untuk sembah sekarang ini?`