---
title:  “Orang Yang Percaya Kepadaku”
date:   16/10/2018
---

Selepas Yesus berdoa untuk murid-muridNya, Dia perluaskan doaNya untuk merangkumi “…orang-orang yang percaya kepadaKu oleh pemberitaan mereka” (Yohanes 17:20).

`Sila baca Yohanes 17:20–26. Apakah harapan terbesar Yesus bagi mereka yang kemudian kelak akan percaya kepada perkhabaran Injil? Mengapakah sangat penting bahawa doa ini digenapi?`

Sebagaimana Bapa dan Anak itu satu maka Yesus berdoa supaya bakal umat percaya nanti akan menjadi satu. Di beberapa tempat di dalam Kitab Injil Yohanes Yesus merujuk kepada perpaduan Bapa dan Anak. Mereka tidak pernah bertindak secara berasingan tetapi sentiasa bersatu di dalam segala perkara yang mereka lakukan (Yohanes 5:20–23). Mereka sama-sama memiliki sikap kasih terhadap manusia yang berdosa sehingga Bapa itu rela memberikan AnakNya untuk dunia dan Anak rela untuk menyerahkan nyawanya untuk itu juga (Yohanes 3:16, 10:15).

Perpaduan yang Yesus rujuk di dalam doa ini adalah perpaduan dalam kasih dan tujuan sebagaimana halnya dengan Bapa dan Anak. “Dengan demikian semua orang akan tahu, bahwa kamu adalah murid-muridKu, yaitu jikalau kamu saling mengasihi” (Yohanes 13:35). Tindakan menyatakan perpaduan ini di dalam kasih akan memberikan satu pengesahan umum mengenai hubungan meereka dengan Yesus dan dengan Bapa. “Mempamerkan perpaduan mereka yang tulen itu seharusnya memberikan satu kesaksian yang kuat terhadap kebenaran pada Injil.”—Andreas J. Köstenberger, John, Baker Exegetical Commentary on the New Testament (Grand Rapids: Baker Academic, 2004), ms. 498.  Inilah cara dunia akan mengetahui bahawa Yesus adalah Juruselamat. Dalam kata lain, perpaduan yang Yesus doakan ini mestilah kelihatan. Bagaimanakah dunia diyakinkan terhadap kebenaran pada Injil jika ia tidak dapat melihat kasih dan perpaduan di kalangan umat Tuhan? 

“Tuhan sedang memimpin satu umat untuk berdiri dalam perpaduan yang sempurna yang berlandaskan kepada kebenaran kekal. . . . Tuhan merencanakan supaya semua umatNya harus berada di dalam satu perpaduan iman. Doa Kristus saat-saat sebelum penyalibanNya adalah agar murid-muridNya akan menjadi satu, sama seperti Dia adalah satu dengan Bapa, agar dunia akan percaya bahawa Bapa telah mengutus Dia. Doa paling indah dan menyentuh hati ini telah menjangkau sepanjang zaman, malah hingga pada zaman kita sekarang; kerada kata-kataNya ialah ‘Dan bukan untuk mereka ini saja Aku berdoa, tetapi juga untuk orang-orang, yang percaya kepada-Ku oleh pemberitaan mereka.’ 

“Betapa para pengikut Kristus yag setia harus bersungguh-sungguh berusaha agar doa ini terjawab di dalam hidup mereka.”—Ellen G. White, Testimonies for the Church, vol. 4, ms. 17.

`Apakah yang kita sedang lakukan di dalam kehidupan kita dan gereja untuk mencapai jenis perpaduan yang disampaikan di sini? Mengapakah suatu tahap mati pada diri sendiri sangat penting jika kita mahu supaya gereja kita bersatu sebagaimana ia seharusnya?`