---
title:  Panduan Guru
date:   19/10/2018
---

**Ayat Utama**: Yohanes 17:20, 21

**Pelajar Akan**:

- **Mengetahui**: Menggambarkan keprihatinan Yesus bahawa para pengikutnya harus bersatu.
- **Merasakan**: Memahami pentingnya perpaduan bagi gereja dan misinya.
- **Melakukan**: Berusaha mempamerkan sifat kasih dan perpaduan Tuhan dengan tepat kepada dunia di sekelilingnya.

**Garis Panduan Pelajaran**:

1. Mengetahui: Satu Mandat Untuk Perpaduan
	+ Apakah kaitan sifat dan tabiat Tuhan itu dengan perpaduan Kekristianan?
	+ Doa untuk kesatuan datang sebagai salah satu daripada permintaan lain untuk para pengikut Yesus. Bagaimanakah permintaan itu berkaitan satu dengan yang lain dan kepada apa yang umat Kristian awal akan hadapi selepas kematian Yesus?
	+ Mengapakah Yesus sangat prihatin mengenai perpaduan di kalangan para pengikutNya?

2. Merasakan: Perpaduan Adalah Perlu Bagi Misi
	+ Dalam apakah cara khusus yang perbalahan di kalangan pengikut Yesus mengimpak misi gereja?
	+ Apalah yang perbalahan di dalam gereja nyatakan mengenai sifat dan tabiat Tuhan?

3. Melakukan: Menunjukkan Kasih dan Hormat
	+ Apakah gambaran mengenai Tuhan yang dipamerkan kepada dunia oleh hubungan anda dengan Tuhan?
	+ Apakah halangan yang menghalangi gambaran yang tepat tentang watak Tuhan?
	+ Apakah langkah yang perlu anda ambil untuk dapat memantulkan karakter Tuhan dengan lebih tepat?

**Ringkasan**: Doa Yesus di dalam Yohanes 17 menggambarkan keinginan besar Yesus bahawa para pengikutNya dapat mempamerkan dengan tepat sifat dan tabiat Tuhan kepada dunia di sekeliling mereka. Kesatuan matlamat di antara Bapa dan Anak bermakna bahawa perpaduan Kristian adalah sangat penting bagi mencapai tujuan ini. 

**Cara Pembelajaran**

#### LANGKAH 1—Mendorong

**Ayat Tumpuan**: Yohanes 17:20, 21

**Kunci utama untuk pertumbuhan rohani**:  Para pengikut Yesus telah dipanggil untuk mempamerkan kasih dan tabiat Tuhan kepada dunia di sekeliling mereka melalui pepaduan mereka dengan sesama sendiri. 

**Hanya Untuk Guru**: Menekankan bahawa apabila kita menyebut diri kita sebagai Kristian, orang-orang di sekeliling kita akan mula memperhatikan Kekristianan dan tabiat Tuhan berdasar kepada apa yang mereka perhatikan mengenai interaksi kita, sama ada kita sedar atau tidak mengenai impak kita. 

**Pembuka Perbincangan**: Apabila saya berpindah ke Amerika Syarikat untuk pengajian pascasiswazah, saya dapati diri saya secara tidak sengaja menjadi duta bagi negara asal saya. Apabila orang mendengar saya bercakap, mereka menganggap bahawa loghat saya menggambarkan loghat semua orang New Zealand. Mereka menganggap bahawa gaya pakaian saya menggambarkan fesyen terkini di New Zealand. Malah, semua kata-kata, tindakan dan jenis makanan yang saya pilih diperhatikan dan dianggap sebagai satu gambaran tepat kepada latar belakang saya. Dalam banyak kes, andaian yang dibuat oleh orang-orang di sekeliling saya adalah betul; tetapi di dalam hal yang lain, andaian mereka telah mengelirukan mereka. 

Setiap umat Kristian telah dipanggil untuk menjadi duta bagi Tuhan. Cara kita berfikir dan bertindak mengimpak cara dunia akan memahami tabiatNya. Apabila kita bertindak mementing diri sendiri dan menyebabkan perbalahan maka dunia di sekeliling kita akan melihat Tuhan yang berbelah-bagi dan tidak berkuasa. Namun apabila kita mempamerkan kasih dan perpaduan dengan sesama sendiri maka kita akan mempamerkan tabiat Tuhan yang sejati.  

**Soalan Untuk Perbincangan**:  Pernahkah anda menjadi duta secara tidak sengaja? Apakah jenis gambaran yang ditinggalkan oleh tindakan anda sehubungan dengan orang, negara atau sukan yang anda wakili? Adakah anda berkemungkinan memberikan satu gambaran yang lebih baik apabila anda telah memilih untuk menjadi seorang duta? Berikan alasan kepada jawapan anda.

#### LANGKAH 2—Mengkaji

**Hanya Untuk Guru**:  Bahagian ini akan memberikan imbasan lebih fokus terhadap aspek berkaitan pada doa Yesus di dalam Yohanes 17. 

**Ulasan Alkitab**

Doa Panjang di dalam Yohanes 17 menyusuli apa yang sesetengah pakar Alkitab telah kenalpasti sebagai satu satu ucapan perpisahan yang tipikal. Kandungan doa itu sendiri menunjukkan bahawa doa itu bertujuan untuk menjadi satu dorongan bagi murid-murid, yang tidak lama lagi akan berhadapan pelbagai cabaran tanpa kehadiran Yesus secara fizikal. 

**I.  Hubungan Utama** (Imbas kembali Yohanes 17:2, 3, 20–23 bersama kelas anda.)

Intipati pada doa dalam Yohanes 17 adalah satu hubungan antara Bapa dan Anak. Ini adalah hubungan kasih dan perpaduan sempurna yang telah wujud dari “sebelum dunia dijadikan” (Yohanes 17:24). Bapa dikenali sebagai “satu-satunya Tuhan yang benar” (Yohanes 17: 3), Bapa Suci (Yohanes 17:11), dan Bapa yang Benar (Yohanes 17:25). Gelaran ini menggambarkan karakterNya dan perbuatan-perbuatanNya yang berkemuliaan. Yesus dikenali dalam doa itu sebagai Kristus (Yohanes 17: 2), Anak (Yohanes 17: 1), dan Yang Telah Engkau Utus (Yohanes 17: 3), yang melakukan apa yang diminta oleh Bapa.

Hubungan di antara Bapa dan Anak memberikan satu asas dan teladan kepada apa yang Yesus minta dari para pengikutNya. Hubungan di antara Bapa dan Anak juga adalah ciri-ciri di dalam kata-kata yang Yesus ungkapkan mengenai kehidupan kekal. Hidup kekal bergantung kepada mengenali Bapa dan Anak. Namun harus diperhatikan bahawa ia bukan sekadar mengenali kewujudan Mereka. Pencerahan yang mengatakan bahawa seseorang harus mengenali Bapa sebagai “satu-satunya Tuhan yang benar” dan bahawa Anak itu telah diutus oleh Bapa menunjukkan bahawa satu pengetahuan peribadi dan yang dialami di dalam hidup adalah diperlukan untuk kehidupan kekal. Nama yang digunakan sebagai lambang untuk Bapa memperkukuhkan pandangan ini dengan mengatakan bahawa mereka yang telah menerima hidup kekal telah mengalami tindakan Tuhan yang berkemuliaan dan menyelamatkan.  

Ayat ini menggambarkan Bapa dan Anak bukan sahaja oleh keilahian dan kesatuan Mereka tetapi juga oleh kemjurahan pemberian Mereka. Bapa memberikan kepada Anak dan seterusnya, Anak memberikan apa yang Bapa telah berikan kepadaNya. 

**Perhatikan Hal Ini**: Bagaimanakah penggunaan gelaran Bapa dan Anak ini berkaitan dengan mesej utama di dalam Yohanes 17? Di dalam pengertian apakah Bapa dan Anak itu satu? Apakah maknanya sifat Tuhan yang memberi itu kepada gerejaNya 

**II. Kemuliaan dan Misi Yesus** (Imbas kembali Yohanes 17:1–5 bersama kelas anda.)

Misi Yesus ialah untuk menyatakan nama dan firman Tuhan kepada dunia (Yohanes 17:6–8) dan membawa hormat dan kemuliaan kepadaNya. Nama di dalam budaya Ibrani ialah satu tanda yang membezakan dan satu definisi terhadap karakter. Oleh itu, apabila Yesus mentatakan bahawa Dia telah menyatakan nama Bapa, kita harus memahami hakikat itu bahawa Dia telah menyatakan sifat dan tabiat Tuhan. Yesus menyatakan kedua-dua perkara ini dengan mempamerkan sifat kasih Tuhan melalui perbuatanNya. 

Yesus memulakan doaNya dengan memohon kepada Tuhan untuk memuliakan Dia. Permintaan itu bukan sekadar satu permohonan yang mementing diri sendiri. Ia adalah didasarkan kepada perpaduan pada Bapa dan Anak dan ia menyumbang kepada misi Yesus untuk menyatakan karakter Bapa. Sifat kesatuan Bapa dan Anak bermakna bahawa jika Yesus dimuliakan maka secara automatik Bapa dimuliakan. Oleh itu, Yesus berdoa agar Dia dapat mencapai misiNya supaya kasih Bapa akan kelihatan dan Dia akan menerima hormat dan kemuliaan yang menjadi milikNya.  

**Perhatikan Hal Ini**: Imbas kembali penggunaan kata-kata “kemuliaan” dan “dimuliakan” di tempat lain dalam Yohanes; kemudian jelaskan apa yang Yohanes maksudkan dengan perkataan “dimuliakan.” Adakah ini merujuk kepada apa yang terjadi semasa keangkatan Yesus atau kepada suatu hal yang lain? Dalam ertikata apakah para pengikut Kristus menerima kemuliaan?  

**III. Yesus Berdoa Untuk Semua PengikutNya** (Imbas kembali Yohanes 17:6–26 bersama kelas anda.)

Ketika doa Yesus diteruskan, misi para umat percaya juga di jelaskan sebagai suatu yang menyatakan sifat Tuhan dan membawa kemuliaan kepadaNya. Doa Yesus adalah agar murid-muridNya menyedari laluan sukar yang ada di hadapan ketika mereka berusaha untuk mencapai misi ini. 

Yesus memulakan dengan berdoa untuk perlindungan bagi para pengikutNya dengan menyebut nama dan karakter Tuhan. Pada asasnya, Dia memohon kepada Bapa untuk menjaga dan melindungi umat percaya kerana Dia adalah Tuhan penyayang, pengasihan dan yang setia kepada janji-janjiNya. Perlindungan Tuhan terhadap para pengikutNya adalah diperlukan kerana murid-murid berada di dalam dunia yang bermusuhan dengan nilai dan prinsip yang mereka pertahankan. Oleh itu, mereka adalah sasaran Syaitan, yang berusaha untuk menghalang kesaksian mereka kepada dunia.

Yesus menunjukkan bahawa mewakili Tuhan di dalam dunia ini boleh dilakukan dengan menggambarkan karakterNya melalui kehidupan kita. Menyedari hakikat bahawa murid-muridNya telah berdebat tentang siapa yang akan menjadi terbesar di dalam kerajaan, Yesus berdoa khusus untuk kesatuan umat percaya. Iri hati, kesombongan dan sikap tamak mempunyai potensi untuk memecah-belahkan mereka dan, seterusnya, akan memusnahkan gambaran Tuhan yang mereka seharusnya tunjukkan kepada dunia. Di sebaliknya, kesatuan akan menunjukkan, bukan sahaja sifat dan tabiat Tuhan tetapi juga kuasaNya yang boleh mengubah. Adalah penting untuk diperhatikan bahawa Kristus bukan sahaja berdoa untuk perpaduan di kalangan umat percaya, Dia juga berdoa untuk perpaduan mereka dengan diriNya sendiri dan dengan BapaNya. Yesus menyedari bahawa perpaduan di antara satu sama lain bergantung kepada perpaduan dengan Tuhan. Adalah semasa kita bersatu dengan Dia yang kita dapat membentuk satu kesatuan dalam matlamat dengan Dia yang seterusnya akan memperbaharui perhubungan kita.

Transformasi juga akan kelihatan apabila Yesus memohon agar murid-muridNya disucikan oleh kebenaran. Ketika mereka berinteraksi dalam kebenaran sebagaimana ianya di dalam Yesus maka para pengikut Yesus akan mengalami transformasi itu di dalam kehidupan mereka. Transformasi ini adalah penting jika para pengikut Kristus mahu menjadi saksi-saksi kebenaran.	

**Perhatikan Hal Ini**:  Pada pendapat anda, adakah Yesus berdoa agar para pengikutNya akan bersama Dia dan akan melihat kemuliaanNya? Untuk apakah Yesus minta perlindungan dari Bapa dan mengapa? Apakah transformasi yang berlaku apabila kita berhubung dengan Yesus? Bagaimanakah umat Kristian boleh kekal berhubungan dengan Yesus?  

#### LANGKAH 3—Menerapkan

**Hanya Untuk Guru**: Pertanyaan di bawah boleh membantu ahli kelas untuk menilai peranan dan motivasi mereka sendiri dalam memantulkan karakter Tuhan. 

**Renungan dan Soalan Penerapan**:

1.  Mengapakah penting bagi kita untuk mengenali Tuhan secara peribadi dan bukan sekadar hanya mengetahui mengenai Dia?
2. 	Apakah aspek pada nama dan karakter Tuhan yang mendorong kesaksian anda kepada dunia?
3. 	Permohonan manakah dalam doa Yesus bagi murid-muridNya yang paling bermakna bagi greja pada abad ke-21 ini? 
4. 	Bagaimanakah anda menilai kesaksian masa kini anda terhadap sifat dan tabiat Tuhan? Bagaimanakah kitab oleh memperbaiki kesaksian kita? 
5. 	Apakah jenis perpaduan yang Yesus harapkan untuk para pengikutNya? Petunjuk:  Perhatukan jenis perpaduan yang ada di antara Dia dengan BapaNya. Bagaimanakah perpaduan ini dilihat dalam amalan?

#### LANGKAH 4—Wewujudkan

**Hanya Untuk Guru**: Aktiviti yang disediakan di bawah membolehkan satu renungan dilakukan sama ada secara peribadi atau berkumpulan terhadap hubungan di antara tindakan kita dan kesaksian kita.

**Aktiviti**:

1. 	Bandingkan doa Tuhan Yesus di dalam Matius 6 dengan doanya di dalam Yohanes 17 dan sila jawab soalan berikut. Apakah persamaan dan perbezaan yang anda dapat perhatikan? Adakah perpaduan itu dibayangkan di dalam Matius 6? Jika ada, di manakah ia? Apakah aspek pada karakter Tuhan yang disebutkan di dalam setiap doa itu? 
2. 	Sila buat satu catatan jornal yang menjelaskan respon anda yang jujur terhadap hubungan dan misi yang anda telah dipanggil untuk melaksanakannya. 
3. 	Sila kumpulkan berita terkini mengenai Seventh-day Adventist. Sisihkannya kepada dua bahagian: (1) rencana yang menggambarkan satu imej yang positif tentang tabiat Tuhan dan (2) rencana yang menggambarkan karakter Tuhan secara negatif. Pilih satu atau dua untuk direnungkan. Apakah tindakan yang telah menyebabkan kesudahan yang berbeza itu? Adakah perbalahan berupa satu faktor di dalam mana-mana situasi itu? Mengapa, dan mengapa tidak?