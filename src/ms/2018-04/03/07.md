---
title:  Kajian Tambahan
date:   19/10/2018
---

Ellen G. White, “God’s Law Immutable,” ms. 443–446, di dalam The Great Controversy. Sila baca artikel “Denominations, Relations to Other,” ms. 763, 764, dan “Roman Catholic Church,” ms. 1110, di dalam The Ellen G. White Encyclopedia.

“Walaupun gereja Seventh-day Adventist adalah satu gereja sedunia dengan banyak gereja setempat, umat Advent tidak mendakwa sebagai gereja universal Kristus. Gereja universal adalah lebih luas dari mana-mana denominasi. Ia adalah yang kelihatan dan yang tidak kelihatan sejauhmana yang terdiri daripada mereka yang percaya kepada Yesus dan mengikuti Dia. Isu teologikal ini diketengahkan jika kita mengambilkira terhadap kemurtadan di kalangan Kristian yang disebutkan dengan jelas di dalam Kitab Wahyu. Gereja murni di dalam Wahyu 12 dikontraskan dengan ‘pelacur’ di dalam Wahyu 17, kota Babel yang besar, yang seterusnya dikontraskan dengan pengantin Anak Domba, iaitu kota suci Yerusalem Baharu di dalam Wahyu 21 dan 22. Pada abad pertama, mungkin gereja universal boleh kelihatan, namun ia lebih sukar dan kompleks untuk melihatnya, sebagai contoh, pada zaman Pertengahan.

“Oleh itu, umat Advent tidak membataskan konsep mengenai gereja Tuhan yang sebenar kepada denominasi mereka sendiri, mereka juga tidak secara automatik memanjangkannya kepada gereja Kristian yang lain. Gereja Tuhan yang sejati terdiri daripada mereka, iaitu individu, yang benar-benar percaya kepadaNya. Tuhan mengetahui mereka. Di sebaliknya, umat Advent mendakwa bahawa mereka adalah umat sisa Tuhan yang istimewa pada zaman akhir yang yang disebutkan di dalamWahyu 12:17 dan fasal 12–14. Umat sisa ini memiliki ciri-ciri yang lokal dan juga universal (Wahyu 2:24 dan 12:17).”— Ekkehardt Mueller, “The Universality of the Church in the New Testament,” Ángel Manuel Rodríguez, ed., and Message, Mission, and Unity of the Church (Silver Spring, Md.: Biblical Research Institute, General Conference of Seventh-day Adventists, 2013), ms. 37.

**Soalan Perbincangan**

`1. 	Mengapakah penggenapan doa Yesus di dalam Yohanes 17 sangat penting untuk gereja kita? Apakah yang dinyatakan oleh keinginan Yesus untuk perpaduan dalam gereja pada abad pertama terhadap keinginanNya untuk gereja kita hari ini?`

`2. 	Adakah gereja anda pernah bekerjasama dengan umat Kristian lain atas isu-isu tertentu? Adakah ia berjalan dengan baik? Bagaimanakah kita boleh bekerjasama dengan mereka, jika bersesuaian, tanpa mengkompromikan mana-mana kebenaran yang telah diberikan kepada kita?` 

`3. 	Apakah implikasi pada kenyataan berikut ini yang terdapat di dalam The Great Controversy? Bagaimanakah kita oleh menjadikan hal ini nyata di kalangan kita? “Jika umat Tuhan akan menerima cahaya sebagaimana ia bersinar ke atas mereka dari FirmanNya,  mereka akan mencapai perpaduan yang didoakan oleh Yesus itu, yang digambarkan oleh murid-murid sebagai, ‘kesatuan Roh oleh ikatan damai sejahtera.’ Ia mengatakan, ‘satu tubuh, dan satu Roh, sebagaimana kamu telah dipanggil kepada satu pengharapan yang terkandung dalam panggilanmu, satu Tuhan, satu iman, satu baptisan.’ Ephesians 4:3–5.”—Ellen G. White, The Great Controversy, ms. 379.`

**Ringkasan**:  Doa keimamatan Yesus di dalam Yohanes 17 merupakan satu peringatan bahawa Yesus masih prihatin terhadap gereja zaman ini. DoaNya harus menjadi doa kita dan kita harus berusaha untuk memperkukuhkan iman kita di dalam Firman Tuhan.  Kasih terhadap satu sama lain juga harus menjadi ciri-ciri kepada hubungan kita dengan setiap orang, termasuklah umat Kristian yang lain tanpa mengambilkira perbezaan teologi kita.