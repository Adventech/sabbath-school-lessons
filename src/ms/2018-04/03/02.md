---
title:  Yesus Berdoa Untuk DiriNya Sendiri
date:   14/10/2018
---

Doa keimamatan itu terbahagai kepada tiga bahagian. Pertama Yesus berdoa untuk diriNya sendiri (Yohanes 17:1–5), kemudian untuk murid-muridNya (Yohanes 17:6–19), dan akhirnya untuk mereka yang kemudian kelak akan percaya kepadaNya (Yohanes 17:20–26).

`Sila baca Yohanes 17:1–5. Apakah unsur pada doaNya dan apakah maknanya bagi kita?`  

Yesus mengantarai terlebih dahulu untuk diriNya sendiri. Di dalam peristiwa terdahulu dalam Kitab Injil Yohanes, Yesus telah menyatakan bahawa waktuNya belum tiba lagi (Yohanes 2:4, 7:30, 8:20). Tetapi sekarang, waktu untuk pengorbananNya sudah dekat. Saat kesudahan dramatik bagi kehidupanNya di bumi ini sudah tiba dan Dia memerlukan kekuatan untuk menyelesaikan misiNya. Saat itu adalah waktu untuk berdoa.

Yesus akan memuliakan BapaNya dengan melakukan kehendakNya, walaupun itu bermakna bahawa Dia harus melalui Salib. PenerimaanNya terhadap Salib itu bukanlah suatu jenis fatalism; di sebaliknya, ia sebenarnya cara Dia melaksanakan kekuasaan yang Bapa telah berikan kepadaNya. Dia tidak mati kepada kematian martir (mati sahid) tetapi dengan penuh kerelaan Dia memuliakan BapaNya dengan menunaikan tujuan bagi inkatrnasiNya: iaitu korban kematianNya di atas salib untuk dosa dunia.

`Apakah hidup kekal itu menurut Yohanes 17:3? Apakah maknanya untuk menghenali Tuhan?` 

Pertama dan terutama, Yesus memberitahu kita bahawa hidup kekal itu terdiri daripada pengetahuan peribadi kita terhadap Tuhan. Hal ini bukanlah satu keselamatan oleh perbuatan atau pengenalan tetapi ia adalah satu pengalaman untuk mengenali Tuhan atas apa yang Yesus telah lakukan untuk kita di Salib. Pengetahuan ini diterima melalui satu perhubungan peribadi dengan Bapa. Kecenderungan kita sebagai manusia ialah membataskan pengetahuan kepada fakta dan perincian, tetapi di sini, Yesus merujuk kepada sesuatu yang lebih dalam dan lebih memuaskan: iaitu, satu hubungan peribadi dengan Tuhan. Kedatangan Yesus yang pertama adalah juga bertujuan untuk menuntun bangsa manusia dalam usaha mereka mencari satu pengetahuan tentang Tuhan yang lebih bermakna dan menyelamatkan dan perpaduan antara sesama manusia yang terjadi oleh sebab pengetahuan itu. 

`Apakah perbezaan di antara mengetahuai tentang Tuhan dan menhenali Tuhan secara peribadi? Apakah pengalaman yang anda telah lalui, yang telah membantu anda mengenali Tuhan?`