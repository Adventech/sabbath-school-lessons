---
title:  Hari-hari Persediaan
date:   28/10/2018
---

Pada saat-saat terakhir yang diluangkan bersama murid-murid sebelum kematianNya, Yesus berjanji bahawa Dia tidak akan meninggalkan mereka sendirian. Seorang Penolong lain, iaitu Roh Kudus, akan dihantar untuk menemani mereka dalam pelayanan mereka. Roh itu akan membantu mereka untuk mengingati banyak perkara yang telah dikatakan dan dilakukan oleh Yesus (Yohanes 14:26), dan akan membimbing mereka untuk menemui lebih banyak kebenaran (Yohanes 16:13). Pada hari keangkatanNya ke syurga, Yesus memperbaharui janji ini. “kamu akan dibaptis dengan Roh Kudus… kamu akan menerima kuasa, kalau Roh Kudus turun ke atas kamu” (Kisah 1: 5, 8). Kuasa Roh Kudus akan diberikan untuk membolehkan murid-murid itu menjadi saksi di Yerusalem, Yudea, Samaria, dan sampai ke hujung (Kisah 1: 8).

`Sila baca Kisah 1:12–14.  Apakah yang murid-murid itu lakukan dalam tempoh sepuluh hari ini?`

Kita boleh bayangkan sepuluh hari ini sebagai satu tempoh persediaan rohani yang sengit, sejenis retreat di mana murid-murid ini berkongsi kenangan mereka tentang Yesus, apa yang Dia telah lakukan, ajaranNya dan mukjizatNya. Mereka “semua bertekun dengan sehati dalam doa bersama-sama” (Kisah 1:14).

“Ketika murid-murid menantikan penggenapan janji itu, mereka merendahkan hati mereka dalan pertaubatan yang sejati dan mengakui ketidakpercayaan mereka.  Ketika mereka mengenang kembali kata-kata yang telah diucapkan oleh Kristus kepada mereka sebelum kematianNya, mereka lebih memahami maknanya. Kebenaran yang imbas kembali dalam ingatan mereka sekali lagi di bawa ke dalam minda mereka, dan mereka ulangi perkara ini di antara mereka. Mereka menegur diri mereka sendiri kerana salah faham tentang Juruselamat. Bagaikan satu perarakan, babak demi babak mengenai kehidupanNya yang indah berlalu di hadapan mereka. Ketika mereka bermeditasi mengenai kehidupanNya yang suci dan murni, mereka merasakan bahawa tidak ada kerja yang sangat keras, tidak ada pengorbanan yang terlalu besar, jika hanya mereka dapat memperlihatkan dalam kehidupan mereka keindahan sifat Kristus. Oh, jika hanya mereka dapat lalui kembali kehidupan tiga tahun yang lalu, fikir mereka, betapa berbezanya mereka akan bertindak! Jika sekiranya mereka dapat melihat Guru itu sekali lagi, betapa bersungguh-sungguh mereka akan berusaha untuk menunjukkan kepadaNya betapa mereka sangat mengasihi Dia, dan betapa dengan tulus ikhlas mereka merasa sedih kerana telah menyakiti Dia oleh kata-kata atau tindakan ketidakpercayaan!  Namun mereka dihiburkan oleh satu ingatan bahawa mereka telah diampuni. Mereka bernekad bahawa, sejauhmana yang mungkin, mereka akan menebus ketidakpercayaan mereka dengan penuh keberanian akan mengakui Dia di hadapan dunia. . . . Dengan mengetepikan semua perbezaan, semua keinginan untuk menjadi yang terbesar, maka mereka menjadi akrab dalam persekutuan Kristian.”—Ellen G. White, The Acts of the Apostles, ms. 36, 37.

`Apakah yang anda ingin lakukan semual sehubungan dengan iman anda? Apakah yang anda pelajari dari kekesalan anda terhadap masa lalu yang boleh membantu anda menjadikan masa depan itu lebih baik?`