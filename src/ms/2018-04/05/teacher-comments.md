---
title:  Ringkasan Pelajaran
date:   02/11/2018
---

**Ayat Utama**: Kisah 2:42–47

**Pelajar Akan**:

- **Mengetahui**:  Memahami bahawa perpaduan itu dibentuk melalui satu perkongsian kehidupan rohani yang diperkasakan oleh Roh Suci.
- **Merasakan**:  Menghargai hubungan di antara kesetiaan kepada Tuhan dan kasih sayang terhadap orang lain.
- **Melakukan**:  Bernekad untuk mempertingkatkan persekutuan di kalangan anggota gereja anda.

**Garis Panduan Pelajaran**:

1. Mengetahui:  Perkongsian Pengalaman Rohani Menggariskan Perpaduan
	+ Apakah kepercayaan, amalan dan nilai yang dianggap penting oleh para anggota yang disebutkan di dalam Kisah 2 2?  
	+ Mengapakah penting bahawa umat percaya berkumpul bersama di rumah ibadah dan di rumah kediaman mereka?
	+ Apakah peranan khusus yang dilakukan oleh Roh Suci di dalam masyarakat baru ini?

3. Merasakan: Kesetiaan Kepada Tuhan Mengimpak Orang Lain
	+ Ketika anda melihat kepada senarai aktiviti di dalam Kisah 2:42–47, adakah terdapat mana di antara aktiviti itu yang lebih penting daripada yang lain? Mengapa, atau mengapa tidak? 
	+ Bagaimanakah mungkin kesetiaan kepada Tuhan itu akan menuntun kepada perubahan sikap terhadap orang lain?
	+ Bagaimanakah anda telah mengalami perubahan pada sikap ini di dalam kehidupan anda?

3. Melakukan: Memberi Laluan Kepada Persekutuan
	+ Bagaimanakah persekutuan Kekristianan itu berbeza daripada sekadar bergaul dengan rakan-rakan?  
	+ Apakah rintangan yang menghalang gereja kontemporari daripada mengalami faedah sepenuh dari persekutuan di antara satu sama lain? 
	+ Apakah langkah yang anda boleh ambil untuk memperbaiki persekutuan di dalam kelas Sekolah Sabat anda dan di seluruh keluarga gereja anda?  

**Ringkasan**:  Melalui kuasa Roh Suci, gereja yang mula-mula telah menyaksikan perpaduan dan pernyataan kasih sayang mereka dan kemurahan hati sebagai individu diluangkan bersama-sama, berkongsi kasih dan kesetiaan mereka terhadap Tuhan.

### Cara Pembelajaran

#### LANGKAH 1—Mendorong

**Ayat Tumpuan**: Kisah 2:42–47

**Kosep utama untuk pertumbuhan rohani**:  Ketika kita berkongsi bersama dalam ibadah dan persekutuan, Roh Suci akan bekerja melalui kita untuk mengubah sikap kita terhadap kasih itu untuk satu sama lain. Perubahan ini akan memberikan kemuliaan kepada Tuhan.

**Hanya Untuk Guru**:  Terdapat banyak faedah dalam persekutuan yang digambarkan di dalam Kisah 2. Faktor paling penting yang diketengahkan oleh cerita ini ialah bekerja bersama dengan satu tujuan yang sama akan membantu kita melupakan perkara yang memecahbelahkan kita dan dengan demikian ia akan mengubah cara kita memandang kepada satu sama lain.

**Pembuka Perbincangan**: Pada separuh pertama abad kesembilan belas di benua Amerika Utara, gereja-gereja Kristian telah mengalami kebangkitan agama yang biasanya dikenali sebagai Kebangkitan Agung Kedua (Second Great Awakening). Walaupun peristiwa itu sering dikenang kerana tahap emosinya yang berlebihan, kebangkitan ini mempunyai kesan lain yang penting. Sikap diyakini bukan sahaja daripada dosa mereka sendiri tetapi juga dari kejahatan di sekeliling mereka, umat Kristian bertindak ke arah memperbaharui masyarakat mereka. Beribu-ribu umat Kristian menyertai pelbagai badan sukarela yang mempunyai tujuan yang sama, seperti mengurangkan penggunaan alkohol atau mengurangkan kemiskinan. Kebanyakan daripada badan itu agak berjaya dalam mencapai matlamat mereka. Namun ada kesan sampingan yang tidak dijangkakan. Umat Kristian dari latar belakang denominasi yang berlainan, yang biasanya bertelagah atas suatu doktrin atau sekadar tidak menghiraukan satu sama lain, mendapati bahawa bekerja rapat dalam satu projek dengan matlamat yang sama membawa mereka untuk menikmati persahabatan antara satu sama lain dan mahu berbakti bersama-sama. Sama seperti gereja dalam Kisah Para Rasul, umat Kristian yang terlibat dalam badan sukarela mendapati bahawa meluangkan masa dalam satu hubungan erat dengan orang lain yang berkongsi motivasi yang sama telah menjana keharmonian di kalangan mereka.

**Soalan Untuk Perbincangan**:  Fikirkan mengenai contoh lain di mana bekerja bersama-sama dengan rapat dengan satu matlamat atau motivasi yang sama tanpa disangka-sangka telah menyatupadukan manusia dengan harmoni. Apakah motivasi utama yang telah menyatupadukan gereja yang mula-mula? Berapa kerapkah anda ingat tentang motivasi yang telah membawa anda bersatupadu dengan umat Kristian yang lain? 

#### LANGKAH 2—Mengkaji

**Hanya Untuk Guru**:  Perbincangan terhadap Kisah 2:42–46 sering menumpukan kepada senarai tingkahlaku yang diamalkan oleh gereja yang mula-mula. Ketika anda mengkaji ayat ini, sila alihkan tumpuan itu kepada tingkahlaku, nilai dan hubungan. Perhatikan apa yang telah mendorong tingkah laku itu.

**Ulasan Alkitab**

Kisah 2 memberikan satu imbasan ke dalam kehidupan masyakarat Kristian yang pertama. Ia berupa satu masyarakat yang sedang mengalami kuasa Roh Suci dan menjadi yakin tentang kepentingan pada perkhabaran Injil. Ia juga berupa satu masyarakat yang menggambarkan kasih Tuhan secara praktikal melalui perpaduan yang mendalam di dalam Roh yang berulang kali diketengahkan di fasal yang awala dalam Kisah Para Rasul. Perpaduan seumpama ini tidak terjadi secara kebetulan.   

**I.  Menjelaskan Pengabdian** (Imbas kembali Kisah 2 bersama kelas anda.)

Para pengikut awal Yesus digambarkan sebagai terus-menerus mengabdikan diri kepada ajaran dan persekutuan para rasul. Tindakan memberi pengabdian kepada sesuatu melibatkan kesetiaan kepadanya. Perhatian sepenuh hati yang ketaatan tuntut bermakna pengabdian itu tidak boleh terjadi tanpa tahap komitmen dan disiplin yang nyata. Oleh itu, pengabdian tidak boleh diarahkan atau dipaksakan kepada orang lain. Sebaliknya, pengabdian sejati mengalir dari sikap dan keutamaan seseorang. Ia berupa satu respon dari hati.

**Perhatikan Hal Ini**:  Bagaimanakah anda menggambarkan pengabdian? Apakah bentuk pengabdian pada abad ke-21? Adakah semua bentuk pengabdian ini berunsur sihat? Mengapa, dan mengapa tidak? 

**II. Pengabdian Kepada Tuhan** (Imbas kembali Kisah 1:12–14 dan 2:42–47 bersama kelas anda.)

Objek pertama pengabdian gereja yang mula-mula ialah Tuhan. Hal ini ditunjukkan di dalam pengabdian mereka melalui penurutan kepada jaran para rasul, berdoa dan memuji Tuhan. Komitmen ini telah membuka laluan kepada pencurahan Roh Suci semasa Pentakosta (Kisah 1:12–14) dan berterusan selepas itu. Oleh itu, pengabdian kepada Tuhan mendahului sebarang perubahan di dalam interaksi umat Kristian dengan orang lain. Ketika umat percaya menerima Kristus dan mengabdikan diri mereka kepadaNya, mereka meletakkan diri mereka sendiri dalam kedudukan di mana Roh Suci boleh bekerja untuk mengubah hidup mereka. Lukas bertindak penuh perhatian untuk menekankan bahawa bukan satu atau dua orang percaya secara berasingan sahaja yang mempraktikkan komitmen sepenuh hati kepada Kristus.  Semua mereka yang telah mengalami kuasa Tuhan adalah bersama-sama dan mengongsikan pengabdian yang sama. Namun kita harus jangan lupa bahawa interaksi penuh kasih dengan orang lain sama ada di dalam atau di luar masyarakat mereka juga berupa satu pengabdian kepada Tuhan. Apabila kita merespon kepada kurnia kasih Tuhan dalam cara yang kelihatan maka kita menghormati Dia. 

**Perhatikan Hal Ini**:  Apakah motivasi utama terdapat di sana bagi umat Kristian yang mula-mula dalam mengabdi kepada Tuhan? Bagaimanakah agaknya pengabdian sepenuhnya kepada Tuhan pada abad ke-21 ini? Adakah tindakan meniru gereja yang mula-mula suatu yang boleh dilaksanakan?

**III. Pengabdian Kepada Persekutuan** (Imbas kembali Kisah 2:42–44 bersama kelas anda.)

Istilah “persekutuan” diterjemahkan dari istilah Yunani koinonia. Ia berasal dari kata dasar Yunani koinos, yang bermaksud “sama” “dikongsi bersama,” atau “bersama.” Oleh itu, ia merujuk kepada hal yang sama wujud di antara satu sama lain. Istilah koinonia itu sendiri sering digunakan dalam sastera Yunani untuk menggambarkan keintiman, komitmen dan ikatan bersama pada satu hubungan perkahwinan. Ia merangkumi idea tentang persekutuan yang rapat di mana terdapat saling berkongi antara satu sama lain dan juga idea mengenai suasana muhibah yang kelihatan ketika berkongsi dengan orang lain. Di dalam Kisah 2, persekutuan dinyatakan sebagai masa yang dikongsikan, aktiviti yang dikongsikan, misi yang dikongsikan dan harta kepunyaan yang dikongsikan. Namun demikian, apa yang umat percaya sama-sama kongsikan hanya terjadi kerana dasar yang mereka miliki bersama: iaitu  hubungan yang dikongsi bersama dengan Kristus. Sementara mudah bagi kita untuk menyenaraikan aktiviti oleh gereja yang mula-mula yang mempamerkan  persekutuan, namun persekutuan di dalam Perjanjian Baru terutamanya adalah mengenai hubungan, bukan aktiviti. Umat percaya memiliki hubungan antara satu sama lain dan mengongsikan kehidupan yang sama secara tepat kerana mereka memiliki satu hubungan dengan Kristus. Sifat hubungan di antara umat percaya adalah intim. Sifat intim kelihatan di dalam gereja yang mula-mula melalui tindakan luar biasa dalam mengongsikan makanan dengan umat percaya yang lain tanpa mengambil kira status sosio-ekonomi atau latar belakang etnik.  

**Perhatuikan Hal Ini**: Apakah ungkapan utama yang anda dapati di dalam Kisah 2:42–46 yang lebih menyatakan mengenai sifat perekutuan yang dikongsikan bersama oleh umat Kristian yang mula-mula? Mengapakah Lukas menekankan idea mengenai sukacita dan bersyukur di dalam ayat ini? 

**IV. Hasil Daripada Pengabdian** (Imbas kembali Kisah 2:45–47 dan Kisah 4:32–37 bersama kelas anda.)

Ketika umat percaya mengabdikan diri kepada Tuhan dan persekutuan, mereka bukan sahaja mengiktiraf ikatan bersama mereka di dalam Kristus, tetapi mereka juga menjadi lebih menyedari tentang keperluan orang yang berada di sekeliling mereka. Mereka menyahut dengan memberi bantuan dalam apa cara yang mereka boleh lakukan, termasuklah menjual harta mereka dan mengagihkan harta kepunyaan mereka. Struktur penggunaan bahasa Yunani dalam ayat 44-45, dengan nahunya yang berulangkali digunakan, menunjukkan bahawa perkara itu bukan peristiwa yang hanya sekali terjadi, sebaliknya, ia berupa satu amalan tetap dan berterusan di dalam masyarakat itu. Ia berupa satu respon yang lahir daripada kasih kepada Tuhan dan kepada satu sama lain. Walau bagaimanapun, kesedaran mengenai keperluan orang-orang di sekeliling mereka ini bukan satu-satunya hasil daripada pengabdian oleh umat percaya yang mula-mula. Lukas juga menekankan sukacita mereka, yang dinyatakan dalam kesyukuran dan pujian kepada Tuhan dan pada hakikat bahawa orang lain telah tertarik kepada masyarakat Kristian yang sihat dan bersemangat ini.

**Perhatuikan Hal Ini**: Apakah hasil positif lain yang anda mungkin harapkan satu satu masyarakat yang mengabdi sepenuhnya kepada Tuhan? JIka sikap memberi itu berupa satu tindakan sukarela oleh anggota masyarakat gereja, mengapakah Ananias dan Safira mati? 

#### LANGKAH 3—Menerapkan

**Hanya Untuk Guru**:  Bahagian ini adalah untuk membantu mengkaji motivasi bagi tingkah laku dan pengabdian masa kini dan mendorong pemerhatian tentang cara anggota gereja boleh meletakkan diri mereka di tempat di mana Roh Suci boleh mengubah tingkah laku itu. 

**Soalan Renungan**:

1. 	Apakah perkara atau dakwaan orang tentang pengabdian anda? Apakah asas bagi komitmen anda terhadap perkara ini? Adakah mana-mana di antaranya dapat membantu dalam misi gereja? Adakah anda perlu memikirkan semula tumpuan pengabdian anda?
2. 	Dalam cara apakah anda mengungkjapkan sukacita dan kesyukuran anda kerana kurnia kasih yang anda telah alami di dalam Kristus?

**Soalan Penerapan**:

1.	Dalam apakah cara yang kelihatan di mana anda boleh meluangkan lebih banyak masa untuk bertumbuh bersama-sama dengan umat Kristian lain dalam ibadah dan persekutuan? 
2. 	Apakah rintangan yang menghalang satu perkongsian intim dalam perjalanan hidup anda bersama Kristus? Bagaimanakah anda dapat melepasi rintangan ini? 

#### LANGKAH 4—Mewujudkan

**Hanya Untuk Guru**: Aktiviti berikut dibentuk untuk membantu ahli kelas merespon dalam hal di mana Roh Suci telah mencabar mereka untuk memperbaharui pengabdian mereka kepada Tuhan atau kepada persekutuan. Ia menyediakan langkah praktikal yang pertama ke arah memperbaiki persekutuan di kalangan anggota. 

**Aktiviti Individu**:

Sila tulis satu surat kepada Tuhan di mana anda mengakui beberapa objek dan orang yang telah menjadi tumpuan pengabdian anda dan mohon padaNya untuk membawa anda ke satu tempat di mana pengbadian anda berpusat kepadaNya. 

**Aktiviti Kelompok**:

1. 	Buat satu rencana untuk kelas Sekolah Sabat anda di mana mereka boleh mengeratkan lagi persekutuan mereka antara satu sama lain selepas pagi Sabat.
2. 	Rancangkan satu aktiviti bersama dengan satu tujuan untuj membantu orang lain atau untuk memajukan misi gereja. Kemudian jemout ahli kelas lain untuk turut bersama anda, termasuklah mereka yang anda punya hubungan yang agak renggang.