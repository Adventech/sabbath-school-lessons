---
title:  Kesatuan di Tengah-tengah Kepelbagaian
date:   28/11/2018
---

`Dalam Roma 14 dan 15, rasul Paulus membahas isu-isu yang sangat memecahbelahkan  jemaat di Rom. Respons beliau terhadap isu-isu ini adalah untuk menjemput jemaat Roma untuk menunjukkan toleransi dan kesabaran kepada satu sama lain dan tidak memecahbelahkan jemaat  berkaitan dengan isu-isu ini. Apakah yang boleh kita pelajari daripada nasihat Paulus?`

`Sila baca Roma 14: 1-6. Apakah isu hati nurani yang menyebabkan anggota gereja di Rom menghakimi dan tidak bersekutu antara satu sama lain?`

Kemungkinan besar bahawa perkara-perkara ini adalah berkaitan dengan adat istiadat Yahudi. Menurut Paulus, ini adalah "perselisihan tentang hal-hal yang diragui" (Roma 14: 1), yang menunjukkan bahawa hal-hal itu bukanlah yang berkaitan dengan keselamatan tetapi hal-hal mengenai pendapat yang sepatutnya diserahkan kepada hati nurani individu. (Baca Roma 14: 5.)

Pertikaian ini pertamanya adalah mengenai jenis makanan yang dimakan. Memakan binatang yang dilarang dalam Imamat 11 bukanlah masalah yang ditangani oleh Paulus di sini. Tidak ada bukti bahawa umat Kristian yang mula-mula mula makan daging babi atau haiwan haram yang lain semasa zaman Paulus, dan kita tahu bahawa Petrus tidak makan makanan seperti itu (lihat Kisah 10:14). Selain itu, orang yang lemah imannya hanya memakan sayur-sayuran (Roma 14: 2),  kontroversi itu juga melibatkan minuman (Roma 14: 17, 21) menunjukkan bahawa kebimbangan itu berfokus kepada kecemaran upacara. Ini lebih jelas lagi dengan perkataan najis (koinos), yang digunakan dalam Roma 14:14. Perkataan itu digunakan dalam terjemahan Yunani kuno Perjanjian Lama untuk merujuk kepada haiwan yang kotor, bukan binatang haram Imamat 11. Ternyata ada beberapa orang dalam masyarakat Rom yang tidak akan makan pada waktu makan persekutuan kerana mereka tidak yakin bahawa makanan disediakan dengan cukup baik atau tidak dipersembahkan kepada berhala.

Begitu juga dengan pemeliharaan hari-hari tertentu.   Ini tidak merujuk kepada pemeliharaan   hari Sabat mingguan, kerana kita tahu Paulus memeliharanya secara teratur (Kisah 13:14, 16:13, 17: 2). Ini mungkin merujuk kepada pelbagai hari raya Yahudi atau hari berpuasa. Maksud Paul dalam ayat-ayat ini adalah untuk menggalakkan toleransi bagi mereka yang ikhlas dan bersungguh-sungguh dalam pemeliharaan ritual-ritual ini selagi mereka tidak memikirkannya sebagai alat keselamatan. Perpaduan di kalangan umat Kristian terlihat di dalam  kesabaran dan tolak ansur apabila kita kadang kala tidak bersetuju dalam hal-hal tertentu,   terutama apabila perkara itu tidak penting untuk iman kita.

`Di dalam kelas, tanyakan soalan ini: Adakah terdapat apa-apa yang kita percaya dan amalkan  sebagai orang Seventh-day Adventist yang mana  semua yang mengaku sebagai Adventis tidak perlu percayai dan patuhi?`