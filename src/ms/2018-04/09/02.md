---
title:  Di Bawah Salib Yesus
date:   25/11/2018
---

Seperti berkat-berkat rohani lain yang Tuhan berikan kepada umatNya, kesatuan gereja juga adalah kurnia Tuhan. Perpaduan bukanlah ciptaan manusia melalui usaha-usaha, kerja-kerja baik, dan niat kita. Pada asasnya, Yesus Kristus mencipta kesatuan itu melalui kematian dan kebangkitanNya. Apabila  kita menerima dengan iman kematian dan kebangkitanNya melalui pembaptisan dan pengampunan dosa-dosa kita, apabila kita bergabung dalam persekutuan umum, dan apabila kita menyebarkan perkhabaran tiga malaikat kepada dunia, kita bersatu dengan Dia dan dalam kesatuan satu sama lain.

`Sila baca Yohanes 11:51, 52 dan Efesus 1: 7-10. Apakah peristiwa dalam kehidupan Yesus yang merupakan  asas perpaduan antara kita sebagai umat Seventh-day Adventist?`

â€œHal itu dikatakannya [Kayafas] bukan dari dirinya sendiri, tetapi sebagai Imam Besar pada tahun itu ia bernubuat, bahwa Yesus akan mati untuk bangsa itu, dan bukan untuk bangsa itu saja, tetapi juga untuk mengumpulkan dan mempersatukan anak-anak Tuhan yang tercerai-berai.â€ (Yohanes 11:51, 52). Betapa anehnya bahawa Tuhan menggunakan Kayafas untuk menjelaskan makna kematian Yesus, walaupun Kayafas tidak tahu apa yang dilakukannya dalam menghukum Yesus untuk mati. Juga imam itu tidak tahu betapa dalam ertinya kenyataannya itu. Kayafas menganggap bahawa dia sekadar membuat kenyataan politik. Namun Yohanes menggunakannya untuk mendedahkan kebenaran asas mengenai  erti kematian  Yesus  sebagai pengganti   untuk semua umat yang setia, yang pada suatu hari nanti akan dikumpulkan "bersama-sama menjadi satu."

Apapun yang kita percayai sebagai umat Seventh-day Adventist,  apapun perkhabaran yang kita beritakan, asas perpaduan kita wujud dalam persamaan penerimaan  kita akan kematian Kristus bagi pihak kita.

Selanjutnya, kita juga mengalami kesatuan ini dalam Kristus melalui pembaptisan. "Sebab kamu semua adalah anak-anak Tuhan karena iman di dalam Yesus Kristus. Karena kamu semua, yang dibaptis dalam Kristus, telah mengenakan Kristus." (Galatia 3:26, 27). Pembaptisan adalah satu lagi ikatan yang kita kongsi bersama, kerana ia melambangkan iman kita kepada Kristus. Kita mempunyai Bapa yang sama; Oleh itu, kita semua adalah anak lelaki dan anak perempuan Tuhan. Kita mempunyai Juruselamatt yang sama, di mana dalam kematian dan kebangkitanNya kita dibaptiskan (Roma 6: 3, 4).

`Apapun perbezaan budaya, sosial, etnik, dan politik yang ada di antara kita sebagai umat Seventh-day Adventist, mengapakah persamaan kepercayaan kita  kepada Yesus melampaui semua perbezaan  tersebut?`