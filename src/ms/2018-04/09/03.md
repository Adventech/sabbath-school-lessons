---
title:  Pelayanan Perdamaian
date:   26/11/2018
---

Dunia kita tentu sekali penuh dengan kekacauan, masalah, peperangan, dan konflik. Semua faktor ini mempengaruhi kehidupan kita di peringkat peribadi, masyarakat, dan negara. Kadang-kadang kelihatan seolah-olah seluruh kehidupan kita berada di dalam konflik, tetapi perpecahan dan kekacauan tidak akan kekal selama-lamanya. Tuhan sedang dalam misi untuk membawa perpaduan kosmik. Meskipun dosa telah mengakibatkan ketidakharmonian, rencana abadi Tuhan untuk perdamaian membawa damai dan kesatuan.

`Dalam Efesus 2: 13-16, Paulus mengemukakan prinsip-prinsip yang memperlihatkan bagaimana Kristus bertindak untuk membawa damai sejahtera di kalangan orang percaya: melalui kematianNya di atas salib Yesus menjadikan orang Yahudi dan Bangsa Lain satu manusia dan menghancurkan halangan etnik dan agama yang memisahkan mereka. Jika Kristus dapat melakukan ini dengan orang-orang Yahudi dan Bangsa Lain pada abad pertama, tidakkah Dia masih dapat menghancurkan sebarang halangan dan dinding perkauman, etnik, dan budaya yang memecahbelahkan orang di dalam gereja kita sekarang?`

Dari titik permulaan ini, kita dapat menjangkau dunia.

`Dalam 2 Korintus 5: 17-21, Paulus menyatakan bahawa di dalam Kristus kita adalah ciptaan baru, didamaikan dengan Tuhan. Jadi, apakah pelayanan kita di dunia ini? Apakah perbezaan yang dapat kita buat dalam komuniti kita sebagai satu badan  gereja yang bersatu?`

Sebagai ciptaan Tuhan yang baru, orang percaya menerima pelayanan yang pentingâ€” tiga pelayanan  perdamaian. (1) Gereja kita terdiri daripada orang-orang percaya yang dahulunya dipisahkan daripada Tuhan, tetapi melalui anugerah penyelamatan melalui korban Kristus, kini telah bersatu dengan Tuhan oleh Roh Kudus. Kita adalah umat sisa yang dipanggil untuk memberitakan perkhabaran akhir zaman kepada dunia. Pelayanan kita adalah untuk menjemput mereka yang masih dipisahkan daripada Tuhan untuk didamaikan kepada Tuhan dan menyertai kita dalam misi kita. (2) Jemaat juga adalah umat Tuhan yang diperdamaikan satu sama lain. Untuk bersatu  dengan Kristus bermakna kita bersatu antara satu sama lain. Ini bukan sekadar idaman yang baik; ia mesti dijadikan kenyataan. Perdamaian antara satu sama lain, keamanan dan keharmonian antara saudara dan saudari, adalah saksi yang tidak dapat disangkal oleh dunia bahawa Yesus Kristus adalah Penyelamat dan Penebus kita. "Dengan demikian semua orang akan tahu, bahwa kamu adalah murid-murid-Ku, yaitu jikalau kamu saling mengasihi " (Yohanes 13:35). (3) Melalui pelayanan perdamaian ini, gereja memberitahu alam semesta bahawa rencana penebusan Tuhan adalah benar dan berkuasa. Kontroversi yang besar adalah mengenai Tuhan dan sifatNya. Oleh kerana gereja memupuk perpaduan dan perdamaian, alam semesta melihat kejayaan hasil daripada kebijaksanaan abadi Tuhan (lihat Efesus 3: 8-11).