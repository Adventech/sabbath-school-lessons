---
title:  Panduan Guru
date:   30/11/2018
---

**Ayat Utama**: Efesus 5:1, 2

**Pelajar Akan**:

- **Mengetahui**: Memahami bahawa interaksinya dengan orang lain memberikan bukti yang paling meyakinkan tentang perpaduan gereja.
- **Merasakan**: Memahami keperluan untuk menilai sifat dan kesan hubungannya dengan orang lain.
- **Melakukan**: Meminta Tuhan untuk bekerja di dalam dan melalui kehidupannya untuk memberikan kesaksian akan kebenaran injil.

**Garis Panduan Pelajaran**:

1. Mengetahui: Perpaduan yang Boleh Dilihat
	+ Mengapakah kesatuan dalam doktrin sahaja tidak mencukupi untuk menunjukkan perpaduan yang nyata kepada dunia?
	+ Bagaimanakah gaya hidup kita dan cara kita mengendalikan hubungan menunjukkan kesetiaan kita kepada Yesus?
	+ Bagaimanakah perpaduan yang kelihatan   menunjukkan  kuasa Tuhan secara aktif ?

2.  Merasakan: Keperluan untuk Menilai
	+ Bagaimanakah tindakan individu lain mempengaruhi perjalanan rohani anda secara positif dan negatif?
	+ Bagaimanakah anda menilai kesaksian semasa anda tentang identiti anda dalam Kristus?
	+ Kenapa rekonsiliasi menghasilkan emosi yang kuat dalam kedua-dua mereka yang didamaikan dan mereka yang melihat?

3. Melakukan: Sikap terhadap Satu Sama Lain
	+ Apakah bidang kehidupan anda yang paling memerlukan transformasi Tuhan supaya anda dapat memberikan kesaksian positif kepada dunia?
	+ Adakah anda perlu mendakap pelayanan perdamaian dalam hubungan anda?

**Ringkasan**: Perpaduan yang nyata muncul daripada identiti baru yang kita dakap apabila kita menyatakan kepercayaan dalam kerja penyelamatan Kristus. Cara kita hidup dan berinteraksi dengan orang lain menyatakan realiti perpaduan dan memberikan bukti yang meyakinkan tentang sifat Tuhan dan kuasa transformasiNya.


### LANGKAH 1—Mendorong

**Ayat Tumpuan**: Ephesians 2:13–16

**Kunci utama untuk pertumbuhan rohani**: Apabila umat Kristian menghidupkan identiti mereka di dalam Kristus yang telah bangkit, mereka memberikan kesaksian yang kuat kepada kasih dan kuasa Tuhan.

**Hanya Untuk Guru**: Semasa anda membuka pelajaran ini, bantu pelajar untuk menyedari pentingnya apa yang diperhatikan oleh orang tentang kehidupan mereka. Tekankan bagaimana perkataan dan tindakan kita mempengaruhi cara orang lain melihat Tuhan dan hubungan kita dengan Dia.

**Pembuka Perbincangan**: Julie diadopsi ketika masih bayi. Dia diletakkan dalam keluarga di mana dia dipelihara dan disayangi. Seiring berjalannya waktu, dia berkembang menjadi seorang wanita Kristian yang baik dan bijaksana. Dia sangat menyayangi keluarga angkatnya. Namun, semasa dia dewasa, dia merasa terdorong untuk mengetahui  lebih lanjut mengenai ibu kandungnya dan saudara kandungnya. Julie memfailkan permintaan untuk  butiran tentang ibunya dan gembira apabila dia menerima maklumat yang dia cari. Sebelum bertemu dengan ibunya dan  saudara kandungnya yang lain, Julie menghantar foto dan bukti bertulis mengenai hubungannya dengan mereka. Tetapi foto dan bukti-bukti ini menjadi tidak relevan apabila hari itu tiba untuk bertemu saudara-mara beliau secara bersemuka. Mereka memandang Julie dan mengetahui serta merta, tanpa keraguan, bahawa dia adalah anak  ibu. Saudara-saudaranya yang baru terpesona oleh persamaan antara Julie dan ibunya. Bukan sahaja dia kelihatan seperti ibu kandungnya, Julie juga mempunyai lagak dan citarasa yang sama seperti ibu kandungnya. Persamaan Julie dan ibu kandungnya adalah bukti paling meyakinkan bahawa dia memang sebahagian daripada keluarga itu.

Dalam cara yang sama, penulis-penulis Perjanjian Baru mencadangkan bahawa perpaduan dan kasih umat Kristian adalah bukti yang paling meyakinkan mengenai hubungan mereka dengan Kristus. Bagaimana diri kita dilihat dan bertindak adalah tanda yang jelas tentang hubungan kita dengan Dia, lebih daripada bukti lain yang kita berikan.

**Soalan Untuk Perbincangan**: Apakah yang anda cenderung untuk paling percayai—perbuatan   atau bukti bertulis? Mengapa? Apakah jenis andaian yang anda buat tentang orang berdasarkan perkataan dan tindakan mereka? Adakah semua andaian anda itu betul?

### LANGKAH 2—Mengkaji

**Hanya Untuk Guru**: Bahagian ini membincangkan kehidupan kerajaan, yang menunjukkan kuasa Tuhan. Ia menonjolkan hubungan antara tindakan kita dan identiti kita dalam Kristus. Semasa anda membincangkan pelajaran ini bersama kelas anda, tekankan bahawa perpaduan yang nyata bukan kerja kita sendiri melainkan kerja Kristus. Kita dipanggil hanya untuk menghidupkan identiti baru yang   telah diberikan kepada kita dalam Kristus.

**Ulasan Alkitab**

**I. Identiti Baru** (Imbas kembali Efesus 2: 13-16 bersama kelas anda.)

Seperti yang telah dibincangkan pada awal kwartal ini, kesatuan gereja bergantung kepada kematian dan Kebangkitan Kristus yang menjadikan kita ciptaan baru, mendamaikan kita kepada Kristus, dan memberikan kita identiti baru dalam Kristus. Oleh itu, panggilan kepada orang percaya untuk memperlihatkan kesatuan yang boleh dilihat  bukanlah satu cabaran   yang mustahil untuk dilakukan. Sebaliknya, ia adalah "panggilan untuk menghidupkan identiti yang diberikan secara percuma apabila kita menyerahkan hidup kita kepada Kristus.”—Gregory A. Boyd, “Living in, and Looking Like, Christ,” di dalam Servant God: The Cosmic Conflict Over God’s Trustworthiness, edited by Dorothee Cole (Loma Linda, Calif.: Loma Linda University Press, 2013), ms. 410. Hanya apabila kita menghidupkan identiti kita dalam Kristus maka barulah kita memberikan bukti injil dan kuasa Tuhan yang besar.

**II. Berdamai Dengan Tuhan** (Imbas kembali 2 Korintus 5: 17-21 bersama kelas anda.)

Perdamaian  alkitabiah merujuk kepada pemulihan hubungan di antara rakan / sahabat yang sebelum ini bermusuhan atau bertengkar. Walaupun manusia bertanggungjawab terhadap permusuhan dan keterasingan dalam hubungan mereka dengan Tuhan, Yesus mendamaikan kita kepada Tuhan dengan mengatasi punca permusuhan dalam hubungan. Sebagai Pengganti kita, Dia mengambil hukuman untuk dosa yang dikenakan oleh hukum. Oleh itu, Tuhan mesti dilihat sebagai pengasas dan pusat perdamaian. Oleh kerana Tuhan telah mendamaikan semua manusia kepada diriNya melalui Kristus dan memberikan manusia kehidupan baru, maka Paulus memanggil umat di Korintus untuk menghidupkan identiti baru mereka sebagai umat yang sudah berdamai  dengan Tuhan. Mereka harus melakukan ini dengan meneruskan pelayanan perdamaian dalam situasi konkrit dalam kehidupan seharian mereka. Paulus mengharapkan umat di Korintus akan menyebarkan mesej perdamaian, dan bahawa buah perdamaian akan ditunjukkan kepada mereka yang mereka hadapi dalam perjalanan Kristian mereka. Dengan ketiadaan bukti luaran identiti mereka sebagai umat yang sudah didamaikan, Paulus persoalkan sama ada umat di Korintus telah benar-benar menerima perdamaian yang Tuhan telah sediakan. Oleh itu, dia memanggil mereka untuk "didamaikan dengan Tuhan" (2 Korintus 5:20).

**Perhatikan Hal Ini**: Apakah perbezaan antara makna perdamaian dan pembenaran? Atas sebab apakah Paulus dibenarkan untuk mempersoalkan komitmen umat di Korintus kepada Tuhan dan perdamaian yang Tuhan berikan?  

**III. Menghidupkan Nilai-nilai Kerajaan** (Imbas kembali Efesus 4: 25-5: 2 dan Roma 14: 1-6 bersama kelas anda.)

Hidup sebagai warganegara kerajaan Tuhan melibatkan lebih daripada perdamaian. Ia melibatkan cara hidup  baru yang sangat berbeza daripada cara-cara dunia di sekeliling kita, kerana ia berdasarkan nilai yang berbeza. Ia melibatkan bukan sahaja pertukaran ketuanan, tetapi pertukaran gaya hidup. Umat Kristian dipanggil untuk memeluk gaya hidup yang dicirikan oleh kasih, rahmat, dan belas kasihan. Paulus menjelaskan bahawa kehidupan kita yang lama mesti diketepikan agar kita dapat hidup dalam identiti baru kita di dalam kerajaan, yang telah "diciptakan menurut kehendak Tuhan di dalam kebenaran dan kekudusan yang sesungguhnya" (Efesus 4:24). Kehidupan baru ini perlu disertai dengan pembaharuan minda di mana sikap dan keutamaan kita berubah.

"Gereja diseru untuk menjadi pengungkap masyarakat alternatif ini. . . . Tempat di mana keutamaan Kebahagiaan beroperasi.   Di mana pelayanan adalah lebih penting daripada status, di mana kerendahan hati mengurung keangkuhan,  di mana kasih diungkapkan bukannya nafsu,   dan di mana kerjasama menggantikan persaingan.”—Lowell C. Cooper, “Doing Justice, Loving Mercy—in the End Time,” in Do Justice: Our Call to Faithful Living, disunting oleh  Nathan Brown dan Joanna Darby (Warburton, Victoria: Signs Publishing Company, 2014), ms. 86. Menghidupkan identiti baru kita dengan keutamaan baru ini menarik perhatian kepada injil. Kerukunan dan perpaduan yang muncul apabila pelayanan menggantikan penggunaan orang lain untuk niat mementingkan diri sendiri dan kerendahan hati menggantikan kebanggaan dalam pencapaian sendiri   dan status  seseorang  sangat dibudayakan yang memberikan bukti tentang kuasa Tuhan dalam transformasi kehidupan.

**Perhatikan Hal Ini**: Mengapakah identiti kita sebagai rakyat di dalam kerajaan Tuhan perlu disertai dengan pembaharuan minda? Sejauh manakan  gereja anda berlaku baik dalam menggambarkan nilai-nilai alternatif kerajaan Tuhan?

### LANGKAH 3—Menerapkan
	
**Hanya Untuk Guru**: Bahagian ini meminta para pelajar untuk merenungkan sama ada kehidupan mereka sendiri dan gereja secara tepat mencerminkan identiti mereka di dalam Kristus dan, oleh itu, menunjukkan bukti kuasa Tuhan dalam kehidupan mereka.

**Soalan Penerapan**:

1.	Apakah perbezaan antara mesej perdamaian dan pelayanan perdamaian?
2.	Banyak kajian mencadangkan bahawa tindakan dan kelakuan gereja berbeza sedikit daripada masyarakat di sekelilingnya. Mengapakah anda fikir kekurangan relatif ini adalah kesnya? Apakah yang mungkin anda simpulkan dari data seperti itu?
3.	Apakah cara praktikal, anda boleh tunjukkan identiti anda sebagai sudah didamaikan dengan Tuhan? Kepada siapakah Tuhan memanggil anda untuk menunjukkan kehidupaan kerajaan  minggu ini? Apakah yang anda sedang komunikasikan dengan orang lain melalui kata-kata dan tindakan anda?
4.	Mana satukah ciri-ciri kehidupan di dalam kerajaan yang dibincangkan dalam pelajaran ini yang anda rasa paling sukar untuk ditunjukkan dalam kehidupan anda sendiri? Bagaimanakah agaknya rujukan Paulus kepada fakta bahawa kasih Kristus memaksa kita membuat perbezaan pada sikap dan motivasi anda?

### LANGKAH 4—Mewujudkan 

**Hanya Untuk Guru**: Aktiviti di bawah ini memberi pilihan kepada ahli kelas untuk memberi tumpuan kepada satu bidang kehidupan mereka yang mereka telah kenalpasti sepanjang minggu ini kerana gagal memberi kesaksian identiti mereka kepada dunia di sekeliling mereka.

**Aktiviti**:

1.	Tentukan salah satu ciri-ciri identiti lama anda yang disenaraikan oleh Paulus dalam Efesus 4 yang cenderung untuk menyusup kembali ke dalam hidup anda (kepalsuan, mencuri, kata-kata yang tidak baik, kemarahan, kata-kata jahat, dan sebagainya). Kemudian kenal pasti ciri yang Paulus tonjolkan yang harus menggantikannya. Cari beberapa ayat mengenai ciri yang perlu menggantikan kelemahan anda dan tuliskannya pada kad kecil yang boleh anda bawa bersama anda. Renungkan ayat-ayat tersebut beberapa kali sehari pada minggu berikut. Pada akhir minggu, buat catatan tentang apa yang Tuhan telah beritahu anda tentang kelemahan anda dan tentang apa yang perlu anda lakukan seterusnya.
2.	Senaraikan contoh praktikal mengenai jenis ucapan yang diseru oleh Paul untuk umat Kristian untuk amalkan. Sebagai titik permulaan, anda mungkin ingin mempertimbangkan idea yang terdapat dalam 1 Tesalonika 5:11, Ibrani 3:13, dan 2 Korintus 13:11. Pilih salah satu daripada contoh-contoh ini dan fikirkan bagaimana anda boleh menggunakannya minggu ini di rumah anda, di tempat kerja anda, dan dalam kalangan kawan-kawan anda yang lebih luas.
3.	Rancangkan dua aktiviti kumpulan di mana anda berusaha untuk melayani dan memberi perhatian kepada seseorang dalam gereja anda dan kepada seseorang di dalam komuniti anda.