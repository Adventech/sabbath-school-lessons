---
title:  Kurnia Rohani untuk Perpaduan
date:   04/12/2018
---

`Seperti yang kita telah lihat dalam pelajaran sebelumnya, gereja di Korintus mempunyai masalah yang mendalam. Prinsip apakah yang digariskan oleh Paulus dalam 1 Korintus 3: 5-11, 12: 1-11, dan 2 Korintus 10: 12-15 untuk penyembuhan dan pemulihan, yang sangat penting untuk kesatuan gereja?`

Dalam petikan ini, rasul itu menggariskan prinsip-prinsip  penting untuk perpaduan gereja. Dia menegaskan bahawa Yesus menggunakan pekerja yang berlainan untuk  menyempurnakan pelayanan-pelayanan yang berlainan dalam jemaatNya, walaupun masing-masing bekerja bersama untuk membangunkan kerajaan Tuhan (1 Korintus 3: 9).

Tuhan memanggil kita untuk bekerjasama, bukan untuk bersaing. Setiap orang percaya diberkati oleh Tuhan untuk bekerjasama dalam pelayanan kepada tubuh Kristus dan melayani masyarakat (1 Korintus 12:11). Tidak ada kurnia yang lebih besar atau kurang. Semua itu perlu dalam jemaat Kristus (1 Korintus 12: 18-23). Kurnia-kurnia yang diberikan Tuhan kepada kita bukanlah untuk pameran untuk kepentingan diri, kurnia itu diberikan oleh Roh Kudus untuk pelayanan dalam penyebaran Injil.

Semua perbuatan membanding-bandingkan dengan orang lain adalah tidak bijak, kerana perbandingan akan membuat kita berasa sama ada kecewa atau sombong. Sekiranya kita menganggap bahawa orang lain adalah "unggul"  daripada kita, kita akan merasa sedih apabila kita membandingkan diri kita dengan dia dan dengan mudah boleh kecewa dalam apa jua pelayanan kita. Di sisi yang lain, jika kita fikir kerja kita untuk Kristus lebih efektif daripada pekerjaan orang lain, maka kita akan berasa bangga. Inilah sentimen   yang  umat Kristian harus berhati-hati.

`Kedua-dua sikap sedemikian melumpuhkan keberkesanan kita untuk Kristus dan persekutuan kita dengan satu sama lain. Semasa kita bekerja dalam lingkungan pengaruh yang telah diberikan oleh Kristus kepada kita, kita akan mendapat kegembiraan dan kepuasan dalam kesaksian kita untuk Kristus. Kerja-kerja kita akan melengkapi usaha para anggota yang lain, dengan itu gereja Kristus akan membuat kemajuan yang  besar untuk kerajaan itu.	Dapatkah anda memikirkan seseorang yang kurnianya dalam pelayanan telah membuat anda cemburu? (Tidak terlalu sukar, bukan?) Pada masa yang sama, berapa kalikah anda merasa bangga dengan kurnia anda berbanding dengan orang lain? Intinya adalah bahawa keprihatinan Paulus adalah realiti yang selalu ada pada manusia yang jatuh. Tanpa mengira dari sisi mana kita jatuh, bagaimanakah kita dapat belajar sikap tidak mementingkan diri sendiri yang diperlukan untuk mempertahankan kesatuan kita dalam Kristus?`