---
title:  Persahabatan Dipulihkan
date:   02/12/2018
---

Paulus dan Barnabas bekerja bersama untuk  bersaksi bagi Yesus, tetapi mereka mempunyai perselisihan pendapat sama ada mereka boleh mempercayai seorang penakut  seperti Yohanes Markus (Kisah 15: 36-39). Potensi bahaya dalam memberitakan injil telah menyebabkan Yohanes Markus   meninggalkan  Paulus dan Barnabas dan pulang (Kisah 13:13).

"Perbuatan meninggalkan rakan sepelayanan ini menyebabkan Paulus menghakimi Markus dengan kurang baik,  bahkan dengan teruk, untuk seketika. Sebaliknya, Barnabas cenderung untuk memaafkan Markus kerana tidak berpengalaman. Dia ingin sekali supaya Markus tidak  meninggalkan pelayanan itu kerana dia melihat di dalam diri Markus kualifikasi yang sesuai dengannya untuk menjadi pekerja yang berguna bagi Kristus. "â€”Ellen  G. White, The Acts of the Apostles, ms. 170.

Walaupun Tuhan menggunakan semua orang-orang ini, namun isu-isu di antara mereka memerlukan penyelesaian. Rasul [Paulus] yang memberitakan kurnia kasih itu perlu memberikan kurnia kasih  kepada seorang misionaris yang masih muda itu yang telah mengecewakannya. Rasul yang memberitakan pengampunan perlu mengampuni. Yohanes Markus tumbuh dalam bimbingan Barnabas (Kisah 15:39), dan, akhirnya, hati Paulus nampaknya tersentuh oleh perubahan tersebut.

`Bagaimanakah surat Paulus kepada Timotius dan jemaat di Kolose mendedahkan hubungannya yang diperbaharui dengan Yohanes Markus dan keyakinan baru dalam pendeta muda ini? (Kol 4:10, 11; 2 Tim. 4:11).`

Walaupun butiran perdamaian Paulus dengan Yohanes Markus mungkin tidak lengkap, namun rekod Alkitab jelas. Yohanes Markus menjadi salah seorang sahabat yang dipercayai oleh para rasul. Paulus sangat menyarankan Yohanes Markus sebagai "rakan sekerja" kepada gereja di Kolose. Pada akhir kehidupan Paulus, dia sangat menggalakkan Timotius membawa Yohanes Markus bersama dia ke Rom kerana dia "berguna bagi saya untuk pelayanan" (2 Tim 4:11). Pelayanan Paulus diperkayakan oleh pendeta muda itu, yang   dia telah maafkan. Penghalang di antara mereka telah dirobohkan, dan mereka dapat bekerja bersama demi kepentingan injil. Walau apapun masalah di antara mereka, dan walaupun Paulus mungkin percaya pada dirinya sendiri berkaitan dengan  sikapnya terdahulu terhadap Yohanes Markus, semua itu kini  berada di belakangnya.

`Bagaimanakah kita boleh belajar untuk memaafkan mereka yang telah melukai atau mengecewakan kita? Pada masa yang sama, mengapakah pengampunan tidak selalu mencapai pemulihan lengkap hubungan seperti sebelumnya? Kenapakah pemulihan lengkap itu tidak selalu perlu?`