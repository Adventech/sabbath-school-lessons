---
title:  Pemulihan dan Perpaduan
date:   06/12/2018
---

`Sila baca Matius 18: 15-17. Apakah tiga langkah yang Yesus berikan kepada kita untuk membantu kita menyelesaikan konflik apabila kita disakiti oleh anggota gereja yang lain? Bagaimanakah kita menggunakan kata-kata ini dalam situasi sehari-hari kita?`

Keinginan Yesus dalam memberikan nasihat dalam Matius 18 adalah untuk menjaga konflik di antara sesama anggota gereja supaya tidak akan merebak ke luar gereja. MaksudNya ialah kedua-dua orang yang terlibat menyelesaikan masalah itu sendiri. Itulah sebabnya Yesus menyatakan, "Jika saudaramu bersalah terhadap kamu, pergilah dan katakan kepadanya kesalahannya di antara kamu dan dia sendiri" (Mat 18:15). Apabila  bilangan orang yang terlibat dalam konflik antara dua individu itu meningkat, maka lebih banyak perbalahan boleh wujud, dan hal itu semakin mempengaruhi persekutuan orang percaya yang lain. Orang berpihak, maka garis pertempuranpun digariskan. Akan tetapi apabila umat Kristian cuba menyelesaikan perselisihan mereka secara persendirian, dan dalam semangat kasih dan persefahaman Kristian, suasana perdamaian diwujudkan.  Suasana  tepat untuk Roh Kudus  bekerja dengan mereka ketika mereka berusaha untuk menyelesaikan perselisihan mereka.

Kadang-kadang rayuan peribadi untuk penyelesaian konflik tidak berkesan. Dalam keadaan ini Yesus mengajak kita untuk membawa satu atau dua orang lain bersama kita. Langkah kedua dalam proses perdamaian selalu mengikuti langkah pertama. Tujuannya adalah untuk mendamaikan orang itu bersama-sama, bukannya tambah merenggangkan hubungan mereka. Satu atau dua orang yang menyertai pihak yang tersinggung bukan datang untuk  membuktikan hujahnya  atau turut dalam menyalahkan individu yang seorang lagi.  Mereka datang dalam kasih  Kristian sebagai kaunselor dan rakan doa untuk turut serta dalam proses mendamaikan dua orang yang telah bermusuhan.

Terdapat keadaan apabila semua percubaan untuk menyelesaikan masalah tidak berkesan. Dalam kes ini, Yesus mengajar kita untuk membawa masalah ini di hadapan jemaat.  Tentu sekali Dia  tidak bercakap tentang mengganggu kebaktian pagi Sabat dengan masalah konflik peribadi. Tempat yang sesuai untuk mengemukakan isu ini, jika dua langkah pertama tidak membantu mendamaikan kedua-dua pihak, adalah lembaga gereja. Sekali lagi, tujuan Kristus adalah perdamaian. Bukan untuk menyalahkan satu pihak dan melepaskan pihak yang satu lagi.

"Janganlah biarkan kebencian masak menjadi  dendam. Jangan biarkan luka itu bernanah  dan pecah dengan kata-kata yang beracun, yang mencemarkan minda orang-orang yang mendengarnya. Jangan biarkan fikiran pahit untuk terus mengisi minda anda dan mindanya. Pergilah kepada saudara anda, dan dengan rendah hati dan ikhlas bercakap dengannya mengenai perkara itu. "â€”Ellen  G. White, Gospel Workers, ms. 499.