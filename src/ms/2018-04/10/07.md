---
title:  Kajian Tambahan
date:   07/12/2018
---

Sila baca artikel “Forgiveness,” ms. 825, 826, di dalam The Ellen G. White Encyclopedia.

"Apabila para pekerja mempunyai Kristus yang tinggal dalam jiwa mereka sendiri, apabila semua sifat mementingkan diri sudah mati, apabila tidak ada persaingan, tidak ada persengketaan untuk supremasi, apabila kesatuan wujud, apabila mereka menguduskan diri, sehingga kasih antara satu sama lain terlihat dan dirasakan, maka hujan rahmat dari Roh Kudus pasti akan datang kepada mereka kerana janji Tuhan itu tidak akan pernah gagal dalam satu iotapun.”—Ellen G. White, Selected Messages, book 1, ms. 175.

"Jika kita berdiri pada hari besar Tuhan dengan Kristus sebagai tempat perlindungan kita, menara tinggi kita, kita harus menghilangkan semua iri hati, segala persengketaan kerana ingin menjadi unggul. Kita mesti memusnahkan akar perkara-perkara yang tidak suci ini, agar hal-hal itu tidak lagi dapat hidup semula. Kita mesti meletakkan diri kita sepenuhnya di sisi Tuhan.”—Ellen G. White, Last Day Events, ms. 190.

**Soalan Perbincangan**

`1. 	Sila baca Kolose 3: 12-17. Bincangkan sifat-sifat Kristian yang rasul Paulus galakkan gereja di Kolose untuk mencarinya. Mengapakah kualiti ini menjadi asas bagi semua resolusi konflik? Bagaimanakah kualiti ini membimbing kita dalam melaksanakan prinsip-prinsip yang diberikan Yesus kepada kita dalam Matius 18: 15-18?`

`2. 	Perhatikan semula Kolose 3: 12-17 dan ajaran-ajaran yang terdapat di dalam ayat-ayat ini. Mengapakah perkara-perkara ini sangat penting untuk kesatuan dalam gereja?`

`3. 	Jika kita melihat gereja kita, iaitu, Gereja Seventh-day Adventist secara keseluruhan, apakah perkara paling besar yang menghalang kita daripada jenis perpaduan yang diperlukan untuk menjangkau dunia? Adakah ianya kerana ajaran dan doktrin kita? Sudah tentu tidak. Doktrin ini adalah perkara-perkara yang Tuhan telah berikan kepada kita untuk diberitakan kepada dunia. Mungkin masalah ini semata-mata dalam diri kita, dalam hubungan sesama kita, cemburu kecil kita, pertelingkahan kita, keegoisan kita, keinginan kita untuk menjadi unggul, dan sebilangan besar perkara lain. Kenapakah anda harus meminta kuasa Roh Kudus untuk membawa perubahan-perubahan yang harus terjadi dalam diri anda sebelum kita melihat kesatuan dalam seluruh jemaat?`

**Ringkasan**: Injil Yesus Kristus adalah mengenai penyembuhan dan transformasi. Apabila ini datang, ia  dapat menolong mempengaruhi hubungan kita dengan orang lain. Alkitab memberikan kita prinsip-prinsip yang kuat dan contoh-contoh bagaimana kita boleh mempunyai hubungan baik dan rapat dengan orang lain, bahkan di dalam dunia berdosapun.