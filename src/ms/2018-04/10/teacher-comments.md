---
title:  Panduan Guru
date:   07/12/2018
---

**Ayat Utama**: Efesus 4:26

**Pelajar Akan**:

- **Mengetahui**: Mengenal pasti sikap peribadi yang diperlukan untuk pemeliharaan  dan penyembuhan hubungan.
- **Merasakan**: Melihat kesan daripada hubungan yang rosak ke atas pertumbuhan rohani dan perpaduan gereja.
- **Melakukan**: Berikomitmen untuk memberikan kurnia kasih dan pengampunan dalam hubungan.

**Garis Panduan Pelajaran**:

1. Mengetahui: Keperluan Sikap yang  Sihat
	+ Apakah yang kita pelajari mengenai pentingnya sikap dalam kesihatan hubungan melalui kisah Paulus, Barnabas, dan Yohanes Markus?
	+ Apakah cerita-cerita alkitabiah lain yang menunjukkan prinsip-prinsip penting mengenai hubungan yang sihat?
	+ Bagaimanakah Paulus membayangkan kurnia rohani yang menyumbang kepada kesihatan dan kesatuan hubungan di dalam jemaat?

2. Merasakan: Kesan kepada Hubungan yang Rosak
	+ Apakah mesej  yang konflik dan permusuhan antara orang-orang  Kristian sampaikan kepada dunia yang sedang menonton? Apakah yang mereka fikirkan tentang sifat dan kuasa Tuhan?
	+ Apakah kesan daripada hubungan tegang ke atas jemaat gereja setempat?
	+ Dalam cara apakah hubungan yang rosak  atau tegang mempengaruhi pertumbuhan rohani anda?

3. Melakukan: Memilih Rahmat dan Pengampunan
	+ Kenapakah sukar untuk memberikan kurnia kasih dan pengampunan apabila kita  difitnah berulang kali?
	+ Apakah faktor yang boleh membantu mendorong kita memilih secara konsisten untuk memaafkan orang lain?

**Ringkasan**: Kisah injil menunjukkan rahmat dan pengampunan Tuhan yang berlimpah ketika Dia mendamaikan dan menyembuhkan hubungan yang rosak antara Tuhan dan manusia. Ia juga memberikan motivasi untuk mengejar perdamaian dan penyembuhan dalam hubungan manusia, dan ia menggambarkan sikap yang perlu untuk perdamaian ini berlaku.

**Cara Pembelajaran**

#### LANGKAH 1—Mendorong

**Ayat Tumpuan**: Roma 5:10

**Kunci utama untuk pertumbuhan rohani**: Penyembuhan dan transformasi hubungan adalah teras kepada perkhabaran injil dan penting bagi kesatuan kita dalam Kristus.

**Hanya Untuk Guru**: Sikap kita adalah kunci dalam kesihatan hubungan. Semasa anda mempertimbangkan kisah berikut, tekankan sikap utama yang dipaparkan di dalamnya dan hasil dalam kehidupan mereka yang memilih untuk mendakapnya.

**Pembuka Perbincangan**: Pada tahun 1961, para aktivis hak-hak sivil di Amerika Syarikat memulakan satu siri  yang disebut Freedom Rides. Para aktivis itu menaiki bas yang menghubungkan wilayah-wilayah yang diasingkan di bahagian selatan Amerika Syarikat [wilayah-wilayah ini diasingkan untuk penduduk berkulit hitam], kemudian mencuba menggunakan tandas, ruang menunggu, bilik makan, atau air pancut di terminal bas bagi wilayah terasing. Antara ahli dalam Freedom Rider ini ialah seorang pelajar seminari Afrika Amerika yang berumur 21 tahun bernama Yohanes Lewis. Apabila dia cuba masuk ke kawasan menunggu di stesen bas di South Carolina, dia dipukul dengan teruk oleh Elwin Wilson, yang mempunyai sifat perkauman yang kuat.

Empat puluh lapan tahun kemudian, MSNBC mengeluarkan berita bahawa Wilson yang menyesali perbuatannya itu  memohon maaf atas sifat perkauman dan kebenciannya yang lama. Yohanes Lewis, sekarang seorang senator, secara sukarela menerima permintaan maaf Wilson dan menawarkan pengampunannya. Beliau selanjutnya menyatakan bahawa perubahan hati Wilson menunjukkan kekuatan kasih dan rahmat yang benar. Wilson pula percaya bahawa dia perlu melakukan lebih daripada sekadar berdamai dengan lelaki yang dia telah cederakan. Dengan berikrar untuk meniti kehidupan yang baru, dia menjadi aktivis untuk keamanan dan kesetaraan dan berbicara menentang ketaksuban dan sikap tidak bertoleransi yang masih wujud dalam masyarakat. (Lihat http://www.goodnewsnetwork.org/lewis-dan-beater-receive-award/.)

Sikap yang kita pilih boleh mengakibatkan kehancuran hubungan atau penyembuhan hubungan. Rahmat dan pengampunan adalah penting untuk penyembuhan hubungan dan kesatuan gereja. Walau bagaimanapun, mendakap sikap ini tidak menjamin bahawa orang lain akan bertindak seperti yang kita harap.

**Soalan Untuk Perbincangan**: Bukti apakah yang ada dalam cerita itu yang menunjukkan bahawa Lewis sudah mengampuni Wilson sebelum dia meminta ampun? Mengapakah anda berfikir bahawa penting bagi Wilson untuk melakukan lebih daripada sekadar meminta pengampunan? Apakah faedah pengampunan?

#### LANGKAH 2—Mengkaji

**Hanya Untuk Guru**: Rahmat dan pengampunan adalah amat penting dalam penyembuhan hubungan yang rosak. Semasa anda mempelajari  bahagian ini, bantu kelas untuk mengenali bahawa injil menyediakan kedua-dua contoh dan motivasi bagi kita untuk  mengungkapkan  sikap-sikap ini dalam hubungan kita.

**Ulasan Alkitab**

**I. Sikap, Hubungan, dan Injil** (Imbas kembali Filemon 1-25 bersama kelas anda.)

Pelajaran minggu ini menyediakan dua ilustrasi mengenai  kesan daripada sikap terhadap hubungan. Tidak terdapat informasi  dari kedua-dua cerita itu. Kita diberitahu bagaimana hubungan antara Paulus, Barnabas, dan Yohanes Markus yang telah retak,  kita mempunyai bukti bahawa ia telah sembuh, tetapi kita dibiarkan dengan persoalan yang tidak dijawab tentang bagaimana kejadian ini berlaku. Di sisi lain, terdapat percubaan  perdamaian dalam buku Filemon, tetapi kita mesti menggunakan petunjuk teks untuk meneka punca pertikaian itu. Walau bagaimanapun, kedua-dua cerita menonjolkan keperluan kasih, rahmat, dan pengampunan dalam menjaga hubungan yang sihat dan, oleh itu, perpaduan gereja. Gabungan sikap ini tentu sekali menarik fikiran kita kepada kisah injil, di mana sifat Tuhan dipamerkan. Dalam penyediaan keselamatan, Tuhan telah memodelkan sikap untuk hubungan yang sihat. Disebabkan kasih, rahmat, dan pengampunanNya  maka kita mengalami hubungan yang dipulihkan dengan Dia. Kegagalan Paulus untuk memperlihatkan kasih karunia dan pengampunan yang sama yang dia ajarkan dalam interaksinya dengan Yohanes Markus menekankan keperluan universal untuk membiarkan kisah injil mengubah setiap bagian kehidupan kita. Malah, para pemimpin yang paling produktif dan berdedikasipun perlu membenarkan Roh untuk membantu mereka menghidupkan injil dalam kehidupan seharian mereka. Walau bagaimanapun, surat Paulus kepada Filemon menunjukkan bahawa Paulus telah pelajari perkara ini, kerana kesan injil itu terlihat di seluruh surat itu dalam percubaan untuk membawa pendamaian di antara Filemon dan Onesimus. Paulus terlibat dalam kisah kedua-dua orang itu dalam usaha untuk membentuk semula persepsi mereka. Dia membezakan kehidupan Filemon dan Onesimus sebelum dan selepas mendengar mesej Injil, dan melihat injil sebagai kunci untuk pemulihan.

Kadangkala sikap dan kepercayaan kita membutakan kita kepada situasi yang lebih besar. Adalah mudah untuk mengabaikan maklumat yang tidak konsisten dengan sikap dan kepercayaan kita, dengan itu, menjauhkan diri kita  daripada objektiviti. Kepercayaan Paulus bahawa Yohanes Markus adalah pembelot telah menutupi mana-mana sifat positif yang mungkin dia telah lihat dalam diri Yohanes Markus. Bagaimanapun, penglibatan Paulus dengan kisah Onesimus dan Filemon membolehkan dia melihat bahawa kedua-duanya telah diubah oleh injil dan bahawa perdamaian sebenarnya boleh dimungkinkan kerana persamaan  yang mereka miliki bersama.

Sama seperti Kristus memasuki sejarah dan dunia kita untuk  membawa keselamatan, demikianlah kita dipanggil untuk melibatkan diri dalam kehidupan dan cerita orang. Kita mesti mengenali diri kita sendiri dan orang-orang yang kepada siapa kita usahakan perdamaian sebagai orang yang patah yang telah diubah oleh injil. Kita mesti menghargai kurnia kasih yang telah diberikan kepada kita dan menawarkannya kepada orang lain. Seperti Paulus, dalam surat kepada Filemon, kita harus memberi perhatian kepada Kristus dan injilNya yang menyediakan Model untuk hubungan kita. Hanya apabila kita melihat kehidupan kita dalam bayang-bayang Kalvari kita dapat mempamerkan sikap kasih, rahmat, dan pengampunan dalam hubungan kita, kerana pertemuan dengan Yesus tidak membiarkan hidup kita tidak berubah.

**Perhatikan Hal Ini**: Apakah sikap yang ditunjukkan oleh Paulus dalam perpecahannya dengan Barnabas dan Yohanes Markus? Apakah perbezaan yang anda lihat dalam sikap yang dia tunjukkan dan permintaannya kepada Filemon? Apakah persamaan yang anda lihat antara tindakan Paulus dalam Filemon dan cerita injil, terutamanya dalam kerja Yesus di salib?

**II. Memahami Pengampunan** (Imbas kembali Roma 5:8–11 bersama kelas anda.)

Pengampunan melibatkan pilihan untuk melepaskan rasa benci terhadap orang lain dan, oleh karenanya, ia juga menghilangkan hak untuk membalas dendam atas apa yang telah dilakukan orang yang bersalah. Pengampunan tidak mengharuskan anda menjadi pihak yang bersalah atau menyiratkan bahawa orang lain patut mendapat pengampunan. Sebaliknya, pengampunan mencabut kemarahan dan kepahitan dari kehidupan kita sendiri, membantu menyembuhkan luka, dan membina asas untuk memulihkan hubungan. Pengampunan tidak bermaksud memaafkan tingkah laku yang salah atau menghapus sebarang akibat yang mungkin timbul akibat daripada tingkah laku tersebut. Pengampunan yang benar mengakui keseriusan kesalahan itu tetapi memilih jalan penyembuhan. Tuhan memaafkan manusia, walaupun kita tidak layak menerima pengampunanNya. Walau bagaimanapun, pengampunan ilahi tidak mengurangi keseriusan dosa atau menghapuskan segala akibat dosa. Sesungguhnya, Yesus mengambil akibat pasti dosa, menderita kematian bagi kita.

**Perhatikan Hal Ini**: Mengapakah kadang-kadang sukar untuk memaafkan orang lain? Mengapakah penting untuk memahami bahawa pengampunan tidak semestinya menghapus semua akibat daripada tindakan kita? Siapakah yang mendapat lebih keuntungan—pesalah atau orang yang menawarkan pengampunan? Apakah bukti untuk menyokong jawapan anda?   

#### LANGKAH 3—Menerapkan 

**Hanya Untuk Guru**: Tekankan pentingnya melihat diri kita sendiri  dan orang-orang yang telah bersalah terhadap kita melalui lensa injil. Apabila kita melihat keluhan kita dalam lensa injil, kita ingat betapa pentingnya menawarkan kurnia kaish dan pengampunan kepada mereka yang mempunyai hubungan dengan kita.

**Soalan Penerapan**:

1.	Bagaimanakah kita harus menangani perbezaan pendapat dan pemahaman teologi? Berapa kerapkah kita memaafkan tingkah laku kita, kerana kita mempertahankan kebenaran atau sesuatu yang kita sangat percayai?
2.	Bagaimanakah kesedaran akan keberdosaan kita sendiri dan keperluan keselamatan  membantu kita ketika kita berusaha mengembalikan hubungan yang rosak?
3.	Dalam cara apakah pengetahuan akan injil memberi kesan kepada hubungan? Bagaimanakah kita dapat mencorakkan hubungan kita sendiri dengan lebih baik mengikut contoh yang disediakan oleh Kristus untuk kita?
4.	Bagaimanakah cuba memahami cerita dan motif orang lain dalam konflik mengubah cara kita mencari penyelesaian kepada konflik?
5.	Apakah halangan yang membuat pengampunan itu sukar?
6.	Apakah langkah-langkah yang boleh anda ambil minggu ini untuk memulakan proses penyembuhan dan perdamaian dalam hubungan anda?

#### LANGKAH 4—Mewujudkan

**Hanya Untuk Guru**: Dalam aktiviti ini, ahli kelas digalakkan untuk mengenali kesan pengampunan itu dalam kehidupan mereka sendiri dan memilih untuk lebih memaafkan dalam hubungan mereka.

**Aktiviti**:

1.	Berikan kelas dengan pen dan kertas. Kemudian minta mereka menulis tentang dua pengalaman. Pertama harus fokus pada masa ketika mereka tak disangka-sangka telah dimaafkan atau saat mereka memaafkan orang lain yang telah bersalah terhadap mereka. Renungan kembali itu harus merangkumi perasaan tentang pengampunan dan hasil pengampunan terhadap hubungan tersebut. Tanggapan kedua harus menggariskan masa ketika ahli kelas merasa sukar untuk memaafkan. Setelah menyelesaikan respons mereka, minta setiap orang untuk berkongsi jawapannya dengan seorang lain dalam kumpulan itu. Bersama pasangan itu harus merenungkan apa yang mereka pelajari tentang pengampunan dan halangan yang menjadikan mereka sukar untuk memaafkan.
2.	Mengenal pasti seseorang di dalam hidup anda yang perlu anda maafkan atau yang anda perlu tunjukkan rahmat. Tulis surat kepada orang itu, meminta maaf.
3.	Buat kajian Alkitab tentang rahmat atau pengampunan.