---
title:  Pandangan Tambahan
date:   02/05/2025
---

Baca Ellen G. White, “ The Tower of Babel,” ms 117–124, dalam Patriarchs and Prophets.

“‘Aku melihat langit baru dan bumi baru, kerana langit dan bumi yang lama telah lenyap.’ Wahyu 21:1. Api yang membakar orang jahat akan memurnikan bumi. Setiap jejak kutukan disapu bersih. Tiada neraka yang terbakar selamanya yang akan mengingatkan orang yang ditebus tentang akibat dosa yang menakutkan.

“Satu-satunya pengingat yang tinggal adalah: Penebus kita akan sentiasa membawa tanda-tanda penyaliban-Nya. Pada kepala-Nya yang terluka, pada sisi-Nya, tangan dan kaki-Nya, adalah satu-satunya jejak daripada pekerjaan kejam yang telah dilakukan oleh dosa. Kata seorang nabi, yang melihat Kristus dalam kemuliaan-Nya: ‘Ada sinar terang yang keluar dari sisi-Nya: dan di situ tersembunyi kuasa-Nya.’ Habakuk 3:4. Sisi yang tertusuk di mana aliran merah mengalir yang mendamaikan manusia dengan Tuhan—di sana kemuliaan Juruselamat, di situ ‘tersembunyi kuasa-Nya.’ ‘Gagah perkasa untuk menyelamatlan,’ melalui pengorbanan penebusan, Dia berkuasa untuk melaksanakan keadilan terhadap mereka yang mengingkari rahmat Tuhan. Tanda-tanda yang menjadi penghinaan terhadap-Nya adalah penghormatan tertinggi untuk-Nya; pada sepanjang zaman kekekalan, luka-luka Kalvari akan pujian-Nya dan menyatakan kuasa-Nya.”—Ellen G. White, The Great Controversy, ms. 674.

**Soalan Perbincangan:**

`Pada akhir zaman, segala pencapaian duniawi, tidak kira seberapa besar atau hebat, tidak kira betapa menakjubkan dan mulianya, akan berubah menjadi debu, menjadi abu, dan akhirnya akan hilang selamanya. Itu termasuk segala perkara besar dan mulia yang mungkin telah anda capai atau sedang capai sekarang. Mengapakah penting untuk sentiasa mengingati perspektif ini? Bagaimanakah perspektif ini seharusnya membantu anda untuk menjaga keutamaan yang betul?`

`Lihatlah dengan teliti binatang laut dalam Wahyu 13:1–10. Dalam cara apakah binatang ini adalah akibat semula jadi daripada pemikiran Babel? Ia jelas merupakan jumlah keseluruhan dari semua “bangsa” manusia, dari Babel hingga kuasa tanduk kecil. Apakah ciri-ciri setiap empayar yang anda perhatikan yang telah bertahan sepanjang masa? Dalam cara apakah, contohnya, dunia sekarang masih mencerminkan nilai-nilai Babel atau Rom?`

`Bagaimanakah kita sebagai Adventis mencapai keseimbangan yang tepat antara mengikuti Tuhan dan mematuhi undang-undang mana-mana negara atau pemerintahan di tempat kita tinggal? Apakah yang terjadi apabila ketaatan kepada satu membawa kepada ketidaktaatan terhadap yang lain?`