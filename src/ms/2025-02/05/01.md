---
title:  "Bangsa-bangsa: Bahagian 2"
date:   26/04/2025
---

### Bacaan Untuk Pelajaran Minggu ini

Kej. 2:9–17; Dan. 2:31–35; Isa. 17:12, 13; Dan. 7:1–3; Rom. 3:10–19; Wahyu 12:15, 16; Wahyu 10:1–11.

> <p>Ayat Hafalan</p>
> “Diamlah, dan ketahuilah Aku TUHAN; Aku akan dimuliakan dalam kalangan bangsa-bangsa, Aku akan dimuliakan di bumi ini!” (Mazmur 46:10, AVB).

Pada sepanjang zaman, ada sesetengah orang yang berhujah bahawa Tuhan menginginkan Kejatuhan manusia, bahawa adalah kehendak-Nya untuk manusia jatuh ke dalam dosa dan maut, supaya di dalam peribadi Yesus Dia akan pergi ke salib. Lagipun, bagaimana lagi Dia dapat menunjukkan kasih-Nya yang begitu dalam untuk manusia selain dengan mati di kayu salib untuk mereka? Pendapat ini menyimpulkan bahawa Tuhan memerlukan manusia untuk jatuh ke dalam dosa.

Itu adalah pandangan yang salah dan menyedihkan. Tidak pernah menjadi kehendak Tuhan untuk, sama ada Syaitan atau manusia, jatuh ke dalam dosa. Pemberontakan Syaitan, dan kemudian manusia, adalah tragedi yang sangat besar, dan kegembiraan kita dalam Tuhan akan kekal sempurna sekiranya nenek moyang kita yang pertama tidak jatuh ke dalam dosa.

Minggu ini, kita akan terus melihat masalah yang timbul akibat Kejatuhan manusia dan keinginan manusia untuk mempunyai kerajaan sendiri berbanding pemerintahan Tuhan. Kebenaran ini dinyatakan dengan begitu jelas dalam kitab Daniel, yang menunjukkan bahawa Tuhan itu benar ketika Dia memberi amaran kepada umat-Nya tentang apa yang akan berlaku apabila mereka berpaling daripada-Nya dan memilih raja duniawi. Inilah yang mereka perolehi: raja duniawi, dan orang berdosa memerintah orang berdosa—satu gabungan yang tidak pernah baik.

_*Sila kaji pelajaran minggu ini sebagai persediaan untuk Sabat, 3 Mei._