---
title:  Rut dan Ester
date:   07/06/2025
---

### Bacaan Untuk Pelajaran Minggu ini

Rut 1:1–5; Rut 2:5–20; Ayub 1:6–11; Matius 4:8, 9; Ester 3:1–14; Wahyu 12:14–17.

> <p>Ayat Hafalan</p>
> “Apabila raja terlihat bahawa Ratu Ester berdiri di laman dalam, baginda perkenankannya lalu menghulurkan cokmar emas di tangannya kepada Ester. Ester pun mendekati lalu menyentuh hujung cokmar itu.” (Ester 5:2, AVB).

Minggu ini, kita akan terus meneroka cerita yang menggambarkan peristiwa yang akan berlaku pada hari-hari terakhir. Dengan menggunakan peristiwa dan individu dalam kehidupan sebenar, Tuhan membantu kita melihat sesuatu dari perspektif-Nya dan membantu kita memahami cara mentafsir nubuatan yang diberikan kemudian untuk menguatkan iman kita.

Fokus kita adalah kepada dua wanita penting yang kisahnya telah menyentuh hati generasi yang tidak terhitung: Rut dan Ester. Salah seorang daripadanya ialah seorang janda yang kehilangan segala-galanya tetapi menemui harapan baharu setelah bertemu dengan Boas yang baik hati, kalangan keluarga yang menjadi penebusnya. Perkahwinan mereka telah menjadi kisah cinta kegemaran ramai Kristian kerana ia mencerminkan kasih Kristus kepada kita. Wanita yang satu lagi ialah seorang gadis muda yang tinggal di negeri asing, yang menyedari rancangan jahat untuk memusnahkan bangsanya dan mendapati dirinya dipanggil untuk memainkan peranan penting dalam menyelamatkan mereka.

Dalam nubuatan, seorang wanita sering menjadi simbol yang kuat bagi gereja Tuhan, memberikan banyak pencerahan tentang bagaimana Tuhan memandang umat-Nya. Mari kita renungkan kisah alkitabiah dua wanita ini, yang keadaan hidupnya telah diabadikan dalam Firman Tuhan, dan berusaha untuk mengambil pelajaran berharga daripada pengalaman mereka.

_*Sila kaji pelajaran minggu ini sebagai persediaan untuk Sabat, 14 Jun._