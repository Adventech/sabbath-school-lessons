---
title:  Pandangan Tambahan
date:   06/06/2025
---

Baca Ellen G. White, “The Flood”, p. 101, 102, dalam Patriachs and Prophets.

“Imam besar tidak dapat mempertahankan dirinya atau umatnya daripada tuduhan Syaitan. Dia tidak mendakwa bahawa Israel bebas daripada kesalahan. Dengan pakaian yang kotor, melambangkan dosa manusia, yang dia pikul sebagai wakil mereka, dia berdiri di hadapan Malaikat, mengaku kesalahan mereka, tetapi menunjuk kepada pertobatan dan penghinaan mereka, dan bergantung pada belas kasihan Penebus yang mengampuni dosa. Dengan iman dia menuntut janji-janji Tuhan....

“Tuduhan Syaitan terhadap mereka yang mencari Tuhan bukan didorong oleh rasa tidak senang terhadap dosa mereka. Dia bergembira dengan watak mereka yang cacat; kerana dia tahu hanya melalui pelanggaran mereka terhadap hukum Tuhan membolehkan dia mendapat kuasa ke atas mereka. Tuduhan ini timbul semata-mata dari permusuhannya terhadap Kristus. Melalui rancangan keselamatan, Yesus mematahkan cengkaman Syaitan terhadap keluarga manusia dan menyelamatkan jiwa daripada kuasanya....

“Dengan kekuatan sendiri, manusia tidak boleh berdepan dengan tuduhan musuh. Dengan pakaian yang bernoda dosa, mengakui kesalahannya, dia berdiri di hadapan Tuhan. Bagaimanapun, Yesus, Pembela kita, membuat pembelaan yang berkesan bagi pihak semua orang yang melalui pertaubatan dan iman telah memberikan penjagaan jiwa mereka kepada-Nya. Dia membela tujuan mereka, dan dengan hujah-hujah Kalvari yang kuat, mengalahkan penuduh mereka. Ketaatan-Nya yang sempurna kepada hukum Tuhan telah memberikan kepada-Nya segala kuasa di syurga dan di bumi, dan Dia menuntut belas kasihan dan pendamaian dari Bapa-Nya untuk umat manusia yang bersalah.” Ellen G. White, Prophets and Kings, pg. 583-586.

**Soalan Perbincangan:**

`Yesus memberitahu pengikut-Nya bahawa mereka berada di dunia, tetapi bukan dari dunia. (Lihat Yoh. 15:19, Yoh. 17:14–16.) Bagaimanakah kita mengimbangi tanggungjawab kita untuk memenangi dunia dengan keperluan untuk menjaga diri kita “daripada dicemari oleh dunia”? (Yak. 1:27, AVB).`

`Apakah yang diajar oleh Nuh sebelum Air Bah tentang cara kontoversi terbesar itu berlaku? Dalam cara apakah kita memainkan peranan yang sama hari ini?`

`Sebelum membinasakan orang jahat dengan api dari syurga (seperti yang Dia lakukan terhadap Sodom), Tuhan membangkitkan mereka dari kematian dan membenarkan Syaitan bekerja dengan mereka untuk sementara waktu (Wah. 20:7–9). Apakah sebab yang anda fikir boleh menjadikan ini sebagai langkah terakhir yang perlu sebelum Tuhan menguruskan segala-galanya?`

`Semasa anda merenung kisah yang kami pelajari minggu ini, apakah amaran yang anda temui untuk kehidupan anda sendiri? Apakah yang diajarkan oleh kisah-kisah ini kepada anda tentang pengharapan anda kepada Kristus?`