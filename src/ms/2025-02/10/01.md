---
title:  Di Mana Zaman Akhir Telah Tiba
date:   31/05/2025
---

### Bacaan untuk pelajaran minggu ini

Wah. 6:12–17; Mat. 24:36–44; Kej. 6:1–8; 2 Pet. 2:4–11; Kej. 18:17–32; Dan. 7:9, 10.

> <p>Ayat Hafalan</p>
> “Semua yang terjadi kepada mereka merupakan suatu iktibar, dan telah ditulis untuk menjadi amaran kepada kita yang hidup pada akhir zaman. Sesiapa yang menyangka dirinya berdiri tegap, berhati-hatilah supaya tidak jatuh.” (1 Korintus 10:11, 12, AVB)

Alkitab dipenuhi dengan kisah mengenai umat Tuhan yang menunjukkan peristiwa masa hadapan dan yang memegang kunci untuk membantu kita memahami "kebenaran masa kini." Malah, beberapa di antara kisah ini meramalkan peristiwa akhir zaman secara terperinci yang mengejutkan, dan memberi kita dasar yang lebih luas untuk memahami nubuatan Daniel dan Wahyu dengan jelas.

Tanpa melanggar kebebasan hati nurani seseorang, Tuhan dapat mengarahkan dengan sempurna peristiwa yang akan terjadi pada hari-hari terakhir, peristiwa yang telah Dia wahyukan kepada para nabi. Beberapa kisah penting ini adalah jelas, kerana Perjanjian Baru merujuk kepada mereka secara khusus dalam menggambarkan peristiwa akhir zaman: Sodom dan Gomora, Air Bah, dsb. Yang lain memerlukan pemikiran dan kajian yang teliti untuk meneroka kebenaran yang telah diberikan kepada kita dalam Firman Tuhan.

Dalam beberapa minggu akan datang, kita akan meneroka beberapa cerita penting untuk melihat apa yang mungkin akan diceritakannya kepada kita tentang peristiwa seperti Kedatangan Kristus Kedua Kali, penghakiman pemeriksaan, krisis terakhir dan banyak lagi. Melalui semua itu, Kristus berada di tengah-tengah—Dia adalah asas dan matlamat utama atas semua yang kita pelajari dan lakukan dalam nubuatan.

_*Sila kaji pelajaran minggu ini sebagai persediaan untuk Sabat, 5 Oktober_