---
title:  Kemurkaan Anak Domba
date:   01/06/2025
---

`Baca Wahyu 6:12-17. Pertimbangkan butiran tentang cara orang ini bertindak balas apabila melihat peristiwa akhir zaman tiba-tiba berlaku. Apakah yang anda perhatikan tentang tindak balas mereka?`

Adalah menarik untuk diperhatikan bahawa orang yang hilang tidak berteriak, "Apakah ini?" atau "Siapa di sebalik ini?" Mereka seolah-olah tahu apa yang berlaku. Mereka merujuk kepada Yesus sebagai “Anak Domba,” bermaksud mereka mesti mengetahui sesuatu tentang kisah Kristus. Mereka juga nampaknya menyedari bahawa "hari besar kemurkaan-Nya telah tiba," dan bahawa mereka terperangkap dalam kedudukan yang tiada harapan: "Siapa yang dapat bertahan?"

Sebelum akhir zaman, injil disebarkan kepada setiap bangsa di bumi (Mat. 24:14), dan perkhabaran tiga malaikat disampaikan ke seluruh dunia. Walau bagaimanapun, akan ada orang yang akan terkejut—bukan kerana kekurangan maklumat tetapi kerana keengganan mereka untuk percaya dan patuh. Inilah sebab mengapa orang sebegini akan sesat di akhir zaman.

`Baca Matius 24:36-44. Apakah pengajaran yang Yesus ajarkan kepada kita untuk dipelajari daripada kisah Nuh?`

Yesus merujuk kepada kisah Air Bah untuk memberi amaran kepada kita bahawa kedatangan-Nya yang kedua akan mengejutkan ramai orang. Seperti Kedatangan Kedua-Nya, Air Bah tidak mengejutkan dunia kerana kekurangan maklumat. Nuh berdakwah selama 120 tahun kepada dunia yang enggan percaya. Mereka diberitahu apa yang akan berlaku. Mereka hanya tidak percaya.

Sementara itu, ramai orang meyakinkan diri mereka berlalunya masa yang lama bermakna nubuatan itu salah. Dengan menggunakan kisah Air Bah sebagai konteks, Petrus menulis, “para pencemuh akan muncul pada akhir zaman. Sambil berbuat sesuka hati memuaskan nafsu, mereka akan berkata, “Manakah ‘kedatangan-Nya’ yang dijanjikan itu? Nenek moyang kita sudah tiada, tetapi segala-galanya berterusan seperti sejak alam mula dicipta.” (2 Pet. 3:3, 4, AVB). Apabila masa berlalu, sentimen seperti ini akan terus berkembang.

`Dalam pengalaman setiap orang, kedatangan kedua Yesus (atau dalam beberapa kes, kedatangan ketiga) tidak lebih daripada seketika selepas kematian, dan kita semua tahu betapa cepatnya kehidupan berlalu. Bagaimanakah perspektif ini boleh membantu kita menangani "kelewatan" ini?`