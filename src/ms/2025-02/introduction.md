### Pendahulu untuk Nubuatan

Semasa Perang Teluk Pertama (1991), seorang penulis dan penceramah Protestan yang terkenal yakin bahawa kitab Wahyu telah meramalkan konflik ini. Hujahnya adalah berdasarkan fakta bahawa beberapa helikopter dalam perang kelihatan seperti belalang yang digambarkan dalam Wahyu 9. “Bintang itu membuka jurang itu lalu asap keluar seperti dari relau yang amat besar. Matahari dan seluruh angkasa gelap diselubungi asap itu. Dari dalam asap itu keluarlah sekawan belalang lantas turun ke bumi. Belalang itu diberi kuasa seperti kala jengking di bumi” (Why. 9:2, 3, AVB).

Ini bukanlah cara yang tepat untuk mentafsir nubuatan alkitabiah, bukan? Namun, tafsiran seperti ini agak biasa. Malah, selama beberapa dekad ini beberapa penerbitan buku, artikel, video, dan kini lama web, semuanya didedikasikan untuk nubuatan, telah membuat banyak ramalan, termasuk penetapan tarikh, tentang peristiwa akhir—biasanya tertumpu pada peperangan atau pergolakan di Timur Tengah.

Namun, kejutan atas beberapa kejutan, dalam setiap kes ramalan itu tidak menjadi kenyataan.

Sebagai Seventh-day Adventist, kita mengambil pendekatan yang berbeza, pendekatan yang berpusatkan Kristus, di mana tumpuan nubuatan tidak lagi berfokus pada satu lokasi geografi di Timur Tengah dan apa jua konflik ketenteraan yang berlaku di sana. Sebaliknya, kita melihat nubuatan melalui lensa kontroversi besar antara Kristus dan Syaitan—perjuangan rohani di seluruh dunia yang akan mencapai kemuncak apabila umat Tuhan, Yahudi dan bukan Yahudi (lihat Why. 12:17, Why. 14:12) menghadapi masalah krisis terakhir, yang berpusat di sekitar menyembah Pencipta (lihat Wahyu 14:7), bertentangan dengan binatang dan patungnya.

Elemen utama dalam memahami nubuatan zaman akhir ini ialah Daniel 2, yang mengandungi bukan sahaja garis besar sejarah nubuatan tetapi juga kunci tafsiran untuk merungkai maknanya.

Daniel 2 menggambarkan empat empayar dunia—Babel, Media-Persia, Yunani, Rom—diikuti dengan Tuhan yang akan menetapkan kerajaan-Nya yang kekal, “yang tidak akan binasa untuk selama-lamanya, dan pemerintahannya tidak akan beralih kepada bangsa lain. Kerajaan itu akan memecahkan dan meniadakan semua kerajaan lainnya, tetapi kerajaan itu sendiri akan tegak untuk selama-lamanya” (Dan. 2:44, NKJV). Nubuatan yang sejajar dalam Daniel 7 dan 8 mengandungi garis besar asas yang sama ini, bahawa empayar dunia ini bangkit dan lenyap sehinggalah kerajaan Tuhan didirikan untuk selama-lamanya.

Dalam Daniel 7, malaikat pentafsir itu menyatakan semuanya untuk kita: “‘Empat ekor binatang besar itu ialah empat orang raja yang akan muncul di bumi. Namun demikian, orang suci milik Yang Maha Tinggi akan mengambil alih kerajaan itu dan memegang kerajaan itu buat selama-lamanya, ya, sampai kekal selama-lamanya.’” (Dan. 7:17, 18, AVB).

Empat empayar duniawi (Babel, Media-Persia, Yunani, dan Rom) berlaku dalam urutan yang tidak terputus pada sepanjang sejarah sehingga, selepas kedatangan Yesus yang kedua kali, Tuhan akan menetapkan kerajaan-Nya yang kekal.

Sudah tentu, kita masih berada di sini sekarang ini, pada zaman Rom, kerajaan duniawi keempat dan terakhir sebelum Kristus datang kembali. Dengan perspektif sejarah ini sebagai asas untuk memahami nubuatan, maka pada suku tahun ini kita akan mempelajari tema tentang cara mentafsir nubuatan Alkitab, khususnya beberapa kiasan, cerita, imej dan metafora yang akan membuka kunci kebenaran nubuatan dan peristiwa akhir zaman.

Kita bermula dari kisah penciptaan Kejadian—yang penting untuk memahami bukan sahaja nubuatan tetapi untuk apa yang akan pada apa yang akan menyusul, terutama salib dan kematian Yesus yang menebuskan dosa—ke menara Babel, ke upacara di tempat kudus, ke Mazmur, bahkan ke beberapa jenis perkahwinan di dalam Perjanjian Lama. Dalam semua ini, dan banyak lagi yang lain, kita boleh menemukan imej, simbol, dan metafora yang, apabila dipelajari dengan doa dan dengan semangat yang rendah hati, sifat yang tunduk (kerana, jika anda mengkaji Alkitab dengan hati yang memberontak, anda hanya akan membuang masa anda), akan membantu membuat nubuatan akhir zaman menjadi hidup, khususnya dalam nubuatan di dalam Wahyu.

Satu suku tahun pastinya suatu waktu tidak mencukupi walaupun untuk hanya bermula mengkaji semua cerita dan imej yang membantu membuka kunci kebenaran nubuatan. Siapa tahu-kita mungkin memerlukan zaman kekekalan untuk melakukan itu. Namun sehingga itu, dengan kurnia kasih Tuhan, kita akan mengkaji apa yang mampu dan boleh kita pelajari.

_Shawn Boonstra ialah pensyarah/pengarah untuk pelayanan Voice of Prophecy. Siaran dan bukunya telah menjadi sumber inspirasi di seluruh dunia, dan selama bertahun-tahun, acara penginjilannya yang disiarkan secara langsung telah dipersembahkan di setiap benua kecuali Antartika._