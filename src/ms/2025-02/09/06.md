---
title:  Supaya Keselamatan Kita Diketahui
date:   29/05/2025
---

`Baca Mazmur 67. Bagaimanakah lagu pujian ini menerangkan pemahaman anda tentang peranan umat Tuhan dalam Wahyu 14:6–12?`

Jurutera di MIT telah mencipta salutan hitam baru yang menjadikan objek yang dicat dengannya hampir tidak kelihatan. Diperbuat daripada tiub nano, salutan itu berkali-kali lebih gelap daripada bahan hitam yang pernah dibuat sebelum ini. Bahan baru ini boleh menyerap 99.995 peratus daripada semua cahaya yang boleh dilihat. Malah cahaya yang paling terang gagal membuat objek yang telah disaluti ini kelihatan.

Mazmur 67 bermula dengan rayuan kepada Tuhan untuk “limpahi kami dengan sinar wajah-Mu, supaya jalan-Mu diketahui di bumi ini” (Mazmur 67:1, 2, AVB). Dalam rancangan keselamatan, Tuhan telah menyediakan jalan bagi orang berdosa untuk diterima kembali ke hadirat-Nya yang mulia tanpa dihapuskan oleh kemuliaan-Nya; dan bahkan sekarang, dalam kehidupan kini, salib Kristus membuatkan wajah Tuhan dapat bersinar kepada kita.

Tetapi lebih daripada itu: Tuhan mahu kita memantulkan cahaya-Nya kepada seluruh dunia. Ini adalah amanat yang diberikan kepada Israel: bait suci akan menjadi rumah doa bagi semua bangsa: “mereka akan Kubawa ke gunung-Ku yang suci dan akan Kuberikan kesukaan di dalam rumah doa-Ku. Korban-korban bakaran dan korban-korban sembelihan mereka akan diterima di atas mazbah-Ku, kerana rumah-Ku akan disebut rumah doa bagi segala bangsa.” (Yesaya 56:7, AVB).

Dalam Mazmur ini, Daud mengingatkan kita bahwa Tuhan ingin “jalan-Mu diketahui di bumi ini, penyelamatan-Mu diisytiharkan kepada semua bangsa.” (Mazmur 67:2, AVB). Sedihnya, umat Tuhan sering gagal dalam tugas ini. Catatan Israel dalam Perjanjian Lama mengandung beberapa bahagian yang gelap, seperti halnya catatan gereja Kristian selama dua milenium terakhir. Seolah-olah kita telah mewarnai hati kita dengan bahan yang sangat gelap, menyerap terang Tuhan tanpa memantulkannya.

Kadang kala, kita memperlakukan gerakan akhir zaman Tuhan seperti ruang menunggu keberangkatan istimewa yang disediakan bagi para penerbang kerap rohani, dan kita nampaknya puas bilamana seluruh dunia harus duduk di ruang tunggu gerbang yang bising dan tidak selesa, tidak bersedia untuk perjalanan di hadapan. Namun, gereja sisa dari Wahyu 14 tidak puas hanya berdiri di Sion bersama Kristus, menikmati hadirat-Nya. Sebaliknya, mereka terbang melintasi muka bumi, mendesak dunia untuk bergabung dengan mereka di gunung suci Tuhan.

Apakah kewajipan yang harus kita sebagai sebuah gereja, dan sebagai individu, rasakan terhadap mengajar orang lain kebenaran yang sangat kita kasihi?