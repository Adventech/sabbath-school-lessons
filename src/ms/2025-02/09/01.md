---
title:  "Di Dalam Mazmur: Bahagian 2"
date:   24/05/2025
---

### Bacaan Untuk Pelajaran Minggu ini

Mazmur 46, Yeremia 4:23–26, Mazmur 47:1–4, 1 Tes. 4:13–17, Mazmur 75, Wah. 14:6–12.

> <p>Ayat Hafalan</p>
> “Biar umat memuji-Mu, ya Tuhan; biar semua umat memuji-Mu. Biar bangsa-bangsa bersukacita dan menyanyi kegirangan, kerana Engkau akan menghakimi manusia dengan adil dan memerintah bangsa-bangsa di bumi. Sela (Mazmur 67:3, 4, AVB)

Apabila kita berfikir tentang peristiwa akhir zaman, kita cenderung untuk memberi tumpuan kepada binatang dan kuasa yang disebutkan di dalam Wahyu. Dan sudah tentu, mereka mempunyai peranan besar dan penting. Jika tidak, Tuhan tidak akan memasukkannya ke dalam Alkitab untuk kita pelajari dan fahami (lihat Wahyu 1:3).

Namun, nubuatan juga menangani isu-isu utama yang berkaitan dengan dosa dan penderitaan, penghakiman, pertentangan antara baik dan jahat, sifat keadilan dan ketidakadilan, penganiayaan, dan banyak lagi. Mazmur juga menangani isu-isu ini secara mendalam, meneroka hampir setiap kemungkinan emosi manusia—dari keputusasaan yang mendalam kepada kegembiraan yang tidak terkawal. Kita melihat Israel bersiap sedia untuk berperang melawan kuasa kegelapan. Kita membaca tentang orang yang bergelut dengan persoalan mengapa Tuhan tidak terus dan segera menangani kejahatan, satu soalan yang kita semua pernah bertanya kepada diri sendiri. Kita diarahkan ke tempat suci untuk mendapatkan jawapan, dan berulang kali terdapat rayuan ke arah kedudukan Tuhan sebagai Pencipta. Bukankah ini masalah dan persoalan dalam konteks pada zaman ini yang kita turut juga bergelut?

Sudah tentu—itulah sebabnya kita akan terus mengupas Mazmur untuk mempelajari lebih lanjut tentang kebenaran penting ini.

_*Sila kaji pelajaran minggu ini sebagai persediaan untuk Sabat, 31 Mei._