---
title:  Para Pemerintah Bangsa Lain
date:   23/04/2025
---

Urusan Tuhan dengan Israel memberikan pencerahan yang kaya tentang urusan-Nya dengan gereja Perjanjian Baru. Malah, dalam banyak cara, bangsa Israel berfungsi untuk membayangi lebih awal kesilapan pada gereja. Jauh daripada dapat menuntut sebarang jenis keunggulan terhadap Israel purba, orang Kristian telah, dan masih, sangat terdedah kepada godaan yang sama.

`Baca Matius 20:25â€“28. Kesalahan apakah yang Yesus peringatkan kepada murid-murid-Nya untuk dielakkan dalam mendirikan pekerjaan gereja Kristian?`

Israel meminta seorang raja manusia, satu permintaan yang membawa kepada kejatuhan moral bangsa itu. Raja-raja mereka menjadi semakin jahat sehingga Tuhan membenarkan orang Babel menawan umat-Nya sebagai satu langkah pembetulan.

Hal serupa terjadi dalam sejarah gereja Kristian. Walaupun mereka tidak sepatutnya berstruktur seperti bangsa bukan Yahudi, apabila Konstantin berkuasa dan menganut agama Kristian, umat percaya merasa lega: penganiayaan telah berakhir! Ini memang satu berkat, tetapi kemudian gereja menyedari mereka boleh menggunakan kuasa maharaja untuk kepentingan mereka sendiri.

Beberapa pertikaian besar berlaku di kalangan umat Kristian pada abad ke-4, dan apabila gereja tidak mampu menyelesaikannya, mereka meminta maharaja campur tangan. Dari situ, bishop Rom mula mendapat kedudukan tinggi, sedangkan sebelum itu dia hanyalah seorang bishop kanan di antara yang lain. Gereja meminta kuasa negara campur tangan dalam hal agama, dan setelah kuasa negara terlibat, keadaan menjadi semakin buruk.

Seperti Israel dahulu, banyak bab gelap berlaku di dalam sejarah Kristian kerana gereja berkompromi dengan dunia. Israel beralih kepada penyembahan berhala dan raja-rajanya menjadi rosak kerana nafsu kuasaâ€”sehingga mereka sanggup mempersembahkan anak-anak kepada berhala. Gereja pula secara perlahan mengadopsi cara dan kaedah empayar pagan sehingga ramai orang percaya yang setia dibunuh kerana dianggap ancaman kepada gabungan gereja dan negara.

`Dalam budaya dan masyarakat anda sendiri, apakah godaan sama yang boleh mengancam keteguhan iman kita?`