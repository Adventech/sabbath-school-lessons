---
title:  Cahaya Kepada Bangsa Lain
date:   24/04/2025
---

Tujuan utama Tuhan mendirikan bangsa Israel bukanlah untuk menghukum dunia, tetapi untuk menyelamatkannya. Kebanyakan kita mungkin merasa dihukum apabila kita menyaksikan tingkah laku yang benar dalam diri orang lain. Oleh itu, kewujudan Israel juga menonjolkan dosa dan keegoisan bangsa-bangsa di sekeliling mereka. Orang percaya yang hidup selaras dengan Tuhan menunjukkan watak-Nya yang sebenar, yang secara semula jadi membawa kepada kesedaran dosa. Kehidupan orang yang “menuruti perintah Tuhan” (Wahyu 14:12) sepatutnya mencerminkan sifat Tuhan.

Namun, sekiranya bangsa Israel bertindak seperti yang seharusnya dan melakukan apa yang diperintahkan, bangsa-bangsa lain akan datang dengan damai untuk mengenali mereka dan mengenali Tuhan mereka. Malangnya, seperti yang ditunjukkan dalam penawanan oleh Babel, bangsa-bangsa itu datang untuk berperang.

Sudah tentu, contoh tertinggi mengenai watak Tuhan adalah Yesus—satu-satunya manusia yang menunjukkan sifat itu dengan sempurna. Namun, contoh sempurna-Nya yang membawa kesedaran dosa juga merupakan satu undangan (lihat Yohanes 3:16–21).

Tujuan Tuhan mendirikan bangsa Israel sama seperti tujuan-Nya mendirikan gereja: Tuhan rindu menggunakan umat-Nya untuk menarik orang berdosa kepada Kristus. Panggilan tiga malaikat yang disampaikan melalui gereja-Nya adalah untuk “bangsa dan suku dan bahasa dan kau” (Wahyu 14:6, ITB). Wahyu 18:1 meramalkan bahawa seluruh bumi akan diterangi dengan kemuliaan Tuhan sebelum kedatangan Kristus.

**Apakah yang diajarkan oleh ayat berikut kepada kita tentang peranan Tuhan yang ditujukan untuk umat-Nya di dunia ini? Bagaimanakah kita boleh menggunakan prinsip ini kepada diri kita sendiri?**

`Bil. 14:17–21`

`Isa. 42:6, Yes. 49:6, Yes. 60:3`

`Wahyu 18:1–4`

`Baca lagi Wahyu 18:1–4, panggilan untuk “umat-Ku”; iaitu, umat Tuhan, untuk keluar dari Babel. Bagaimanakah perkara itu akan berlaku? Dengan kata lain, bagaimanakah kita, sebagai sebuah gereja yang tidak berada di Babel, digunakan oleh Tuhan untuk memanggil umat Tuhan yang masih berada di Babel?`