---
title:  Daniel—Sembunyikanlah Segala Firman Itu
date:   01/04/2025
---

`Baca Daniel 12:4. Apa yang Tuhan beritahu Daniel di sini? (Bandingkan ayat ini dengan Wahyu 22:10.)`

Kita selalu mendengar pengkhutbah pendakwah yang menggunakan Daniel 12:4 untuk meramalkan kebangkitan ilmu pengetahuan teknologi dan saintifik sejurus sebelum kedatangan Kristus. Ramai juga yang menggunakannya untuk menggambarkan kemajuan dalam perjalanan pesat yang telah berlaku sepanjang beberapa abad yang lalu. Banyak buku kita sendiri telah mengambil pendekatan ini. Walaupun ia tentu berupa satu tafsiran yang munasabah, ia mungkin memiliki makna yang berlainan juga.

Baca petikan itu semula. Arahan malaikat kepada Daniel bermula dengan perintah “sembunyikanlah segala firman itu, dan meteraikanlah Kitab itu”. Perkara yang sedang dibahas itu ialah kitab Daniel itu sendiri. Oleh itu, adakah kemungkinan bahawa pengetahuan yang tiba-tiba meningkat pada akhir zaman itu nanti adalah pengetahuan tentang kitab Daniel itu sendiri?

Ini menjadikan kitab Daniel agak berbeza daripada Wahyu, kerana Yohanes diberitahu untuk tidak memeteraikan kitabnya (Why. 22:10). Kitab Wahyu dimaksudkan untuk difahami dari awalnya, kerana “waktunya sudah dekat.” Sebaliknya, Daniel akan difahami dengan lebih jelas pada suatu ketika nanti pada masa hadapan yang jauh.

Selama berabad-abad, ramai para pemikir Kristian yang baik cuba menjelaskan kitab Daniel, dan beberapa diantara mereka telah berjaya membuat kemajuan besar. Bagaimanapun, pemahaman tentang kitab Daniel meningkat dengan cepat selepas berakhirnya nubuatan 1,260 tahun, yang berakhir pada tahun 1798, apabila beberapa ekspositori di seluruh dunia mula membuat kesimpulan bahawa sesuatu yang menakjubkan akan berlaku sekitar tahun 1843. Namun demikian, yang paling ketara daripada peristiwa yang berlaku adalah William Miller, yang khutbahnya telah melancarkan Gerakan Advent Besar abad kesembilan belas dan telah memulakan rangkaian peristiwa yang akan melahirkan gereja "sisa" dan pemahaman yang jelas tentang mesej tiga malaikat.

Dengan kata lain, kelahiran gerakan global kita adalah penggenapan nubuatan Daniel bahawa "pengetahuan akan bertambah" pada "zaman akhir."

Berbeza dengan hal itu dan tanpa menghakimi keselamatan sesama manusia, fikirkan tentang "kegelapan" di mana kebanyakan agama Kristian wujud. Sesuatu yang asas seperti Sabat hari ketujuh, yang ditubuhkan di Eden, diabaikan, malah diketepikan, demi hari Ahad, hari yang berakar pada paganisme Rom. Atau fikirkan tentang kejahilan sepenuhnya tentang kematian, dengan sebahagian besar orang Kristian mempercayai idea pagan bahawa orang mati dengan serta-merta pergi melambung ke kewujudan lain, yang bagi sesetengah orang, itu bermakna neraka yang menyala selama-lamanya, juga.

Sebaliknya, kita harus sangat bersyukur—dan merendahkan diri—dengan pengetahuan tentang kebenaran.