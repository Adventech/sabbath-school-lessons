---
title:  Siapa Membaca, Biar Dia Faham
date:   30/03/2025
---

Jika anda masuk ke mana-mana kedai buku Kristian dan mengimbas beberapa tajuk nubuatan Alkitab. Anda akan segera mendapati bahawa terdapat pelbagai pandangan dan tafsiran yang membingungkan, dan boleh menggoda untuk mempercayai bahawa tiada siapa yang benar-benar dapat memahami apa yang dikatakan oleh buku seperti Wahyu. Sebagai contoh, seorang pengarang mengatakan bahawa anti-Kristus itu hanyalah metafora; seorang lagi berkata dia masih akan datang pada masa hadapan; dan satu lagi bahawa dia merujuk kepada sesuatu atau seseorang pada zaman Empayar Rom pagan. Seperti yang dikatakan oleh seorang pengkhutbah yang sudah berusia, “Mungkin Alkitab itu adalah seperti biola tua; anda boleh memainkan mana-mana lagu yang anda mahu padanya.”

Walau bagaimanapun, Alkitab itu sendiri tidak mengatakan perkara yang sedemikian. Sebaliknya, ia mengundang kita untuk membaca, dengan menganggap bahawa Tuhan tidak berbicara dengan sia-sia, dan bahawa kita boleh mengetahui apa itu kebenaran yang Dia katakan melalui Firman-Nya.

`Baca Matius 24:15; Wahyu 1:3; Matius 11:29; dan Yeremia 9:23, 24. Apakah yang dicadangkan oleh ayat-ayat ini tentang niat Tuhan untuk membuat diri-Nya difahami?`

Banyak universiti menawarkan kursus mengenai "Alkitab sebagai Sastera," atau sesuatu yang serupa. Bagi orang yang percaya, ia boleh menjadi yang menakjubkan untuk duduk dan menghadiri kuliah yang tidak terhitung jumlahnya, hanya untuk mengetahui bahawa profesor membaca Alkitab dalam cara yang sama seperti seseorang membaca mitologi pagan. Ideanya ialah mungkin terdapat secebis inti "kebenaran" moral di dalam cerita itu, tetapi seseorang boleh membuat cerita itu di dalam apa sahaja cara yang dikehendakinya. Bagi guru-guru ini, idea bahawa buku ini diilhamkan oleh Tuhan adalah suatu yang boleh dijadikan bahan ketawa.

Oleh itu, seorang pensyarah akan membaca Alkitab tetapi dia tidak mendengar suara Tuhan berbicara. Yang lain akan membuat kesimpulan yang jelas bertentangan dengan mesej di dalam Alkitab itu. Tanpa penyerahan diri kepada Tuhan, dan tanpa hati yang terbuka untuk mempelajari kebenaran, mereka yang membaca Alkitab kemungkinan besar akan berakhir bukan sahaja kehilangan mesejnya tetapi salah memahami watak Tuhan yang pengasih dan kudus yang dinyatakan di dalam halamannya. Ini mungkin lebih mudah dilakukan daripada yang disangka, tetapi membaca Alkitab tanpa alat yang betul, (yang paling penting) sikap yang tepat, dan bimbingan Roh Kudus boleh mendatangkan keburukan.

`Ada seorang yang tidak diketahui sebagai alim didapati sedang membaca Alkitab. Apabila ditanya apa yang dia lakukan, dia menjawab, “Mencari kesilapan, Mencari kesilapan.” Mengapakah hal itu berupa sikap yang salah apabila membaca Firman Tuhan?`