---
title:  Komen Guru
date:   04/04/2025
---

**Ayat Kunci:** Yeremia 9:24

**Tumpuan Kajian:** 2 Tim. 3:15-17.

### Bahagian I: Pandangan Keseluruhan

Pada permulaan kelas Alkitab pada setiap semester, seorang profesor seminari melibatkan para pelajarnya dengan soalan yang mudah namun mencabar: “Apakah alat terpenting yang anda miliki untuk membantu anda memahami Alkitab?” Para pelajar menawarkan apa yang mereka anggap sebagai jawapan terbaik: “Kamus Alkitab,” “doa,” “Roh Kudus,” “bahasa alkitabiah” (Ibrani, Yunani), “Perisian Alkitab,” dll. Selepas mendengar semua jawapan mereka, profesor memberitahu mereka bahawa, walaupun semua perkara ini, sememangnya, tidak dapat dinafikan boleh membantu, namun terdapat satu alat yang mereka tidak nyatakan, yang merupakan sumber mereka yang terpenting: masa.

Tidak dinafikan, alat yang paling penting yang diperlukan apabila mengkaji Kitab Suci adalah satu alat yang nampaknya dan selalunya kita paling sedikit ada pada kita: iaitu, masa. Sebaik sahaja kita bersedia dan rela untuk meluangkan masa dalam usaha mempelajari Alkitab, kita kemudiannya dibawa untuk memperhatikan soalan berikut: Bagaimanakah kita membaca Alkitab? Maksudnya, apakah prinsip-prinsip yang harus membawa kita ke jalan untuk mencari dan memahami Kitab ini?

**Tema Pelajaran:** Minggu ini, kita akan mengkaji sepuluh prinsip untuk membaca ayat nubuatan alkitabiah. Lima prinsip bacaan pertama akan memberi tumpuan kepada ayat itu sendiri: membacanya secara terang-terangan (sebagai ayat yang baharu), membacanya dengan teliti (sebagai ayat yang penting), membacanya secara estetik (sebagai ayat yang indah), membacanya secara kontekstual (dalam suasana alkitabiahnya). ), dan membacanya secara interteks – berkaiyan dengan ayat yang lain (berdasarkan petikan alkitabiah yang lain).

Lima prinsip bacaan seterusnya akan menumpukan pada tindak balas kita terhadap ayat itu untuk memastikan bahawa kita mendengar Firman Tuhan: prinsip membaca ayat secara rohani (sebagai ayat yang diinspirasikan), membacanya dengan bijak (sebagai ayat yang sukar), membaca ia secara korporat (sebagai ayat untuk anggota), membacanya dalam kewujudannya (sebagai teks yang melibatkan kehidupan kita), dan membacanya secara beretika (untuk tafsiran yang boleh dipercayai).

### Bahagian II: Ulasan

**Perhatian kepada Teks**

Ayat alkitabiah adalah asas terhadapa sebarang perbincangan tentang nubuatan Alkitab. Oleh itu, niat pertama pembaca adalah untuk membaca ayat nubuatan alkitabiah dengan fikiran yang menyelidik.

**1. Membaca Secara Terus terang.** Baca teks itu seolah-olah ia adalah teks baru yang anda tidak faham. Adalah menarik bahawa Daniel sendiri mula memahami nubuatnya, dalam Daniel 9:2, hanya selepas dia menyedari bahawa dia tidak memahaminya: "itu tidak dapat difahami" (Dan. 8:27, NIV). Manusia, Alkitab memberitahu kita, secara semula jadi berada dalam "kegelapan" (Yohanes l:5, NKJV). Sesungguhnya, godaan yang paling biasa apabila kita mendekati nubuatan Alkitab ialah mempercayai bahawa kita memahami mesejnya, walaupun sebelum membaca teks itu. Oleh itu, kita memaksakan pemikiran kita pada teks (eisegesis), bukannya membenarkan teks bercakap untuk dirinya sendiri (exegesis). Ini berlaku apabila kita membaca nubuatan Alkitab dari sudut pemikiran kita sendiri atau berdasarkan peristiwa yang berlaku pada zaman kita.

**2. Membaca Dengan Teliti.** Nubuatan Alkitab mengandungi maklumat penting tentang nasib dunia, dan kebenaran penting keselamatan (2 Tim. 3:15-17). Para nabi Alkitab dengan berhati-hati memilih kata-kata dan bentuk ungkapan mereka untuk menyampaikan penglihatan terilham mereka. Oleh itu, baca teks itu perlahan-lahan, perhatikan perkataannya dengan teliti. Baca beberapa kali untuk memastikan tiada yang tertinggal dalam bacaan teks. Oleh itu, “kita akan mendapati mata air yang hidup menggelegak di mana pembaca yang lalai hanya melihat padang pasir.”—Ellen G. White, Education, ms. 191. Adalah lebih baik untuk menyedari bahawa anda tidak memahami sesuatu daripada berpuas hati dengan pemahaman yang cetek atau palsu tentang sesuatu teks.

**3. Membaca Secara Estetik.** Bentuk kesusasteraan teks (strukturnya, paralelismenya) akan membantu dalam menguraikan mesej nubuatan. Nubuatan Daniel mengenai patung dalam Daniel 2 dijelaskan dengan selarinya dengan nubuatan Daniel tentang empat binatang dalam Daniel 7. Terdapat juga persamaan antara nubuatan dalam kitab Daniel dan dalam kitab Wahyu. Lihat carta berikut di mana penglihatan apokaliptik dalam Wahyu 13-14 selari, dalam banyak hal, nubuatan Daniel 7, yang juga selari dengan nubuatan Daniel 8, seperti berikut:

| Daniel 7 | Wahyu 13-14 |
| --- | --- |
| Binatang dari laut (Dan. 7:1-3) | Binatang dari laut (Why. 13:1a) |
| Singa (Dan. 7:4) | Binatang dengan 10 tanduk (Wahyu 13:1b) |
| Beruang (Dan. 7:5) | Harimau Bintang (Wahyu 13:2a) |
| Harimau Bintang (Dan. 7:6) | Beruang (Why. 13:2b) |
| Binatang dengan 10 tanduk (Dan. 7:7) | Singa (Wahyu 13:2c) |
| Merampas kuasa (Dan. 7:8) | Merampas Kuasa (Why. 13:3-18) |
| Hari Pendamaian (Dan. 7:9-12/Dan. 8:14) | Khabar Tiga Malaikat (Why. 14:1-13) |
| Anak Manusia (Dan. 7:13, 14) | Anak Manusia (Wahyu 14:14–16) |

Persamaan yang ada sekarang menunjukkan bahawa Hari Pendamaian surgawi/Hari Penghakiman, dalam Daniel 7 dan 8, sepadan dengan, dan bersamaan dengan, pengisytiharan di bumi tentang Khabar Tiga Malaikat, dalam Wahyu 14.

**4. Membaca Secara Kontekstual.** Dalam konteks sejarahnya, peristiwa pertempuran tentera antara tentera Babel utara dan tentera Mesir selatan di Karkemis (bandingkan Dan. 1:1 dengan Yer. 46:2) akan digunakan oleh nabi Daniel sebagai templat untuk nubuatannya tentang peperangan eskatologikal antara raja utara dan raja selatan, dalam bab 11. Dalam konteks kesusasteraannya, hakikat bahawa Daniel 7 ditulis dalam bahasa Aramaik, lingua franca (bahasa pertuturan) pada masa itu, manakala Daniel 8 ditulis dalam bahasa Ibrani, bahasa orang Israel, menunjukkan bahawa nubuatan Daniel 7 memberi tumpuan kepada kerajaan di bumi dan mempunyai kesan universal, manakala nubuatan Daniel 8 memberi tumpuan kepada umat Tuhan dan mempunyai kesan rohani.

**5. Membaca Secara Intertekstual.** Memandangkan ayat nubuatan itu adalah pentafsirnya sendiri, maka adalah perlu untuk mencari makna pada ayat itu terutamanya dari dalam teks itu sendiri. Pendekatan ini juga berakar umbi dalam prinsip asas yang telah ditetapkan oleh Ellen G. White dalam menggemakan Pembaharu Martin Luther: “Ayat mentafsirkan Kitab Suci, satu petikan menjadi kunci kepada petikan lain.”—Evangelism, ms. 581. Sebagai contoh, kaitan domba jantan dan kambing, dalam Daniel 8, sebagai tambahan kepada banyak kaitan linguistiknya dengan Imamat 16, menunjukkan bahawa nubuatan Daniel 8 merujuk kepada Hari Pendamaian.

**Memfokuskan pada Respon Peribadi Seseorang**

Kualiti dalam kajian nubuatan oleh seseorang bergantung juga pada fikiran orang yang mengkaji ayat tersebut.

**1. Membaca Secara Rohaniah.** Kitab Suci adalah diilhamkan oleh Tuhan. Oleh itu, adalah logik bahawa, untuk memahami ayat tertentu sepenuhnya dan sebenar-benarnya maka faktor rohani mesti terlibat. Kerana perkara sedemikian mesti “dinilai secara rohani” (1 Kor. 2:14, AVB). Secara praktikal, idea ini bermakna bahawa iman dan doa merupakan faktor penting dalam kejayaan satu usaha pentafsiran. Doa akan membawa pada kajian seseorang itu suatu keajaiban pertolongan Tuhan. Dengan memiliki kepercayaan bahawa Tuhan yang mengilhamkan ayat nubuatan alkitabiah, dan percaya bahawa nubuatan itu akan digenapi, akan memberikan satu keupayaan kepada minda untuk melihat penggenapannya di mana orang lain tidak akan melihat apa-apa.

**2. Membaca Secara Bijak.** Tugas untuk memahami teks yang diilhamkan memerlukan ketekunan dan usaha yang teliti di pihak kita. Pengkhutbah menyebut usaha ini sebagai “Berat, teruk lagi menghibakan, pekerjaan yang diberikan TUHAN kepada anak-anak manusia!” (Pengkhutbah 1:13, AVB). Kata kerja "faham" adalah kata kunci dalam kitab Daniel (muncul 15 kali). Kerana “tetapi sesiapa yang hendak bermegah, biarlah dia bermegah kerana hal ini: bahawa dia memahami dan mengenal Aku” (Yer. 9:24, AVB). Dengan kata lain, mengenal Tuhan adalah matlamat utama pada kebijaksanaan.

**3. Membaca Secara Korporat.** Sebagaimana ayat nubuatan alkitabiah telah datang kepada kita melalui kesaksian komuniti umat Tuhan, nubuatan sedemikian juga ditakdirkan untuk komuniti umat Tuhan. Walaupun pembelajaran Firman Tuhan tidak mengecualikan sumbangan kreatif oleh individu, ia melibatkan saudara dan saudari lain yang seiman, juga. Apabila Tuhan berfirman, Dia pada umumnya menyebut umat-Nya sebagai satu komuniti penyembah: “ Dengarlah, hai Israel” (Ul. 6:4). Daniel meramalkan bahawa, pada akhir zaman, "' ramai' " (iaitu, umat Tuhan yang “bijaksana”) “akan memahaminya” (Dan. 12:10, AVB).

**4. Pembacaan Secara Eksistensial.** Jika Kitab Suci tidak mengubah kita dan mempengaruhi kehidupan kita, kita tidak akan memahaminya. Untuk menggambarkan perkara ini, sebaiknya kita memperhatikan kisah tentang seorang misionari Eropah di Afrika yang mengejek hambanya berbangsa Afrika kerana dia membaca Alkitab: “Mengapa kamu membaca Alkitab?” Misionari itu kemudian menambah, "Ini hanyalah sekumpulan cerita dongeng." Hamba bangsa Afrika itu menjawab, “Jika saya tidak membaca Alkitab, saya pasti sudah memakan kamu.” Pelajaran ini mengandungi prinsip penting tentang kesan yang kuat oleh Firman Tuhan, yang dibandingkan dengan “pedang dua mata” (Ibr. 4:12, AVB). Oleh itu, Firman nubuatan Tuhan adalah sedemikian rupa sehingga ia bukan sahaja dapat memotong dengan tajam dosa musuh dan penindas kita, tetapi ia juga boleh berbicara atau bersaksi “terhadap” kita (Yer. 28:8, ITB).

**5. Pembacaan Beretika.** Malangnya, nubuatan Alkitab sering digunakan untuk menyokong kejahatan manusia. Teori perkauman, yang mempromosikan idea keunggulan bangsa kulit putih berbanding bangsa kulit hitam untuk mewajarkan apartheid dan perhambaan, diasaskan pada pemahaman yang menyimpang tentang nubuatan Kejadian 9:25. Antisemitisme, yang membawa kepada pogrom dan Perang Salib dan memainkan peranan penting dalam pembunuhan enam juta orang Yahudi, adalah berdasarkan dan dipupuk oleh salah tafsiran nubuatan alkitabiah (Dan. 9:24). Sepanjang sejarah, penderaan dan jenayah yang dilakukan terhadap para wanita di dalam lingkungan keluarga sering dibenarkan dengan merujuk kepada nubuatan Kejadian 3:16. Semasa kita mempelajari Firman nubuatan Tuhan pada suku tahun ini, marilah kita membiarkan Kitab Suci yang diinspirasikan ini untuk mengawal sepenuhnya fikiran dan hati kita, untuk tujuan “membetulkan dan mendidik ke arah kebenaran” (2 Tim. 3:16, AVB).

### Bahagian III: Penerapan

Terapkan pelajaran minggu ini pada soalan-soalan di bawah, berfokus pada 2 Timotius 3:15-17.

**Perhatian pada Ayat berikut:**

1. Apakah kata kunci 2 Timotius 3:15-17?
2. Bincangkan dan renungkan kepentingan perkataan berikut: “Kitab Suci,” “bijaksana,” “diberikan,” “lengkap.”
3. Mengapakah pembelajaran Kitab Suci akan mengilhamkan pemikiran kreatif?
4. Apakah struktur ayat ini?
5. Apakah konteks petikan ini?
6. Cari dua ayat alkitabiah lain dengan tema yang sama.

Contohnya, Mazmur 119:97-104 dan Yohanes 5:39. Sila kenalpasti persamaan antara ayat ini dan bandingkan serta bezakan temanya. Bagaimanakah ianya sama atau berbeza?

**Memfokuskan pada Respons Peribadi Anda:**

1. Perkataan manakah dalam 2 Timotius 3:15-17 yang merujuk kepada kepentingan dan keperluan, dalam usaha mengkaji Kitab Suci dengan sikap hormat? Sebagai contoh, renungkan, dan bincangkan, perkataan berikut: “Kitab Suci” (menyiratkan keperluan untuk pendekatan rohani), “diberikan” (hadiah daripada Tuhan), “ilham” (kerja daripada Roh Kudus).
2. Perkataan manakah di dalam ayat yang merujuk pada keperluan membaca dengan bijak? Sebagai contoh, renungkan dan bincangkan perkataan berikut: “emngetahui” (fungsi kognitif; maklumat untuk dipelajari), "bijaksana" (latihan berfikir), "arahan" (keupayaan untuk menerima arahan dan mengkaji pelajaran baharu).
3. Perkataan manakah yang merujuk pada keperluan membaca korporat?
4. Sebagai contoh, renungkan dan bincangkan perkataan berikut: "dari zaman kanak-kanak" (penglibatan ibu bapa), "pembetulan" (penglibatan ibu bapa dan guru), "kerja yang baik" (sesuatu yang dilakukan bagi pihak orang yang memerlukan).
5. Perkataan yang manakah merujuk kepada keperluan aplikasi teks dalam kehidupan peribadi seseorang? Sebagai contoh, renungkan dan bincangkan perkataan berikut: “menjadikan kamu bijak” (mengasah rasa kebijaksanaan dan pertimbangan peribadi seseorang). Perkataan yang manakah merujuk kepada keperluan untuk sensitiviti etika? Sebagai contoh, renungkan dan bincangkan perkataan berikut: “dalam kesolehan” (mengembangkan keupayaan untuk membezakan apa yang betul).