---
title:  Mempelajari Firman
date:   02/04/2025
---

Umat Seventh-day Adventists berhutang banyak kepada William Miller kerana pemahaman mereka tentang nubuatan Alkitab. Walaupun pemahamannya tentang petikan-petikan utama (seperti Daniel 8:14) tidaklah sempurna, namun, metodologi Miller adalah penting, kerana ia telah membuka jalan pada kelahiran pergerakan sisa zaman akhir kita.

`Baca Matius 5:18, 2 Timotius 3:15â€“17, dan Lukas 24:27. Apakah yang ayat-ayat ini ajarkan kepada kita tentang cara kita harus mendekati nubuatan Alkitab?`

Dalam beberapa cara, mempelajari Alkitab tidak seperti menyelesaikan satu teka-teki jigsaw yang besar. Jika anda mengumpulkan hanya dua atau tiga keping bersama-sama, hampir mustahil untuk mengenali keseluruhan gambar. Mungkin dalam dua atau tiga keping itu, anda boleh melihat seekor kuda, jadi anda membuat kesimpulan bahawa anda sedang memasang gambar kuda. Tetapi beberapa keping lagi mendedahkan seekor ayam dan seekor lembu, dan kemudian apabila anda telah memasang ratusan keping yang lain, anda akhirnya dapat melihat bahawa anda telah selesai memasang kembali satu gambar landskap, yang merangkumi sebuah bandar, ladang dan dan pelbagai gunung yang jauh di bahagian belakang gambar tersebut.

Salah satu cara utama yang menyebabkan sesetengah orang Kristian melakukan kesilapan dalam mempelajari Alkitab ialah mereka menganggap Kitab Suci sebagai kumpulan pepatah atau peribahasa yang boleh digunakan untuk menangani suatu situasi tertentu. Sesetengah di antara mereka akan membuka halaman yang memuatkan panduan belajar mudah di muka hadapan pada Alkitab Gideon, di mana anda boleh menemukan ayat-ayat yang berguna mengenai beberapa topik tertantu dan menganggap bahawa ia menggambarkan jumlah keseluruhan ajaran Alkitab mengenai subjek tertentu.

Malangnya, mereka mengambil pendekatan yang sama terhadap nubuatan, dengan memetik teks individu tertentu daripada konteksnya dan membandingkannya dengan peristiwa semasa dan bukannya membandingkannya dengan ayat Alkitab yang lain. Sebahagian hal ini telah membawa kepada penerbitan berterusan buku-buku moden tentang nubuatan yang perlu dikemas kini setiap beberapa tahun berlalu kerana mereka salah tentang apa yang mereka katakan akan berlaku-dan bila.

Itulah sebabnya adalah sangat penting bukan sahaja untuk memilih beberapa teks khusus pada mana-mana topik tertentu, tetapi sebaliknya untuk mengkaji dengan teliti semua yang Alkitab katakan tentang topik itu, dan juga, untuk mengambil kira konteks di mana ia mengatakannya. Sangat mudah untuk memetik ayat keluar dari konteksnya dan membuatnya mengatakan apa sahaja yang kita mahu.

Apakah yang telah menjadi pengalaman anda dengan mereka yang hanya memetik-metik ayat tertentu untuk mencuba dan menyatakan pendapat mereka tentang, katakan, keadaan orang mati? Ataupun hari Sabat? Apakah cara terbaik untuk merespon?