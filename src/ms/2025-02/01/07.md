---
title:  Pandangan Tambahan
date:   04/04/2025
---

Baca Ellen G. White, “An American Reformer,” ms 319–324, dalam The Great Controversy.

“Para pendeta dan orang ramai mengisytiharkan bahawa nubuatan Daniel dan Wahyu adalah misteri yang tidak dapat difahami. Tetapi Kristus mengarahkan murid-murid-Nya kepada kata-kata nabi Daniel mengenai peristiwa-peristiwa yang akan berlaku pada zaman mereka, dan berkata: ‘biarlah para pembaca memperhatikan ertinya.’ Matius 24:15. Dan penegasan bahawa Wahyu adalah misteri, yang tidak perlu difahami, bertentangan dengan tajuk buku itu: ‘ Inilah wahyu Yesus Kristus yang dinyatakan TUHAN kepada-Nya supaya Dia menyampaikan kepada hamba-hamba-Nya segala yang pasti segera terjadi.... Diberkatilah orang yang membaca kata-kata nubuatan ini dan mendengarnya serta mematuhi apa yang tersurat dalamnya, kerana masanya sudah dekat.' Wahyu 1:1–3....

“Sehubungan dengan kesaksian Inspirasi, janganlah manusia berani mengajar bahawa Wahyu adalah misteri yang tidak dapat dicapai oleh pemahaman manusia. Ia adalah misteri yang dinyatakan, sebuah buku yang terbuka. Kajian tentang Wahyu mengarahkan fikiran kepada nubuatan Daniel, dan kedua-duanya memberikan arahan yang paling penting, yang diberikan oleh Tuhan kepada manusia, mengenai peristiwa-peristiwa yang akan berlaku pada penghujung sejarah dunia ini.

“Kepada Yohanes telah dipamerkan adegan-adegan yang menarik minat yang mendalam dan mendebarkan dalam pengalaman gereja. Dia melihat kedudukan, bahaya, konflik, dan pembebasan terakhir umat Tuhan. Dia mencatatkan perkhabaran penutup yang akan mematangkan tuaian bumi, sama ada sebagai berkas untuk gudang syurga atau sebagai ikatan hampas untuk api kemusnahan. Topik yang sangat penting telah diwahyukan kepadanya, khususnya bagi jemaat yang terakhir, agar mereka yang akan berpaling dari kesesatan kepada kebenaran dapat diberi petunjuk mengenai bahaya dan konflik yang berada di hadapan mereka. Tidak ada yang perlu berada dalam kegelapan berkenaan dengan apa yang akan datang ke atas bumi.”—Ellen G. White, The Great Controversy, ms. 341, 342.

**Soalan Perbincangan:**

`Apakah antara cara di mana pelajaran nubuatan dapat meningkatkan iman anda? Apakah nubuatan—sesetengahnya ditulis beribu-ribu tahun yang lalu tentang peristiwa yang akan berlaku ratusan, jika tidak beribu-ribu tahun kemudian—yang telah membantu meningkatkan kepercayaan anda terhadap Alkitab dan, lebih penting lagi, kepada Tuhan yang mengilhamkannya? Sebagai contoh, bagaimanakah Daniel 2 memberi kita alasan yang kuat, dan logik, untuk mempercayai bukan sahaja bahawa Tuhan itu wujud tetapi Dia mengetahui masa depan?`

`Apakah cara terbaik untuk melindungi diri kita daripada banyak percubaan liar dan spekulatif dalam usaha mentafsirkan nubuatan, kadang-kadang bahkan dari mereka dalam gereja kita sendiri? Mengapakah kita mesti berhati-hati untuk dalam menguji “...setiap perkara. Berpegang teguh pada yang baik” (1 Tes. 5:21, AVB)?`