---
title:  Beberapa Prinsip Nubuatan
date:   29/03/2025
---

### Bacaan Untuk Pelajaran Minggu ini

Yer. 29:23, 24; Mzm. 139:1–6; Dan. 12:4; Wahyu 22:10; 2 Tim. 3:15–17; Ibr. 4:12.

> <p>Ayat Hafalan</p>
> “’Tetapi sesiapa yang hendak bermegah, biarlah dia bermegah kerana hal ini: bahawa dia memahami dan mengenal Aku, bahawa Akulah TUHAN, yang menunjukkan kasih abadi, keadilan, dan perbenaran di bumi. Sesungguhnya, hal-hal itulah yang Kusukai,” demikianlah firman TUHAN.’” (Yeremia 9:24, AVB).

Seperti kebanyakan perkara lain di dalam Kitab Suci, orang Kristian tidak bersetuju tentang nubuatan, yang sering meyakinkan orang lain bahawa nubuatan Alkitab adalah membuang masa. Lagipula, jika orang Kristian saling berebut-rebut atas setiap titik dan tajuk nubuatan, sejauh manakah sahnya hal itu? Malangnya, ramai orang percaya juga mula berfikir bahawa beberapa buku dalam Alkitab, seperti Wahyu, tidak dapat difahami. Daripada membacanya, mereka mengelaknya, kadang-kadang dengan dorongan seorang pendeta yang berniat baik yang berpendapat bahawa mempelajari nubuatan menyebabkan lebih banyak masalah daripada menyelesaikannya.

Ia tidak selalu begitu. Untuk lapan belas abad pertama di dalam sejarah Kristian, kebanyakan orang Kristian sangat selesa dengan nubuatan alkitabiah, dan terdapat suatu tahap persetujuan yang mengejutkan tentang apa mesej utama nubuatan itu. Beginilah maksud Tuhan: “Saudara-saudaraku! Demi nama Tuhan kita Yesus Kristus aku berseru kepada kamu semua supaya seia sekata dan tidak wujud perpecahan. Dengan demikian, kamu bersatu hati dan fikiran sepenuhnya.” (1 Kor. 1:10, AVB).

Minggu ini, kita akan meneroka beberapa prinsip yang menghasilkan satu pemahaman nubuatan yang konsisten dan boleh dipercayai.

_*Sila kaji pelajaran minggu ini sebagai persediaan untuk Sabat, 5 April._