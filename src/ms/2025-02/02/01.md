---
title:  Asas Pada Kejadian
date:   05/04/2025
---

### Bacaan Untuk Pelajaran Minggu ini

Isa. 40:7, 8; Kej 22:1–13; Yohanes 3:16; Wahyu 5:5–10; 1 Kor. 15:15–19; Wahyu 12:1–9.

> <p>Ayat Hafalan</p>
> “Pada keesokan harinya, Yohanes melihat Yesus berjalan ke arahnya lalu berseru, “Lihatlah Anak Domba Tuhan yang menghapuskan dosa umat manusia! ’ ” (Yohanes 1:29, AVB).

Salah satu masalah utama dengan tafsiran moden nubuatan Alkitab, seperti dalam Wahyu, adalah bahawa ia gagal mengenali dasar kuno pada kitab Wahyu. Penulisnya mengetahui tentang Perjanjian Lama dan menggunakan konsep yang sudah sangat diketahui oleh para pembacanya. Sementara mencari seluruh Alkitab untuk mendapatkan petikan ayat yang menyerupai teks yang anda pelajari di dalam Wahyu itu adalah berguna, namun terdapat juga teks teras yang menetapkan peringkat untuk memahami buku itu dengan lebih baik daripada teks lain. Ini adalah benar terutamanya dengan Kejadian, yang mempamerkan jalan yang melaluinya dunia kita telah menurun ke dalam kekacauan berdosa. Di dalam pelbagai bentuk, hampir setiap konsep utama yang disebut di dalam Wahyu muncul di dalam bab-bab pembukaan Alkitab.

Minggu ini, kita akan mengkaji segelintir konsep besar ini yang berupa teras di dalam Wahyu. Terdapat banyak konsep itu, dan oleh itu kita akan memilih beberapa di antaranya untuk menggambarkan perkara yang sangat penting bahawa dalam memahami asas kuno di sebalik kitab Wahyu akan membolehkan pelajar melihat nuansa yang tidak terkira banyaknya di dalam teks itu, yang masing-masing boleh menghasilkan pelajaran penting tentang sifat kemanusiaan, Tuhan dan konflik yang berlaku di alam semesta kita dan, dengan itu, dalam kehidupan kita, juga.

_*Sila kaji pelajaran minggu ini sebagai persediaan untuk Sabat, 12 April._