---
title:  Pandangan Tambahan
date:   11/04/2025
---

Baca Ellen G. White, “The Revelation,” ms 578–581 dalam The Acts of the Apostles.

Banyak agama dunia hanya berkisar tentang idea; di dalam kontras yang berkuasa, idea dalam agama Kristian berakar kukuh dalam peristiwa sejarah. Alkitab adalah kisah bagaimana Tuhan berinteraksi dengan manusia pada sepanjang sejarah, dan dengan mempelajari ribuan tahun interaksi tersebut, kita dapat banyak belajar tentang sifat Tuhan yang konsisten.

Namun, kadangkala, orang Kristian mengeluh bahawa mereka bosan mendengar perkara yang sama berulang kali. Kadangkala, apabila mesej nubuatan khas kita disampaikan secara umum, kita berfikir bahawa kita sudah mendengarnya dan tiada apa-apa yang baru untuk dipelajari.

Hakikatnya, walaupun mesej kita tidak berubah dan konsisten, itu tidak bermakna ia mudah atau tidak mencabar. Sebaliknya, apabila kita mempelajari maklumat yang disampaikan daripada pemikiran Tuhan yang tidak terhingga, kita segera menyedari bahawa kita tidak akan pernah selesai mempelajari sesuatu subjek.

Salah satu sebab yang dikenalpasti oleh Ellen G. White untuk penulisan kitab Wahyu adalah untuk mengukuhkan gereja Kristian dalam mesej sejarahnya pada sepanjang zaman. “Beberapa pekerja muda [pada waktu itu]… telah menjadi bosan dengan kebenaran yang sering diulang. Dalam keinginan mereka untuk sesuatu yang baharu dan mengejutkan, mereka cuba memperkenalkan aspek doktrin yang baru.”—The Acts of the Apostles, ms. 580. Oleh itu, kitab Wahyu bukan sahaja tentang masa depan; ia juga tentang masa lalu, yang direncanakan untuk menjaga kita agar tetap berakar dalam iman bersejarah kita supaya kita tidak tersesat oleh keinginan untuk mencari kebaharuan.

**Soalan Perbincangan:**

`Kitab Suci tidak pernah gagal memberikan maklumat dan pemahaman yang baru. Bagaimanakah kita dapat mengimbangi keinginan untuk belajar sesuatu yang baru dengan kepentingan untuk tetap berpegang pada kebenaran yang telah diberikan kepada kita?`

`Bagaimanakah gereja sepatutnya bertindak balas terhadap tafsiran baharu mengenai nubuatan? Walaupun kita tahu bahawa selalu terdapat lebih banyak yang perlu dipelajari, namun, bagaimanakah kita dapat membezakan sama ada cahaya baru itu penting, sekadar trend, atau bahkan suatu kesilapan?`

`Semasa Perang Dunia Kedua, seorang pelaut di Pasifik yang sedang nazak berkata kepada doktor, “Saya seorang yatim piatu. Apabila saya mati, siapa yang akan mengingati saya?” Doktor itu menjawab, “Saya akan sentiasa mengingati kamu.” Walau sebaik mana pun niat doktor tersebut, lambat laun dia juga akan mati, dan begitu juga ingatan terhadap pelaut itu. Bagaimanakah kisah ini membantu kita menyedari kesia-siaan dan ketidakbermaknaan kehidupan kita jika kematian, akhirnya, yang memiliki kata-kata terakhir?`