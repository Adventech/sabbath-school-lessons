---
title:  Memahami Kasih Tuhan
date:   07/04/2025
---

Sebahagian daripada mewarisi sifat berdosa bermakna persepsi kita terhadap alam semesta telah tercemar oleh kecenderungan kita sendiri terhadap kedegilan dan keangkuhan. Kita melihat dunia dari perspektif kita yang terhad, bukannya dari perspektif Tuhan yang Maha Mengetahui (yang jelas sekali). Mungkin tiada konsep yang lebih diselewengkan oleh umat manusia yang berdosa selain daripada konsep “kasih.” Budaya popular cenderung untuk mempromosikan pemahaman tentang kasih yang berpusatkan pemenuhan diri sendiri berbanding kepada orang lain. Pendekatan yang berpusatkan pada diri sendiri ini menyukarkan kita untuk memahami bagaimana Tuhan memandang subjek ini.

Memahami sifat kasih adalah kunci penting dalam memahami nubuatan Alkitab. Salah satu tema utama dalam kontroversi besar ialah wujudnya salah faham yang besar tentang watak Tuhan. Kerana, Ellen G. White mengakhiri ringkasanNya pada buku Kemenangan Akhir dengan menulis: “Seluruh alam semesta adalah bersih. Satu denyutan keharmonian dan kegembiraan berdegup melalui ciptaan yang luas. Dari Dia yang mencipta semuanya, mengalirkan kehidupan, cahaya dan kegembiraan, ke seluruh ruang yang tidak terhad. Dari atom yang terkecil hingga dunia yang terbesar, segala sesuatu, yang hidup dan tidak hidup, dalam keindahan yang tiada bayangannya dan kegembiraan yang sempurna, menyatakan bahawa Tuhan adalah kasih.” —The Great Controversy, ms. 678.

`Baca Kejadian 22:1–13. Sebutan pertama tentang “kasih” dalam Alkitab terdapat di dalam Kejadian 22:2. Apakah yang cerita ini ajarkan kepada kita tentang sifat kasih Tuhan?`

Seringkali, selain daripada mencari kejadian pertama kali konsep dalam Alkitab berlaku, ia juga boleh berguna untuk mencari sebutan pertama konsep yang sama di dalam kitab-kitab tertentu dalam Alkitab—terutamanya dalam Injil. Di dalam Matius 3:17, Markus 1:11, Lukas 3:22, dan Yohanes 3:16 kita menemukan sebutan pertama tentang “kasih” di dalam setiap Injil.

Sebagai contoh, sebutan pertama tentang “kasih” dalam Yohanes (Yohanes 3:16) amat memberi pencerahan: ia kelihatan merujuk kepada kisah Ishak di atas mezbah. Iman Abraham terhadap Tuhan adalah begitu teguh sehingga dia mempercayai bahawa Tuhan dapat membangkitkan anaknya jika dia meneruskan pengorbanan itu (Ibr. 11:19). Ia menggambarkan kasih Tuhan terhadap umat manusia. Tuhan mengasihi kita hingga Dia “menghantar Anak-Nya yang tunggal” (lihat Kej. 22:2, 12, 16)—dan kemudian, membangkitkan-Nya dari kematian. Dengan itu, kita diberi wahyu tentang jenis kasih, kasih yang sanggup berkorban, yang Tuhan miliki untuk kita.

`Bagaimana kita mula mewujudkan kepada orang lain jenis kasih yang sanggup berkorban seperti kasih Tuhan terhadap kita? Mengapakah, bagi kebanyakan daripada kita, jenis kasih ini bukan semestinya suatu yang asas bagi kita?`