---
title:  Imej Dari Perkahwinan
date:   12/04/2025
---

### Bacaan Untuk Pelajaran Minggu ini

Kejadian 2:23–25, Efesus 5:29–32, Yehezkiel 16:4–14, Wahyu 18:1–4, Kejadian 24:1–4, Wahyu 19:1–9.

> <p>Ayat Hafalan</p>
> “Kemudian dia berkata kepadaku, ‘Tulislah: Diberkatilah mereka yang dijemput ke jamuan kahwin Anak Domba!” Katanya lagi kepadaku, ‘Inilah firman TUHAN yang benar..’” (Wahyu 19:9, AVB).

Alkitab penuh dengan kisah cinta yang secara berkuasa menggambarkan aspek keselamatan dan kasih Tuhan kepada umat-Nya. Hubungan yang paling intim, perkahwinan, terbukti menjadi sekolah di mana, jika kita bersedia mengalaminya seperti yang Tuhan maksudkan, kita dapat menemukan pelajaran mendalam tentang kasih-Nya kepada kita, tentang hubungan kita dengan-Nya, dan sejauh mana Dia telah berusaha untuk menebus kita.

Konsep moden tentang cinta dan perkahwinan telah mengaburkan kemampuan kita untuk menghargai apa yang Tuhan ingin ajarkan melalui perjanjian perkahwinan. Walaupun dosa manusia telah sangat merosakkan perkahwinan (dan hampir segala sesuatu yang lain), perkahwinan masih dapat menjadi cara yang berkuasa untuk menyatakan kebenaran, bahkan kebenaran tentang nubuatan. Lebih dari sekadar membuat kita bahagia, perkahwinan seharusnya menjadi sekolah di mana kita belajar pelajaran mendalam tentang diri kita dan hubungan kita dengan Tuhan.

Minggu ini kita akan menjelajahi pelbagai cara Firman TUHAN berbicara tentang perkahwinan, sama ada yang baik mahupun yang buruk. Kita kemudian akan dapat mengambil pelajaran daripada contoh-contoh ini untuk memahami dengan lebih baik bagaimana Tuhan berhubungan dengan umat-Nya, walaupun mereka gagal, dan kita dapat belajar beberapa kebenaran tentang kasih-Nya yang dapat membantu kita memahami peristiwa akhir zaman dengan lebih baik.

_*Sila kaji pelajaran minggu ini sebagai persediaan untuk Sabat, 19 April._