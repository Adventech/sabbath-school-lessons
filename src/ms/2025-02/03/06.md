---
title:  Pelacur Dihakimi
date:   17/04/2025
---

`Baca Wahyu 19:1–9. Dua perkara dirayakan serentak: berakhirnya pelacur itu dan perkahwinan Kristus dengan pengantin perempuan-Nya. Bagaimanakah mungkin kedua-dua peristiwa itu sebenarnya menunjukkan sifat Tuhan yang adil dan penyayang pada masa yang sama?`

Ketidaksetiaan membawa akibat yang sangat menyakitkan, memberi kesan bukan hanya kepada pasangan tetapi juga kepada anak-anak dan orang lain. Walaupun pasangan yang paling sabar mungkin akhirnya akan menemui saat di mana perkahwinan tidak lagi dapat diselamatkan. Begitu juga, apabila dunia ini mencapai tahap di mana hati manusia menjadi terlalu keras untuk bertaubat, tiada gunanya sejarah berlanjutan dan membiarkan penderitaan akibat dosa terus berlaku. Walaupun ada kesedihan atas mereka yang hilang, mereka yang telah menderita di bawah dunia yang dipenuhi dosa dapat bersyukur kerana akhirnya segalanya akan berakhir, dan dunia dipulihkan seperti rancangan asal Tuhan. Kali ini tidak akan ada lagi penolakan terhadap Tuhan kerana kita telah belajar, melalui cara yang pahit, bahawa Tuhan itu adalah benar tentang kehancuran yang berlaku apabila kita menjauhkan diri daripada-Nya.

`Baca Wahyu 21:1–4. Apakah yang dimaksudkan dengan imej perkahwinan di sini, dan mengapakah ia penuh dengan harapan dan janji? Apakah jaminan kita tentang harapan yang disamapaikan melalui ayat-ayat ini?`

“Perkahwinan, satu kesatuan seumur hidup, adalah simbol kesatuan antara Kristus dan gereja-Nya. Roh yang Kristus nyatakan kepada gereja adalah roh yang suami dan isteri harus nyatakan kepada satu sama lain.”—Ellen G. White, Testimonies for the Church, vol. 7, ms. 46.

Kristus menanggung penderitaan yang tidak terbayangkan ketika manusia menolak-Nya dan memberikan kasih yang sepatutnya untuk-Nya kepada tuhan-tuhan lain. Namun, Dia tetap menyerahkan diri-Nya untuk kita, membayar harga bagi ketidaksetiaan dan penyelewengan kita, agar jika kita bertaubat dan meninggalkannya, kita dijanjikan kehidupan yang kekal.

`Baca 1 Petrus 1:18, 19. Apakah yang diberitahu kepada kita dalam ayat-ayat ini yang memberi kita jaminan tentang kesudahan yang digambarkan di dalam Wahyu 21:1–4?`