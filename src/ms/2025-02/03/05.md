---
title:  Ishak dan Ribka
date:   16/04/2025
---

Apabila Abraham sudah tua dan tidak syak lagi memikirkan tentang janji-janji yang dibuat kepada-Nya oleh Tuhan tentang keturunannya (lihat Kej. 15:5), dia memberikan satu tugas yang sungguh-sungguh kepada hambanya yang paling tua dan paling dipercayai.

`Baca Kejadian 24:1–4. Mengapakah sangat penting bagi Abraham bahawa anaknya tidak berkahwin “anak perempuan Kanaan” (Kej. 24:3, AVB)?`

Walau bagaimana kelihatan eksklusif sekalipun nasihatnya itu, namun isu bagi Abraham itu adalah rohaniah, bukan etnik; ia adalah teologikal, bukan perkauman. Abraham mengetahui dengan baik kemerosotan moral amalan agama orang Kanaan, apatah lagi penyembahan mereka kepada tuhan-tuhan palsu, dan dia tahu betapa mudahnya bagi anaknya untuk jatuh ke dalam amalan ini jika dia berkahwin dari kalangan mereka.

Sememangnya, kisah Israel kuno dan juga gereja Kristian sepanjang zaman sering kali menunjukkan bahawa umat Tuhan—yang seharusnya menjadi saksi kepada dunia—sebaliknya terpengaruh oleh dunia serta ajaran palsu dan kepercayaan agamanya. Salah satu contoh besar dari realiti yang menyedihkan ini ialah hari Ahad, hari penyembahan dewa matahari dalam kepercayaan pagan, yang menggantikan hari Sabat hari ketujuh yang Alkitabiah, satu isu yang akan memainkan peranan penting pada hari-hari terakhir nanti.

`Baca Kejadian 24:57–67. Apakah pelajaran yang boleh kita ambil tentang Kristus dan gereja-Nya daripada beberapa butiran yang kita dapati dalam kisah ini? Apakah yang perlu dipelajari, sebagai contoh, tentang keadaan kita yang jatuh ini daripada hakikat bahawa Ribka adalah saudara yang jauh dan terpisah dengan Ishak?`

Tidak diragukan lagi yang kita ini adalah berkaitan dengan Pencipta kita, kita, yang pada asalnya diciptakan menurut gambar-Nya. Kita telah dipisahkan daripada-Nya oleh dosa, namun, kita masih dianggap sebagai pengantin yang sesuai untuk-Nya, walaupun melalui pilihan kita, kita boleh membuat hubungan perkahwinan itu lebih bergelora daripada yang sepatutnya.

`Ya, Tuhan mengasihi kita, pengantin perempuan, lebih daripada kita mengasihi Dia. Apakah pilihan yang boleh kita buat, dan patut buat, setiap hari yang boleh menguatkan kasih kita kepada Tuhan? Pada masa yang sama, apakah pilihan yang hanya akan mematikan kasih kita itu terhadap-Nya?`