---
title:  Pandangan Tambahan
date:   18/04/2025
---

Baca Yohanes 2:1–11, Matius 22:1–14, 2 Korintus 11:1–5, dan Matius 25:1–13.

Apabila anda menyedari betapa banyak maklumat dalam Alkitab yang dapat membantu memperluas pemahaman tentang nubuatan, mungkin timbul godaan untuk berlebihan dalam menerapkannya. Sepanjang sejarah, ada orang Kristian yang terlalu menekankan simbol dan gambaran dalam kisah Alkitab hingga hampir menganggapnya sebagai mitos. Sementara terdapat pelbagai lapisan makna di seluruh Kitab Suci, kita mesti ingat bahawa Tuhan menggunakan peristiwa nyata dengan orang sebenar untuk mengajar kita tentang hubungan-Nya dengan gereja di masa depan.

Sebagai contoh, pesta perkahwinan di Kana mungkin memberikan wawasan tentang metafora perkahwinan dalam nubuatan, tetapi pesta itu adalah peristiwa sebenar. “Perkataan Kristus menyediakan kelimpahan untuk pesta itu. Begitu juga kelimpahan kasih karunia-Nya untuk menghapuskan dosa manusia dan memperbaharui serta menyokong jiwa.”—Ellen G. White, Desire of Ages, ms. 149.

Seperti yang ditulisnya: “Tuhan tidak akan melakukan apa-apa, melainkan Dia menyatakan rahsia-Nya kepada hamba-hamba-Nya, para nabi.’ Walaupun ‘hal-hal yang tersembunyi adalah milik Tuhan kita,’ ‘hal-hal yang dinyatakan adalah milik kita dan anak-anak kita selama-lamanya.’ Amos 3:7; Ulangan 29:29. Tuhan telah memberikan hal-hal ini kepada kita, dan berkat-Nya akan turut menyertai suatu kajian yang hormat dan dengan doa terhadap nubuatan.”—Desire of Ages, ms. 234..

**Soalan Perbincangan:**

`Baca Yohanes 2:1–11. Terdapat banyak unsur dalam Injil Yohanes yang meramalkan pekerjaan masa depan Kristus, dan para pengulas telah melihat cara yang disengajakan di mana Yohanes menggerakkan pembacanya ke hadapan ke Salib. Di manakah anda melihat pelbagai aspek watak Kristus dan kerajaan masa depan ditunjukkan dalam kisah ini? Apakah yang ia ajarkan kepada kita tentang rancangan keselamatan, atau tentang pesta perkahwinan muktamad yang telah dijanjikan kepada Putera Tuhan?`

`Perumpamaan tentang sepuluh anak dara dikenali secara meluas dan digemari oleh para pelajar Alkitab. Apakah yang diajarkan oleh kisah penting ini kepada kita tentang peristiwa hari terakhir? Adakah penting bahawa pengantin lelaki lambat tiba? Apakah pelajaran yang mungkin diajarkan oleh perumpamaan ini tentang hubungan kita secara individu dengan Kristus berbanding cara Kristus berhubungan dengan gereja secara korporat?`

`Fikirkan tentang amalan palsu yang telah masuk ke dalam agama Kristian yang berasal dari luar kepercayaan. Selain yang jelas, itiu, Ahad, yang bertentangan dengan Sabat alkitabiah, apakah kepercayaan palsu lain yang telah masuk? Bagaimanakah ia masuk ke dalam gereja kita, dan apakah yang boleh kita lakukan bukan sahaja untuk melindungi diri daripadanya tetapi untuk membantu orang lain melihat apa itu sebenarnya? Dalam cara apakah mesej tiga malaikat itu berupa satu usaha untuk melakukan perkara itu, itiu, untuk membantu orang melihat ajaran palsu yang telah memasuki ke dalam gereja kita?`