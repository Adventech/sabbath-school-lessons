---
title:  Pandangan Tambahan
date:   16/05/2025
---

Baca Ellen G. White, “The Controversy Ended,” ms 669–671, 676–678, dalam The Great Controversy.

Syaitan, yang dahulunya merupakan kerub pelindung, berusaha untuk menghancurkan kepercayaan kepada takhta Tuhan. Tuhan telah membiarkan malaikat-malaikat yang jatuh meneruskan pemberontakan mereka untuk menunjukkan kepada alam semesta betapa dahsyatnya kejahatan yang lahir daripada sikap meninggikan diri sendiri. Walaupun Iblis berjaya menipu umat manusia untuk menyertai peperangannya melawan Tuhan, Kristus telah mengalahkannya sepenuhnya di kayu salib, dan dengan itu, menjaminkan satu tempat bagi manusia di mana malaikat yang jatuh pernah tinggal. Orang berdosa, yang di dalam Kristus, secara terbuka menolak segala tuntutan Lusifer. Senario terakhir ini, dalam beberapa aspek, merupakan penyataan kasih dan kebaikan Tuhan yang lebih besar berbanding sebelum kejatuhan Lusifer. Meskipun Tuhan tidak pernah menetapkan supaya kejahatan itu wujud—dan ia adalah satu tragedi dengan akibat kekal—namun apabila semuanya telah selesai, kebaikan dan kasih Tuhan akan dinyatakan dengan cara yang tidak pernah dibayangkan sebelumnya.

Kristus “memandang kepada mereka yang telah ditebus, diperbaharui dalam gambar-Nya sendiri, setiap hati mencerminkan kesempurnaan ilahi, setiap wajah memantulkan rupa Raja mereka. Dia melihat dalam mereka hasil dari penderitaan jiwa-Nya, dan Dia berpuas hati. Kemudian, dengan suara yang didengar oleh kumpulan besar orang benar dan orang jahat, Dia mengisytiharkan, ‘Lihatlah pembelian darah-Ku! Untuk mereka inilah Aku menderita, untuk mereka inilah Aku mati, supaya mereka dapat tinggal dalam hadirat-Ku sepanjang zaman kekekalan.’ Nyanyian pujian naik daripada mereka yang berpakaian putih di sekitar takhta: ‘Layaklah Anak Domba yang telah disembelih untuk menerima kuasa, dan kekayaan, dan hikmat, dan kekuatan, dan penghormatan, dan kemuliaan, dan berkat.’ Wahyu 5:12.”—Ellen G. White, The Great Controversy, ms. 671.

**Soalan Perbincangan:**

`Bayangkan diri anda berdiri di hadapan Tuhan dengan setiap kelemahan, setiap kecacatan karakter, setiap perbuatan salah, setiap fikiran jahat, dan setiap motif yang salah terbongkar sepenuhnya di hadapan-Nya! Apakah yang anda layak terima secara adil? Lalu, apakah satu-satunya harapan anda? Mengapakah kita mesti memiliki “kebenaran TUHAN kerana iman dalam Yesus Kristus bagi semua orang yang percaya. Sebab tidak ada perbedaan” (Roma 3:22, AVB) menyelubungi kita sekarang, dan dalam penghakiman, saat kita paling memerlukannya? Ringkasnya, mengapakah kita memerlukan Injil?`

`Seperti yang kita lihat, Yohanes Pembaptis,, memainkan peranan sebagai seorang serafim—sebagai pelita yang menyala dan bercahaya. (Lihat Yohanes 5:35.) Dia adalah pendahulu kepada Kristus, mengumumkan kedatangan Mesias yang pertama. Bagaimanakah umat Tuhan pada zaman akhir memegang peranan nubuatan kenabian yang serupa?`