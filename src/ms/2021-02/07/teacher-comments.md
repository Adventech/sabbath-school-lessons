---
title:  Komen Guru
date:  14/05/2021
---

**Fokus Pembelajaran**: Keluaran 19:4, ITB

#### Bahagian I: Ringkasan

Setelah tinggal di kalangan orang Mesir, yang agamanya mengajarkan bahawa keselamatan dibeli oleh usaha manusia, Israel kehilangan penglihatan tentang siapa sebenarnya Tuhan itu. Mereka percaya bahawa ketaatan mereka kepada Tuhan adalah keselamatan mereka dan penebusan itu timbul daripada pahala mereka sendiri, bukan dalam hubungan peribadi mereka dengan Tuhan.

#### Bahagian II: Ulasan

“Pada waktu  burung helang ingin mengajar anak kecilnya terbang. . . , ia menyorong seekor daripada anak-anak itu dan dengan paruhnya, menolak jatuh anak itu dari sarang. Anak helang itu jatuh, lalu helang besar itu terbang di bawahnya dan menyambut si kecil di atas belakangnya nya dan terbang semula sejauh 1.2 km ke udara.

"Ketika anda hampir tidak dapat melihat helang yang bagaikan satu titik kecil di langit, ia terbang secara miring, lalu anak yang di belakangnya itu jatuh semula, jatuh bebas dalam kebingungan kira-kira sejauh seribu kaki.

“Sementara itu, helang besar itu berlegar di bawah si helang kecil. Helang besar itu membiarkan anak itu mendarat di belakangnya dan membawa helang kecil itu ke udara semula. Selepas itu ia menjatuhkan si kecil semua, si kecil turun lebih jauh dan lebih jauh — kadang-kadang dalam jarak seratus kaki dari tanah.

"Sekali lagi helang besar itu menyambut si kecil di belakangnya dan mereka naik ke udara sejauh satu kilometer lagi. Sedikit demi sedikit helang kecil itu akan belajar bagaimana terbang. Helang besar tahu bila helang kecil itu letih; ia membawa helang kecil itu ke sarang, ia mengulang proses yang sama dengan anak yang seteusnya.”—Paul Lee Tan, Encyclopedia of 15,000 Illustrations (Dallas, TX.: Bible Communications, Inc., 1998), ms. 3050, 3051.

**Di atas Sayap Helang**

Dengan cakar kasih kurnia-Nya yang tajam, Helang Gunung kekekalan menyorong anak helang Ibrani daripada sarang penindasan orang Mesir yang angkuh. Di Laut Merah, anak helang itu menjadi panik apabila ia mendengar  bunyi roda kereta kuda  ketidakadilan sedang mengejar. Ketika iman anak helang itu kebingungan, ia melihat dua tembok air yang sangat besar  menjadi pemandangan yang mulia, memberi salam hormat kepada kemahakuasaan Helang yang penuh keagungan. Di antara tembok air yang jernih itu, jalanan  kering telah dipahat dengan cara supranatural, membawa anak helang yang gemetar itu ke jalan yang selamat.

**Corak Keselamatan**

Sama seperti ungkapan Ibrani go'el dalam Keluaran 6: 6 yang mengungkapkan Kristus sebagai Penebus  Sanak saudara-Israel, ada empat istilah Perjanjian Baharu Yunani yang memperluas bagaimana Kristus adalah Sanak saudara- Penebus  kita: "Ada empat kata yang berbeza digunakan untuk menunjukkan 'penebusan 'dalam Perjanjian Baharu Yunani: agoridzo, exagoridzo, lutroo, dan apolutrosis. . . .

“Kata pertama untuk ‘penebusan’ [agoridzo] memberitahu kita bahawa Yesus Kristus datang ke bumi untuk mencari kita dalam kerosakan moral kita dan secara peribadi melihat keadaan kita yang diperhambakan oleh  Syaitan.

"Kata kedua untuk 'penebusan' (exagoridzo) menyatakan bahawa Yesus datang bukan hanya untuk memeriksa keadaan kita tetapi untuk secara kekal mengeluarkan kita daripada kuasa Syaitan.

“Kata ketiga untuk ‘penebusan’(lutroo) memberitahu kita bahawa Yesus sangat berdedikasi untuk membebaskan kita daripada kekuasaan Syaitan sehingga Dia rela membayar harga tebusan oleh darah-Nya sendiri. . . .

"Kata keempat untuk 'penebusan' (apolutrosis) mengatakan kepada kita bahawa, selain membebaskan kita secara kekal daripada  genggaman Syaitan, Yesus mengembalikan kita ke posisi 'anak-anak Tuhan.' Sekarang kita dipulihkan sepenuhnya dan dijadikan pewaris bersama dengan Yesus Kristus Sendiri (Roma 8:17).”—Rick Renner, Dressed to Kill:  A Biblical Approach to Spiritual Warfare and Armor (Tulsa, OK: Teach All Nations, 2007), hlm. 81, 98, 99. (Kaji 1 Kor 6:20; Gal 3:13; 4: 4, 5; Ef 1: 7; Titus 2:14; 1 Ptr.1: 18, 19; Wahyu 5: 9; 7:23.)

**Perjanjian Sinai**

Dalam perjanjian Sinai (Kel. 19: 5, 6), ada tiga unsur penting, atau poin, yang diungkapkan oleh Yahweh ketika Dia berbicara kepada Israel kuno berkaitan dengan kehendak-Nya yang telah ditetapkan. Elemen pertama daripada perjanjian ini adalah keinginan Tuhan yang dinyatakan untuk menjadikan bangsa Ibrani sebagai harta yang berharga. "Berbeza dengan jenis harta benda lain, iaitu harta yang tidak dapat digerakkan, seperti harta tanah, Israel menjadi, melalui kasih sayang Tuhan, harta milik-Nya yang boleh bergerak.”—Gerhard M. Hasel and Michael G. Hasel, The Promise: God’s Everlasting Covenant, hlm. 65.

Perkara kedua dalam perjanjian ini adalah bahwa Yahweh merancang untuk menjadikan Israel sebagai kerajaan para imam. Dengan kata lain: "Setiap orang Israel, dalam berbagai cara, harus berfungsi sebagai agen imam Tuhan untuk membawa berkat kepada bangsa-bangsa di seluruh dunia dan melayani keperluan mereka.”—Gerhard M. Hasel and Michael G. Hasel, The Promise: God’s Everlasting Covenant, ms. 66. Poin ketiga dalam perjanjian ini tertumpu kepada rancangan Yahweh agar Israel dijadikan bangsa yang dikuduskan. Pada hakikatnya,   Israel dalam perjanjian itu menjadi entiti suci. Setelah mengetahui bahawa Israel kuno akan segera melanggar perjanjian- perjanjiannya (Kel. 19: 7, 8), Yahweh memulai perjanjian Sinai. Mengapa? (Kaji Keluaran 32.)

**Tuhan dan Israel**

“Jadi sekarang, jika kamu sungguh-sungguh mendengarkan firman-Ku dan berpegang pada perjanjian-Ku, maka kamu akan menjadi harta kesayangan-Ku sendiri dari antara segala bangsa, sebab Akulah yang empunya seluruh bumi.  Kamu akan menjadi bagi-Ku kerajaan imam dan bangsa yang kudus. Inilah semuanya firman yang harus kaukatakan kepada orang Israel.”—The Interlinear Hebrew-English Old Testament, vol. 1, ms. 192.  (Lihat Keluaran 19: 5, 6.) “Injil adalah Hukum yang terungkap, tidak lebih dan tidak kurang. . . . Hukum menunjukkan Kristus; Kristus menunjukkan kepada Taurat. Injil memanggil manusia untuk bertaubat. Taubat daripada apa? —Daripada dosa. Apakah dosa itu? —Ini adalah pelanggaran Hukum. Oleh itu Injil memanggil manusia. . . kembali kepada pematuhan kepada Hukum Tuhan.”—Ellen G. White, “The Law and the Gospel,” The Signs of the Times, 25 Februari 1897.

**Janji, Janji. . .**

“Sekiranya iman dan perbuatan membeli kurnia keselamatan bagi siapapun, maka  Pencipta berkewajiban kepada makhluk ciptaan. Di sinilah peluang untuk kepalsuan diterima sebagai kebenaran.”—Ellen G. White, Faith and Works, h. 20.

Inilah cara lain untuk menyatakan kebenaran ini: ia bukan iman dan  perbuatan; ia bukan iman atau perbuatan. Ia adalah iman yang berkerja. Kita memperlihatkan iman kita melalui perbuatan kita; pada hakikatnya, perbutan dapat menguatkan iman.

#### Bahagian III: Penerapan Hidup

**Untuk Renungan**: Pada minggu terakhir tahun 1999, salon.com menyiarkan cerita yang bertajuk "The Hall of Shame." Ia adalah mengenai sepuluh tokoh sukan paling tidak terhormat pada tahun itu. Senarai itu merangkumi semua perkara seperti seseorang yang ditangkap kerana membunuh atau orang  yang telah ditangkap kerana  dadah. Orang-orang ini telah menandatangani kontrak dengan pasukan dan peminat mereka. Mereka memulakan karier mereka dengan niat terbaik: bermain dengan baik, hidup dengan terhormat, dan terbukti layak mendapat tandatangan dalam kontrak mereka.

Sebelum seseorang membuat kontrak dengan sesiapapun, penting untuk mengetahui karakter orang itu. Apakah yang ada dengan karakter Tuhan yang membuat kita merasa selesa untuk mengadakan hubungan perjanjian dengan Dia? Adakah anda fikir Dia terlebih dahulu melihat karakter kita sebelum menjalinkan hubungan dengan kita? Terangkan.

`1. Dalam kebanyakan perkongsian, faedah bagi kedua-dua pihak adalah sama. Namun, ketika Tuhan yang ilahi mengadakan perkongsian dengan manusia yang berdosa, hubungan itu mulai sangat tidak seimbang — Tuhan membawa lebih banyak faedah ke dalam perkongsian daripada yang pernah kita dapat. Bagaimana mungkin pihak yang tunduk kepadaNya namun memiliki hak istimewa untuk bekerjasama dengan Dia? Terangkan.`

`2. Sebelum anda menandatangani kontrak, anda harus membaca semua tuntutan dan hal-hal yang berkaitan. Tetapi ketika Tuhan membuat perjanjian, Dia sangat jelas. Tidak ada bacaan yang tidak jelas atau mempunyai maksud yang lain. Kata-katanya adalah serangkaian definisi: “Aku akan, Aku akan, Aku akan. . . " (contohnya, lihat Kel 6: 6, 7). Sebagai respons, apakah yang akan anda lakukan dalam perkongsian itu? Sekiranya anda berada di pihak Tuhan, seberapa selesakah anda dengan mengadakan perkongsian dengan orang seperti anda?`

`3. Kontrak disesuaikan agar sesuai dengan pihak-pihak yang berkenaan, jenis urusan yang terlibat, dan sebagainya. Dengan cara apakah Tuhan menyesuaikan perjanjian-Nya dengan anda? Bagaimanakah anda memperlihatkan penghargaan atas "kelonggaran" yang telah dibuatNya sekiranya anda melanggar kontrak anda? Bagaimanakah peranan Tuhan sebagai rakan anda mempengaruhi peranan-Nya sebagai rakan kongsi anda? Adakah terdapat konflik antara kedua-dua peranan tersebut? Terangkan. Tuhan menyedari kelemahan kita (Mzm. 103: 13, 14). Adakah ini bermaksud bahawa Tuhan mengizinkan dosa? Kita tahu bahawa Tuhan mengampuni dosa. Bagaimanakah hal ini berbeza?`

`4. Idea tentang Tuhan turun ke taraf manusia kita paling jelas dalam Perjanjian Baharu,  orang sering menganggap bahawa Tuhan itu jauh dan tidak dapat didekati dalam Perjanjian Lama. Mengapakah konsepsi ini tidak tepat?`

`5. Sebilangan besar arahan yang diberikan kepada Israel setelah Keluaran mungkin kelihatan tidak relevan dan ketinggalan zaman bagi orang moden, memang jelas bahawa sekurang-kurangnya sebahagian daripadanya tidak berlaku secara langsung hari ini. Bagaimanakah menurut anda peraturan dan ritual yang diberikan setelah Keluaran berfungsi untuk mengajar pelajaran yang Tuhan ingin mereka ketahui? Bagaimanakah kita mengetahui mana satu yang mungkin masih terpakai untuk kita hari ini?`

`6. Ramai   pengulas Alkitab menganggap janji kolektif Israel untuk mentaati Tuhan (Kel 19: 8) sebagai sombong dan sesat. Sekiranya demikian, mengapa? Bolehkah anda memikirkan jawapan lain yang mungkin lebih sesuai? Apakah yang membezakan ketaatan sejati dengan ketaatan salah atau sesat?`