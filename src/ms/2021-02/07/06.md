---
title:  'Janji-janji, Janji-janji . . . . (Kel. 19:8)'
date:  13/05/2021
---

Pada pandangan pertama, semuanya kelihatan baik. Tuhan membebaskan umat-Nya, menawarkan janji-janji perjanjian kepada mereka, dan mereka setuju: mereka akan melakukan semua yang diminta oleh Tuhan untuk mereka lakukan. Ini adalah perjanjian "dibuat di syurga," bukan?

**Sila baca ayat-ayat berikut. Pengertian apakah yang ayat-ayat ini berikan mengenai respons Israel terhadap perjanjian itu?**

`Rom. 9:31, 32`

`Rom. 10: 3`

`Heb. 4: 1, 2`

Apapun yang Tuhan minta untuk kita lakukan, hubungan kita dengan-Nya mesti didasarkan pada iman. Iman memberikan asas di mana perbuatan menyusul. Perbuatan itu, tidak kira betapa bermotif murni, tidak kira seberapa tulus, tidak kira seberapa banyak, tidak dapat membuat kita layak di hadapan Tuhan yang kudus. Pada zaman Israel tidak, dan   pada zaman kitapun tidak

`Namun, jika Alkitab berulang kali menekankan mengenai perbuatan atau usaha, mengapakah perbuatan tidak dapat membuat kita diterima di sisi Tuhan? (Lihat Yes. 53: 6; Yes. 64: 6; Rom 3:23.)`

Sayangnya, orang Ibrani percaya bahawa ketaatan mereka menjadi alat keselamatan mereka, bukan hasil daripada keselamatan. Mereka mencari kebenaran dalam ketaatan mereka kepada hukum, bukan kebenaran Tuhan, yang datang melalui iman. Perjanjian di Sinai â€” walaupun disertakan dengan sekumpulan petunjuk dan hukum yang jauh lebih terperinci â€” dirancang sebagai perjanjian kasih kurnia sama seperti semua perjanjian sebelumnya. Kasih kurnia ini, yang dianugerahkan secara percuma, membawa perubahan hati yang membawa kepada penurutan. Masalahnya, tentu saja, bukan terletak kepada usaha mereka untuk taat (perjanjian menuntut agar mereka taat); masalahnya adalah jenis "ketaatan" yang mereka berikan, yang sama sekali bukan ketaatan, seperti yang ditunjukkan oleh sejarah bangsa itu kemudian.

`Sila baca dengan teliti Roma 10: 3, terutama bahagian terakhir. Apakah maksud Paulus di sana? Apakah yang terjadi kepada orang-orang yang berusaha menegakkan kebenaran mereka sendiri? Mengapakah percubaan itu pasti membawa kepada dosa, ketidakadilan, dan pemberontakan? Lihatlah kehidupan kita sendiri. Adakah kita tidak dalam bahaya melakukan perkara yang sama?`