---
title:  Perjanjian di Sinai
date:  11/05/2021
---

Buku Keluaran menarik perhatian pembaca kepada tiga peristiwa besar. Seperti tiga buah gunung, Keluaran itu sendiri, penetapan perjanjian itu, dan pembangunan kemah-tempat kudus. Pembentukan perjanjian, yang tercatat dalam Keluaran 19 hingga 24, adalah Gunung Everest dari antara ketiga-tiganya. Intisari Keluaran 19 hingga 24 menunjukkan urutan dan hubungan peristiwa-peristiwa itu.

**Walaupun anda tidak mempunyai masa untuk mencari semua ayat yang disenaraikan di bawah,  berikan tumpuan kepada urutan peristiwa**:

`1.	Ketibaan dan perkhemahan Israel di Sinai setelah dilepaskan oleh Tuhan (Kel. 19: 1, 2).`

`2.	Usul Tuhan tentang perjanjian dengan Israel (Kel 19: 3-6).`

`3.	Respons Israel dalam penerimaan perjanjian itu (Kel 19: 7, 8).`

`4.	Persiapan untuk menerima perjanjian itu secara formal (Kel 19: 9-25).`

`5.	Pengisytiharan Sepuluh Perintah (Keluaran 20: 1-17).`

`6.	Musa sebagai pengantara perjanjian itu (Kel 20: 18-21).`

`7.	Prinsip-prinsip Perjanjian dijelaskan (Kel 20:22 hingga Kel 23:22).`

`8.	Pengesahan perjanjian itu (Kel 24: 1-18).`

Perjanjian ini memainkan peranan penting dalam rencana penyelamatan. Ini adalah perjanjian keempat yang tercantum dalam Alkitab (mendahului perjanjian dengan Adam, Nuh, dan Abraham), dan di dalamnya Tuhan memperlihatkan diri-Nya lebih lengkap daripada sebelumnya, terutama apabila seluruh ritual tempat suci ditetapkan. Oleh itu, tempat kudus menjadi kaedah yang mana Dia tunjukkan kepada orang Israel rencana penyelamatan yang mereka harus  nyatakan kepada dunia.

Walaupun Tuhan telah membebaskan Israel daripada perbudakan Mesir, Dia ingin mereka memahami bahawa pembebasan itu mempunyai makna yang lebih besar dan lebih penting daripada sekadar kebebasan daripada perhambaan fizikal. Dia ingin menebus mereka daripada dosa, perhambaan yang paling utama, dan ini hanya dapat terjadi melalui pengorbanan Mesias, seperti yang diajarkan dalam bayangan dan simbol pelayanan kudus.  Maka tidak hairanlah, tidak lama setelah mereka dibebaskan daripada perhambaan, dan diberikan hukum, orang Israel diperintahkan untuk membangunkan tempat kudus, kerana di dalamnya Tuhan memperlihatkan kepada mereka rencana penebusan â€” yang merupakan makna sebenar dan tujuan perjanjian itu. Sebab perjanjian itu tiada maknanya jika bukan perjanjian penyelamatan yang Tuhan berikan kepada umat manusia yang sudah jatuh. Perjanjian itu ditunjukkan di Eden, dan kemudian ditunjukkan Sinai.

`Mengapakah perjanjian antara Tuhan dan umat Israel menjadi suatu keperluan? (Lihat Ul. 29: 10-13, perhatikan sekali lagi, aspek hubungan dalam perjanjian.)`