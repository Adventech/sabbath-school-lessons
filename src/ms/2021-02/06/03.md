---
title:  'Tanah Perjanjian (Kej. 35:12)'
date:  03/05/2021
---

Janji bahawa tanah akan diberikan kepada umat Tuhan, Israel, pertama kali diberikan kepada Abraham dan kemudian diulangi kepada Ishak dan Yakub. Kata-kata Yusuf pada akhir hidupnya mengulangi janji ini (Kej. 50:24). Akan tetapi, Tuhan memberitahu Abraham bahawa "empat ratus tahun" akan berlalu sebelum keturunan Abraham merebut tanah itu (Kej. 15:13, 16). Penunaian janji itu bermula pada zaman Musa dan Yoshua. Musa mengulangi perintah ilahi: “ ‘ “Ketahuilah, Aku telah menyerahkan negeri itu kepadamu” ’ ” (Ul. 1:8, ITB).

`Sila baca Ulangan 28: 1, 15. Apakah yang tersirat dalam kata-kata ini? Singkatnya, tanah itu akan diberikan kepada mereka sebagai sebahagian daripada perjanjian. Suatu p erjanjian menyatakan secara tidak langsung suatu kewajiban-kewajiban. Apakah  kewajiban  bagi Israel?`

Bahagian pertama Ulangan 28 menggariskan berkat-berkat yang akan diterima Israel jika mereka mengikuti kehendak Tuhan. Bahagian lain dari bab ini membahas kutukan yang akan menimpa mereka jika mereka ingkar. Kutukan ini "sebahagian besarnya, walaupun tidak sepenuhnya, terjadi dengan menuai hasil daripada dosa itu sendiri. . . . '' Sebab barangsiapa menabur dalam dagingnya, ia akan menuai kebinasaan dari dagingnya'' (Gal. 6: 8).   Seperti air, yang, dibiarkan sendiri, tidak akan berhenti mengalir sehingga ia mencapai parasnya; seperti jam, yang, dibiarkan sendiri, tidak akan berhenti berjalan sehingga baterinya benar-benar habis; seperti pohon, yang dibiarkan tumbuh akhirnya menghasilkan buah; –jadi dosa mempunyai tahap yang harus dicapai, jalan untuk ditempohi, buah yang akan matang,  ‘karena kesudahan semuanya itu ialah kematian’  (Roma [6:]21).”–The Pulpit Commentary: Deuteronomy,, HDM Spence dan Joseph S. Exell, eds. (Peabody, MA: Hendrickson Publishers, 1890), jilid. 3, hlm. 439.

Di samping semua janji-janji tentang tanah, janji-janji itu bukannya tidak bersyarat. Tanah itu adalah sebagai sebahagian daripada perjanjian itu. Israel harus memenuhi bahagiannya daripada kesepakatan itu; jika tidak, janji-janji itu boleh dibatalkan. Tuhan menjelaskan, lebih daripada sekali, bahawa jika mereka tidak taat, tanah akan diambil daripada mereka. Baca Imamat 26: 27–33. Amaran ini sangat jelas.

`Sebagai orang Kristian, kita berharap dapat menerima dan memelihara tanah syurga yang dijanjikan dan bumi diperbaharui. Dunia baharu telah dijanjikan kepada kita, seperti Tanah Perjanjian duniawi kepada orang Ibrani. Akan tetapi, perbezaannya adalah apabila kita sampai di sana, tidak ada kemungkinan kita akan kehilangannya (Dan. 7:18). Pada masa yang sama, ada syarat untuk kita sampai ke sana. Bagaimanakah anda memahami apa syarat ini, terutama dalam konteks keselamatan oleh iman sahaja?`