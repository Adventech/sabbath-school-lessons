---
title:  Komen Guru
date:  07/05/2021
---

**Fokus Pembelajaran**: 1 Petrus 2:9

#### Bahagian I: Ringkasan

Walaupun Israel adalah bangsa pilihan Tuhan dan telah mewarisi perjanjian nenek moyangnya, namun bangsa itu tidak menunjukkan keteguhan keyakinan yang sama seperti keyakinan para pendahulu mereka. Akibatnya, ramai orang di Israel yang melakukan kesalahan seperti yang dilakukan oleh nenek moyang mereka, menolak kepentingan perjanjian Tuhan dalam kehidupan mereka sendiri. Tuhan sekali lagi berhadapan dengan usaha  memisahkan sisa yang masih setia dari kalangan anak-anaknya yang berdosa.

#### Bahagian II: Ulasan

**Di atas Semua Orang**

Dalam Ulangan 28, dan juga buku-buku Yesaya, Yeremia, Zephaniah, dan beberapa nabi kecil, janji-janji perjanjian dibuat kepada Israel berdasarkan kesetiaannya kepada Yahweh.

Namun, kematian Yesus, Mesias itu, yang dinubuatkan dalam Daniel 9: 25-29, membawa kepada penyebaran/perluasan, akhirnya, terbentuklah perjanjian baharu kepada kedua-dua bangsa Yahudi dan Bangsa Lain. Siapapun, sekarang, melalui iman kepada Yesus, dapat menuntut janji-janji perjanjian itu sebagai janji bagi mereka sendiri. Walaupun ramai orang Israel yang tidak setia kepada Tuhan, namun Tuhan tetap setia kepada umat-Nya.

**Perjanjian Tanah**

“Perjanjian Lama menggambarkan tanah yang dijanjikan kepada para leluhur dan Israel  dalam terma teologikal secara konsisten: sebagai pemberian atau berkat Tuhan  bagi umat perjanjian-Nya (Kejadian 12: 1, 7; 13: 14-17; 15: 18-21; Ulangan 1 : 5-8; Mazmur 44: 1-3). . . . Akibatnya, ‘Israel tidak dapat menuntut hubungan langsung dengan tanahnya, tidak dapat memilikinya dengan cara yang autonomi, tidak dapat mengidolakan tanah itu menjadi milik mutlak.’ Israel tidak memiliki tanah itu. . . .

"Walaupun tanah itu adalah pemberian kasih kurnia bagi Israel, namun umat perjanjian itu hanya dapat menetap atau tinggal di tanah Tuhan itu jika mereka setia kepada Tuhan (lihat Ulangan 4:40; Yesaya 1:19). Pemberian itu tidak dapat diterima jika Pemberi diketepikan.”—Hans K. LaRondelle, The Israel of God in Prophecy: Principles of Prophetic Interpretation (Berrien Springs, MI: Andrews University Press, 1983), ms. 136.

**Israel dan Perjanjian**

Suatu ikatan rohani yang menonjol daripada perjanjian kasih kurnia adalah "patuh maka hidup; tidak taat maka mati." Bagi Israel kuno, motif tematik ini tertenun di Perjanjian Lama dan Baharu. Sejak perjanjian Adam hingga ke perjanjian baharu, kebolehgunaan wasiat ilahi yang sudah ditetapkan telah dikaitkan dengan setiap janji ilahi.

Janji-janji kemegahan  nasional dan peluasan tanah Israel bergantung kepada aspek perjanjian yang bersyarat itu. Apa yang pasti, janji-janji nasional yang berlaku untuk masa depan Israel dan keunggulan antarabangsanya telah dikaitkan dengan ketaatannya yang bersyarat. Di satu sisi, tanpa mengira pilihan manusia, keputusan Tuhan akan bergantung kepada pemenuhan janji ilahi yang tidak tergoyahkan (Kejadian 3:15). Di sisi yang lain, Tuhan seolah-olah membiarkan pilihan manusia mengganggu niat janji ilahi, sehingga mewujudkan satu rantaian akibat yang pahit (Kejadian 2:16, 17).

**Umat Sisa**

“Setiap kali para nabi Perjanjian Lama menggambarkan umat sisa Israel akhir zaman, ia selalu dicirikan sebagai komuniti agama yang setia dan menyembah Tuhan dengan hati yang baharu berdasarkan 'perjanjian baharu' (Joel 2:32; Zephaniah 3:12, 13; Yeremia 31: 31-34; Yehezkiel 11: 16-21).”—Hans K. LaRondelle, The Israel of God in Prophecy: Principles of P rophetic Interpretation, ms. 90.

**Israel Perjanjian**

“Umat sisa akhir zaman yang setia ini akan menjadi saksi Tuhan di antara semua bangsa dan termasuk juga orang bukan Israel, tanpa mengira asal usul mereka (Zakharia 9: 7; 14:16; Yesaya 66:19; Daniel 7:27; 12 : 1-3).

“Keseluruhan gambaran umat sisa akhir zaman dalam Perjanjian Lama menunjukkan bahawa berkat perjanjian Israel secara keseluruhan akan terpenuhi, bukan pada bangsa Israel yang tidak percaya, tetapi hanya kepada Israel yang setia kepada Yahweh dan mempercayai Mesias-Nya. Sisa Israel ini akan menggabungkan umat sisa yang  setia dari semua bangsa-bangsa lain dan dengan demikian memenuhi tujuan ilahi dalam memilih Israel.” Hans K. LaRondelle, The Israel of God in Prophecy: Principles of Prophetic Interpretation ms. 90, 91.

Perkara penting adalah bahawa Tuhan belum menolak, secara beramai-ramai, sesiapapun. Semua, Yahudi atau Bangsa Lain (walaupun untuk orang Yahudi terlebih dahulu), dapat memperoleh keselamatan dalam Yesus. Idea bahawa Tuhan sudah menolak semua individu Yahudi kerana mereka adalah orang Yahudi sama sekali bertentangan dengan Kitab Suci: Seperti yang ditulis oleh Paulus: “Jika demikian, apakah kelebihan orang Yahudi dan apakah gunanya sunat?  Banyak sekali, dan di dalam segala hal. Pertama-tama: sebab kepada merekalah dipercayakan firman Tuhan.  Jadi bagaimana, jika di antara mereka ada yang tidak setia, dapatkah ketidaksetiaan itu membatalkan kesetiaan Tuhan? “ (Rm.3: 1-3, ITB).

Perhatikan, hanya sebilangan yang tidak percaya, tetapi banyak yang  percaya. Orang-orang ini, orang-orang Yahudi yang percaya ini, bersama dengan Bangsa Lain, membentuk gereja awal. Sebenarnya, gereja pada awalnya hanya Yahudi yang percaya!

Tuhan tidak menolak siapapun secara besar-besaran, sebagai satu kelompok, kerana keselamatan tidak pernah datang secara besar-besaran. Yahudi, Bangsa Lain, orang yang tidak selamat atau yang diselamatkan hanya sebagai individu dan berdasarkan pilihan mereka sendiri.

#### Bahagian III: Penerapan Hidup

**Untuk Renungan**: Masyarakat sejak dahulu  ambil peduli akan silsilah. Silsilah yang mengagumkan mendapat sokongan, pengaruh, dan hubungan. Bahkan pada zaman Alkitab, orang sering dikenali oleh silsilah mereka. Menjadi salah satu daripada "benih"  Abraham adalah suatu kebanggaan dan prestij bagi orang Yahudi.

`1. Peranan apakah yang dimainkan oleh perjanjian dalam menjalin hubungan antara Tuhan dan umat manusia pada masa ketika silsilah merupakan isu penting? Apakah kaitan hubungan kita dengan Tuhan dengan hubungan kita dengan orang lain? Apakah pelajaran yang boleh kita pelajari daripada hubungan perjanjian Israel dengan Yehuwa yang dapat memperkuat hubungan kita dengan-Nya?`

`2. Untuk membuang prasangka umum pada zamanNya, Yesus menunjukkan beberapa kebenaran yang nyata, seperti matahari yang menyinari orang jahat dan orang baik (Mat. 5:45) Fakta bahawa Dia harus mengingatkan umat pilihan Tuhan betapa mereka mementingkan diri. Apakah bahaya gereja kita menjadi egois?`

`3. Sebahagian daripada silsilah Israel adalah "shekinah," iaitu kemuliaan Tuhan yang kelihatan, yang ilahi, dan indah (Kel. 40: 34-38). Apakah bukti nyata yang anda miliki mengenai Tuhan? Adakah kita benar-benar memerlukan peringatan yang nyata akan Dia? Terangkan. Apakah yang lebih hebat lagi? Apakah unsur-unsur lain dalam hidup anda yang menceritakan tentang kehadiran Tuhan?`

`4. Lihat dan pelajari 2 Korintus 11: 16-33. Para penentang Paulus di Korintus adalah Kristian dari bangsa Yahudi yang telah bergabung dengan gereja dan mencari kedudukan kepemimpinan. Mereka percaya bahawa oleh kerana mereka adalah keturunan Abraham, maka mereka lebih unggul daripada orang Kristian yang bukan dari bangsa Yahudi. Namun, Paulus menolak perbezaan sedemikian antara Yahudi dan orang bukan Yahudi mengenai keselamatan mereka dan berdiri di hadapan Tuhan. Bagaimanakah kemungkinan kita merasa lebih unggul daripada orang lain yang memiliki hak yang sama dalam hubungan perjanjian dengan Tuhan seperti yang kita miliki? Bagaimanakah  harapan “luaran” yang kita miliki terhadap orang lain dapat menghalang misi utama gereja?`

`5. Kedua-dua Perjanjian Lama dan Baharu sering menyebut umat Tuhan sebagai pengantin-Nya (Yes. 62: 5; seluruh Hosea). Melanggar ikrar perkahwinan melambangkan ketidakpatuhan terhadap perintah Tuhan. Apabila ikrar perkahwinan rosak, hati juga hancur. Terapkan gambaran ini dalam hidup anda, bagaimanakah anda melihat diri anda mengukuhkan ikatan antara gereja dan Kristus? Adakah pengantin perempuan, iaitu gereja, melepaskan  seorang anggota gereja daripada tanggungjawab? Terangkan.`

`6. Bagaimanakah perjanjian baharu menolong kita menjadi pengantin yang “lebih baik” daripada Israel? Adakah sikap kurang peduli kita akan silsilah kita membantu atau menghalang pertumbuhan rohani kita sebagai pengantin Kristus? Terangkan.`