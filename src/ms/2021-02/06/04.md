---
title:  Israel dan Perjanjian itu
date:  04/05/2021
---

**“Tetapi mereka tidak mau mendengarkan ataupun memperhatikannya, melainkan mereka masing-masing mengikuti kedegilan hatinya yang jahat; maka Aku telah mendatangkan ke atas mereka segala perkataan perjanjian ini, yang telah Kuperintahkan dipegang, tetapi mereka tidak memegangnya." ” (Yer. 11:8).**

Lihat ayat di atas. Tuhan mengatakan bahawa Dia akan mendatangkan ke atas mereka  "segala perkataan perjanjian ini." Namun, Dia bercakap tentang sesuatu yang buruk! Walaupun kita cenderung menganggap perjanjian itu hanya memberikan sesuatu yang baik kepada kita, namun ada sisi lain daripadanya. Prinsip ini juga dilihat pada zaman Nuh. Tuhan menawarkan Nuh sesuatu yang luar biasa — pemeliharaan daripada kebinasaan, tetapi Nuh harus patuh untuk mendapat berkat daripada kasih kurnia Tuhan. Sekiranya dia tidak melakukannya, sisi lain daripada perjanjian itu akan menimpa.

`Bandingkan ayat di atas dengan Kejadian 6: 5, mengenai dunia sebelum Air Bah. Apakah yang selari? Apakah yang dinyatakan oleh ayat-ayat ini mengenai betapa pentingnya kita mengawal pemikiran kita?`

Sayangnya, sejarah menunjukkan kemurtadan Israel berulang-ulang, diikuti oleh hukuman ilahi, pertaubatan, dan satu jangka masa  ketaatan. Di bawah Daud dan Salomo, mereka menguasai seluruh wilayah yang dijanjikan, tetapi hanya seketika.

Lihatlah ayat-ayat dari kitab Yeremia mengenai kemurtadan Israel. "Mereka berkata, Jika seseorang menceraikan isterinya, lalu perempuan itu pergi dari padanya dan menjadi isteri orang lain, akan kembalikah laki-laki yang pertama kepada perempuan itu? Bukankah negeri itu sudah tetap cemar? Engkau telah berzinah dengan banyak kekasih, dan mau kembali kepada-Ku? demikianlah firman TUHAN. . . . seperti seorang isteri tidak setia terhadap temannya, demikianlah kamu tidak setia terhadap Aku, hai kaum Israel, demikianlah firman TUHAN ”(Yer. 3: 1, 20).

Ini menyentuh sesuatu yang disinggungkan sebelumnya: perjanjian yang Tuhan kehendaki dengan kita bukan sekadar suatu perjanjian sah menurut undang-undang yang dibuat antara orang-orang peniaga yang ingin menetapkan perjanjian terbaik untuk diri mereka sendiri. Hubungan perjanjian itu adalah satu komitmen, komitmen yang serius dan suci seperti perkahwinan, itulah sebabnya Tuhan menggunakan perkhawinan sebagai gambaran.

Intinya adalah bahawa kemurtadan Israel tidak berakar pada ketidaktaatan tetapi dalam hubungan pribadi yang terputus dengan Tuhan. Hubungan yang putus itu mengakibatkan ketidaktaatan yang akhirnya membawa hukuman kepada mereka.

`Mengapakah aspek hubungan peribadi sangat penting dalam kehidupan orang Kristian? Apakah yang akan anda katakan kepada seseorang yang mengajukan pertanyaan ini: "Bagaimanakah saya dapat mengembangkan hubungan yang mendalam dan penuh kasih dengan Tuhan?"`