---
title:  Keturunan Abraham
date:  01/05/2021
---

### Bacaan Untuk Pelajaran Minggu Ini
Ezek. 16:8; Ul. 28:1, 15; Yer. 11:8; Kej. 6:5; Yoh. 10:27, 28; Gal. 3:26–29; Rom. 4:16, 17.

> <p>Ayat Hafalan</p>
> “Tetapi kamulah bangsa yang terpilih, imamat yang rajani, bangsa yang kudus, umat kepunyaan Allah sendiri, supaya kamu memberitakan perbuatan-perbuatan yang besar dari Dia, yang telah memanggil kamu keluar dari kegelapan kepada terang-Nya yang ajaib” (1 Petrus 2:9).

Di sebuah bandar kecil, Pada suatu hari, jam di tingkap kedai perhiasan berhenti pada jam lapan empat puluh lima minit pagi. Sebilangan besar warga bergantung kepada jam ini untuk mengetahui waktu. Pada pagi itu, para peniaga lelaki dan wanita melirik ke arah tingkap dan melihat ada lima belas minit lagi sebelum jam sembilan; kanak-kanak dalam perjalanan ke sekolah terkejut apabila mendapati mereka masih mempunyai banyak masa untuk berkeliaran. Ramai  orang terlambat pagi itu kerana sebuah jam kecil di tingkap perhiasan telah berhenti.”—C. L. Paddock, God’s Minutes (Nashville, TN: Southern Publishing Association, 1965), hlm. 244, diadaptasi.

Betapa tepatnya hal itu menggambarkan kegagalan Israel kuno. Tuhan menempatkan Israel “di tengah-tengah bangsa” (Yeh. 5: 5) —dalam wilayah jambatan darat yang strategis antara tiga benua (Afrika, Eropah, dan Asia). Mereka menjadi "jam" spiritual dunia.

Bagaimanapun, Israel,  seperti jam di tingkap kedai perhiasan itu, dari satu segi, berhenti. Namun, itu bukan kegagalan total; kerana kemudian, seperti hari ini, Tuhan mempunyai umat sisa yang setia.  Kajian kita minggu ini memfokuskan kepada identiti dan peranan Israel sebenar milik Tuhan di setiap zaman, termasuk kita sendiri.

**Sekilas Tentang Pelajaran Minggu Ini**

`Apakah janji-janji perjanjian yang Tuhan buat kepada Israel? Apakah syarat yang ada pada mereka? Sejauh manakah bangsa itu mematuhi janji-janji tersebut? Apakah  yang berlaku ketika mereka tidak mematuhi?`

_*Sila kaji pelajaran minggu ini untuk persediaan Sabat, 8 Mei._