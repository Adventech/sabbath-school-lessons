---
title:  Mengingati Sabat
date:  27/05/2021
---

**“Ingatlah dan kuduskanlah hari Sabat” (Kel. 20:8).**

Hari Sabat adalah tanda dan  untuk “diingati” oleh manusia. Penggunaan kata ingat dapat digunakan untuk pelbagai fungsi. Pertama, mengingati sesuatu bermaksud melihat ke belakang, melihat ke masa lalu. Dalam hal ini, Sabat menunjukkan kita kepada Penciptaan, yang mencapai puncaknya pada saat penetapan hari Sabat sebagai hari istirahat mingguan dan perjumpaan khusus dengan Tuhan.

Perintah untuk mengingati mempunyai implikasi juga untuk masa sekarang. Kita bukan hanya untuk “mengingati” hari Sabat (Kel 20: 8); kita harus "memerhatikan" dan "memeliharanya" (lihat Ul. 5:12). Oleh itu, hari Sabat mempunyai implikasi penting bagi kita sekarang, pada masa ini.

Akhir sekali, mengingati hari Sabat juga mengarahkan perhatian kita ke hadapan. Orang yang memelihara hari Sabat mempunyai masa depan yang indah bersama dengan Tuhan atas hari Sabat. Dia kekal dalam hubungan perjanjian, kerana dia kekal berada dalam Tuhan. Sekali lagi, apabila kita memahami perjanjian itu sebagai suatu hubungan antara Tuhan dan manusia, maka hari Sabat, yang dapat  membantu memperkuat hubungan tersebut, menjadi perhatian khusus.

Sesungguhnya, dalam mengingat Penciptaan dan Penciptanya, umat Tuhan juga mengingat tindakan penyelamatan Tuhan yang mulia (lihat Ulangan 5:14, di mana hari Sabat dilihat, dalam konteks ini, sebagai tanda pembebasan dari Mesir, simbol keselamatan utama yang terdapat dalam Tuhan). Penciptaan dan penciptaan semula menjadi milik bersama. Penciptaan yang pertama menjadikan penciptaan yang kedua  dimungkinkan. Sabat adalah tanda yang menyatakan bahawa Tuhan adalah Pencipta dunia dan Pencipta keselamatan kita.

**“Dengan memelihara hari Sabat-Nya, kita harus menunjukkan bahawa kita adalah umat-Nya. Firman-Nya menyatakan hari Sabat sebagai tanda untuk membezakan orang-orang yang mematuhi perintah. . . . Mereka yang mematuhi hukum Tuhan akan menjadi satu dengan Dia dalam kontroversi besar yang berlaku di surga antara Syaitan dan Tuhan.”—Ellen G. White, Selected Messages, buku 2, hlm. 160.**

`Lihatlah kenyataan dari hamba Tuhan ini. Apakah tentang Sabat yang menjadikannya suatu yang membezakan kita sebagai “pemelihara hari Sabat,” lebih daripada hukum-hukum yang lain?`