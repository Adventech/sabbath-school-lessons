---
title:  Sabat Sebelum Sinai
date:  24/05/2021
---

**“Lalu berkatalah Musa kepada mereka: "Inilah yang dimaksudkan TUHAN: Besok adalah hari perhentian penuh, sabat yang kudus bagi TUHAN; maka roti yang perlu kamu bakar, bakarlah, dan apa yang perlu kamu masak, masaklah; dan segala kelebihannya biarkanlah di tempatnya untuk disimpan sampai pagi” (Keluaran 16:23).**

**Sila baca keseluruhan Keluaran 16, kisah manna yang diberikan kepada Israel, di padang gurun, sebelum tiba di Sinai. Perhatikan apa yang dinyatakan oleh kisah ini**:

`1.	Hanya sebanyak yang perlu untuk sehari, tetapi pada hari keenam dua kali lipat banyaknya dari apa yang dipungut mereka sehari-hari.`

`2. Tidak ada manna yang diberikan pada hari Sabat.`

`3. Bahagian tambahan yang diperlukan untuk hari Sabat yang dikumpulkan pada hari keenam tidak rosak, sementara manna tambahan yang dikumpul pada hari lain rosak.`

`Apakah yang dinyatakan oleh kisah ini mengenai kesucian hari Sabat sebelum pemberian hukum di Sinai? (Lihat Kel 16: 23-28.)`

"Sebenarnya, persamaan hari Sabat dengan hari ketujuh, pernyataan bahawa Tuhan memberikan hari Sabat kepada orang Israel, dan catatan bahawa orang-orang itu, atas perintah Tuhan, beristirahat pada hari ketujuh, semuanya menunjukkan, tanpa keraguan, tentang penetapan Sabat pada zaman purba [pada Penciptaan].”—G. F. Waterman, The Zondervan Pictorial Encyclopedia of the Bible, jilid 5, hlm. 184.

`Ada banyak lagi selain daripada apa yang dilihat sepintas lalu dalam keluaran 16 tentang Sabat. Lihatlah apa yang ia ajarkan`:

`1. Hari manakah hari persiapan untuk hari Sabat?`

`2. Hari manakah dalam seminggu itu adalah hari Sabat?`

`3. Dari manakah datangnya hari Sabat?`

`4. Hari apakah yang seharusnya menjadi hari Sabat?`

`5. Adakah hari Sabat adalah hari puasa?`

`6. Adakah hari Sabat merupakan ujian kesetiaan kepada Tuhan?`

`Bagaimanakah pemahaman anda tentang hari Sabat hari ini sesuai dengan apa yang diajarkan tentang hari Sabat dalam Keluaran 16?`