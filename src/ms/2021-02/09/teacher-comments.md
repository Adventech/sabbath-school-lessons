---
title:  Komen Guru
date:  28/05/2021
---

**Fokus Pembelajaran**: Keluaran 31:16

#### Bahagian I: Ringkasan

Hari Sabat lebih daripada sekadar peruntukan masa; ia adalah janji hubungan yang kaya dan bermakna dengan Tuhan. Ini adalah hari untuk kita mengkesampingkan segalanya dalam hidup kita kecuali Tuhan dan meluangkan masa untuk mengeratkan hubungan kita dengan Dia.

#### Bahagian II: Ulasan

Sabat boleh difahami hanya jika kita mengingat asal usulnya. Istilah istirahat dalam Kejadian 2: 3 berasal dari bentuk verbal Ibrani shabath (untuk beristirahat, merayakan, perhentian, berhenti bekerja, diakhiri, selesai, untuk memelihara Sabat, mematuhi). Menariknya, kata kerja ini dikaitkan dengan pemeliharaan shabbat mingguan (sabat, sabat bagi pemeliharaan sabatik). Baca Imamat 25: 2. Lihat Francis Brown, The Brown-Driver-Briggs Hebrew and English Lexicon, hlm. 991, 992.

**Asal-usul**

Sejak awal, perintah  yang terkait dengan dosa tidak diperlukan untuk Adam dan Hawa dalam Kejadian 2, kerana tidak ada dosa. Sebaliknya: “Hukum Tuhan sudah ada sebelum penciptaan manusia, jika tidak, Adam tidak mungkin berdosa.”—Ellen G. White, dalam Signs of the Times, 14 Mac 1878.

Sementara itu, contoh berautoriti  Bapa Adam dalam memelihara Sabat lebih daripada sekadar perintah. Dari perspektif Eden, seorang putra yang diciptakan tentu sekali mengikuti teladan seorang Bapa-Pencipta. Oleh itu, berabad-abad sebelum orang Yahudi muncul, Sabat Penciptaan menjadi peringatan waktu yang tiada tandingannya, mengesahkan Kristus sebagai Pencipta dan Penguasa kosmik (Mat. 12: 8, Markus 2:28, Yohanes 8:58).

Oleh itu, Shabbath (Sabat) memenuhi fungsi kosmologikal, bukan sekadar teologi. Ia berfungsi untuk menjelaskan bagaimana perasaan Yahweh mengenai ciptaan-Nya. Pada hakikatnya, Yahweh mencetak meterai ilahi pada hari ini sebagai bukti kekal mengenai peranan-Nya yang luar biasa sebagai Perangka kosmik. Oleh itu, ketika Yahweh beristirahat pada hari ketujuh, Dia memegangnya dalam simpanan ilahi untuk kosmos.

“Sabat adalah waktu berhenti untuk  penyegaran. Susun aturnya adalah enam hari dan satu hari. Enam hari bekerja dan satu hari rehat. . . . Yahweh konduktor simfoni kosmik menyusun gubahanNya dalam waktu 6/7. Satu, dua, tiga, empat, lima, enam, berehat!”—Charles E. Bradford, Sabbath Roots: The African Connection,, h. 58. .”—Ellen G. White,  Spiritual Gifts, vol. 3, hlm. 295.

**Sabat Sebelum Sinai**

“Ahli Missiologis memperakui kesedaran Ibranik di kalangan orang Afrika. . . . W. W. Oliphant, seorang pemimpin gereja Afrika pada tahun-tahun awal abad kedua puluh, mengatakan bahawa ‘Sabat di Ethiopia [telah] dipelihara sejak zaman Nimrod, sekitar tahun 2140 SM. (baca Kej 10: 8, 9), iaitu 700 tahun sebelum kelahiran Musa. . . . Orang Afrika atau Etiopia telah menjadi pemelihara Sabat sejak zaman Nimrod, anak lelaki Kush. ’ ”—Charles E. Bradford, Sabbath Roots: The African Connection, ms. 26.

**Tanda Perjanjian**

“Akan tetapi hari-hari Sabat-Ku harus kamu pelihara, sebab itulah peringatan antara Aku dan kamu, turun-temurun.” (Keluaran 31:13; bandingkan Yehezkiel 20:12). . . . Orang yang memelihara hari Sabat dengan semangat yang betul dengan demikian menandakan bahawa dia berdiri dalam hubungan yang sudah diselamatkan dengan Tuhan.

“Sabat sebagai tanda diberikan kepada orang percaya pertama-tamanya sebagai  pengetahuan bahawa Tuhan adalah Tuhan perjanjiannya. Sabat juga menunjukkan bahawa Tuhan 'menguduskan' umat-Nya (Imamat 20: 8; 21: 8; 22:32; Yehezkiel 37:28). . . .

“Hari Sabat berfungsi dalam erti lain sebagai tanda. Ia berfungsi sebagai tanda pemisahan, menunjukkan kepada orang-orang dari agama lain atau kepada orang-orang yang tidak memelihara hari Sabat bahawa ada hubungan yang unik antara Tuhan dan orang-orang yang memelihara Sabat-Nya.”—Gerhard F. Hasel and Michael G. Hasel, The Promise: God’s Everlasting Covenant, hlm. 86-88. (Baca Keluaran 32, Ul. 5:15.)

**Tanda Pengudusan**

Sabat Penciptaan sesungguhnya adalah tempat suci Tuhan yang diabadikan dalam waktu. Dengan kata lain: “Yahweh, setelah meletakkan yang terbaik dalam ciptaan-Nya, Dia menyatakan itu sangat baik. Kemudian, sebagai artis yang sempurna, Tuhan mengambil jalinan waktu dan membuat sesuatu yang istimewa daripadanya, iaitu hari Sabat, sebuah katedral dalam waktu, dipahat dari jam-jam dan minit-minit dan berputar keluar dari bahan kekekalan. Satu pemberian dari hati-Nya sendiri.

“Perlu diperhatikan bahawa Tuhan tidak menjadikan hari Sabat, kemudian membawa umat manusia kepadanya. Dia menciptakan Adam dan Hawa dan membawa hari Sabat itu kepada mereka.”—Charles E. Bradford, Sabbath Roots: The African Connection, h. 51. (Lihat Ezek. 20:12, 20.)

**Mengingati hari Sabat**

"Israel mengetahui dengan baik bangsa-bangsa di sekitarnya, ini membuat para nabi berasa selesa. . . . Kita tidak dapat melarikan diri dari kenyataan bahawa para penatua menceritakan hari-hari Penciptaan dan tentu sekali hari  Sabat. 'Kisah besar' itu terpahat dalam jiwa kolektif masyarakat purba. Pengetahuan tentang Sabat hanya dapat dilupakan apabila manusia memberontak terhadap

“Jika Yahweh memerintahkan kita hari ini untuk mengingati hari Sabat, pasti ada saatnya ketika Dia pertama kali memerintahkan pemeliharaannya. Benar sekali, inilah perintah Tuhan kepada Israel berkaitan dengan  manna, yang diturunkan oleh Yahweh selama enam hari tetapi ditahan pada hari ketujuh. Dalam hal ini, Dia tidak mengulangi perintah itu, bahkan sebelum Gunung Sinai, mereka sudah tahu. . . Kenyataan bahawa kata 'ingat' disertakan pada perintah itu menunjukkan bahawa kata itu telah diberikan sebelumnya dan tidak perlu selalu diulang-ulang.”—Charles E. Bradford, Sabbath Roots: The African Connection, hlm. 79, 80.

Kata ingat dimasukkan kerana kita perlu mengatakan 'Ya' kepada Tuhan atas hari Sabat dengan menyediakan diri untuk Dia. Itu bermaksud mengakui perbuatan Tuhan daripada mempercayai pencapaian  sendiri. Ini bermaksud berhenti membimbangkan kehendak seseorang dan mula memikirkan keperluan orang lain. . . . Ini bermaksud melupakan kepentingan diri dan mementingkan diri sendiri agar seperti Maria menghormati Kristus sebagai tetamu istimewa.”—Samuele Bacchiocchi, Divine Rest for Human Restlessness: A Theological Study of the Good News of the Sabbath for Today (Berrien Springs, MI: published by author, 1988), hlm. 99.

#### Bahagian III: Penerapan Hidup

Hukum Tuhan mengatakan bahawa hari Sabat harus dikuduskan dan bahawa pada hari itu kita tidak perlu melakukan apa-apa. Orang Ibrani memandang serius perintah ini. Orang Farisi dan guru-guru hukum yang lain menekankan bahawa "menangkat beban" dianggap kerja. Untuk mengelakkan salah faham, mereka sangat spesifik mengenai apa  yang boleh dianggap beban. Beban adalah makanan yang sama beratnya dengan buah ara kering, anggur yang cukup untuk dicampurkan dalam piala, susu cukup untuk satu tegukan, madu cukup untuk disapukan pada luka, dan lain-lain, dan lain-lain, dan lain-lain.

`1. 	Dengan sekatan yang begitu ketat seperti itu, seseorang dapat membayangkan betapa banyak jam-jam yang dihabiskan orang untuk berdebat mengenai apa yang boleh dan yang tidak boleh dilakukan oleh jiran pada hari Sabat. Dengan cara apakah kita terjebak dalam jalan hukum yang serupa? Apakah bahaya menjadi legalistik? Adakah ini bermaksud kita harus menolak standard gereja yang tidak sepenuhnya alkitabiah? Terangkan.`

`2. 	Telah dikatakan bahawa ajaran adalah salah jika ia menghasilkan agama yang hanya terdiri daripada atau semata-mata pada pemeliharaan luaran. Bagaimanakah mudah untuk terkeliru dalam kerohanian —hubungan seseorang dengan Kristus —dengan amalan keagamaan? Apakah bahaya kekeliruan ini? Bagaimanakah kemungkinan adanya bahaya Gereja Seventh-day Adventist jatuh ke dalam perangkap seperti itu?`

`3. 	Pada zaman kuno, pemeliharaan orang Yahudi terhadap hari Sabat membuat  mereka mendapat reputasi sebagai kemalasan. Berdasarkan pemeliharaan Sabat anda, adakah anda fikir orang memandang anda sebagai patuh kepada Tuhan atau mengasihi Tuhan? Apakah perbezaan antara dua ciri ini? Adakah amalan memelihara Sabat anda tertumpu kepada apa yang anda boleh dan tidak boleh lakukan? Atau adakah pemeliharaan Sabat anda menumpukan kepada memperkuatkan hubungan anda dengan Juruselamat anda? Bincangkan.`

`4. 	Perjanjian baharu adalah perjanjian antara Tuhan dan anda yang didasarkan pada hubungan yang intim. Hari Sabat adalah masa yang berkualiti yang anda habiskan bersama Tuhan. Jelas sekali, pemeliharaan Sabat adalah penting bagi hubungan perjanjian seseorang. Bagaimanakah kita dapat memulihkan kesucian dan kegembiraan Sabat untuk gaya hidup individu dan korporat?`

`5. 	Kebanyakan orang beragama, jika mereka memikirkan mengeni Sabat, akan mengakui keinginan untuk mengabdikan satu hari dalam seminggu kepada Tuhan. Sesungguhnya, ada yang akan mengatakan bahawa mereka mengabdikan diri setiap hari kepada Tuhan. Namun, apakah bukti bahawa Tuhan ambil peduli jika kita menghormati mana-mana saja hari yang lain bukannya hari yang Dia telah kuduskan dan secara khusus ditetapkan untuk tujuan itu?`

`6. 	Di dunia kita, orang menghabiskan banyak masa dan wang untuk menghiburkan diri dan melakukan pelbagai perkara yang mungkin menolong mereka untuk “bersantai.” Bagaimanakah rehat yang seharusnya kita nikmati pada hari Sabat dapat dibezakan daripada hiburan  yang mementingkan diri sendiri?`

`7. 	Tuhan, sebagaimana kita fahami Dia, mungkin tidak perlu berehat disebabkan keletihan dalam pengertian kita tentang firman itu. Namun, kitab Kejadian memberitahu kita bahawa Tuhan berehat pada hari ketujuh. Mengapakah Tuhan perlu berhenti daripada pekerjaan-Nya dan "berehat"?`

`8. 	Kita diberitahu dalam Alkitab (Kel. 31:13, misalnya) bahawa hari Sabat harus menjadi tanda Israel — dan, kita dapat menyimpulkan, — komitmen kita kepada Tuhan. Adakah mungkin kita dapat memerhatikannya sedemikian rupa sehingga dapat menyampaikan mesej yang bertentangan dengan apa yang dimaksudkan? Bagaimana? Bagaimanakah kita dapat memastikan bahawa pemeliharaan Sabat kita menggambarkan idaman Tuhan?`

`9. 	Bagaimanakah hari Sabat menyampaikan keunikan Tuhan sepenuhnya  berbanding dengan tuhan-tuhan lain atau perkara-perkara yang mungkin dianggap orang sebagai layak untuk disembah  atau diberikan penghormatan khusus?`

`10. 	Menggunakan hari Sabat sebagai barometer, periksa untuk melihat apakah anda mendasarkan kepercayaan agama anda pada ritual atau hubungan dengan Yesus. Bagaimanakah aktiviti Sabat Yesus mencerminkan hubungan-Nya dengan Bapa-Nya? Apakah erubahan spesifik  menurut anda yang perlu lakukan dalam amalan memelihara Sabat anda?`