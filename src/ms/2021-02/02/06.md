---
title:  'Perjanjian (Yer. 31:31â€“33)'
date:  08/04/2021
---

Petikan ini adalah yang pertama kali Perjanjian Lama menyebutkan apa yang dirujuk sebagai "perjanjian baharu." Ia dibuat dalam konteks kepulangan Israel dari pembuangan, dan ianya berbicara tentang berkat-berkat yang akan mereka terima daripada Tuhan.

Sekali lagi, seperti perjanjian yang lain, Tuhanlah yang memulakan perjanjian, dan Tuhan jugalah yang akan menunaikannya melalui kasih kurnia-Nya.

Perhatikan juga, bahasa di sana. Tuhan menyebut diri-Nya sebagai suami bagi mereka; Dia berbicara tentang menulis hukum-Nya di dalam hati mereka; dan menggunakan bahasa dari perjanjian Abraham, Dia mengatakan bahawa Dia akan menjadi Tuhan mereka, dan mereka akan menjadi umat-Nya. Oleh itu, seperti sebelumnya, perjanjian itu bukan hanya beberapa perjanjian yang mengikat secara sah, seperti dalam pengadilan hari ini, tetapi juga berkaitan dengan sesuatu yang lebih dari itu.

`Sila baca Yeremia 31:33. Bandingkan dengan Keluaran 6: 7, yang memperincikan sebahagian daripada perjanjian yang dibuat dengan Israel. Sekali lagi, apakah elemen utama yang terdapat di sini? Apakah yang Tuhan mahukan dengan umatNya?`

`Baca Yeremia 31:34. Bandingkan apa yang dikatakan di sana dengan Yohanes 17: 3. Apakah perkara utama yang Tuhan lakukan yang membina asas hubungan ini?`

Dalam Yeremia 31: 31â€“34, seseorang dapat melihat unsur-unsur kasih karunia dan ketaatan, seperti juga perjanjian sebelumnya. Tuhan akan mengampuni dosa-dosa mereka, Tuhan akan menjalin hubungan dengan mereka, dan Tuhan akan mengurniakan rahmat-Nya dalam hidup mereka. Hasilnya, orang-orang hanya perlu mematuhi-Nya; bukan mematuhi seperti robot (mesin) melainkan secara murni kerana mereka mengenal Dia, kerana mereka mengasihi Dia, dan kerana mereka ingin melayani Dia. Idea ini membantu kita untuk memahami inti hubungan perjanjian yang Tuhan inginkan dengan umat-Nya.

`Bagaimanakah anda memahami  idea ini, tentang hukum yang dituliskan di hati kita? Adakah ini menunjukkan bahawa hukum menjadi subjektif dan peribadi, sesuatu yang harus ditafsirkan dan diterapkan mengikut konfigurasi  hati kita masing-masing? Atau adakah ini bermaksud sesuatu yang lain? Sekiranya ya, apakah itu?`