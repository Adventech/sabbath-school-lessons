---
title:  Perjanjian dengan Nuh
date:  05/04/2021
---

**“Tetapi dengan engkau Aku akan mengadakan perjanjian-Ku, dan engkau akan masuk ke dalam bahtera itu: engkau bersama-sama dengan anak-anakmu dan isterimu dan isteri anak-anakmu” (Kej. 6:18).**

Dalam ayat di atas, kata perjanjian muncul untuk pertama kalinya dalam Alkitab, dan, dalam konteks ini, Tuhan baru saja memberitahu Nuh tentang keputusan-Nya untuk memusnahkan bumi kerana penyebaran dosa yang besar dan berterusan. Walaupun kehancuran ini akan datang dalam bentuk Banjir di seluruh dunia, Tuhan tidak meninggalkan dunia yang Dia ciptakan. Dia menawarkan hubungan perjanjian yang pertama kali beroperasi setelah Kejatuhan. Ganti nama ilahi “Aku”  merujuk kepada Tuhan sendiri  yang menawarkan perjanjian itu sebagai dasar keselamatan Nuh. Sebagai Tuhan yang menepati perjanjian, Tuhan berjanji untuk melindungi anggota keluarga yang bersedia hidup dalam hubungan yang setia dengan-Nya, yang menghasilkan ketaatan.

`Adakah perjanjian dengan Nuh itu hanya satu pihak? Ingatlah bahawa idea perjanjian menunjukkan lebih daripada satu pihak. Adakah Nuh mempunyai peranan dalam kesepakatan itu untuk dilakukan? Apakah pelajaran terdapat di sana bagi kita untuk menjawab soalan-soalan ini?`

Tuhan memberitahu Nuh bahawa akan ada banjir dan dunia akan binasa. Tetapi Tuhan membuat perjanjian dengannya, di mana Dia berjanji untuk menyelamatkan Nuh dan keluarganya. Oleh itu, taruhannya cukup tinggi, kerana jika Tuhan tidak menepati janji-janjiNya, maka tidak kira apa yang dilakukan oleh Nuh, dia pasti akan binasa bersama dengan yang lain.

Tuhan mengatakan bahawa Dia akan membuat "perjanjian" dengan Nuh. Kata itu sendiri menunjukkan niat untuk menghormati apa yang anda katakan akan anda lakukan. Ia bukan sekadar pernyataan yang main-main. Perkataan itu sendiri dilengkapi dengan komitmen. Katakanlah Tuhan telah berfirman kepada Nuh, “Lihat, dunia akan berakhir dengan banjir yang dahsyat,  Aku mungkin akan menyelamatkanmu, atau  mungkin Aku tidak. Sementara itu, lakukan ini dan ini dan ini, dan kemudian kita akan lihat apa yang berlaku nanti, tetapi Aku tidak memberikan jaminan." Pernyataan seperti itu   tidak disertakan dengan jenis jaminan dan janji yang terdapat dalam kata perjanjian itu sendiri.

`Segelintir orang berpendapat bahawa banjir Nuh tidak meliputi seluruh dunia tetapi hanya banjir setempat. Jika demikian, maka janji  Tuhan dalam Kejadian 9:15 (lihat juga Yesaya 54: 9), dimungkiri setiap kali banjir berlaku. Sebaliknya, fakta bahawa tidak ada lagi banjir meliputi seluruh dunia membuktikan kesahihan janji perjanjian Tuhan. Ringkasnya, apakah yang dikatakan ini kepada kita tentang bagaimana kita boleh mempercayai janji-janji-Nya?`