---
title:  Perjanjian Baharu
date:  29/05/2021
---

### Bacaan Untuk Pelajaran Minggu Ini
Yer. 31: 31–34; Mat. 5: 17–28; Hos. 2: 18–20; Yes. 56: 6, 7; Ibr. 8: 7, 8; Ibr. 10: 4; Mat. 27:51.

> <p>Ayat Hafalan</p>
> “ ‘Sesungguhnya, akan datang waktunya, demikianlah firman TUHAN, Aku akan mengadakan perjanjian baru dengan kaum Israel dan kaum Yehuda’ ” (Yeremia 31:31, ITB).

Lukisan kartun di sebuah majalah bertahun-tahun lalu menunjukkan seorang eksekutif perniagaan di pejabat berdiri di hadapan sekumpulan eksekutif lain. Dia memegang kotak pencuci di tangannya, menunjukkannya kepada lelaki dan wanita lain. Dia dengan bangga menunjuk perkataan Baharu yang terpapar dengan huruf besar berwarna merah pada kotak itu, yang tentu sekali implikasinya adalah bahawa produk itu adalah produk baharu. Eksekutif itu kemudian berkata, “Perkataan ‘Baharu’ pada kotak itulah yang baharu.”  Dengan kata lain, apa yang berubah, apa yang baharu, hanyalah perkataan Baharu pada kotak tersebut. Semua yang lain adalah sama.

Dalam satu pengertian, seseorang boleh mengatakan bahawa perjanjian baharu itu adalah seperti itu. Asas perjanjian itu, asas harapan yang dimilikinya bagi kita, syarat-syarat daripada asas itu, adalah sama dengan apa yang terdapat dalam perjanjian lama. Sejak mula lagi perjanjian itu adalah perjanjian kasih kurnia dan belas kasihan Tuhan, sebuah perjanjian berdasarkan kasih Tuhan yang lebih besar daripada dosa manusia.

**Sekilas Tentang Pelajaran Minggu Ini**

`Apakah persamaan antara perjanjian lama dan perjanjian baharu? Apakah peranan hukum dalam perjanjian? Dengan siapakah perjanjian itu dibuat? Apakah maksud kitab Ibrani dengan "perjanjian yang lebih baik"? (Ibrani 8: 6). Apakah hubungan antara perjanjian dan tempat kudus surgawi?`

_*Sila kaji pelajaran minggu ini untuk persediaan Sabat, 5 Jun._