---
title:  Komen Guru
date:  04/06/2021
---

**Fokus Pembelajaran**: Yeremia 31:31

#### Bahagian I: Ringkasan

Penyataan atau cadangan asal "perjanjian" itu tidak berubah sepanjang masa. Namun, setiap kali perjanjian itu dipersembahkan, umat manusia, dengan sifatnya yang berdosa, telah melanggar kontrak. Tetapi Tuhan tidak meninggalkan kita. Dia masih memberikan keselamatan kepada kita jika kita memilih untuk menerima keselamatan itu.

#### Bahagian II: Ulasan

Sesungguhnya, tidak ada yang salah dengan perjanjian lama itu; ia gagal kerana Israel kuno telah berulang kali gagal mematuhi syaratnya. Malangnya, suatu bentuk ibadah yang tidak berperasaan yang disebut ritualisme menambat hati Israel. Masalahnya selalu dari pihak manusia, bukan Tuhan. Seperti itulah sejak dahulu dan masih seperti itu sekarang.

**Lihatlah, Hari-Hari itu Akan Datang**

Dari konteks inilah Yeremia, nabi yang merintih, telah dipimpin oleh Roh untuk meletakkan dasar ketentuan dan fungsi perjanjian baharu. Hukum ilahi harus terukir di dalam hati. Seorang Imam perjanjian baharu akan ditabalkan di atas (syurga), Dia akan berfungsi sebagai pengganti keimamatan Lewi. Pelayanan di tempt kudus di dunia akan tertelan dalam aktiviti penebusan Mesianik dan perjanjian yang lebih baik.

**Kerja Hati**

Melalui naungan perjanjian baharu, Kristus, Batu Zaman itu, sangat ingin membuang hati batu Israel yang agamanya hanya di bibir: “Aku akan memberikan mereka hati yang lain dan roh yang baru di dalam batin mereka; juga Aku akan menjauhkan dari tubuh mereka hati yang keras, supaya mereka hidup menurut segala ketetapan-Ku dan peraturan-peraturan-K dengan setia; maka mereka akan menjadi umat-Ku dan Aku akan menjadi Tuhan mereka.”—Harry M. Orlinsky, H. L. Ginsberg, Ephraim A. Speiser, ed., Tanakh, the Holy Scriptures. The New JPS Translation According to the Traditional Hebrew Text (Philadelphia: The Jewish Publication Society, 1985), hlm. 906. (Lihat Yeh. 11:19, 20.)

Mesias telah membuat perbezaan yang nyata antara agama di mulut dan agama di hati. Mungkinkah ini menjadi alasan Kristus mencaci kepemimpinan gereja yang  bermandikan formalisme? “Hai orang-orang munafik! Benarlah nubuat Yesaya tentang kamu: ‘Bangsa ini memuliakan Aku dengan bibirnya, padahal hatinya jauh dari pada-Ku. Percuma mereka beribadah kepada-Ku, sedangkan ajaran yang mereka ajarkan ialah perintah manusia.’  Lalu Yesus memanggil orang banyak dan berkata kepada mereka: Dengar dan camkanlah.”—The Interlinear Hebrew-Greek-English Bible, vol. 4, hlm. 44, penekanan diberikan. (Lihat Mat. 15: 7-10.)

**Perjanjian Lama dan Baharu**

Perjanjian Sinaitik (Sinai)  bukanlah perjanjian yang berkaitan dengan kerja-kerja. Dalam Keluaran 5:22, 23, pertanyaan Musa diajukan dalam bentuk penyelidikan kosmik yang unik, yang berusaha untuk mengetahui kekuatan, dan sifat Yahweh. Jawapan Tuhan menunjukkan makna nama-Nya, bukan gelaran atau sebutan (Kel 6: 1-8). Nama Yahweh menunjuk kepada hubungan. Untuk mengetahui erti nama Tuhan adalah untuk mengetahui apa yang Dia boleh lakukan untuk Israel. Mereka telah mendengar nama Yahweh, tetapi mereka tidak menunjukkan kepercayaan untuk mempercayai apa yang Dia dapat lakukan untuk mereka sebagai Tuhan mereka.

Dalam Keluaran, perjanjian itu didasarkan pada dua kemungkinan motivasi. Kemungkinan yang pertama berkaitan dengan sama ada Israel, dengan kekuatannya sendiri, akan melakukan apa yang Tuhan katakan. Kemungkinan yang kedua berkaitan dengan sama ada Israel akan mematuhi kewajiban perjanjian dengan iman melalui kasih kurnia yang memberi kekuatan yang diberikan oleh supernal AKULAH DIA.

Dispensasionalisme (penerusan urutan sejarah) juga membatasi masa perjanjian kasih kurnia. Ia membahagikan sejarah Alkitab menjadi tujuh tempoh, yang mengajarkan bahawa Tuhan bekerja secara berbeza dalam setiap tempoh tersebut. Sebuah dispensasi adalah jangka waktu di mana manusia diuji sehubungan dengan beberapa wahyu khusus tentang kehendak Tuhan. Setiap dispensasi berakhir dengan penghakiman ilahi. Oleh itu, ada dispensasi hukum dan dispensasi kasih kurnia di antara dispensasi-dispensasi. Oleh itu, mereka yang berpegang teguh pada pandangan ini adalah dengan sia-sia berusaha untuk memecahbelahkan kerukunan alkitabiah antara hukum dan Injil.

**Perjanjian yang Lebih Baik**

“Perjanjian baharu berfungsi lebih baik daripada perjanjian lama bagi umat Tuhan. . . .

"Berbeza dengan perjanjian lama Israel,. . . Kristus menerapkan tiga janji asas Tuhan: (1) Dia memasukkan hukum moral Tuhan di dalam hati umat-Nya. . . ; (2) Dia mengindividukan pengetahuan yang menyelamatkan tentang Tuhan, sehingga setiap orang Israel, tanpa kecuali, memiliki hubungan langsung dan pribadi dengan Tuhan (Ibrani 8:11); dan (3) Dia mengampuni dosa-dosa umat Tuhan dan "tidak akan mengingat lagi dosa-dosa mereka" (Ibrani 8:12). . . .

“Menurut Ibrani 8-12, Gereja Yesus menunjukkan pemenuhan sebenar perjanjian baharu yang diramalkan oleh Yeremia. Jauh daripada menjadi pembatal perjanjian Israel yang baharu, ini sebaliknya adalah jenis dan jaminan penyempurnaan terakhir perjanjian baharu, apabila orang Israel sebenar dari sepanjang zaman akan menyertai perjamuan perkahwinan Anak Domba di Yerusalem Baharu (Matius 8:11, 12; 25:34; Wahyu 19: 9; 21: 1-5).”—Hans K. LaRondelle, Israel in Prophecy: Principles of Prophetic Interpretation (Berrien Springs, MI: Andrews University Press, 1983),  hlm. 114- 121.

**Imam Perjanjian Baru**

Sebagaimana Harun mengabdikan dirinya untuk keimamatan, begitu juga Kristus mempersembahkan diri kepada Bapa. Sebagaimana Musa mengurapi Harun, Tuhan mengurapi Kristus (Imamat 8:30, Mzm 45: 7).

"Kemanusiaan masih melekatkan pada diriNya, Dia naik ke syurga, membawa kemenangan. Dia telah membawa darah penebusanNya ke dalam tempat maha suci, merenjiskannya pada tutup pendamaian dan pada pakaianNya sendiri, kemudian memberkati umat.”—Ellen G. White, in The Youth’s Instructor, Julai 25, 1901

Ketika Yesus ditabalkan, Bapa memberi Dia gelaran Imam Besar, kerana Paulus menyatakan bahawa Dia "dipanggil oleh Tuhan sebagai imam besar" (Ibrani 5:10; dalam Ibrani 5: 4, sebuah kata yang menunjukkan "panggilan "Kepada pelayanan), sama seperti presiden institusi pengajian tinggi  memanggil lulusan itu " Doktor " pada hari tamat pengajiannya!

"Telinganya yang berlumuran darah mendengarkan suara Bapa-Nya, dan merespons rintihan domba-domba-Nya yang kesepian, Roh dipercepatkan. Tangannya, berdarah oleh tusukan paku, bekerja untuk kerajaan Bapa-Nya, Roh diarahkan. Kakinya yang terkoyak meninggalkan jejak merah sehingga kita dapat menelusuri jalan menuju kemuliaan, Roh menyala.”—Leslie Hardinge, With Jesus in His Sanctuary: A Walk Through the Tabernacle Along His Way (Harrisburg, PA: American Cassette Ministries, Book Division, 1991), hlm. 343.

#### Bahagian III: Penerapan Hidup

**Untuk Renungan**:  Betapapun Israel kuno, terutama pada masa Kristus, jatuh ke dalam legalisme, agama yang diberikan oleh Yahweh tidak pernah legalistik. Sejak  Eden dan seterusnya, ia selalu dipersembahkan sebagai rahmat, kasih kurnia Tuhan, yang ditawarkan kepada mereka yang akan menerimanya termasuk syarat-syaratnya. Dengan memilih untuk menerima kasih kurnia Tuhan, dan menyerah kepada kasih kurnia itu, orang memasuki hubungan perjanjian dengan Tuhan.

`1. Kerana kecenderungan manusia, Israel terus-menerus merosakkan hubungan mereka dengan Tuhan. Jadi, bagaimanakah Salib membentuk kembali perjanjian lama untuk menjadi perjanjian "lebih baik"? Apakah kelebihan perjanjian baharu daripada yang lama? Jelaskan bagaimana mungkin ada bahaya untuk menerima anugerah di bawah perjanjian baharu.`

`2. 	Mengingat kecenderungan orang untuk melanggar bahagian mereka daripada kesepakatan secara terus-menerus, mengapakah, menurut anda, sejarah menunjukkan Tuhan mendekati manusia berulang-ulang kali dalam usaha untuk mengadakan hubungan perjanjian dengan kita? Apakah ketekunan seperti itu beritahu kita tentang kasih Tuhan kepada kita?`

`3. 	Mengapakah kita, hari ini, dengan pengetahuan tentang Kristus, dan pengorbanan-Nya, harus lebih setia kepada Tuhan daripada orang-orang zaman dahulu? Iaitu, oleh kerana kita memiliki penyataan yang luar biasa tentang sifat Tuhan seperti yang dinyatakan dalam diri Yesus, yang tidak mereka miliki (setidaknya sejelas yang kita miliki), maka kita harus lebih setia daripada mereka. Bincangkan idea ini di dalam kelas.`

`4. 	Beberapa orang mungkin bertanya, "Bagaimanakah anda tahu bahawa akses kepada Tuhan tidak bergantung kepada pencapaian atau kepatuhan tetapi hanya oleh menerima kasih kurnia Tuhan "? Contoh apakah yang boleh anda gunakan dari kehidupan anda sendiri untuk menjawab soalan mereka? Seberapa pentingkah kisah hidup kita dalam mewujudkan perjanjian baharu?`

`5. 	Mengapakah sukar bagi orang untuk menerima perjanjian baharu ketika Yesus mengemukakannya pada asalnya? Adakah lebih mudah atau sukar bagi orang untuk menerimanya hari ini? Terangkan.`