---
title:  Sesungguhnya, akan datang waktunya. . .
date:  30/05/2021
---

**Sila baca Yeremia 31: 31–34 dan jawab soalan-soalan berikut**:

`1.	Siapakah yang memulakan perjanjian itu?`

`2.	Hukum siapa yang dibincangkan di sini? Hukum apakah itu   ini?`

`3.	Ayat manakah yang menekankan aspek hubungan yang Tuhan inginkan dengan umatNya?`

`4.	Apakah tindakan Tuhan bagi pihak umat-Nya yang membentuk asas hubungan dalam perjanjian itu?`

Ianya jelas: Perjanjian Baharu itu bukanlah sesuatu yang jauh berbeza dengan perjanjian lama yang dibuat dengan Israel di Gunung Sinai. Sebenarnya, masalah dengan perjanjian Sinai bukanlah disebabkan ia sudah lama atau sudah ketinggalan zaman. Sebaliknya, masalahnya  adalah bahawa ia telah dilanggar (lihat Yer. 31:32).

Jawapan untuk persoalan di atas, semuanya terdapat dalam kesemua empat ayat tersebut, membuktikan bahawa banyak aspek daripada "perjanjian lama" masih ada dalam perjanjian yang baharu. “Perjanjian baharu” adalah, dalam arti, “perjanjian yang diperbaharui.” Ia adalah penyempurnaan, atau pemenuhan, daripada perjanjian yang pertama.

`Fokuskan pada bahagian terakhir dari Yeremia 31:34, di mana Tuhan mengatakan bahawa Dia akan mengampuni kesalahan mereka dan dosa umat-Nya. Walaupun Tuhan mengatakan bahawa Dia akan menulis hukum di hati kita dan meletakkannya di dalam kita, Dia masih  menekankan bahawa Dia akan mengampuni dosa dan kesalahan kita, yang melanggar hukum yang tertulis di dalam hati kita. Adakah anda melihat percanggahan atau ketegangan antara idea-idea ini? Sekiranya tidak, mengapa tidak? Apakah ertinya, seperti yang dinyatakan oleh Roma 2:15, agar hukum itu tertulis dalam hati kita? (Mat. 5: 17–28).`

Melihat pada ayat-ayat untuk hari ini, bagaimanakah anda dapat menggunakannya untuk menjawab hujah bahawa   Sepuluh Perintah itu (atau, khususnya, hari Sabat) sekarang dibatalkan di bawah perjanjian baharu? Adakah terdapat apa-apa dalam ayat-ayat itu yang mengatakan demikian? Sekiranya ada, bagaimanakah seseorang dapat menggunakan ayat-ayat tersebut untuk membuktikan kekekalan hukum?