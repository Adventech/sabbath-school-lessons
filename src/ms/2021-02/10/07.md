---
title:  Kajian Tambahan
date:  04/06/2021
---

“Dalam mengambil roti dan anggur bersama dengan murid-murid-Nya, Kristus berjanji pada diri-Nya sendiri sebagai Penebus mereka. Dia memberikan kepada mereka perjanjian baharu, di mana semua orang yang menerima Dia menjadi anak-anak Tuhan, dan menjadi pewaris bersama dengan Kristus. Melalui perjanjian ini, setiap berkat yang syurga berikan untuk kehidupan ini dan kehidupan yang akan datang adalah milik mereka. Akta perjanjian ini harus disahkan dengan darah Kristus. Dengan demikian, mereka akan mengingat bahawa Yesus telah mati untuk mereka dan untuk semua orang-orang berdosa di dunia ini.”—Ellen G. White, The Desire of Ages, h. 659.

“Bahagian yang paling indah daripada perjanjian ini adalah belas kasihan. Tuhan menunjukkan belas kasihan kepada orang berdosa yang mengakui dosa-dosanya dan berpaling dari dosa. Roh Kudus memberi tahu kita apakah Kabar Baik tentang Yesus itu. Kabar Baiknya adalah bahawa Tuhan menyelamatkan kita kerana belas kasihan-Nya. Tuhan berkata, ‘Aku akan menaruh belas kasihan terhadap kesalahan mereka dan tidak lagi mengingat dosa-dosa mereka’ (Ibrani 8:12). Apakah Tuhan berpaling daripada apa yang adil dan benar apabila Dia menunjukkan belas kasihan kepada orang berdosa? Tidak. Tuhan tidak boleh membiarkan seseorang melanggar hukum-Nya tanpa dihukum. Itu bererti tidak menghormati hukum. Dalam perjanjian baharu, Tuhan meminta ketaatan yang sempurna. Kita tidak dapat memiliki hidup yang kekal tanpa ketaatan yang sempurna. Jadi, orang berdosa harus mengakui dosanya dan berpaling daripada berbuat dosa. Kemudian Tuhan akan mengampuni orang yang berdosa. Yesus mati untuk orang berdosa. Melalui kematian-Nya, Yesus memungkinkan Tuhan untuk mengampuni setiap orang berdosa. Yesus melakukan semua yang dituntut oleh hukum. Yesus melakukan ini untuk setiap orang yang berpaling daripada dosa dan percaya kepada-Nya.”—Ellen G. White, God’s Amazing Grace, hal. 138, diadaptasi.

**Soalan Perbincangan**:

`Apa kelebihan hukum yang tertulis di hati dan tidak hanya pada loh batu?`

`Sejak kejatuhan umat manusia, keselamatan hanya ditemukan melalui Yesus, walaupun penyataan kebenaran itu bervariasi dalam zaman sejarah yang berbeza. Tidakkah perjanjian itu berfungsi dengan cara yang sama?`

`Lihat petikan  Ellen G. White kedua dalam kajian hari ini. Apakah yang dia maksud dengan "ketaatan sempurna" sebagai syarat untuk hubungan perjanjian itu? Siapakah satu-satunya yang telah memberikan "ketaatan sempurna"? Bagaimanakah penurutan itu menjawab tuntutan hukum bagi kita?`

**Ringkasan**: Perjanjian baharu adalah penyataan rencana Penebusan yang lebih besar, lebih lengkap, dan lebih baik. Kita yang mengambil bahagian mengambilnya melalui iman, iman yang dinyatakan dalam mematuhi hukum yang tertulis di dalam hati kita.