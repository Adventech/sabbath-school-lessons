---
title:  'Prinsip Dosa (Kej. 6:5)'
date:  11/04/2021
---

Pendapat ilahi pada akhir ciptaan Tuhan adalah bahawa semuanya "sangat baik" (Kejadian 1:31). Kemudian dosa masuk, lalu paradigma beralih. Perkara-perkara tidak lagi "sangat baik."  Ciptaan Tuhan yang teratur dirosakkan oleh dosa, akibatnya menjijikkan. Pemberontakan mencapai tahap yang mengerikan pada zaman Nuh; kejahatan menelan manusia. Walaupun Alkitab tidak memberi kita banyak perincian (lihat Ellen G. White, Patriarchs and Prophets, hlm. 90â€“92 untuk lebih banyak lagi), namun pelanggaran dan pemberontakan jelas sesuatu yang bahkan Tuhan yang penyayang, penyabar, dan pengampun tidak dapat bertoleransi.

Bagaimana mungkin keadaan   menjadi  sangat buruk dengan begitu cepat? Jawapannya tidak begitu sukar untuk dicari. Berapa banyakkah orang, hari ini yang, apabila melihat dosa mereka sendiri, tidak bertanya perkara yang sama: Bagaimana mungkin keadaan menjadi sangat buruk dengan begitu cepat?

**Cari ayat-ayat yang disenaraikan di bawah. Tuliskan hal-hal yang disebutkan oleh ayat-ayat ini.  Perhatikan perkembangan dosa yang berterusan**:

`1. Kej. 3:6`

`2. Kej. 3:11â€“13`

`3. Kej. 4:5`

`4. Kej. 4:8`

`5. Kej. 4:19`

`6. Kej. 4:23`

`7. Kej. 6:2`

`8. Kej. 6:5, 11`

Kisah dalam Kejadian 6: 5 dan 11 tidak datang dengan kosong. Ada sejarah sebelum mereka. Akibat buruk ini ada penyebabnya. Dosa semakin parah.  Dosa tidak seperti luka terpotong atau kecederaan yang ada proses kesembuhan secara otomatik atau semulajadi. Sebaliknya, dosa, jika dibiarkan, akan berlipat ganda, tidak akan puas sehingga membawa kepada kehancuran dan kematian. Kita tidak perlu membayangkan kehidupan sebelum Air Bah untuk melihat prinsip itu beroperasi. Ia wujud di sekitar kita, bahkan sekarang.

Tidak hairanlah Tuhan membenci dosa; tidak hairanlah, cepat atau lambat, dosa akan dihapuskan. Tuhan yang adil dan penyayang tidak ada pilihan lain terhadap dosa.

Berita baiknya, tentu saja, adalah bahawa walaupun Dia ingin menyingkirkan dosa, Dia ingin menyelamatkan orang-orang berdosa. Itulah maksud perjanjian tersebut.