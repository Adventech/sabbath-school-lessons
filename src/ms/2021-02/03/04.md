---
title:  Perjanjian Dengan Nuh
date:  13/04/2021
---

**“ ‘Tetapi dengan engkau Aku akan mengadakan perjanjian-Ku, dan engkau akan masuk ke dalam bahtera itu: engkau bersama-sama dengan anak-anakmu dan isterimu dan isteri anak-anakmu’ ” (Kej. 6:18, ITB).**

Dalam satu ayat ini kita memiliki asas-asas perjanjian alkitabiah yang Tuhan buat dengan umat manusia: Tuhan dan umat manusia membuat perjanjian. Sangat ringkas.

Namun, terdapat lebih banyak unsur-unsur dalam perjanjian itu daripada apa yang kelihatan. Sebagai permulaan, ada unsur penurutan dari pihak manusia. Tuhan berkata kepada Nuh bahawa dia dan keluarganya akan masuk ke dalam bahtera. Mereka mempunyai peranan yang harus mereka lakukan,  jika mereka tidak melakukannya, perjanjian itu akan dilanggar. Sekiranya perjanjian itu dilanggar, mereka adalah pihak yang rugi, kerana pada akhirnya mereka adalah penerima manafaat daripada  perjanjian itu. Bagaimanapun, jika Nuh mengatakan Tidak kepada Tuhan dan tidak mahu mematuhi perjanjian tersebut atau mengatakan Ya tetapi kemudian berubah pikiran, apakah akibatnya bagi dia dan keluarganya?

`Tuhan mengatakan bahawa itu adalah "perjanjianKu." Apakah yang hal itu katakan kepada kita tentang sifat asas perjanjian itu? Apakah perbezaan dalam konsep kita dari perjanjian itu jika Tuhan menyebutnya "perjanjian kita"?`

Walau betapa uniknya keadaan ini, kita lihat di sini asas dinamika Tuhan dan manusia yang terdapat dalam perjanjian itu. Dengan menetapkan "perjanjianKu" dengan Nuh, Tuhan di sini sekali lagi memperlihatkan kasih kurnia-Nya. Dia menunjukkan bahawa Dia bersedia mengambil inisiatif untuk menyelamatkan manusia daripada akibat dosa-dosa mereka. Singkatnya, perjanjian ini tidak boleh dilihat sebagai  penyatuan yang setara di mana setiap "rakan kongsi" dalam perjanjian itu bergantung pada yang lain. Kita boleh mengatakan bahawa Tuhan "mendapat manfaat" dari perjanjian itu, tetapi hanya dalam pengertian yang jauh berbeza daripada manafaat bagi manusia. Dia mendapat manafaat kerana mereka yang dikasihi-Nya akan diberi kehidupan kekal — tidak ada kepuasan kecil bagi Tuhan (Yes. 53:11) Tetapi itu bukan untuk mengatakan bahawa Dia mendapat manafaat dengan cara yang sama seperti kita — dalam hal mendapat  bahagian akhir daripada perjanjian yang sama — keuntungan.

Perhatikan analogi berikut ini: seorang lelaki terjatuh dari kapal ketika ribut kencang. Seseorang di dek mengatakan bahawa dia akan melontarkan tali penyelamat untuk menariknya masuk. Bagaimanapun, orang yang berada di dalam air itu harus menyetujui bahagiannya daripada "perjanjian" itu, iaitu untuk menangkap dan berpegang pada tali yang telah disediakan kepadanya. Demikinlah, dalam banyak hal,  perjanjian itu antara Tuhan dan umat manusia.

`Bagaimanakah analogi itu membantu anda memahami konsep rahmat yang ada dalam perjanjian itu? Bagaimanakah ia dapat membantu anda memahami  di atas dasar apa hubungan anda dengan Tuhan diletakkan?`