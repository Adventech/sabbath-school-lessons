---
title:  Tanda oleh Pelangi
date:  14/04/2021
---

**“Dan Allah berfirman: ‘Inilah tanda perjanjian yang Kuadakan antara Aku dan kamu serta segala makhluk yang hidup, yang bersama-sama dengan kamu, turun-temurun, untuk selama-lamanya’ ” (Kej. 9:12, 13, ITB).**

Hanya sedikit fenomena semula jadi yang lebih indah daripada pelangi. Siapakah, ketika masih kanak-kanak, yang tidak ingat daya tarik pertama  dari bar cahaya yang menakjubkan yang melengkung di langit seperti pintu gerbang? Bahkan, kita  orang dewasapun dipenuhi dengan kekaguman apabila melihat warna-warni indah pada pelangi di awan. Tidak hairanlah bahawa bahkan hari inipun pelangi digunakan sebagai simbol untuk banyak perkara: digunakan oleh organisasi politik,  kultus, kumpulan rock, agensi pelancongan (cari perkataan "pelangi" di Web dan lihat). Jelas, jalur warna yang indah itu masih menyentuh kord di hati dan fikiran kita.

Sudah tentu, itulah maksud Tuhan.

`Mengapakah Tuhan mengatakan pelangi akan menjadi tanda perjanjian? Kejadian 9: 12–17.`

Tuhan mengatakan bahawa Dia akan menggunakan pelangi sebagai tanda "perjanjianKu" (Kejadian 9:15). Betapa menariknya Dia menggunakan kata perjanjian di sini, kerana, dalam hal ini, perjanjian itu berbeza dengan cara ia digunakan di tempat lain. Berbeza dengan perjanjian dengan Abraham atau perjanjian Sinai, tidak ada kewajiban khusus yang dinyatakan oleh pihak yang akan mendapat manfaat daripada perjanjian itu (bahkan Nuh). Firman Tuhan di sini adalah untuk semua orang, untuk “ ‘segala makhluk yang hidup, segala yang bernyawa’ ” (Kej. 9:15, ITB) untuk “ ‘turun-temurun’ ” (Kejadian 9:12, ITB). Firman Tuhan bersifat universal, merangkumi semua perkara, tidak kira sama ada seseorang memilih untuk mematuhi Tuhan atau tidak. Dalam pengertian ini, konsep perjanjian tidak digunakan seperti yang terdapat di tempat lain dalam Alkitab ketika berbicara mengenai hubungan antara Tuhan dan manusia.

`Dalam pengertian apakah perjanjian ini juga memperlihatkan kasih kurnia Tuhan? Siapakah yang memulakan perjanjian ini? Siapakah mendapat manafaat utama?`

`Walaupun perjanjian itu, seperti yang dinyatakan di sini, tidak datang dengan kewajiban khusus dari pihak kita (pihak Tuhan, sudah tentu, tidak lagi akan membinasakan dunia dengan air bah), bagaimanakah pengetahuan kita tentang apa yang dilambangkan  oleh pelangi mempengaruhi kita untuk hidup dalam ketaatan kepada Tuhan? Pendek kata, adakah beberapa kewajiban tersirat daripada pihak kita ketika kita melihat ke langit dan melihat pelangi? Fikirkan keseluruhan konteks di mana pelangi datang dan pelajaran yang dapat kita pelajari dari kisah itu.`