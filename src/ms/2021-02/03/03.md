---
title:  'Nuh (Kej. 6:9)'
date:  12/04/2021
---

**Di tengah-tengah semua ayat tentang kejahatan dunia sebelum air bah, Nuh menonjol berbeza dengan orang-orang  di sekelilingnya. Lihatlah ayat di atas, pada tiga titik tertentu yang disebutkan oleh Alkitab tentang dia. Seboleh-bolehnya, tuliskan apa yang anda fikirkan maksud setiap yang ditekankan ini**:

`1. Dia adalah "orang yang benar"`

`2. Dia "tidak bercela"`

`3. Dia "bergaul dengan Tuhan"`

Tidak ada keraguan, Nuh adalah seseorang yang mempunyai hubungan yang bersifat membawa keselamatan dengan Tuhan. Dia adalah seseorang yang  Tuhan dapat bekerja dengannya, seseorang yang akan mendengarkan-Nya, mentaati-Nya, dan mempercayai-Nya. Itulah sebabnya Tuhan dapat menggunakan Nuh untuk memenuhi tujuan-tujuanNya dan mengapa Petrus, dalam Perjanjian Baharu, memanggilnya "pengkhotbah kebenaran" (2 Ptr. 2: 5).

`Sila Baca Kejadian 6: 8. Bagaimanakah ayat itu membantu kita memahami hubungan antara Nuh dan Tuhan?`

Kata kasih kurnia berlaku di sini untuk pertama kalinya dalam Kitab Suci dan dengan jelas memiliki erti yang sama seperti yang digambarkan dalam Perjanjian Baharu, di mana kasih kurnia Tuhan  dilaksanakan untuk orang-orang berdosa yang tidak layak. Oleh itu, kita perlu memahami bahawa walaupun Nuh "tidak bercela," dan "benar", dia masih orang berdosa yang memerlukan rahmat Tuhannya yang tidak berbelah bahagi. Dalam pengertian itu, Nuh tidak berbeza dengan kita yang berusaha sungguh-sungguh untuk mengikuti Tuhan.

`Memahami bahawa Nuh memerlukan kasih karunia Tuhan, begitu juga dengan kita semua, lihatlah kehidupan anda sendiri dan tanyakan kepada diri anda soalan ini, Mungkinkah saya juga boleh dikatakan, seperti Nuh, "benar," "tidak bercela," dan bahawa saya  “berjalan dengan Tuhan”? Tuliskan alasan anda untuk apa sahaja kedudukan yang anda ambil dan (jika anda merasa selesa) kongsikan dengan kelas pada hari Sabat.`