---
title:  Kajian Tambahan
date:  16/04/2021
---

Baca Ellen G. White, “The Flood,” ms. 90–104 dan “After the Flood,” ms. 105–110, dalam Patriarchs and Prophets.

"Pelangi, fenomena fizikal semula jadi, adalah simbol yang tepat bagi janji Tuhan untuk tidak lagi memusnahkan bumi dengan air bah. Air Bah itu telah mengubah sama sekali cuaca bumi,  hujan di kebanyakan tempat di dunia menggantikan embun yang sebelumnya bermanfaat untuk membasahi tanah. Sesuatu diperlukan untuk menenangkan ketakutan manusia setiap kali hujan mulai turun. Fikiran rohani dapat melihat dalam fenomena semula jadi penyataan  Tuhan tentang diri-Nya (lihat Rom 1:20). Oleh itu pelangi adalah bukti bagi orang percaya bahawa hujan akan membawa berkat dan bukan kehancuran sejagat.”—The SDA Bible Commentary, vol. 1, hlm. 265.

**Soalan Perbincangan**:

`"Pada masa itu dunia dipenuhi orang yang bertambah banyak. Manusia bertingkah laku liar seperti binatang dan bising.  Kebisingan itu membangunkan dewa tertinggi Enlil. Berkatalah Enlil kerpada dewa-dewa lain, “Manusia di bumi sangat bising. Kita tidak lagi dapat tidur.” Maka dewa-dewa itu bersetuju untuk memusnahkan manusia dengan air bah. .”—“The Story of the Flood” dalam The Epic of Gilgamesh, trans. N. K. Sanders (London: The Penguin Group, 1972), ms. 108. Bandingkan alasan banjir ini dengan alasan yang diberikan dalam Alkitab.`

`Nuh melakukan lebih daripada sekadar memperingatkan generasinya tentang penghakiman Tuhan yang semakin hampir. Tujuan peringatannya adalah untuk menolong orang merasakan keperluan akan keselamatan mereka. Mengapakah kebenaran keselamatan umumnya tidak popular? Senaraikan dan bincangkan beberapa perkara yang menghalangi banyak orang untuk menerima rancangan Tuhan untuk keselamatan mereka. Lihat Yohanes 3:19; Yohanes 7:47, 48; Yohanes 12:42, 43; Yakobus 4: 4.`

**Ringkasan**: Dalam kajian minggu ini, kita telah memperhatikan bahawa perjanjian yang dibuat Tuhan dengan Nuh adalah yang pertama dibahaskan secara eksplisit dalam Alkitab. Perjanjian itu memperlihatkan minat-Nya yang murah hati terhadap keluarga manusia dan keinginan-Nya untuk menjalin hubungan yang bersifat menyelamatkan mereka. Tuhan menegaskan kembali perjanjian-Nya dengan Nuh. Komitmen Nuh kepada Tuhan melindunginya daripada kemurtadan yang berlaku dan akhirnya menyelamatkan dia dan keluarganya daripada penghakiman Bencana yang dahsyat.\

"Simbol ini [pelangi] di awan adalah untuk mengesahkan kepercayaan semua orang, dan membangun kepercayaan mereka kepada Tuhan, kerana pelangi itu adalah tanda kasih kurnia dan kebaikan ilahi bagi manusia; bahawa walaupun Tuhan telah diprovokasi untuk menghancurkan bumi oleh Air Bah, namun kasih kurnia-Nya masih meliputi bumi.”—Ellen G. White, The Story of Redemption, ms. 71.