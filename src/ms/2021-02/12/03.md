---
title:  Perjanjian Baharu dan Korban
date:  14/06/2021
---

**“Sebab kamu tahu, bahwa kamu telah ditebus dari cara hidupmu yang sia-sia yang kamu warisi dari nenek moyangmu itu bukan dengan barang yang fana, bukan pula dengan perak atau emas,  melainkan dengan darah yang mahal, yaitu darah Kristus yang sama seperti darah anak domba yang tak bernoda dan tak bercacat” (1 Pet. 1:18, 19, ITB).**

`Apakah maksud Petrus di sini ketika dia mengatakan bahawa kita telah ditebus?`

Ketika Petrus berbicara tentang kematian  Kristus di kayu salib untuk penebusan, “tebusan” atau mengenai harga yang dia maksudkan mengingatkan kepada amalan kuno seorang hamba yang dibebaskan daripada perhambaannya setelah harga dibayar (sering oleh saudara). Sebaliknya, Kristus menebus kita daripada perhambaan dosa dan akibatnya, iaitu kematian, tetapi Dia melakukannya dengan "darah-Nya yang berharga", kematianNya dengan suka rela sebagai  pengganti di Kalvari. Sekali lagi, ini adalah asas dari semua perjanjian itu: tanpanya, perjanjian itu menjadi batal, kerana Tuhan tidak dapat memenuhi kesempurnaan perjanjian-Nya, yang merupakan kurnia kehidupan kekal yang diberikan kepada semua orang yang percaya.

`Cari dan baca ayat-ayat berikut: Roma 6:23, 1 Yohanes 5:11, 13. Apakah persamaan mesej  semua ayat-ayat ini?`

Kita mempunyai janji kehidupan kekal ini, kerana Yesus sahaja yang dapat memulihkan pelanggaran  pertama kali yang menyebabkan kita kehilangan kehidupan kekal itu. Bagaimana? Kerana kebenaran dan nilai yang tidak terhingga daripada Pencipta sahaja yang dapat membatalkan hutang yang kita bayar kepada hukum yang telah dilanggar — begitulah betapa besar pelanggaran yang disebabkan oleh dosa. Lagipun, apakah yang akan dikatakannya tentang keseriusan hukum moral abadi Tuhan jika beberapa makhluk yang terbatas, temporal, dan yang diciptakan dapat membayar hukuman kerana melanggarnya? Hanya Seseorang yang setara dengan Tuhan sendiri, yang hidupnya tidak dipinjam dan kekal, dapat membayar tebusan yang diperlukan untuk membebaskan kita daripada hutang yang dihutangi kerana melanggar hukum itu. Demikianlah bagaimana semua janji-janji perjanjian itu digenapi; demikianlah bagaimana kita memiliki janji hidup kekal, bahkan sekarang; demikianlah bagaimana kita ditebus daripada dosa dan kematian.

`Bayangkan seorang anak seseorang, di sebuah muzium seni, melemparkan belon yang dipenuhi dakwat ke atas lukisan Rembrandt dan merosakkannya sepenuhnya. Lukisan itu bernilai berjuta-juta; ibu bapa kanak-kanak itu, walaupun mereka menjual semua milik mereka, tidak dapat membayar hutang kerosakan tersebut. Dalam pengertian apakah gambaran ini membantu kita memahami betapa seriusnya pelanggaran yang disebabkan oleh dosa, betapa tidak berdaya kita memperbaikinya, dan mengapa hanya Tuhan sendiri yang dapat membayar hutang itu?`