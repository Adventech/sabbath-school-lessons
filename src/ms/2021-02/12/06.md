---
title:  Bersandar Pada Janji-janji
date:  17/06/2021
---

Ada kisah yang diceritakan mengenai Kardinal Bellarmine yang terkenal, seorang pembela Katolik yang hebat, sepanjang hidupnya dia melawan perkhabaran tentang kebenaran hanya melalui iman sahaja. Ketika dia terbaring menghadapi saat-saat kematian, dibawakan kepadanya salib dan jasa orang-orang kudus untuk membantunya memberi jaminan keyakinan sebelum kematian. Tetapi Bellarmine berkata, "Saya tidak mahu itu, bawa pergi. Saya rasa lebih selamat untuk mempercayai jasa Kristus."

Bagi kebanyakan orang, apabila mereka mendekati akhir hidup mereka, mereka melihat ke belakang dan melihat betapa sia-sianya, betapa tidak bergunanya perbuatan dan usaha mereka untuk memperoleh keselamatan supaya dapat bersama dengan Tuhan yang kudus, dan dengan demikian betapa mereka memerlukan kebenaran Kristus.

Namun berita baiknya adalah bahawa kita tidak perlu menunggu saat-saat maut datang untuk mendapatkan jaminan keselamatan dalam Tuhan sekarang. Keseluruhan perjanjian itu didasarkan pada janji-janji Tuhan yang pasti sekarang, janji-janji untuk kita sekarang, janji-janji yang boleh menjadikan hidup kita lebih baik sekarang.

**Cari ayat-ayat berikut dan jawab soalan yang diajukan dengan masing-masing dalam konteks mengembangkan, memelihara, dan memperkuat hubungan dalam perjanjian anda dengan Tuhan**:

`Maz. 34: 8 (Bagaimanakah anda dapat merasai kebaikan Tuhan?)`

`Mat. 11:30 (Apakah yang telah dilakukan oleh Kristus bagi kita yang menjadikan kuk ini mudah?)`

`Roma 5: 1 (Apakah kaitan pembenaran dengan kedamaian?)`

`Fil. 2: 7, 8 (Apakah yang anda peroleh daripada pengalaman Kristus?)`

`Teliti kehidupan anda dengan penuh doa dan tanyakan pada diri sendiri, apakah yang sedang saya lakukan yang menguatkan hubungan saya dengan Tuhan, dan apakah perkara-perkara  yang melukai hubungan itu? Apakah perubahan yang perlu saya buat?`