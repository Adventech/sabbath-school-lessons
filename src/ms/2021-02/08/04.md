---
title:  'Hukum di Dalam Perjanjian (Ulangan 10:12, 13)'
date:  18/05/2021
---

`Apakah hal pertama yang terlintas di fikiran anda apabila memikirkan tentang undang-undang? Pegawai polis, saman lalu lintas, hakim, dan penjara? Atau adakah anda memikirkan sekatan, peraturan, ibu bapa autoritarian, dan hukuman? Atau, mungkin, anda memikirkan ketertiban, keharmonian, kestabilan? Atau mungkin . . . kasih?`

Istilah Ibrani torah, yang diterjemahkan "hukum" dalam Alkitab kita, bermaksud "ajaran" atau "arahan." Istilah ini dapat digunakan untuk merujuk kepada semua petunjuk Tuhan, baik moral, sivil, sosial, atau agama. Ini menyatakan secara tidak langsung semua nasihat bijaksana yang Tuhan berikan kepada umat-Nya dengan baik, sehingga mereka boleh mengalami kehidupan yang berlimpah baik secara fizikal dan rohani. Tidak hairanlah pemazmur memanggil orang yang diberkati adalah orang-orang yang “kesukaannya ialah Taurat TUHAN, dan yang merenungkan Taurat itu siang dan malam.” (Mzm 1: 2).

Ketika kita membaca hukum atau Taurat — petunjuk dan ajaran yang tercatat di dalam kitab-kitab Musa yang menjadi bahagian daripada perjanjian Israel — kita terkesan dengan berbagai petunjuk. Hukum tersebut menyentuh setiap bahagian gaya hidup Israel — pertanian, pemerintahan sipil, hubungan sosial, dan penyembahan.

`Menurut pendapat anda, mengpakah Tuhan memberikan begitu banyak arahan untuk Israel? (Lihat Ul. 10:13.) Dengan cara apakah petunjuk ini adalah untuk "kebaikan" mereka?`

Pekerjaan "hukum" dalam perjanjian itu adalah untuk memberikan pedoman bagi kehidupan baharu manusia selaku rakan dalam perjanjian itu.  Hukum memperkenalkan anggota perjanjian itu kepada kehendak Tuhan, yang mana seseorang akan kenali dalam pengertian yang sepenuh melalui ketaatan melalui iman kepada perintah-perintah-Nya dan ungkapan kehendak-Nya yang lain.

Peranan hukum itu adalah untuk mencegah orang Israel daripada  mengikuti gaya hidup bangsa-bangsa lain di sekeliling mereka. Mereka tidak boleh hidup dengan hukum  semula jadi, keperluan manusia, keinginan, atau bahkan keperluan sosial, politik, dan ekonomi sahaja. Mereka boleh berterusan menjadi bangsa suci Tuhan, kerajaan imam Tuhan, dan harta istimewa Tuhan hanya melalui ketaatan tanpa kompromi terhadap kehendak yang dinyatakan oleh Tuhan yang telah membuat perjanjian itu dalam  semua bidang kehidupan.

`Seperti Israel kuno, umat Seventh-day Adventist telah menerima berbagai nasihat yang berkaitan dengan setiap peringkat kehidupan Kristian melalui manifestasi moden daripada kurnia kenabian. Mengapakah kita harus memandang nasihat ini sebagai pemberian daripada Tuhan dan bukannya sesuatu yang merosakkan kebebasan kita? Pada masa yang sama, bahaya apakah yang kita hadapi apabila mengubah pemberian itu menjadi sesuatu yang legalistik, seperti yang dilakukan orang Israel dengan pemberian mereka? (Lihat Rom 9:32.)`