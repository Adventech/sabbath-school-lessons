---
title:  'Pemilihan Bangsa Israel (Ulangan 7:7)'
date:  16/05/2021
---

Tradisi Yahudi telah mengajarkan bahawa Tuhan membuat perjanjian dengan Israel hanya kerana bangsa lain menolaknya terlebih dahulu. Meskipun tidak ada bukti alkitabiah untuk dakwaan itu, namun, hal itu membantu kita untuk mengerti kebenaran Alkitab tentang pilihan yang Tuhan buat.  Tuhan memilih bangsa Ibrani bukan kerana mereka berhak untuk mendapat penghormatan dan hak istimewa yang tinggi yang Tuhan berikan kepada mereka. Mereka tidak mempunyai kelebihan dari  diri mereka sendiri yang menjadikan mereka layak untuk mendapat kasih Tuhan dan memilih mereka sebagai umat-Nya.  Jumlah mereka sedikit, sekelompok suku yang diperbudakkan, dan lemah dari segi politik dan militer. Selain itu, dari segi budaya dan agama, mereka bercampur, hambar, dan tanpa banyak pengaruh. Oleh itu, sebab utama pemilihan Israel terletak pada misteri kasih dan rahmat Tuhan.

**Namun, pada masa yang sama, kita harus berhati-hati ketika melihat idea pemilihan ini, kerana ia penuh dengan potensi kesalahpahaman teologis. Untuk apakah Tuhan memilih Israel? Adakah untuk ditebus, sementara orang lain dipilih untuk ditolak dan hilang? Atau adakah mereka dipilih untuk menjadi penyampai yang akan menawarkan kepada dunia apa yang telah  ditawarkan kepada mereka? Bagaimanakah ayat-ayat berikut membantu kita memahami jawapan kepada soalan-soalan ini?**

`Kel. 19: 6`

`Yes. 56: 7`

`Ibr. 2: 9`

Sebagai umat Seventh-day Adventist, kita ingin melihat diri kita sebagai rakan Israel zaman moden, yang dipanggil oleh Tuhan, bukan untuk menjadi satu-satunya yang ditebus tetapi untuk menyampaikan khabar penebusan, dalam konteks perkhabaran tiga malaikat, kepada dunia. Ringkasnya, kita percaya bahawa kita ada sesuatu yang ingin kita katakan yang mana tidak ada orang lain yang mengatakannya. Ini, pada dasarnya, keadaan Israel kuno juga. Tujuan pemilihan Israel bukanlah untuk menjadikan bangsa Ibrani satu kelab eksklusif, mengumpul hingga bertimbun-timbun janji keselamatan dan penebusan untuk diri mereka sendiri. Sebaliknya, jika kita percaya bahawa Kristus mati untuk seluruh umat manusia (Ibrani 2: 9), maka penebusan yang Tuhan tawarkan kepada Israel juga ditawarkan kepada seluruh dunia. Israel seharusnya menjadi pembawa penebusan ini untuk diketahui. Gereja kita telah dipanggil untuk melakukan perkara yang sama.

`Lihatlah peranan anda sendiri dalam gereja. Apakah yang boleh anda lakukan untuk membantu mempromosikan pekerjaan yang telah diminta untuk kita lakukan? Ingatlah, jika anda tidak   menolong dengan aktif, kemungkinan besar, pada tahap tertentu, anda menjadi penghalang.`