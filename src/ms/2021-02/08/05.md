---
title:  Kestabilan Hukum Tuhan
date:  19/05/2021
---

`Apakah kebenaran tentang Tuhan yang diajarkan oleh kehadiran hukum Tuhan dalam perjanjian  itu tentang  sifat-Nya? Mal. 3: 6, Yakobus 1:17.`

Hukum Tuhan adalah ungkapan kehendak-Nya secara lisan atau tertulis (bandingkan Mazmur 40: 8). Oleh kerana hukum itu adalah transkrip akan  karakterNya, maka kehadirannya dalam perjanjian itu menjamin bagi kita kebolehpercayaan akan Tuhan dan janjiNya tidak berubah. Walaupun mungkin kita tidak sentiasa melihat hasil pemeliharaan-Nya, namun kita tahu bahawa Dia boleh dipercayai. Alam semesta-Nya berada di bawah hukum moral dan fizikal yang tidak berubah. Fakta inilah yang memberi kita kebebasan dan jaminan keselamatan yang sejati.

"Kepastian bahawa Tuhan boleh dipercayai terletak pada kebenaran bahawa Dia adalah Tuhan hukum. Kehendak dan hukum-Nya adalah satu. Tuhan mengatakan bahawa benar adalah benar kerana hal itu menggambarkan hubungan terbaik yang tidak akan gagal. Oleh itu hukum Tuhan tidak pernah berubah-ubah atau tertakluk kepada kehendak dan kemahuan. Ia adalah benda yang paling stabil di alam semesta. â€- Walter R. Beach, Dimensions in Salvation (Washington, DC: Review and Herald Publishing Association, 1963), ms. 143.

`Sekiranya hukum Tuhan tidak dapat menyelamatkan seseorang daripada dosa, mengapakah Dia menjadikannya sebagai bahagian daripada perjanjian itu? (Petunjuk: lihat Amos 3: 3.)`

Suatu hubungan memerlukan persetujuan dan keharmonian. Oleh kerana Tuhan bukan hanya Pencipta dunia tetapi juga Pengatur moral bumi, maka hukumNya sangat penting untuk kebahagiaan makhluk-makhluk ciptaan-Nya yang cerdas untuk hidup selaras dengan-Nya. Hukum-Nya, yang menyatakan kehendak-Nya, adalah merupakan perlembagaan pemerintahan-Nya. Hukum itu sudah tentu norma atau kewajiban bagi persetujuan perjanjian dan hubungan tersebut. Tujuannya bukan untuk menyelamatkan, tetapi untuk menentukan kewajiban kita kepada Tuhan (perintah 1â€“4) dan kewajiban kita kepada sesama manusia (perintah 5-10). Dengan kata lain, ini menetapkan cara hidup yang Tuhan tentukan agar anak-anak perjanjian-Nya hidup, demi kebahagiaan dan kesejahteraan mereka sendiri. Ini menghalang Israel daripada mengikuti idea mereka sendiri tentang cara hidup yang bahagia. Tujuan hubungan perjanjian itu adalah untuk membawa orang percaya, melalui kasih kurnia Tuhan yang mengubah, ke dalam keselarasan dengan kehendak dan Karakter-Nya.

`Lihatlah di sekeliling. Tidakkah anda melihat kesan buruk daripada pelanggaran undang-undang? Walaupun dalam hidup anda sendiri, tidakkah anda dapat melihat kerosakan yang berlaku dengan melanggar hukum Tuhan? Dengan cara apakah realiti ini membantu menegaskan kebaikan hukum Tuhan dan mengapa hukum harus menjadi bahagian penting dalam hubungan kita dengan Dia?`