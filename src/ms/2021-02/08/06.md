---
title:  Jika . . .
date:  20/05/2021
---

**Cari ayat-ayat berikut. Apakah satu kesamaan mereka, dan apakah yang ia ajarkan tentang sifat perjanjian itu?**

`Kej. 18:19`

`Kej. 26: 4, 5`

`Kel.  19: 5`

`Imm. 26: 3`

Tuhan secara terbuka mengakui ketaatan Abraham yang setia kepada "segala perintah, ketetapan dan hukum-Ku " (Kej 26: 5). Ini menggambarkan bahawa Tuhan mengharapkan gaya hidup seperti itu dari pasangan manusia-Nya dalam perjanjian itu. Pernyataan lengkap perjanjian alkitabiah di Sinai sangat jelas membuktikan bahawa syarat-syarat ketaatan adalah salah satu aspek asas perjanjian tersebut.

Keluaran 19: 5 mengatakan dengan jelas, "jika kamu akan taat. . . . "Aspek bersyarat daripada perjanjian itu tidak dapat disangkal; walaupun diberikan melalui kasih kurnia,  walaupun tidak layak diterima, walaupun merupakan hadiah kepada mereka, namun janji-janji perjanjian itu bukannya tidak bersyarat. Orang-orang itu boleh  menolak pemberian tersebut, menolak anugerah, dan berpaling daripada janji-janji tersebut. Perjanjian itu, seperti juga keselamatan, tidak pernah menghalang kehendak bebas. Tuhan tidak memaksa orang untuk menjalinkan hubungan yang menyelamatkan dengan Dia; Dia tidak memaksakan suatu perjanjian kepada mereka. Dia menawarkannya dengan percuma kepada semua orang; semua orang diundang untuk menerimanya.  Apabila seseorang menerima undangan tersebut, kewajiban menyusul, bukan sebagai cara untuk memperoleh berkat daripada perjanjian itu tetapi sebagai manifestasi luaran apabila menerima berkat perjanjian tersebut. Israel harus taat, bukan supaya layak menerima janji-janji itu tetapi supaya jani-janji itu dapat ditunaikan dalam bangsa itu. Ketaatan Israel adalah ungkapan bagaimana rasanya diberkati oleh Tuhan. Ketaatan bukan untuk mendapat berkat, tetapi ketaatan memungkinkan Tuhan untuk mendatangkan berkat itu; ketaatan, sebaliknya, mewujudkan suasana di mana berkat iman boleh dinyatakan.

`Segenap jalan, yang diperintahkan kepadamu oleh TUHAN, Allahmu, haruslah kamu jalani, supaya kamu hidup, dan baik keadaanmu serta lanjut umurmu di negeri yang akan kamu duduki " (Ul. 5 : 33).  Adakah Tuhan mengatakan di sini kepada Israel bahawa jika mereka taat mereka akan memperoleh berkat-berkat ini, bahawa berkat inilah yang harus dibayar kepada mereka? Atau Dia berfirman: Sekiranya kamu taat, berkat-berkat ini dapat terjadi kerana ketaatan membuka jalan bagi Aku untuk dapat memberikan berkat-berkat itu kepadamu? Apakah perbezaan antara kedua-dua idea itu?`