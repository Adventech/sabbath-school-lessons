---
title:  Kajian Tambahan
date:  21/05/2021
---

Baca Ellen G. White, “Controversy,” ms. 607, 608 dalam The Desire of Ages; dan “The Law and the Covenants,” ms. 363–373, dalam Patriarchs and Prophets.

Bagaimanakah Matius 22: 34–40 membantu kita lebih memahami (1) tempat dan makna hukum Tuhan dalam perjanjian-Nya dan (2) konsep bahawa perjanjian itu identik dengan hubungan?

"Harus ada kasih terlebih dahulu di dalam hati sebelum seseorang dapat, dengan kekuatan dan kasih kurnia Kristus, mulai mematuhi perintah-perintah hukum Tuhan (lihat Rom 8: 3, 4). Ketaatan tanpa kasih adalah mustahil kerana tidak berharga. Tetapi di mana kasih ada, seseorang akan secara automatik mengatur hidupnya selaras dengan kehendak Tuhan sebagaimana dinyatakan dalam perintah-perintah-Nya. ”- The SDA Bible Commentary, jilid 5, hlm. 484.

“Dalam perintah-perintah  hukum suci-Nya, Tuhan telah memberikan aturan hidup yang sempurna;  Dia telah menyatakan bahawa sampai akhir zaman hukum ini, yang tidak berubah dalam satu titik atau iota kecilpun, adalah untuk mengekalkan tuntutannya terhadap manusia. Kristus datang untuk memperbesar hukum itu dan menjadikannya terhormat. Dia menunjukkan bahawa hukum itu didasarkan pada landasan kasih yang luas kepada Tuhan dan kasih kepada manusia,  kepatuhan kepada ajarannya merangkumi seluruh tugas manusia. Dalam hidupNya sendiri Dia memberikan contoh ketaatan kepada hukum Tuhan. Dalam Khotbah di atas bukit Dia menunjukkan bagaimana tuntun-tuntutan hukum itu melampaui perbuatan luaran sahaja. Kita juga harus menunjukkan hati dan pikiran yang bersih.”—Ellen G. White, The Acts of the Apostles, h. 505.

**Soalan Perbincangan**:

`Mengapakah benang kasih melakukan tarikan yang lebih kuat daripada tali ketakutan untuk menarik manusia kepada Tuhan?`

`Mengapa perintah untuk “mengasihi Tuhan, Allahmu, dengan segenap hatimu dan dengan segenap jiwamu dan dengan segenap akal budimu”” (Matius 22:37) adalah perintah pertama dan terbesar?`

`Simone Weil pernah menulis bahawa, “‘ Keteraturan adalah keperluan pertama dari semua. ’” (Dipetik dalam Russell Kirk, The Roots of American Order [Washington, DC: Regnery Gateway, 1992], hlm. 3). Bagaimanakah anda memahami kata-katanya dalam konteks pelajaran minggu ini, terutama berkaitan dengan idea tentang hukum?`

**Ringkasan**: Hukum Tuhan adalah bahagian yang tidak terpisahkan daripada perjanjian. Namun, itu adalah perjanjian kasih kurnia yang sejati. Bagaimanapun, kasih kurnia tidak pernah membatalkan keperluan hukum. Sebaliknya, hukum adalah cara di mana kasih kurnia ditunjukkan dan dinyatakan dalam kehidupan mereka yang menerima kasih kurnia.