---
title:  “Membuat Nama-mu Besar”
date:  29/04/2021
---

**“Aku akan membuat engkau menjadi bangsa yang besar, dan memberkati engkau serta membuat namamu masyhur; dan engkau akan menjadi berkat” (Kej. 12:2).**

`Dalam Kejadian 12: 2, Tuhan berjanji untuk membuat nama Abram menjadi besar— iaitu, untuk membuatnya terkenal. Mengapakah Tuhan mahu melakukan itu bagi  orang berdosa, walau betapa taat dan setiapun? Siapakah yang layak mendapat nama "besar"? (Lihat Rm. 4: 1–5, Yakobus 2: 21–24.) Adakah Tuhan menganugerahkan kebesaran kepada Abram untuk kepentingan peribadinya sendiri, atau adakah itu mewakili sesuatu yang lebih dari itu? Terangkan.`

`Bandingkan Kejadian 11: 4 dengan Kejadian 12: 2. Apakah perbezaan besar antara keduanya? Dengan cara apakah seseorang menggambarkan "keselamatan melalui usaha" dan yang lain "keselamatan melalui iman"?`

Walaupun rencana penyelamatan itu bersandar hanya pada karya Kristus bagi pihak kita, namun kita—sebagai penerima anugerah Tuhan — tetap terlibat. Kita mempunyai peranan untuk dimainkan; pilihan bebas kita adalah yang terutama. Drama  sepanjang zaman, pertempuran antara Kristus dan Syaitan, masih dimainkan di dalam dan melalui kita. Manusia dan malaikat memerhatikan apa yang berlaku kepada kita  dalam konflik itu (1 Kor. 4: 9). Oleh itu, siapa kita, apa yang kita katakan, bukannya tidak penting di luar lingkungan kita. Itu mempunyai inplikasi yang boleh berkumandang di seluruh alam semesta. Melalui kata-kata kita, tindakan kita, bahkan sikap kita, kita dapat menolong memuliakan Tuhan, yang telah melakukan begitu banyak untuk kita, atau kita boleh memalukan Dia dan nama-Nya. Oleh itu, ketika Tuhan mengatakan kepada Abraham bahawa Dia akan menjadikan namanya besar, Dia pasti tidak membicarakan hal itu dengan cara yang sama seperti dunia yang membicarakan seseorang yang memiliki nama besar. Apa yang menjadikan nama besar di mata Tuhan adalah karakter, iman, penurutan, kerendahan hati, dan kasih kepada orang lain, sifat yang walaupun sering dihormati di dunia, namun biasanya bukan faktor yang dianggap oleh dunia sebagai membuat nama seseorang menjadi besar.

`Lihatlah beberapa lelaki dan wanita yang mempunyai nama "besar" di dunia sekarang, sama ada pelakon, ahli politik, artis, orang kaya, apa sahaja. Apakah yang membuat orang-orang ini terkenal? Bandingkannya dengan kebesaran Abraham. Apakah yang hal itu beritahu kita tentang betapa sesatnya konsep kebesaran dunia? Seberapa besarkah sikap duniawi ini mempengaruhi pandangan kita tentang kebesaran?`