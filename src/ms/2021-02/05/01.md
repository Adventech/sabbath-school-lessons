---
title:  Anak-anak Perjanjian
date:  24/04/2021
---

### Bacaan Untuk Pelajaran Minggu Ini
Kejadian 15: 1–3, Yes. 25: 8, 1 Kor. 2: 9, Wahyu 22: 1–5, 1 Ptr. 2: 9, Kej 11: 4, Kej 12: 2.

> <p>Ayat Hafalan</p>
> “Aku menyertai kamu senantiasa sampai kepada akhir zaman” (Matius 28:20).

Seorang ayah dan anak perempuannya yang berusia sepuluh tahun menghabiskan percutian mereka di pantai. Suatu hari mereka keluar untuk berenang di lautan. Walaupun   mereka kedua-duanya adalah perenang yang baik, namun ketika mereka jauh dari pantai mereka terpisah. Bapa itu, setelah menyedari bahawa mereka dihanyutkan oleh arus, memanggil anaknya: 'Mary, saya akan ke pantai untuk meminta pertolongan. Sekiranya kamu letih, lentangkan badanmu. Kamu  boleh mengapung sepanjang hari dengan cara itu. Saya akan kembali untuk kamu.

"Tidak lama kemudian, banyak pencari dan kapal bergegas ke permukaan air mencari  gadis kecil itu. Ratusan orang di pantai telah mendengar berita itu dan menunggu dengan cemas. Empat jam kemudian barulah mereka menjumpainya, jauh dari darat, tetapi dia dengan tenang terapung secara melentang dan sama sekali tidak takut. Sorakan dan tangisan kegembiraan dan kelegaan menyambut para penyelamat ketika mereka kembali ke darat dengan membawa beban berharga mereka, tetapi anak itu menghadapi semuanya dengan tenang. Dia seolah-olah rasa pelik cara mereka bereaksi. Dia berkata, ‘Ayah mengatakan bahawa saya dapat mengapung sepanjang hari secara melentang dan dia akan datang untuk saya, jadi saya hanya berenang dan mengapung, kerana saya tahu dia akan datang. ’ ”—H. M. S. Richards, “When Jesus Comes Back,” Voice of Prophecy News, March 1949, ms. 5.

**Sekilas Tentang Pelajaran Minggu Ini**

`Mengapakah Tuhan menyebut diri-Nya sebagai perisai Abram? Bagaimanakah "semua keluarga di bumi" diberkati melalui Abraham? Apakah yang paling besar daripada semua janji-janji perjanjian itu?`

_*Sila kaji pelajaran minggu ini untuk persediaan Sabat, 1 Mei._