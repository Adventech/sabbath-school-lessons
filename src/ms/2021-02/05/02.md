---
title:  Mereka Dilindungi
date:  25/04/2021
---

**“Kemudian datanglah firman TUHAN kepada Abram dalam suatu penglihatan: Janganlah takut, Abram, Akulah perisaimu; upahmu akan sangat besar” (Kej. 15:1).**

`Sila baca Kejadian 15: 1–3. Fikirkan konteks yang  ia diberikan. Mengapakah perkara pertama yang Tuhan katakan kepada Abram adalah "Jangan takut"? Apakah yang perlu ditakuti oleh Abram?`

Apa yang menarik secara khusus di sini adalah bahawa Tuhan berkata kepada Abram "Akulah perisai-Mu." Penggunaan kata ganti diri “mu” menunjukkan sifat peribadi hubungan itu. Tuhan akan berhubungan denganya satu sama satu, seperti yang Dia kehendaki dengan kita semua.

Gelaran Tuhan sebagai "Perisai" muncul di sini untuk pertama kalinya dalam Alkitab dan adalah satu-satunya masa Tuhan menggunakannya untuk menyatakan diriNya, meskipun penulis Alkitab yang lain juga menggunakan istilah itu untuk berbicara tentang Tuhan (Ulangan 33:29, Mzm 18:30, Mzm. 84:11, Mz. 144: 2).

`Apabila Tuhan menyebut diri-Nya sebagai perisai seseorang, apakah maksudnya? Adakah ini mengandungi suatu maksud bagi Abram yang mungkin tidak bermaksud apa-apa bagi kita sekarang? Bolehkah kita menuntut janji itu untuk diri kita sendiri? Adakah ini bermaksud tidak akan berlaku bahaya fizikal? Dengan cara apakah Tuhan menjadi perisai? Bagaimanakah anda memahami gambaran itu?`

“Kasih Kristus  terhadap kita lebih kuat daripada kasih seorang ibu untuk anaknya. . . . Penyelamat kita telah membeli kita oleh penderitaan dan kesedihan manusia, dengan penghinaan, celaan, penganiayaan, ejekan, penolakan dan kematian. Dia mengawasi anda, anak Tuhan  yang ketakutan. Dia akan membuat anda selamat di bawah perlindungan-Nya. . . . Kelemahan kita dalam sifat manusia tidak akan menghalangi akses kita kepada Bapa surgawi, kerana Dia [Kristus] mati untuk membuat syafaat bagi kita. .”—Ellen G. White, Sons and Daughters of God, ms. 77.

`Rolando adalah pengikut Tuhan yang setia. Kemudian, secara tiba-tiba, dia mati tanpa diduga. Di manakah Tuhan sebagai perisainya? Atau adakah kita harus memahami idea Tuhan sebagai perisai kita dalam cara yang berbeza? Terangkan. Dari hal apakah Tuhan selalu berjanji untuk melindungi kita? (Lihat 1 Kor 10:13.)`