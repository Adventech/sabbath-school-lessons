---
title:  'Mesias yang Dijanjikan: Bahagian 2'
date:  27/04/2021
---

**"Untuk menikmati kebahagiaan yang sejati, kita mesti melakukan perjalanan ke negeri yang sangat jauh, dan bahkan keluar dari diri kita sendiri." —Thomas Browne.**

`Lihat petikan di atas, yang ditulis pada tahun 1600-an. Adakah anda setuju atau tidak setuju? Bacalah dalam konteks 1 Tesalonika 4: 16–18 dan Wahyu 3:12.`

Augustine menulis mengenai masalah dosa yang menjadi sebahagian daripada kehidupan manusia: “Kehidupan kita ini penuh dengan kejahatan. Sejak mula lagi, kita melihat bahawa keluarga manusia terkutuk. Pertama, fikirkan masalah yang berlaku disebabkan oleh semua perkara yang perlu kita ketahui tetapi  kita tidak tahu. Kemudian, fikirkan semua perkara-perkara yang kosong dan bodoh yang sangat kita sayangi. Keinginan kita terhadap perkara-perkara murahan ini adalah sama dengan meminum racun. Menyayangi perkara  ini akan menyebabkan kita sakit hati, sedih, dan takut. Sesetengah manusia merasakan suatu kegembiraan ketika mereka berperang, membunuh, dan menimbulkan perselisihan. Sebilangan yang lain pula suka mencuri. Hati manusia di mana-mana dipenuhi dengan rasa bangga, tamak, dan melanggar undang-undang. Orang berbuat dosa terhadap Tuhan dan agama sepanjang masa. Mereka berbohong dan menyakiti jiran mereka. Mereka menipu dan memecahkan barang milik orang lain. Sesetengah manusia memaksa orang lain untuk melakukan hubungan seks dengan mereka. Orang lain melakukan hubungan seks dengan ahli keluarga mereka sendiri. Sebilangan daripada dosa ini terlalu jahat   untuk dibicarakan. Semua dosa dan keinginan rahsia di hati manusia adalah salah. Lebih buruk lagi, mahkamah tidak adil atau tidak saksama. Kejahatan memenuhi bumi, tetapi tidak ada yang peduli. ”- Augustine of Hippo, City of God, Gerald G. Walsh, translator (New York: Doubleday and Company, 1958), book 22, chapter 22, page 519, diadaptasi.

Petikan Augustine ini boleh berlaku di kebanyakan bandar moden hari ini; sedangkan, dia menulisnya lebih daripada seribu lima ratus tahun yang lalu. Sedikit sahaja mengenai kemanusiaan telah berubah, itulah sebabnya mengapa orang inginkan pembebasan.

Mujurlah, betapa sukarpun keadaan kita sekarang, masa depan adalah cerah, tetapi hanya kerana apa yang Tuhan telah lakukan untuk kita melalui kehidupan, kematian, kebangkitan, dan pelayanan Yesus Kristus—pemenuhan terakhir daripada janji perjanjian yang dibuat kepada Abraham bahawa , melalui keturunannya, semua keluarga di bumi akan diberkati.

`Lihat petikan di atas oleh Augustine. Tuliskan sesuatu dengan kata-kata anda sendiri untuk menggambarkan keadaan sedih di dunia sekarang. Pada masa yang sama, cari apa sahaja ayat Alkitab yang dapat anda temukan yang membicarakan tentang apa yang dijanjikan Tuhan kepada kita dalam Yesus Kristus (misalnya, Yes. 25: 8, 1 Kor. 2: 9, Wah. 22: 2–5). Renungkan janji-janji itu. Jadikan janji-janji itu milik anda. Barulah anda dapat memahami apa sebenarnya perjanjian itu.`