---
title:  Kajian Tambahan
date:  30/04/2021
---

Baca Ellen G. White, “Abraham in Canaan,” ms. 132–144 dan  “The Test of Faith,” ms. 145–155, dalam Patriarchs and Prophets.

"Ujian yang diturunkan kepada Abraham bukannya ringan, pengorbanan besar dituntut daripadanya. . . . Tetapi dia tidak teragak-agak untuk mematuhi panggilan itu. Dia tidak mempunyai pertanyaan untuk ditanyakan mengenai tanah yang dijanjikan. . . . Tuhan telah berfirman, dan hambaNya mesti taat; tempat paling bahagia di bumi baginya adalah tempat di mana Tuhan kehendaki dia berada.”–Ellen G. White, Patriarchs and Prophets,, h. 126.

Ketika Abram memasuki Kanaan, Tuhan menampakkan diri kepadanya dan menjelaskan bahawa walaupun dia akan tinggal di negeri itu untuk beberapa waktu, namun negeri itu akan diberikan kepada keturunannya (Kej. 12: 7). Tuhan mengulangi janji ini beberapa kali (lihat Kejadian 13:14, 15, 17; Kejadian 15:13, 16, 18; Kej 17: 8; Kejadian 28:13, 15; Kejadian 35:12). Kira-kira empat ratus tahun kemudian, dalam menepati janji itu (Kejadian 15:13, 16), Tuhan mengumumkan kepada Musa bahawa Dia akan membawa Israel keluar dari Mesir ke negeri yang mengalir dengan susu dan madu (Kel. 3: 8, 17 ; Kel.6: 8). Tuhan mengulangi janji itu kepada Yosua (Yos 1: 3), dan pada zaman Daud janji itu sebagian besar, tetapi tidak sepenuhnya, dipenuhi (Kejadian 15: 18–21; 2 Sam. 8: 1–14; 1 Raja-raja 4:21 , 1 Tawarikh 19: 1–19).

Sekarang baca Ibrani 11: 9, 10, 13–16. Ayat-ayat ini menjelaskan bahawa Abraham dan para leluhur yang setia memandang Kanaan sebagai simbol, atau bayangan, rumah kediaman terakhir bagi orang-orang yang ditebus Tuhan. Dalam keadaan berdosa, tidak mungkin ada rumah yang kekal. Hidup hanya sekejap, seperti "kabut yang muncul sebentar dan kemudian lenyap" (Yakobus 4:14). Sebagai keturunan rohani Abraham, kita juga harus menyedari bahawa "Sebab di sini kita tidak mempunyai tempat tinggal yang tetap; kita mencari kota yang akan datang" (Ibr. 13:14, ITB). Kepastian hidup masa depan bersama Kristus membuat kita tetap stabil dalam dunia yang berubah  dan merosot sekarang ini.

**Soalan Perbincangan**:

`Apakah pengaruh dari janji Tuhan tentang bumi baharu terhadap pengalaman Kristiani kita sendiri? (Bandingkan Matius 5: 5; 2 Kor 4:17, 18; Wahyu 21: 9, 10; Wahyu 22:17.)`

`"Kebesaran sejati adalah hasil daripada kepatuhan terhadap perintah Tuhan dan kerjasama untuk merealisasikan tujuan ilahi-Nya." — SDA Bible Commentary, vol. 1, hlm. 293. Bincangkan apa maksud pernyataan ini.`

**Ringkasan**: Janji! Betapa berharganya janji-janji itu bagi umat percaya! Adakah janji-janji itu akan dipenuhi? Iman menjawab, Ya.