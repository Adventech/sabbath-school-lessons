---
title:  Komen Guru
date:  30/04/2021
---

**Fokus Pembelajaran**: Matius 28:20

#### Bahagian I: Ringkasan

Perjanjian Tuhan tidak berkesudahan. Meskipun Nuh, Abraham, dan Musa, dan yang lain-lain, telah meninggal dunia, namun pemenuhan janji-janji Tuhan masih berlangsung. Janji keselamatanNya masih diperluaskan kepada kita jika kita memilih untuk membuka hati kita kepada-Nya.

#### Bahagian II: Ulasan

Ketika Yahweh mengumumkan bahawa Dia adalah perisai Abram (Kej. 15: 1), ini bermaksud bahawa Dia akan menjadi pelindung Abram. Istilah perisai menunjukkan jaminan perlindungan Yahweh kepada Abram. Walaupun Abraham bercadang menjadikan  Eliezer sebagai anak pewarisnya, namun seorang putra istimewa akan muncul dari rahim Sarai. Anak lelaki ini akan menghasilkan garis keturunan Abrahamik, dan mereka akan menjadi "bintang-bintang" yang tidak terhitung.

**Perisai-mu**

“Kemudian datanglah firman TUHAN kepada Abram dalam suatu penglihatan: ‘Janganlah takut, Abram, Akulah perisaimu; upahmu akan sangat besar. ’ ”—Jay Green, ed., The Interlinear Hebrew/Greek English Bible, jilid. 1, hlm. 32, penekanan diberikan. (Lihat Kejadian 15: 1.)

“ ‘Perisai’ atau perlindungan yang disebut di sini tidak merujuk kepada perlindungan fizikal dalam perang atau perlindungan fizikal daripada musibah. Sebaliknya, ini merujuk kepada perlindungan daripada kemungkinan bahawa janji perjanjian itu tidak akan ditunaikan melalui Abraham dan keturunannya yang akan datang. . . . Jika kita adalah keturunan Abraham ( semua yang memiliki iman Abraham adalah keturunan Abraham), maka kita juga memiliki jaminan bahawa Tuhan akan menjadi perisai kita.”—Gerhard M. Hasel and Michael G. Hasel, The Promise: God’s everlasting Covenant, h. 44.

**Janji akan Mesias: Bahagian 1**

Setelah tidak diizinkan  untuk memasuki ke Tanah Perjanjian, Musa berdiri di puncak gunung yang indah pada hujung pengembaraannya dan diberi penglihatan tentang Mesias yang akan datang: “Dia diizinkan untuk melihat ke bawah aliran waktu dan melihat kedatangan pertama Juruselamat kita. . . . Dia melihat kehidupan Kristus yang rendah hati di Nazaret, pelayanan kasih dan simpati dan penyembuhan-Nya, penolakan terhadap-Nya oleh bangsa yang sombong dan tidak percaya. . . . Dia melihat Yesus di atas Bukit Jaitun sambil menangis. Dia mengucapkan selamat tinggal kepada kota kesayangan-Nya. . .

"Dia melihat bahawa. . . Tuhan tidak membuang keturunan Abraham; tujuan mulia yang telah Dia laksanakan untuk dicapai melalui Israel harus dipenuhi. Semua yang melalui Kristus menjadi anak iman akan dikira sebagai keturunan Abraham.”—Ellen G. White, Patriarchs and Prophets, hlm. 475, 476.

**Janji akan Mesias: Bahagian 2**

Dalam Kejadian 3:15, Kristus pra-jelmaan meramalkan kedatangan Mesianik, yang akan memberikan penebusan bagi umat manusia; untuk membuktikan kepada alam (dunia lain) yang tidak berdosa bahawa tidak ada alasan untuk kegagalan Adam dan untuk mengesahkan adunan hukum dan Injil yang abadi melalui Kalvari.

Kejatuhan Adam telah melahirkan dalam umat manusia paradigma kejahatan yang baharu. Keturunan Adam menjadi penyakit dengan kecenderungan mental yang semula jadi untuk memberontak terhadap kedaulatan ilahi. Oleh itu, memandangkan dosa bukannya tentang melakukan kesalahan semata-mata, maka ia harus digambarkan sebagai penyakit rohani yang menentang kedaulatan ilahi. Dalam Matius 1:21, janji diberikan tentang Kristus yang akan datang yang akan menyembuhkan kita daripada penyakit skizofrenia rohani. Dilahirkan di luar Kristus, umat manusia dilahirkan dalam keadaan psikopatologi rohani. Kristus datang agar kita dapat disembuhkan melalui "transfusi darah" berdasarkan kematian-Nya di Calvary.

Oleh itu, Kristus menjadi Monogen, atau Putra tunggal (Yohanes 3:16), di mana Kristus memasuki alam semesta sebagai satu-satunya dari jenis-Nya, tanpa persaingan. Di Nazaret, Adam Kedua memulakan pelayanan-Nya yang rendah hati di dunia yang jatuh dan rosak, berbeza dengan kesempurnaan Syurga, di mana Adam yang asal gagal. Manusia-Tuhan ini, yang telah digoda dalam segala hal, berjaya menghindari dosa yang membawa ke neraka. (Lihat Kej 3:15; 1 Kor 10:13; 15:21, 22; Ibr 4:15, 16.) Baca tulisan Ellen G. White, The Desire of Ages, hlm. 700.

**Mengaggungkan Nama-Mu**

Berbeza dengan tokoh-tokoh atau bintang-bintang, para pembangun kerajaan di dataran Shinar yang hebat namun sombong,   Abraham menghindari daripada mendewakan diri, walaupun Tuhan telah berjanji untuk menjadikan namanya besar. “Sekiranya Nimrod adalah contoh pertama pemimpin politik sekular sebelum Air Bah, Abraham adalah pemimpin spiritualnya. Abraham adalah. . . . Instrumen Yahweh untuk pemenuhan visi-Nya untuk umat manusia. . . .

“Dengan Abraham, sejarah dunia mengambil jalan lain; Tuhan menetapkan corak baharu. Abraham adalah gelombang masa depan bagi manusia dan semua bangsa. Yahweh menunjukkan di sini ketidakpedulian-Nya terhadap garis keturunan. . . .

“Satu barisan baharu orang percaya kepada Tuhan (Tuhan yang satu) dimulakan. Abraham, seorang Afro-Asiatik yang tinggal di wilayah pengaruh Nimrod, dipilih oleh Yahweh untuk menjadi hamba-Nya yang akan mendatangkan  berkat bagi saudara-saudaranya melalui keturunannya. . . .

“Seseorang kini bertindak atas nama Tuhan dan umat manusia. . . . Rencana itu dan penyertaan di dalamnya didasarkan, bukan pada etnik, tetapi pada hubungan dalam perjanjian.”—Charles E. Bradford, Sabbath Roots: The African Connection,  hlm. 77–79.

#### Bahagian III: Penerapan Hidup

**Untuk Renungan**: Penceritaan rabbinik mengenai peristiwa penyeberangan Laut Merah adalah seperti ini: ketika laut mulai menenggelamkan orang-orang Mesir, para malaikat di surga mula bertepuk tangan dan menari dan merayakannya. Kemudian suara dukacita Tuhan turut campur, mengatakan, "Pekerjaan tangan-Ku, ciptaan-Ku, telah tenggelam di laut!" Kasih Tuhan sangat besar sehingga Dia tidak senang dengan kemusnahan bahkan bagi orang yang paling jahatpun.

`1. Kasih sayang Tuhan meluas kepada semua orang, bahkan orang yang melanggar hukum dan melukai hati-Nya. Bagaimanakah kasih ini ditunjukkan dalam hubungan perjanjian yang ingin Dia jalinkan dengan setiap individu? Bagaimanakah kasih ini terus kekal terserlah ketika seseorang menolak tawaran Tuhan? Apakah pertahanan/pembelaan Syaitan apabila Tuhan memperlihatkan kasih seperti itu?`

`2. Oleh kerana mereka ditindas oleh kuasa asing, orang Yahudi menginginkan Mesias yang akan membebaskan mereka. Namun, Yesus melakukan perjalanan ke dunia ini untuk memikul salib, bukan untuk merebut takhta. Bagaimanakah misi-Nya bersesuaian dengan tawaran perjanjian Tuhan kepada kita?`

`3. Tuhan mempunyai banyak rancangan untuk Israel, tetapi mereka sering mengecewakanNya. Adakah anda berfikir Tuhan mahu menggunakan kita sebagaimana Dia bermaksud menggunakan Israel? Terangkan. Apakah yang harus kita lakukan secara perseorangan dan sebagai gereja agar kita boleh "mendengar" suaranya dan menjadi alatNya?`

`4. Dengan kedatangan Mesias, orang-orang mengharapkan tanda dan keajaiban, mukjizat dan mistik. Dengan cara apakah kita seperti itu sekarang? Bagaimanakah kemungkinan kita terlepas pandang tanda-tanda halus akan Kedatangan Kedua? Sebagai badan korporat, bagaimanakah gereja dapat membuat langkah positif untuk menjadi orang yang bersedia dan menunggu?`

`5. Apabila anda menerima keselamatan Tuhan, anda memulakan perjalanan untuk menjadi seperti Kristus setiap hari. Barometer apakah yang anda gunakan untuk mengukur kemajuan anda? Apakah yang anda fikir Tuhan gunakan untuk mengukur kemajuan anda? Charles Swindoll menggambarkan perjuangan pertumbuhan rohani seseorang sebagai tiga langkah ke depan, satu langkah ke belakang. Sekiranya demikian, bagaimanakah seseorang dapat terus maju tanpa putus asa? Dalam Kejadian 15: 1, Tuhan memberitahu Abram bahawa Dia adalah "pahala yang sangat besar" bagi Abram. Dalam pengertian apakah Tuhan dan hubungan kita dengan-Nya bukan hanya cara untuk mencapai tujuan, tetapi tujuan itu sendiri?`

`6. Tuhan memberitahu Yakub dalam Kejadian 28:14 bahawa berkat-Nya akan menyebabkan seluruh dunia diberkati. Bolehkah berkat benar-benar menjadi berkat jika tidak dikongsi bersama? Terangkan.`

`7. Perjanjian asal Tuhan dengan Abram nampaknya menunjukkan bahawa Dia memikirkan keturunan-keturunan Abram. Tetapi kemudian, ianya jelas bahawa Tuhan memikirkan pelbagai kumpulan dan individu-individu yang disatukan oleh iman yang sama. Adakah Tuhan mengubah fikirannya? Bincangkan.`

`8. Fakta bahawa Tuhan memilih seorang nomad yang tidak ternama di tempat terpencil (dahulu dan sekarangpun) menunjukkan bahawa apa yang Tuhan hargai dalam diri manusia sangat berbeza dengan apa yang kita hargai tentang diri kita sendiri dan orang lain. Apakah yang mungkin dilihat oleh Tuhan dalam diri Abraham?`