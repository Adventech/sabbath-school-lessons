---
title:  Tempat Kudus Perjanjian Baharu
date:  05/06/2021
---

### Bacaan Untuk Pelajaran Minggu Ini
Kel. 25: 8; Yes. 53: 4–12; Ibr. 10: 4; Ibr. 9:14; Ibr. 8: 1–6; 1 Tim. 2: 5, 6.

> <p>Ayat Hafalan</p>
> “Karena itu Ia adalah Pengantara dari suatu perjanjian yang baru, supaya mereka yang telah terpanggil dapat menerima bagian kekal yang dijanjikan, sebab Ia telah mati untuk menebus pelanggaran-pelanggaran yang telah dilakukan selama perjanjian yang pertama” (Ibrani 9:15, ITB).

Suatu malam tanpa bulan, langit hitam seperti dakwat tertumpah, bayang gelap menutupi Frank ketika dia berjalan di lorong jalan bandar yang kosong. Selepas beberapa ketika dia mendengar langkah kaki di belakangnya; seseorang mengikuti dalam kegelapan. Kemudian orang itu mengejarnya dan berkata, "Frank, si pencetak?"

"Ya, sayalah dia. Tetapi bagaimana anda tahu? "

"Begini," jawab orang asing itu, "Saya tidak mengenali anda. Tetapi saya sangat mengenali saudaramu, dan walaupun dalam kegelapan lagak anda, cara anda berjalan, sosok anda semua mengingatkan saya tentang dia, saya hanya menduga bahawa anda adalah saudaranya, kerana dia memberitahu saya bahawa dia mempunyai seorang saudara.

Kisah ini mengungkapkan kebenaran yang kuat mengenai pelayanan tempat kudus Israel. Alkitab mengatakan, itu adalah bayangan, gambaran kepada perkara yang sebenar. Namun demikian,  bayangan itu cukup dapat menggambarkan dengan jelas dan mengungkapkan kebenaran yang seharusnya mereka lambangkan: kematian, dan pelayanan keimaman  Kristus yang tinggi di tempat kudus surgawi.

Sekilas Mengenai Pelajaran Minggu Ini: Mengapakah Tuhan menghendaki orang Israel membina tempat kudus? Apakah yang tempat kudus itu ajarkan kepada kita tentang Kristus sebagai Pengganti kita? Apakah yang Yesus lakukan di syurga sebagai Wakil kita?

_*Sila kaji pelajaran minggu ini untuk persediaan Sabat, 12 Jun._