---
title:  Pengganti Kita
date:  08/06/2021
---

**“Yang telah menyerahkan diri-Nya karena dosa-dosa kita, untuk melepaskan kita dari dunia jahat yang sekarang ini, menurut kehendak Allah dan Bapa kita. ” (Gal. 1:4).**

Tidak ada keraguan: salah satu tema utama (jika bukan satu-satunya tema utama) Perjanjian Baharu adalah bahawa Yesus Kristus mati sebagai Korban untuk dosa-dosa dunia. Kebenaran ini adalah landasan keseluruhan rencana penyelamatan. Segala teologi yang menyangkal penebusan darah Kristus menafikan inti agama Kristian. Salib tanpa darah tidak dapat menyelamatkan sesiapapun.

`Renungkan ayat untuk hari ini dan kemudian jawab soalan-soalan ini: Adakah Yesus merelakan diri untuk mati? Untuk siapakah Dia mati? Apakah yang akan dicapai oleh kematian-Nya?`

Pengganti adalah kunci untuk keseluruhan rencana penyelamatan. Kerana dosa kita, kita selayaknya mati. Kristus, kerana kasih-Nya kepada kita, “telah menyerahkan diri-Nya karena dosa-dosa kita” (Gal. 1: 4). Dia mati untuk kematian yang seharusnya untuk kita. Kematian Kristus sebagai Pengganti bagi orang berdosa adalah kebenaran besar yang daripadanya  semua kebenaran yang lain mengikut. Harapan kita, untuk mendapatkan pemulihan, kebebasan, pengampunan, kehidupan kekal di syurga, bergantung kepada pekerjaan yang Yesus lakukan, iaitu menyerahkan diriNya untuk dosa-dosa kita. Tanpa itu, iman kita tidak akan bermakna. Jika demikian, lebih baik kita meletakkan harapan dan kepercayaan kita pada patung ikan. Keselamatan datang hanya melalui darah, iaitu darah Kristus.

`Cari dan baca ayat-ayat berikut: Mat. 26:28, Ef. 2:13, Ibr. 9:14, 1 Pet. 1:19. Apakah yang ayat-ayat ini beritahu tentang darah? Apakah peranan darah dalam rencana penyelamatan?`

“Bukan kehendak Tuhan bahawa kamu harus tidak percaya, dan menyeksa jiwamu dengan ketakutan bahawa Tuhan tidak akan menerima anda kerana anda berdosa dan tidak layak. . . . Anda boleh mengatakan: ‘Saya tahu saya orang berdosa, dan itulah sebabnya saya memerlukan Juruselamat. . . . Saya tidak memiliki pahala atau kebaikan di mana saya boleh menuntut keselamatan, tetapi saya mempersembahkan di hadapan Tuhan darah pendamaian dari Anak Domba Tuhan yang tidak bernoda, yang menghapus dosa dunia. Ini satu-satunya pengakuan saya.’ ”—Ellen G. White, The Faith I Live By, h. 100.

`Renungkan petikan Ellen White yang disenaraikan di atas. Tulis semula dengan kata-kata anda sendiri. Jadikan ia peribadi. Masukkan ketakutan dan keperitan anda sendiri dan kemudian tuliskan apa yang dijanjikan di sana kepada anda. Apakah harapan yang anda miliki kerana darah perjanjian baharu?`