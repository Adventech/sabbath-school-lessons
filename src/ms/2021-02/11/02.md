---
title:  Hubungan
date:  06/06/2021
---

**“Aku akan menempatkan Kemah Suci-Ku di tengah-tengahmu dan hati-Ku tidak akan muak melihat kamu. Tetapi Aku akan hadir di tengah-tengahmu dan Aku akan menjadi Tuhanmu dan kamu akan menjadi umat-Ku” (Imamat 26:11, 12).**

Kita seharusnya sudah memahami satu idea sekarang: sama ada dalam perjanjian lama, atau perjanjian baharu, bahawa Tuhan inginkan hubungan yang erat dan penuh kasih dengan umat-Nya. Sebenarnya, perjanjian pada dasarnya membantu membentuk (kerana kekurangan kata yang lebih baik) "peraturan" untuk hubungan itu.

Hubungan sangat penting bagi perjanjian itu, dalam masa dan konteks apapun. Namun agar hubungan itu wujud, perlu ada interaksi, komunikasi, dan kontak, terutama bagi manusia yang berdosa, yang tidak terlepas daripada membuat kesalahan, dan ragu-ragu. Tuhan, yang tentu sekali mengetahui hal ini, telah mengambil inisiatif untuk memastikan bahawa Dia akan menyatakan Diri-Nya kepada kita dalam cara yang — dalam keadaan kita yang sudah jatuh — dapat berhubungan dengan-Nya dengan cara yang kita dapat fahami.

`Sila baca Keluaran 25: 8, perintah Tuhan kepada Israel untuk membina tempat kudus. Apakah sebab yang Tuhan berikan mengapa Dia  menginginkan mereka melakukan ini?`

Jawapan untuk soalan ini, tentu saja, menimbulkan soalan lain, iaitu Mengapa? Mengapakah Tuhan mahu tinggal di tengah-tengah umat-Nya?

Kebenarannya, mungkin, boleh didapati dalam dua ayat untuk hari ini, yang disenaraikan di atas. Perhatikan, Tuhan akan "berkhemah" (atau "tinggal") di antara mereka; Dia kemudian mengatakan bahawa Dia tidak akan "membenci" mereka. Dia kemudian mengatakan bahawa Dia akan "berjalan" di antara mereka dan akan menjadi Tuhan mereka, dan mereka akan menjadi umat-Nya (Imamat 26:11, 12). Lihat beberapa bahagian dari ayat-ayat ini. Ianya menunjukkan bahawa Tuhan inginkan hubungan yang sangat erat dengan umatNya.

`Luangkan beberapa minit: fahami dengan teliti Imamat 26:11, 12 dan Keluaran 25: 8. Tuliskan bagaimana semua elemen itu sesuai dengan anggapan bahawa Tuhan inginkan hubungan dengan umat-Nya?`

`Fokus secara khusus pada ungkapan di mana Tuhan berfirman "hati-Ku tidak akan muak melihat kamu." Apakah tentang tempat kudus itu sendiri yang menyediakan cara agar umat manusia yang jatuh dan berdosa dapat diterima oleh Tuhan, dan mengapakah hal itu sangat penting untuk proses pembentukan perjanjian?`