---
title:  'Pelayanan Syurgawi (Ibrani 9:24)'
date:  10/06/2021
---

`Sila pelajari Ibrani 9:24, khususnya dalam konteks yang diberikan, yang menjelaskan tentang pelayanan Kristus di syurga bagi kita setelah kematian-Nya yang dikorbankan bagi pihak kita. Walaupun banyak yang dapat dikatakan, kita ingin memusatkan perhatian pada satu perkara, ungkapan di bahagian akhir, yang mengatakan bahawa Kristus sekarang muncul di hadapan Tuhan bagi kita.`

Fikirkan apa maksudnya. Kita, manusia yang berdosa, yang telah jatuh; kita, yang akan terbakar oleh cahaya terang kemuliaan Tuhan jika kita menghadapi cahaya itu sekarang; kita, tidak kira betapa jahatnya kita atau betapa terang-terangan kita telah melanggar hukum suci Tuhan, mempunyai Seseorang yang muncul di hadapan Tuhan untuk kita. Kita mempunyai Wakil yang berdiri di hadapan Bapa bagi pihak kita. Fikirkan betapa Kristus mengasihi, memaafkan, dan menerima ketika Dia berada di bumi. Orang yang sama sekarang menjadi Pengantara kita di syurga?

Ini adalah bahagian lain daripada berita baik itu. Bukan sahaja Yesus membayar hukuman atas dosa-dosa kita, setelah memikulnya di atas salib-Nya (1 Pet. 2:24), tetapi sekarang Dia berdiri di hadapan Tuhan, Pengantara antara langit dan bumi, antara manusia dan Ilahi.

Ini masuk akal. Yesus, sebagai Tuhan dan Manusia (Manusia sempurna tanpa dosa) adalah satu-satunya yang dapat merapatkan jurang antara manusia dan Tuhan, yang disebabkan oleh dosa. Perkara penting untuk diingat dalam semua ini (walaupun ada banyak) adalah bahawa sekarang ada Manusia yang telah mengalami semua cobaan, penderitaan, dan godaan kita (Ibrani 4:14, 15), yang mewakili kita di hadapan Bapa.

`â€œKarena Allah itu esa dan esa pula Dia yang menjadi pengantara antara Allah dan manusia, yaitu manusia Kristus Yesus, yang telah menyerahkan diri-Nya sebagai tebusan bagi semua manusia: itu kesaksian pada waktu yang ditentukan.â€ (1 Tim. 2: 5, 6). Dua peranan apakah yang dimasukkan oleh ayat ini kepada Yesus, dan bagaimanakah peranan-peranan ini ditentukan terlebih dahulu di tempat kudus  di bumi?`

Berita baik dari perjanjian baharu adalah bahawa sekarang, kerana Yesus, orang-orang berdosa yang bertaubat memiliki Seseorang yang mewakili mereka di syurga di hadapan Bapa, Seseorang yang memperoleh bagi mereka apa yang tidak mungkin mereka dapat perolehi untuk diri mereka sendiri, iaitu kebenaran yang sempurna, satu-satunya kebenaran yang boleh berdiri di hadapan Tuhan. Yesus, oleh kebenaran-Nya yang sempurna, oleh penderitaan-Nya (Ibrani 2:10), berdiri di hadapan Tuhan, menuntut pengampunan bagi kita   daripada dosa dan kuasa atas dosa, kerana tanpa ini kita tidak akan memiliki harapan  sekarang dan dalam penghakiman nanti.

`Berdoalah dan renungkan idea tentang seorang manusia, Seseorang yang telah mengalami godaan untuk melakukan dosa, berdiri di hadapan Tuhan di syurga. Apakah maksud itu bagi anda secara peribadi? Apakah harapan dan dorongan yang pengantaraan ini hasilkan?`