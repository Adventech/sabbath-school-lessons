---
title:  'Daripada Abram menjadi Abraham (Kej. 17:4, 5)'
date:  20/04/2021
---

Walaupun nama-nama Tuhan mempunyai makna rohani dan teologis yang signifikan, namun nama-nama sedemikain tidak terbatas kepada Tuhan sahaja. Nama orang-orang di Timur Dekat kuno bukan sekadar cara pengenalpastian yang tidak bermakna seperti yang sering terjadi kepada kita. Untuk menamakan gadis Mary atau Susy tidak banyak memberi perbezaan pada masa kini. Walau bagaimanapun, bagi orang-orang Semit kuno, nama-nama orang sangat sarat dengan makna rohani. Semua nama orang Semit mempunyai makna dan biasanya terdiri daripada frasa atau ayat pendek yang terdiri daripada keinginan atau ungkapan terima kasih dari pihak ibu bapa. Sebagai contoh, Daniel bermaksud "Tuhan itu hakim"; Joel bermaksud "Yahweh adalah Tuhan"; atau Nathan bermaksud "Pemberian Tuhan."

Oleh kerana erti penting dilampirkan pada nama, maka nama sering diubah untuk mencerminkan perubahan radikal dalam kehidupan dan keadaan seseorang.

`Cari ayat-ayat ini, Kej. 32:28; Kej 41:45; Dan. 1: 7. Situasi apakah yang mereka hadapi, dan mengapakah nama-nama diubah dalam situasi ini?`

Bagaimanapun, dalam satu pengertian, tidaklah sukar, bahkan bagi fikiran moden, untuk memahami pentingnya dengan nama apa seseorang dipanggil. Terdapat kesan yang tidak begitu ketara dan, kadang-kadang ketara. Sekiranya seseorang selalu panggil "bodoh" atau "hodoh," dan jika itu adalah panggilan yang selalu digunakan untuk mereka oleh banyak orang — lambat laun nama-nama itu boleh memberi kesan bagaimana orang itu memandang dirinya sendiri. Dengan cara yang sama, dengan memberi orang nama tertentu, atau mengubah nama mereka, ianya mungkin mempengaruhi bagaimana mereka akan melihat diri mereka sendiri dan dengan demikian mempengaruhi bagaimana mereka akan berperilaku.

Setelah  mengetahui hal ini, maka tidaklah begitu sukar untuk memahami mengapa Tuhan ingin mengubah Abram menjadi Abraham. Abram bermaksud "Ayah dimuliakan"; Tuhan mengubahnya menjadi Abraham, yang bererti "Bapa bagi banyak orang." Apabila  anda melihat janji perjanjian itu di mana Tuhan berfirman  “ ‘Aku akan membuat engkau beranak cucu sangat banyak; engkau akan Kubuat menjadi bangsa-bangsa, dan dari padamu akan berasal raja-raja’ ” (Kej. 17: 6, ITB), maka pengubahan nama itu lebih masuk akal. Mungkin itulah cara Tuhan untuk menolong Abraham mempercayai janji perjanjian itu, janji yang dibuat kepada seorang lelaki berusia 99 tahun yang beristerikan seorang wanita tua yang sudah sedia mandul. Singkatnya, Tuhan melakukannya untuk membantu meningkatkan iman Abraham terhadap janji-janji Tuhan kepadanya.