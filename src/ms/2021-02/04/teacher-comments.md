---
title:  Komen Guru
date:  23/04/2021
---

**Fokus Pembelajaran**: Kejadian 17:7

#### Bahagian I: Ringkasan

Seperti Nuh, Tuhan memanggil Abraham ke dalam hubungan perjanjian khusus yang memiliki banyak parameter yang sama dengan perjanjian Tuhan dengan Nuh. Namun, melalui perjanjian dengan Abraham, Tuhan akan menetapkan landasan perjanjian keselamatan dengan seluruh umat manusia, sekurang-kurangnya seluruh umat manusia yang akan diselamatkan.

#### Bahagian II: Ulasan

Dalam Kejadian 15: 7, Tuhan memberikan pengenalan diri-Nya kepada Abraham sebagai Yahweh, Tuhan peribadi. Bolehkah Abraham berfikir bahawa pengurusan hidupnya bukan urusan Tuhan ketika Tuhan memperkenalkan diri-Nya sebagai Tuhan peribadi bagi Abraham?

**Yahweh dan Perjanjian Abrahamik**

Perjanjian itu menyatakan supaya Abraham tunduk kepada pemerintahan ilahi atas urusan peribadinya. Bagaimanakah Abraham dapat memperoleh manfaat daripada perjanjian ini jika dia mempertahankan sikap melayani diri sendiri? Dia tidak boleh, dan kita juga tidak boleh. Sementara kita meneliti kisah Abraham, ada kecenderungan untuk melupakan fakta bahawa perjanjian Abrahamik adalah mengenai iman yang berkerja. Seperti Abraham, begitu juga dengan kita.

**El-Shaddai**

Istilah ini pertama kali muncul dalam teks Ibrani dalam Kejadian 17: 1, 2, yang terkait dengan Abraham. Perkataan Tuhan di sini adalah El-Shaddai, yang sering diterjemahkan sebagai "Tuhan Yang Mahakuasa."

Mari kita pelajari  sedikit mengenainya. Kata El adalah berkaitan dengan Elohim ("Pada mulanya Elohim menciptakan langit dan bumi."), itu bermaksud mahakuasa, kekuatan, terunggul. Gelaran ini, bagi Tuhan, Elohim dilihat melalui kisah penciptaan dalam buku Kejadian. Kata El, daripadanya, diterjemahkan "Tuhan" kira-kira 200 kali; ia juga mengandungi erti  Tuhan yang berkuasa.

Shaddai—ia bermaksud "payudara," memberikan idea tentang seseorang yang menyediakan, yang memberi makan, dan yang mengenyangankan. Terhubung dengan kata untuk El, ini menggambarkan maksud "Orang yang perkasa dan berkuasa yang dapat menyediakan dan memberikan makanan."

**Daripada Abram menjadi Abraham**

Dalam Kejadian 17: 3-5, perubahan nama menunjukkan perubahan hubungan. Oleh itu, satu hubungan yang unggul telah terjalin. “Abram adalah orang yang pertama daripada beberapa orang yang namanya ditukar oleh Tuhan. Nama bagi orang zaman dahulu lebih penting daripada bagi kita zaman ini. Semua nama  bangsa-bangsa di timur tengah mempunyai makna, dan biasanya daripada frasa atau kalimat yang menunjukkan keinginan/harapan, atau mungkin rasa syukur, di pihak ibu bapa. Memandangkan kepentingannya, orang-orang sayang pada nama, Tuhan mengubah nama-nama orang tertentu supaya mereka berasa selaras dengan pengalaman mereka pada masa lalu atau masa depan mereka. Abram, yang bermaksud 'bapa yang dimuliakan,' tidak muncul dalam bentuk ini di tempat lain dalam Alkitab, tetapi terdapat di bawah bentuk Abiram, yang 'bapaku  dimuliakan' (lihat Bilangan 16: 1; 1 Raja-raja 16:34) ).”—The SDA Bible Commentary, jilid 1, hlm. 321.

**Tahap-tahap Perjanjian**

Tahap-tahap dalam kisah  perjanjian, “Tuhan membuat tiga tahap perjanjian dengan Abraham. Yang pertama dalam Kejadian 12: 1-3; yang kedua dalam Kejadian 15: 1-21; dan yang ketiga Kejadian 17: 1-14.”—Gerhard M. Hasel and Michael G Hasel, The Promise: God’s Everlasting Covenant, h. 34. Dalam Ulangan 10:16, perjanjian ini juga dilambangkan dalam tanda sunat: “Sebab itu sunatlah

hatimu dan janganlah lagi kamu tegar tengkuk. .”—The Interlinear Hebrew-Greek-English Bible, vol. 1, ms. 489. (See Ul. 10:16.)

Istilah sunat dalam terminologi Ibrani diterjemahkan sebagai mool, yang bermaksud memyunat lelaki Ibrani, setelah dilahirkan pada hari kelapan. Oleh itu, kepentingan rohani bagi nombor lapan menggambarkan pertumbuhan semula rohani dalam Yahweh, satu permulaan baharu.  Dengan idea bahawa kulit khatan duniawi Israel akan dipotong, tanda rohaniah ini dirancang untuk menggambarkan kesetiaan Israel yang setia kepada Yahweh. Sejak itu, Israel purba menerima undangan ilahi untuk berpartisipasi dalam hubungan yang diperbaharui dengan Yahweh.

**Tanggungjawab Perjanjian**

”Sebab Aku telah memilih dia, supaya diperintahkannya kepada anak-anaknya dan kepada keturunannya supaya tetap hidup menurut jalan yang ditunjukkan TUHAN, dengan melakukan kebenaran dan keadilan, dan supaya TUHAN memenuhi kepada Abraham apa yang dijanjikan-Nya kepadanya.”—The Interlinear Hebrew-Greek-English Bible, jilid 1, hlm. 40. (Lihat Kej. 18:19.)

Keindahan petikan ini adalah bahawa ia bermandikan dengan kehebatan ilahi El-Shaddai untuk mencapai apa yang, bagi orang tidak percaya, adalah mustahil. Pengertian ilahi itulah yang kemudiannya memberi kekuatan kepada Abraham untuk mendisiplinkan Ishak dengan tongkat gembalanya. Oleh itu, selepas nama Abraham menjadi besar, penyangkalan sendiri semakin terserlah.

**Bagaimana? Kenapa?**

Oleh kerana kepentingan diri sendiri  telah dihanguskan dalam penyerahan kepada kehendak ilahi sehingga dia rela memperlakukan "putra tunggalnya" sebagai domba korban persembahan. Oleh itu, "korban persembahan" pertama Abraham menjadi bayangan bahawa tidak ada sesuatu yang sangat berharga untuk diberikan kepada Tuhan.”—Ellen G. White Comments, The SDA Bible Commentary, vol. 1, hlm. 1094.

Bagi Abraham, “Ini adalah alasan utama untuk menamakan tempat kejadian itu  Yehuwa-jireh. Itu adalah peringatan berterusan akan anugerah Yehuwa yang luar biasa yang telah melakukan pembebasan ini. . . . Sungguh hebat dan mulia pembebasan yang telah diberikan oleh rahmat Yehuwa, dan betapa kejadian itu tidak dijangakan dan penuh dramaatik! Tahap terjauh keterbatasan manusia selalu menjadi peluang Tuhan, bukan hanya untuk pembebasan, tetapi juga mengajar pelajaran-pelajaran yang indah tentang tujuan-Nya dan juga pemeliharaanNya.”—Nathan Stone, Names of God (Chicago, IL: Moody Press, 1944), hlm. 62, 63.

#### Bahagian III: Penerapan Hidup

**Untuk Renungan**: Perbezaan antara doktor yang luar biasa dan doktor yang baik adalah kemampuan mengingat nama-nama dan wajah-wajah selain daripada mengingat masalah perubatan. Daripada mengingat hanya gout, doktor yang luar biasa itu mengingat wanita  yang tak  sabar-sabar pulih kesihatannya supaya dia dapat merawat bayinya yang baru lahir. Daripada hanya mengingat  tulang yang patah, doktor luar biasa itu mengingat lelaki yang bimbang kehilangan pekerjaannya. Nama-nama dan orang—demikianlah Yesus.

`1. Seluruh bahagian Alkitab dipenuhi  dengan hanya nama-nama dan pertalian. Pada masa itu, orang memandang serius akan nama. Sehubungan dengan itu, jelaskan implikasi psikologi dan rohani daripada penukaran  nama Abram kepada Abraham oleh Tuhan. Mengapakah Tuhan bersusah payah menjelaskan kepentingan nama-Nya sendiri? Apakah perbezaan makna nama-Nya bagi rakan kongsi-Nya dalam hubungan perjanjian itu?`

`2. Pada zaman alkitabiah, pertukaran nama sering membawa perubahan status. Bagaimanakah anda dapat menerapkan konsep ini kepada apa yang berlaku setelah anda dilahirkan semula?`

`3. Di mana kita berdiri di hadapan Tuhan yang kudus bergantung kepada seberapa dekat kita mengenali Dia. Janji-janji Tuhan adalah isyarat yang menunjukkan keakraban. Bagaimanakah kita harus merespons? Ketika Abraham melakukan perjalanan ke negeri-negeri yang asing dan jauh, perjanjiannya dengan Tuhan menjadi sumber dorongan dan persahabatan. Bagaimanakah janji Tuhan hari ini? Kongsikan dengan kelas janji Alkitab kegemaran anda dan ketika janji itu membuat perbezaan antara kejayaan dan kegagalan dalam pertumbuhan rohani anda.`

`4. Alkitab memberikan banyak gelar kepada Yesus. Pilihlah yang paling bermakna bagi anda. Tuliskan sebab mengapa anda terhubung dengan gelar tertentu itu. Kongsikan senarai anda dengan kelas sebagai kesaksian apa yang maknanya Yesus bagi anda.`

`5. Yesus tidak hanya mengetahui nama anda; Dia juga mengetahui setiap pemikiran anda dan bahkan mengawasi setiap rambut  anda yang gugur atau berubah menjadi kelabu. Adakah ini membuat anda berasa tidak selesa atau tidak selamat? Terangkan.`

`6. Tuhan berusaha menyampaikan kebenaran mengenai sifat dan karakterNya kepada kita dalam berbagai cara. Oleh itu, bagaimana mungkin kita memperoleh konsep yang menyimpang, salah, dan bahkan sesat tentang bagaimana Tuhan itu, dan, yang lebih penting, bagaimana kita dapat membetulkannya?`

`7. Dalam Kejadian 17: 1, Tuhan disebut sebagai El-Shaddai, atau Tuhan Yang Mahakuasa. Bagaimanakah anda menjawab seseorang yang mendakwa bahawa mustahil bagi Tuhan sebagai yang maha baik dan maha berkuasa pada masa yang sama? Adakah percanggahan, atau adakah sifat-sifat ini saling menyokong?`

`8. Dalam Kejadian 17: 4, 5, Tuhan mengubah nama Abram menjadi Abraham ("bapa sejumlah besar bangsa"). Dalam pengertian apakah orang dari pelbagai latar belakang dimungkinkan menjadi keturunan Abraham?`

`9. Sekiranya Tuhan maha pengasih dan pengampun, mengapakah kepatuhan kepada perintah-perintah-Nya tetap diperlukan bagi manusia dalam perjanjian dengan-Nya? Adakah Dia memerlukan ketaatan kita, atau apakah kita perlu menjadi taat? Terangkan.`