---
title:  Di Bawah Pohon itu.
date:  31/03/2021
---

**“Lalu TUHAN Allah memberi perintah ini kepada manusia: "Semua pohon dalam taman ini boleh kaumakan buahnya dengan bebas, tetapi pohon pengetahuan tentang yang baik dan yang jahat itu, janganlah kaumakan buahnya, sebab pada hari engkau memakannya, pastilah engkau mati." ” (Kej. 2:16, 17).**

Ujian ini memberi peluang kepada Adam dan Hawa untuk mengamalkan kehendak bebas mereka. Ini juga mencabar mereka untuk merespon secara positif atau negatif terhadap hubungan mereka dengan Pencipta. Itu juga menunjukkan bahawa Tuhan telah menjadikan mereka bebas dan bermoral. Lagipun, jika mereka tidak memiliki kesempatan untuk tidak taat, mengapakah Tuhan bersusah payah memperingatkan mereka, sejak awal, terhadap  ketidaktaatan?

"Segala sesuatu yang mendahului dalam bab ini telah membuka jalan untuk klimaks ini [Kej. 2:16, 17]. Masa depan bangsa itu berpusat pada larangan tunggal ini. Manusia tidak boleh dikelirukan dengan banyak isu. Hanya satu ketetapan ilahi yang mesti diingat. Dengan membatasi jumlah perintah kepada hanya satu, Yaweh memberikan tanda belas kasihan. Selain itu, untuk menunjukkan bahawa perintah yang satu ini tidak menyakitkan, Tuhan menetapkannya dengan latar belakang izin yang luas: 'dari mana-mana pohon di taman ini engkau boleh makan dengan bebas.' "—H. C. Leupold, Exposition of Genesis (Columbus, OH: Wartburg Press, 1942), jilid. 1, hlm. 127.

Dengan memberi peringatan kepada Adam dan Hawa untuk mematuhi kehendak-Nya, Tuhan berfirman: Akulah Penciptamu, dan Aku telah menjadikan kamu menurut gambar-Ku. Hidup kamu dibekalkan olehKu, kerana olehKu kamu hidup dan bergerak dan memiliki kehidupan kamu. Aku telah menyediakan semua benda untuk kesejahteraan dan kebahagiaan kamu (rezeki, rumah, persahabatan manusia) dan telah menjadikan kamu sebagai penguasa dunia ini di bawahKu. Jika kamu rela menguatkan hubungan ini dengan Alu kerana kamu mengasihi Aku, maka Aku akan menjadi Tuhanmu, dan kamu akan menjadi anak-anak-Ku, dan kamu dapat menguatkan hubungan ini dan kepercayaan yang tersirat di dalamnya dengan hanya mematuhi perintah khusus ini.

Pada akhirnya, hubungan kita dengan Tuhan dapat menjadi efektif dan berkekalan hanya jika kita bebas memilih untuk menerima kehendak-Nya. Menolak kehendak-Nya, pada hakikatnya, menuntut kebebasan dari-Nya. Ini menunjukkan bahawa kita percaya bahawa kita tidak memerlukan Dia. Itu adalah pilihan yang menghasilkan pengetahuan tentang yang jahat,  dan yang jahat itu membawa kepada keterasingan, kesepian, kekecewaan, dan kem atian.

`Ujian yang Tuhan berikan kepada Adam dan Hawa adalah tentang kesetiaan dan iman. Adakah mereka akan setia kepada Pencipta mereka, yang telah memberi mereka semua yang mereka perlukan? Atau mereka akan mengikut  cara mereka sendiri? Adakah iman mereka cukup untuk percaya apa yang Tuhan katakan? Adakah kita menghadapi ujian yang serupa? Jika ya, apakah ujian itu?  Bagaimanakah hukum Tuhan berfungsi selari dengan perintah yang diberikan dalam Kejadian 2:16, 17?`