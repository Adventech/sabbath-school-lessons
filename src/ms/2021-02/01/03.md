---
title:  'Dalam Imej Pencipta (Kej. 1:27)'
date:  29/03/2021
---

**Alkitab menyatakan bahawa Tuhan menciptakan umat manusia — lelaki dan perempuan— “menurut gambar-Nya sendiri” (Kej. 1:27). Berdasarkan idea ini, jawab soalan-soalan berikut:**

`1. Apakah maksudnya bahawa Tuhan menciptakan kita menurut gambar-Nya sendiri? Dalam cara apakah kita "menurut gambar-Nya sendiri"?`

`2. Menurut kisah dalam kitab Kejadian, adakah Tuhan menciptakan sesuatu yang lain "menurut gambar-Nya sendiri" selain manusia? Sekiranya tidak, apakah yang hal ini beritahu kita mengenai status unik kita, berbanding dengan ciptaan  yang lain di dunia? Pelajaran apakah yang dapat kita peroleh dari perbandingan ini?`

`3. Apakah lagi yang boleh dijumpai dalam kisah penciptaan umat manusia yang membezakan bangsa manusia daripada apapun yang Tuhan ciptakan? Lihat Kejadian 2: 7, 18–25.`

Walaupun kita harus bercakap tentang Tuhan dalam terminologi manusia, kita tidak boleh lupa bahawa Dia adalah Makhluk roh (Yohanes 4:24), yang memiliki ciri-ciri ilahi. Kita hanya dapat katakan bahawa dalam sifat fizikal, mental, dan rohani kita, kita memantulkan dengan cara tertentu Pencipta kita yang ilahi, betapa banyak lagi mengenai Dia yang masih, setidaknya bagi kita, diselimuti misteri. Akan tetapi, Alkitab menekankan aspek rohani dan mental pada fikiran kita. Aspek-aspek ini kita dapat kembangkan dan perbaiki. Keunikan akal manusia inilah yang memungkinkan hubungan yang baik dengan Tuhan, sesuatu yang tidak dapat dilakukan oleh ciptaan Tuhan yang lain di dunia.

Perhatikan juga, kisah unik bagaimana Tuhan menjadikan wanita. Kedua-dua lelaki dan wanita berkongsi hak istimewa yang luar biasa, iaitu dibuat menurut imej Tuhan. Dalam penciptaan mereka, tidak ada tanda-tanda rendah diri antara satu dengan yang lain. Tuhan sendiri menjadikan mereka berdua dari bahan yang sama. Tuhan menjadikan kedua-duanya sama sejak awal dan meletakkan mereka bersama dalam hubungan istimewa dengan-Nya. Kedua-duanya mempunyai peluang yang sama untuk mengembangkan watak-watak yang diberikan Tuhan dengan cara yang akan memuliakan Dia.

"Tuhan sendiri memberikan Adam seorang pendamping. Dia memberikan 'penolong  untuknya' — penolong yang sepadan dengannya — orang yang sesuai untuk menjadi temannya, dan yang dapat menjadi satu dengannya dalam cinta dan simpati. Hawa diciptakan dari tulang rusuk yang diambil dari sisi Adam, yang menandakan bahawa dia (Hawa) tidak boleh berkuasa ke atasnya sebagai kepala, atau tidak boleh diinjak-injak di bawah kakinya sebagai yang lebih rendah, tetapi berdiri di sisinya sebagai setara, untuk dicintai dan dilindungi olehnya.”—Ellen G. White, Patriarchs and Prophets, ms. 46.