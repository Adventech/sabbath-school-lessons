---
title:  Kajian Tambahan
date:  02/04/2021
---

Alkitab dipenuhi dengan panggilan kepada orang-orang berdosa dan orang-orang murtad. Bandingkan Maz. 95: 7, 8; Yes. 55: 1, 2, 6, 7; Lukas 15: 3–7; Lukas 19:10. Apakah panggilan yang  lain yang dapat anda temui?

Baca Ellen G. White, “The Creation,” ms. 44–51; “The Temptation and Fall,” ms. 52–62; dan “The Plan of Redemption,” ms. 63–70, dalam Patriarchs and Prophets.

“Saya fikir, ada khutbah injil dalam tiga patah perkataan yang menembusi semak di mana pelarian itu bersembunyi — ‘Di mana engkau?’ Tuhan tidak mahu kehilangan Adam atau Hawa. Dia telah datang untuk mencari mereka. Dengan cara yang sama, Tuhan akan datang dalam Pribadi Yesus untuk mencari dan menyelamatkan orang-orang berdosa yang hilang.”—Charles Haddon Spurgeon, The Treasury of the Bible (Grand Rapids, MI: Zondervan Publishing House, 1962) Perjanjian Lama, jilid 1, halaman 11.

**Soalan Perbincangan**:

`Oleh kerana Tuhan yang baik dan penyayang adalah Dia yang mencari Adam dan Hawa, bagaimanakah kita dapat merespon ungkapan kasih Bapa dan Yesus Kristus ini sekarang? Bagaimanakah Tuhan mengharapkan kita merespon?`

`Bandingkan gambaran alkitabiah tentang umat manusia yang jatuh dari tempat yang mulia dalam ciptaan Tuhan dan memerlukan penebusan dengan teori perkembangan evolusi. Mana satukah yang menawarkan lebih banyak harapan, dan mengapa?`

`Seberapa pentingkah hubungan kasih untuk kebahagiaan manusia? Mengapakah hubungan yang berkembang dengan Tuhan diperlukan untuk hubungan seperti itu? Bincangkan pengaruh hubungan sihat manusia  terhadap orang-orang dalam hubungan tersebut (ibu bapa-anak, rakan-rakan, suami-isteri, majikan-pekerja, dll.).`

**Ringkasan**: Tuhan telah menciptakan kita menurut gambarNya sehingga persekutuan yang penuh kasih dapat wujud antara Dia dan kita. Walaupun kemasukan dosa telah menghancurkan kesatuan yang asal, namun Tuhan berusaha untuk memulihkan hubungan ini melalui rancangan penebusan. Sebagai makhluk yang bergantung kepada Tuhan, kita akan memahami bagaimana kehidupan sebenarnya apabila bersahabat dengan Dia yang telah menciptakan kita.