---
title:  'Tuhan dan Umat Manusia Bersama-sama(Kej. 1:28, 29)'
date:  30/03/2021
---

Perhatikan kata-kata pertama yang Tuhan ucapkan kepada manusia, sekurang-kurangnya seperti yang terdapat dalam Kitab Suci. Dia menunjukkan kemampuan mereka untuk beranak pinak, menghasilkan lebih banyak jenis mereka sendiri. Dia juga tunjukkan bumi kepada mereka dan Dia menyuruh mereka untuk mengisinya, menakluknya,  dan memiliki penguasaan ke atasnya. Dia juga tunjukkan tanaman kepada  mereka yang boleh mereka makan. Ringkasnya, menurut Alkitab, kata-kata  Tuhan yang pertama  untuk lelaki dan wanita secara khusus berkaitan dengan interaksi dan hubungan mereka dengan dunia fizikal.

`Apakah yang diceritakan oleh Kejadian 1:28, 29 tentang bagaimana Tuhan memandang dunia material? Adakah ayat-ayat ini menunjukkan bahawa ada sesuatu yang buruk dalam perkara material, adakah salah bagi kita untuk menikmatinya?  Apakah yang ayat-ayat ini ajarkan kepada kita tentang bagaimana perasaan kita tentang semua benda-benda indah yang Tuhan ciptakan?`

Juga, dengan kata-kata ini, Tuhan mengambil langkah pertama ke arah hubungan dengan umat manusia. Dia berbicara kepada mereka, memberi mereka perintah, memberitahu mereka apa yang harus dilakukan. Terdapat tanggungjawab yang tersirat dalam kata-kata itu juga. Tuhan telah meminta mereka untuk menjadi tuan atas ciptaan yang luar biasa ini yang Dia sendiri ciptakan.

`Kejadian 1:28 mengatakan bahawa Tuhan memberkati Adam dan Hawa. Apakah maksudnya? Apakah jenis hubungan yang ditunjukkan antara mereka dan Pencipta Mereka?`

Tuhan memperlakukan dan bercakap kepada Adam dan Hawa sebagai makhluk cerdas yang dapat merespon kebaikan-Nya dan mengadakan persekutuan dengan-Nya. Juga, sebagai anak-anak yang diciptakan Adam dan Hawa bergantung pada restu dan penjagaan Bapa Pencipta mereka. Dia menyediakan semua yang mereka perlukan. Mereka tidak melakukan apa-apa untuk mendapat apa yang Dia berikan kepada mereka. Mereka semata-mata penerima sesuatu yang mereka tidak usahakan.

`Apabila  kita membaca tentang penciptaan lelaki dan wanita, kita dapat melihat unsur-unsur, sebelum dosa, jenis hubungan yang Tuhan inginkan kita punyai dengan-Nya  setelah berdosa, sekarang. Kaji pelajaran hari ini dan lihat apa  yang sejajar anda temui yang dapat membantu kita memahami bagaimana kita dapat berhubungan dengan-Nya walaupun dalam keadaan kita yang sudah jatuh.`