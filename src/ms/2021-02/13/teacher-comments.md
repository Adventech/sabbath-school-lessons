---
title:  Komen Guru
date:  25/06/2021
---

**Fokus Pembelajaran**: Yohanes 10:10

#### Bahagian I: Ringkasan

Perjanjian antara Tuhan dan umat manusia melampaui dogma dan doktrin agama sahaja; sebaliknya ia menentukan hubungan kita dengan syurga. Dengan menerima perjanjian itu, kita membuka hidup kita untuk kasih Tuhan dan janji keselamatan-Nya.

#### Bahagian II: Ulasan

Pelukis Willem de Kooning, yang tinggal di Kota New York, menghabiskan masa di pedesaan North Carolina. Pada suatu malam dia dan isterinya keluar dari pesta dan berjalan di luar. Langit tidak berawan; bintang-bintang bersinar terang. "Ini adalah pemandangan yang tidak pernah dilihat di kota, di mana silau yang dipantulkan mengaburi bintang-bintang dan hanya sepotong langit yang dapat dilihat dari jendela loteng. 'Mari kita kembali ke pesta,' kata de Kooning tiba-tiba. 'Alam semesta membuat saya berasa seram.' "

**Rasa seram?**

Sudah tentu, tempat yang diukur dengan kelajuan bertahun-tahun cahaya oleh entiti seperti kita yang diukur dalam ukuran meter dan centimeter, akan seolah-olah menyeramkan. Kemudian, setelah tinggal selama ribuan tahun di pusat alam semesta (atau seperti yang kita sangka), akhirnya kita mengetahui bahawa kita terasing di pinggiran salah satu daripada triliunan  galaksi— ego kita  terpukul.

"Nyawa seorang manusia," keluh David Hume, "tidak lebih penting  daripada nyawa seekor tiram bagi alam semesta."

Sebenarnya, itu bergantung pada alam semesta. Sekiranya alam semesta  tidak bermakna, tanpa tujuan, dan tidak bertuhan, anda bolehlah membuat hujah seperti itu (walaupun tiram tidak patut menjadi perbandingan). Tetapi nyata terlukis di alam semesta apa yang digambarkan dalam Kitab Suci seperti ini:  “Sesudah bangun dari tidurnya, Yusuf berbuat seperti yang diperintahkan malaikat Tuhan itu kepadanya. Ia mengambil Maria sebagai isterinya,  tetapi tidak bersetubuh dengan dia sampai ia melahirkan anaknya laki-laki dan Yusuf menamakan Dia YESUS ”(Mat. 1:24, 25).

Umat manusia sangat penting sehingga Tuhan yang menciptakan alam semesta menjadi sebahagian daripadanya. (Pencipta yang berkemampuan menciptakan alam semesta lebih mudah untuk menjadi sebahagian daripadanya, alam semesta.) Namun, Dia yang ciptaanNya diukur dengan ukuran tahun cahaya menyusutkan diriNya menjadi Seseorang yang diukur dalam ukuran meter dan dan centimeter.

Willem de Kooning, yang dibatasi oleh hukum alam, tidak dapat mengubah dirinya menjadi salah satu daripada  ciptaannya. Tetapi Tuhan, yang tidak dibatasi oleh hukum itu, boleh — dan telah melakukannya, melalui Yesus dari Nazaret. Pencipta menjadi seorang manusia, sebagai salah seorang daripada kita, dengan demikian telah menghubungkan Diri-Nya dengan kita dengan ikatan yang tidak akan putus.

Apa yang menjadi inti daripada janji perjanjian itu adalah bahawa, melalui kedatangan dan kematian Kristus,  janji untuk hidup kekal adalah milik kita. Bukan milik kita melalui usaha kita sendiri tetapi oleh kasih kurnia, ia menjadi milik kita melalui iman.

Iman, seperti roda kereta kuda, membawa kita ke pintu kasih kurnia. Untuk percaya kepada Kristus bermaksud mempercayai bahawa kematian Kristus memiliki kuasa untuk membasmi setiap dosa masa lalu. Ini disebut pembenaran melalui iman. Mempercayai Kristus bererti mempercayai bahawa Paraclete (Penghibur kosmik), melalui keimamatan Kristus, dapat memberikan kasih kurnia yang ada mana-mana untuk mengatasi kekurangan karakter kita. Ini disebut penyucian melalui iman. Mempercayai Kristus bererti mempercayai kemahatahuanNya. Itu bererti menyandarkan seluruh keperibadian pada Yesus yang tidak bercacat cela, yang mengubah minda dan hati, Dia yang adalah Kebangkitan dan Pemberi  hidup. Ya, kita diselamatkan oleh kasih kurnia, tetapi iman adalah kenderaan yang membawa kita ke tempat kasih kurnia itu.

**Perjanjian Baharu dan Kehidupan Kekal**

"Di seluruh Perjanjian Baharu, berita baik mengenai kebangkitan ini lebih daripada data yang menarik tentang masa depan. Ia mengubah kehidupan di masa kini dengan melaburkannya dalam hal yang bermakna dan berharapan. Oleh kerana yakin pada nasib mereka, orang Kristian sudahpun menjalani kehidupan yang baharu. Mereka yang hidup dengan harapan dapat berkongsi kemuliaan Tuhan berubah menjadi orang yang berbeza. Mereka bahkan dapat bersukacita dalam penderitaan, kerana hidup mereka dimotivasikan oleh harapan.”—John C. Brunt, “Resurrection and Glorification,” in Handbook of Seventh-day Adventist Theology,  jilid. 12, hlm. 349.

**Perjanjian dan Misi Baharu**

“Fokus utama dari semua nubuatan dan sejarah penyelamatan Alkitab adalah penubuhan kerajaan Tuhan di bumi. Kitab Suci bermula dengan penciptaan Firdaus  tetapi  hilang (Kejadian 1-3), dan berakhir di Perjanjian Baharu dengan Firdaus dikembalikan (Wahyu 21; 22). Pemilihan Israel sebagai umat perjanjian Tuhan yang dipilih bukan merupakan matlamat utama melainkan cara yang ditentukan Tuhan untuk mewujudkan tanda yang dapat dilihat di hadapan bangsa-bangsa tentang keadilan dan kedamaian dari kerajaan Tuhan yang akan datang. Kristus Yesus mengajar orang-orang Perjanjian Baharu, gereja-Nya, untuk berdoa, “Datanglah Kerajaan-Mu, jadilah kehendak-Mu di bumi seperti di sorga” (Mat. 6:10). Oleh itu, khabar Injil apostolik menerima perspektif apokaliptiknya dalam kesinambungan mendasar dengan perjanjian Tuhan dengan Israel kuno.”—Hans K. LaRondelle, "The Remnant and the Three Angels' Messages," in Handbook of Seventh-day Adventist Theology, vol. 12, hlm. 857.

#### Bahagian III: Penerapan Hidup

**Untuk Renungan**: Dengan melihat-lihat buku petikan, anda mungkin melihat bahawa petikan yang paling menarik sering kali dibuat oleh orang-orang pada akhir hidup mereka.  Kata-kata terakhir seorang atheis yang terkenal adalah “Sebentar lagi akan melakukan lompatan yang menakutkan ke dalam kegelapan!” Semua perjanjian Tuhan, semua janji-Nya, terikat pada satu keinginan sederhana — Dia ingin menyelamatkan kita dari dosa. Dengan berakhirnya hayat datanglah keputusan hubungan perjanjian kita.

`1. 	Seorang pendeta berkata, “Saya percaya dengan pengakuan seorang yang sedang  di ambang kematian. Saya tahu Tuhan menerima mereka, tetapi saya harus mengakui bahawa saya agak gelisah terhadap mereka. Saya tidak dapat membendung perasaan tertanya-tanya sama ada pengakuan itu benar-benar tulen.” Adalah wajar untuk membuat spekulasi mengenai motif orang lain. Bagaimanakah Tuhan memandang orang berdosa yang datang meminta keselamatan? Bagaimana pengetahuan Tuhan akan masa depan mempengaruhi tindak balas-Nya?`

`2. 	Memasuki hubungan perjanjian dengan Tuhan membersihkan kita daripada rasa bersalah dan menyesal. Hubungan perjanjian itu juga menggembirakan kita. Bayangkan apa yang berlaku di istana syurga ketika anda mengambil langkah pertama menuju keabadian di syurga. Apakah pendapat anda tentang malaikat penjaga anda? Dalam cara hal-ehwal surgawi diatur, bagaimanakah kemasukan anda dalam hubungan perjanjian dengan Tuhan mempengaruhi akses anda ke kehidupan kekal?`

`3. 	Dua orang pencuri tergantung di kedua sisi Yesus. Seorang mengejek Dia. Seorang lagi meminta keselamatan. Dengan keyakinan apakah seseorang dapat menuntut janji Tuhan setelah bertahun-tahun jauh dari Tuhan? Perhatikan bahawa Yesus tidak mengatakan apa-apa kepada pencuri itu sebelum pencuri itu bercakap kepada-Nya. Apakah yang hal ini katakan mengenai peranan Roh Kudus? Bagaimanakah ini dapat membantu kita untuk memahami bahawa kita dapat meminta keselamatan tanpa mengira betapa kita berasa tidak ada harapan? Pencuri itu hanya dapat hidup sebentar setelah menerima Kristus. Akan tetapi, apakah kesan kehidupan Kristiannya terhadap orang lain? Bagaimanakah memasuki hubungan perjanjian dengan Tuhan mempengaruhi respons kita terhadap misi dan penginjilan?`

`4. 	Seseorang telah menggambarkan keselamatan pencuri itu pada saat akhir sebagai "secara harfiah, diterima masuk ke dalam Firdaus sebarangan saja." Adakah sebilangan orang berusaha memanfaatkan rahmat Tuhan dengan menunggu untuk menerima Kristus setelah mereka menjalani kehidupan dalam cara yang mereka inginkan, seperti yang dilakukan oleh pencuri itu? Terangkan. Bagaimanakah anda dapat meyakinkan seseorang tentang pentingnya menerima Kristus sekarang daripada menunggu hingga saat-saat akhir?`

`5. 	Ambrose, seorang pengkhotbah Kristian awal, berkata, "Betapa lebih kaya kasih kurnia Kristus daripada doa seorang penjenayah!" Mengapakah kadang-kadang kita mempersoalkan  Kristianan kita sedangkan   kasih kurnia Tuhan lebih daripada cukup  untuk mengimbangi setiap dosa kita? Mengapakah menjadi orang Kristian lebih daripada sekadar mengakui gelaran itu? Adakah menjadi orang Kristian bermaksud anda akan diselamatkan? Terangkan. Ayat apakah yang dapat anda petik untuk mengesahkan keselamatan anda?`

`6. 	Ramai orang menghabiskan hidup mereka untuk mencari kebahagiaan, yang biasanya agak sukar untuk difahami. Kegembiraan, buah Roh, adalah sesuatu yang harus kita harapkan. Apakah perbezaan antara kebahagiaan dan kegembiraan? Adakah kegembiraan, sesuatu yang mungkin dapat kita capai sama seperti kebahagiaan, atau adakah ia seperti keselamatan yang diberikan kepada kita? Terangkan.`

`7. Ada banyak perkara yang kita lakukan yang kemudiannya membuat kita rasa bersalah. Tuhan, melalui Kristus, menawarkan kita jalan untuk melepaskan diri daripada rasa bersalah itu. Adakah itu bermakna kita boleh, atau harus, berhenti merasa bersalah? Adakah melakukannya merupakan satu tindakan tidak bertanggung jawab? Terangkan.`

`8. Kita sering mendengar  ungkapan "Biarkanlah hati nurani anda menjadi yang panduan anda." Adakah hati nurani anda sama dengan hati baharu yang dijanjikan Tuhan di sejumlah tempat di dalam Alkitab? Adakah hati nurani anda benar-benar boleh dipercayai sebagai panduan?`

`9. Yesus menjanjikan kita kehidupan kekal melalui iman kepada-Nya. Mengapakah kehidupan kekal amat diinginkan? Adakah ini bermaksud sesuatu yang lain daripada sekadar hidup hari demi hari, tanpa matlamat? Menurut anda bagaimanakah kehidupan kekal dengan Kristus akan berbeza secara kualitatif daripada kehidupan kita sekarang?`

`10. Tugas kita sekarang sebagai orang Kristian di dunia adalah menyebarkan khabar baik tentang Kristus kepada dunia. Adakah ini bermaksud bahawa semua orang Kristian mesti memiliki keperibadian seoarang  jurujual yang meyakinkan? Mengapa atau mengapa tidak? Bagaimanakah Kristus dapat menggunakan seluruh kepribadian dan bakat untuk menyampaikan mesej-Nya kepada mereka yang memerlukannya?`