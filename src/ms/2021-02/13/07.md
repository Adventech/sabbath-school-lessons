---
title:  Kajian Tambahan
date:  25/06/2021
---

Sila baca Ellen G. White, “God’s People Delivered,” ms. 635–645, dalam The Great Controversy; “Rejoicing in the Lord,” ms. 115–126, dalam Steps to Christ.

“Anak Tuhan yang kudus tidak memiliki dosa atau dukacita yang ditanggungnya sendiri: Dia menanggung kedukaan orang lain; kerana di atas bahuNya diletakkan kesalahan kita semua. Melalui simpati ilahi Dia mempertalikan diriNya dengan manusia, dan sebagai wakil manusia, dia tunduk untuk diperlakukan sebagai pelanggar. Dia melihat ke dalam jurang kesengsaraan yang dibukakan untuk kita oleh dosa-dosa kita, dan menawarkan diri untuk menjembatani jurang pemisah manusia daripada Tuhan. ” —Ellen G. White, Bible Echo and Signs of the Times, 1 Ogos 1892.

"Marilah, saudaraku, datanglah sebagaimana anda adanya, berdosa dan tercemar. Letakkanlah kesalahanmu kepada Yesus, dan dengan iman menuntut jasa-Nya. Marilah sekarang, sementara belas kasihan masih berlanjutan; datanglah dengan pengakuan, datanglah dengan penyesalan jiwa, Tuhan akan mengampuni dengan kelimpahan. Janganlah berani  untuk memikirkan bahawa ada lagi peluang yang lain. Dengarkanlah suara belas kasihan yang sekarang ini sedang merayu kepada anda untuk bangkit daripada kematian agar Kristus berikan kepada anda cahaya. . . . Janganlah keangkuhan dan ketidakpercayaan anda memimpin anda untuk terus menolak belas kasihan yang ditawarkan. Sekiranya anda berbuat demikian, maka anda akan dibiarkan meratap pada akhirnya: ‘Tuaian sudah berlalu, musim panas sudah berakhir, tetapi kita tidak diselamatkan.’ ”—Ellen G. White, Testimonies for the Church, jilid. 5, hlm. 353.

**Soalan Perbincangan**:

`“Kita melihat betapa kecilnya kita dibandingkan dengan bintang-bintang dan planet-planet di langit," tulis Francisco José Moreno. "Kita tahu bahawa kita tidak begitu faham. Kita tahu bahawa kita tidak mempunyai kekuatan untuk menyelamatkan diri daripada kematian. Jadi, kita takut .”—Between Faith and Reason: Basic Fear and the Human Condition (New York: Harper & Row, Publishers, 1977), halaman 7, diadaptasikan. Bandingkan idea ini dengan apa yang anda pelajari minggu ini  dalam Efesus 3: 17–19. Apakah perbezaan antara keduanya?`

`Tuhan menjanjikan kegembiraan kepada kita sebagai orang yang percaya kepada Yesus. Adakah kegembiraan sama dengan kebahagiaan? Perlukah kita sentiasa bahagia? Sekiranya tidak, adakah sesuatu yang salah dengan pengalaman Kristian kita? Apakah yang dapat dinyatakan oleh kehidupan Yesus yang akan membantu kita memahami jawapan kepada soalan-soalan ini?`

`Bincangkan lebih lanjut idea ini tentang dipenuhi dengan “kepenuhan Tuhan” (Ef. 3:19). Apa maksudnya? Bagaimanakah kita dapat mengalami ini dalam hidup kita?`

**Ringkasan**: Perjanjian itu bukan hanya beberapa konsep teologi yang mendalam; sebaliknya, ini menentukan parameter hubungan  kita yang menyelamatkan dengan Kristus, hubungan yang menuai bagi kita manfaat yang luar biasa sekarang dan pada saat kedatangan-Nya.