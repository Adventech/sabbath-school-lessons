---
title:  Kehidupan Di Bawah Perjanjian Baharu
date:  19/06/2021
---

### Bacaan Untuk Pelajaran Minggu Ini
1 Yohanes 1: 4; Yohanes 5:24; Rom. 3:24, 25; 2 Kor. 5:21; 1 Yohanes 4:16; Wahyu 2:11; Wahyu 20: 6, 14; Wahyu 21: 8.

> <p>Ayat Hafalan</p>
> “ ‘Aku datang, supaya mereka mempunyai hidup, dan mempunyainya dalam segala kelimpahan’ ” (Yohanes 10:10).

Pada suku tahun ini merupakan satu kajian tentang perjanjian, yang mana (untuk membuatnya dalam bentuk yang paling sederhana dan paling murni), pada dasarnya, Tuhan berfirman, Inilah caraKu akan menyelamatkan anda dari dosa, tiada yang lain.

Walaupun hasilnya, akhir dari janji perjanjian itu, tentu saja, kehidupan kekal di dunia yang baharu, namun kita tidak perlu menantinya untuk menikmati berkat perjanjian itu hari ini. Tuhan mengambil berat tentang kehidupan kita sekarang; Dia inginkan yang terbaik untuk kita sekarang. Perjanjian itu bukan beberapa perjanjian di mana anda harus melakukan ini dan ini dan ini dan kemudian, pada akhirnya—jauh di hadapan, anda akan mendapat ganjaran anda. Ganjaran itu, pemberian —berkat-berkat yang dapat dinikmati oleh mereka yang melalui iman masuk ke dalam hubungan perjanjian itu di sini  sekarang juga.

Pelajaran minggu ini, dalam siri terakhir kita mengenai perjanjian, kita melihat beberapa berkat langsung ini, beberapa janji yang datang daripada kasih kurnia Tuhan yang dicurahkan ke dalam hati kita kerana, setelah mendengar Dia mengetuk, kita telah membuka pintu. Sudah tentu, lebih banyak berkat daripada apa yang dapat kita sentuh pada minggu ini. Tetapi ini hanyalah permulaan, satu permulaan daripada sesuatu yang tidak akan berakhir.

Sekilas Mengenai Pelajaran Minggu Ini: Mengapakah kita harus berasa gembira? Atas dasar apakah kita dapat menuntut janji itu? Apakah tentang perjanjian itu yang seharusnya membebaskan kita daripada beban rasa bersalah? Apa maksudnya mempunyai hati yang baharu?

_*Sila kaji pelajaran minggu ini untuk persediaan Sabat, 26 Jun._