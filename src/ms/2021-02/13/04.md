---
title:  Perjanjian Baharu dan Hati yang Baharu
date:  22/06/2021
---

**“Sehingga oleh imanmu Kristus diam di dalam hatimu dan kamu berakar serta berdasar di dalam kasih. Aku berdoa, supaya kamu bersama-sama dengan segala orang kudus dapat memahami, betapa lebarnya dan panjangnya dan tingginya dan dalamnya kasih Kristus,  dan dapat mengenal kasih itu, sekalipun ia melampaui segala pengetahuan. Aku berdoa, supaya kamu dipenuhi di dalam seluruh kepenuhan Allah. ” (Efesus 3:17–19).**

Seperti yang ditunjukkan dalam pelajaran awal pada kuartal ini, perjanjian baharu adalah perjanjian di mana Tuhan meletakkan hukum di dalam hati kita (Yer. 31: 31–33). Bukan sahaja hukum ada di sana, tetapi menurut ayat-ayat untuk hari ini, Kristus juga ada di sana, yang tentu saja masuk akal, kerana Kristus dan hukum-Nya saling berkaitan. Oleh itu, dengan adanya hukum Kristus di dalam hati kita, dan dengan adanya Kristus tinggal di sana (kata Yunani yang diterjemahkan dalam ayat di atas bermaksud juga "menetap," memberikan idea kekal), maka kita mendapat satu lagi manfaat besar daripada perjanjian itu—hati yang baru.

`Mengapakah kita memerlukan hati yang baharu? Perubahan apakah yang akan ditunjukkan oleh mereka yang mempunyai hati yang baru?`

Baca semula ayat untuk hari ini. Perhatikan bahawa Paulus menekankan unsur kasih, dengan mengatakan bahawa kita harus "berakar dan berdasar" di dalamnya. Kata-kata ini menunjukkan kestabilan, keteguhan, dan kekekalan dalam landasan kasih. Iman kita tidak ada ertinya jika tidak berakar pada kasih kepada Tuhan, dan kasih kepada orang lain (Matius 22: 37–39, 1 Korintus 13).  Kasih  ini tidak datang dalam keadaan kosong. Sebaliknya, ia datang kerana kita dapat melihat sekilas kasih Tuhan kepada kita (kasih yang "melewati pengertian") seperti yang dinyatakan melalui Yesus. Hasilnya, kehidupan kita berubah, hati kita berubah, dan kita menjadi orang baharu dengan pemikiran, keinginan baharu, dan tujuan baharu. Ini adalah reaksi kita terhadap kasih Tuhan kepada kita yang mengubah hati kita dan menanamkan kasih kepada orang lain. Mungkin inilah yang Paulus maksudkan, sekurang-kurangnya sebahagian, ketika dia berbicara tentang kita dipenuhi oleh "kepenuhan Tuhan."

`Sila baca 1 Yohanes 4:16. Bagaimanakah ayat  ini terkait dengan apa yang Paulus tuliskan dalam Efesus 3: 17–19?`

`Lihat ayat yang telah kita kaji hari ini. Apakah yang dapat anda lakukan yang memungkinkan janji-janji ayat ini dipenuhi dalam diri anda? Adakah perkara-perkara yang perlu anda ubah, perkara-perkara yang mungkin menghalangi anda untuk mengalami "kepenuhan Tuhan" (Ef. 3:19)? Buat senarai perubahan yang perlu anda lakukan dalam hidup anda. Buat satu untuk diri sendiri dan, jika anda tidak keberatan, buatlah yang boleh anda kongsikan dengan kelas. Bagaimanakah anda boleh saling membantu membuat perubahan yang diperlukan?`