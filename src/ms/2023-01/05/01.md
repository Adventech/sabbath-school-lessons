---
title:  Menangani Hutang
date:  28/01/2023
---

### Bacaan Untuk Pelajaran Minggu Ini
Ulg. 28:1, 2, 12; Mat. 6:24; 1 Yoh. 2:15; Ams. 22:7; Ams. 6:1–5; Ulg. 15:1–5.

> <p>Ayat Hafalan</p>
> “Orang kaya menguasai orang miskin, yang berhutang menjadi budak dari yang menghutangi” (Amsal 22:7, ITB).

Satu definisi hutang adalah “hidup hari ini atas apa yang anda jangkakan untuk diperolehi pada masa hadapan.” Hari ini hutang seolah-olah menjadi cara hidup, tetapi ia tidak sepatutnya menjadi kebiasaan bagi orang Kristian. Alkitab tidak menggalakkan hutang. Dalam Kitab Suci terdapat sekurang-kurangnya 26 rujukan kepada hutang, semuanya negatif. Alkitab tidak mengatakan bahawa meminjam wang adalah dosa, tetapi ia bercakap tentang akibat yang sering buruk jika berhutang. Paulus memberi kita nasihat ini tentang wang, ”Bayarlah kepada semua orang apa yang harus kamu bayar: pajak kepada orang yang berhak menerima pajak, cukai kepada orang yang berhak menerima cukai; rasa takut kepada orang yang berhak menerima rasa takut dan hormat kepada orang yang berhak menerima hormat. Janganlah kamu berhutang apa-apa kepada siapapun juga, tetapi hendaklah kamu saling mengasihi.” (Rom. 13:7, 8, ITB).

Mengapakah hutang menjadi pembawa masalah yang hampir seantarabangsa di setiap peringkat—peribadi, korporat dan kerajaan? Setiap masyarakat sentiasa mempunyai sekurang-kurangnya satu peratusan kecil yang berhutang. Tetapi hari ini sebahagian besar rakyat berhutang. Hutang itu hampir tidak memberi manfaat kepada mereka.

Minggu ini kita akan memikirkan sebab-sebab berhutang dan cara menanganinya. Anda mungkin bebas daripada hutang, tetapi anda boleh berkongsi maklumat berharga ini dengan keluarga dan rakan-rakan yang boleh mendapat manfaat daripadanya.

_*Sila kaji pelajaran minggu ini untuk persediaan Sabat, 4 February._