---
title:  Kajian Tambahan
date:  03/02/2023
---

Proses tiga langkah penghapusan hutang sebenarnya terdapat pada satu halaman tulisan Ellen G. White. Penekanan telah ditambah untuk menyerlahkan perkara-perkara itu.

_“Berazam untuk tidak pernah menanggung hutang lagi._ Nafikan diri anda daripada seribu benda-benda daripada berhutang. Menanggung hutang telah menjadi kutukan hidup anda. Elakkannya seperti anda mengelak daripada penyakit cacar.

_“Buatlah perjanjian yang sungguh-sungguh dengan Tuhan bahawa dengan berkat-Nya anda akan membayar hutang anda_ dan kemudian jangan berhutang kepada sesiapa pun walaupun anda hidup dengan bubur dan roti. . . . Jangan goyah, patah semangat, atau berpatah balik. Tolak selera anda, tolak selera makan, simpan setiap sen wang anda dan bayar hutang anda.

_“Selesaikanv hutang itu secepat mungkin._ Apabila anda boleh berdiri sebagai orang merdeka semula, tidak berhutang kepada sesiapa pun, anda akan mencapai kemenangan yang besar.”—Counsels on Stewardship, hlm. 257.

Jika anda memerlukan bantuan tambahan untuk terbebas hutang, cuba perkara ini:

_Tetapkan belanjawan._ Buat belanjawan mudah dengan menyimpan rekod semua pendapatan dan perbelanjaan anda/pembelian dalam tempoh tiga bulan. Ramai yang terkejut apabila mengetahui berapa banyak wang yang mereka belanjakan untuk barangan yang tidak diperlukan.

_Musnahkan kad kredit._ Kad kredit adalah salah satu punca utama keterhutangan keluarga. Kad kredit sangat mudah digunakan tetapi sangat sukar untuk dibayar. Jika anda mendapati bahawa anda tidak membayar keseluruhan kad setiap bulan, atau anda menggunakannya untuk membeli item yang anda sepatutnya tidak beli, anda harus memusnahkan kad kredit anda sebelum ia memusnahkan anda atau perkahwinan anda atau kedua-duanya.

_Mulakan langkah ekonomi._ Kadang-kadang kita tidak sedar berapa banyak yang kita boleh jimatkan dalam perbelanjaan bulanan kita. Apatah lagi kalau kita berhati-hati tentang beberapa barang-barang kecil yang kita beli. Wang itu cepat bertambah.

**Soalan Perbincangan**:

`Jumlah hutang yang mana banyak negara, dan juga individu, telah tanggung atas diri sendiri adalah mengejutkan. Apakah pengalaman anda sendiri dengan hutang dan masalah yang ditimbulkan oleh hutang untuk anda atau orang lain?`

`Apakah yang boleh dilakukan oleh gereja setempat anda untuk membantu para anggota belajar untuk menguruskan hutang atau isu kewangan secara umum?`

`Apakah beberapa janji Alkitab yang boleh anda tuntut untuk membantu melindungi diri anda daripada godaan dunia dan bahaya nafsu membeli barangan yang anda tak mampu?`