---
title:  Bagaimana cara untuk Keluar Daripada Hutang
date:  31/01/2023
---

`Sila baca Amsal 22:7. Dalam erti kata apakah kita berada di bawah perhambaan kepada pemberi pinjaman?`

Apakah yang boleh dilakukan untuk membebaskan diri daripada fenomena malang ini? Jika anda berhutang, garis besar berikut akan membantu anda memulakan proses penghapusan hutang. Pelannya mudah sahaja. Ia mempunyai premis dan tiga langkah.

Premis adalah komitmen kepada Tuhan untuk setia dalam mengembalikan persepuluhan suci-Nya untuk mengakses kebijaksanaan dan berkat-Nya. Dia tidak sabar-sabar untuk memberkati mereka yang taat kepada-Nya.

Langkah pertama adalah berhenti menambah hutang: tiada lagi perbelanjaan kredit. Jika anda tidak meminjam wang, anda tidak terperangkap dalam hutang. Jika anda tidak lagi meminjam wang, anda tidak lagi semakin terjerumus ke dalam hutang.

Langkah kedua ialah membuat perjanjian dengan Tuhan bahawa mulai saat ini, anda akan membayar hutang anda secepat mungkin. Apabila Tuhan memberkati anda dari segi kewangan, gunakanlah wang itu untuk mengurangkan hutang—bukan untuk membeli lebih banyak benda. Langkah ini mungkin yang paling penting. Apabila kebanyakan orang menerima wang yang tidak dijangka, mereka hanya membelanjakannya. jangan; sebaliknya, gunakannya untuk pelan pengurangan hutang anda.

Langkah ketiga adalah janji untuk melakukan secara praktikal apa yang dirancangkan, bukan setakat cakap sahaja. Buat senarai semua hutang anda, dari yang terbesar hingga yang terkecil, dalam susunan menurun. Bagi kebanyakan keluarga, hutang bank untuk rumah berada di bahagian atas dalam senarai, dan kad kredit atau hutang peribadi berada di bahagian bawah. Mulakan dengan membuat sekurang-kurangnya bayaran minimum yang perlu dibayar pada setiap hutang anda pada setiap bulan. Seterusnya, gandakan atau tingkatkan pembayaran anda dalam apa jua cara yang anda boleh pada hutang di bahagian bawah senarai. Anda akan terkejut betapa cepatnya anda boleh menghapuskan hutang terkecil itu. Kemudian gunakan wang yang anda bayar untuk hutang bawah itu, yang sudah habis dibayar, untuk menambah pembayaran asas untuk hutang seterusnya sambil anda menyelesaikan hutang di senarai atas. Setelah anda menyelesaikan hutang lebih kecil yang lebih tinggi kadar faedahnya, anda akan menyelamatkan sejumlah wang yang mengejutkan untuk diletakkan pada hutang yang lebih tinggi.

Tuhan jelas tidak mahu kita berhutang. Sebaik sahaja perjanjian dengan Tuhan dibuat (lihat langkah 2), banyak keluarga mendapati bahawa Tuhan memberkati mereka dengan cara yang tidak dijangka, hutang berkurangan lebih cepat daripada yang mereka jangkakan. Dengan mengikuti tiga langkah mudah ini, banyak keluarga telah bebas daripada hutang. Anda juga boleh! Dengan mendahulukan Tuhan, anda akan menerima kebijaksanaan dan berkat-Nya kerana menguruskan perkara yang telah Dia amanahkan kepada anda.

`“Janganlah kamu menjadi hamba uang dan cukupkanlah dirimu dengan apa yang ada padamu. Karena Allah telah berfirman: ‘Aku sekali-kali tidak akan membiarkan engkau dan Aku sekali-kali tidak akan meninggalkan engkau’” (Ibr. 13:5, ITB). Bagaimanakah penerapan kata-kata ini dapat membantu orang mengelakkan diri daripada berhutang?`