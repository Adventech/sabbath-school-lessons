---
title:  Musa di Mesir
date:  09/02/2023
---

Karakter Musa mendominasi tahun-tahun awal sejarah suci. Dia kekal terus hidup dalam pemeliharaan Tuhan, yang bekerja melalui seorang ibu yang giat dan seorang kakak yang penyayang. Apabila anak perempuan Firaun menemui bayi Musa di dalam sebuah peti pandan, dia meminta ibu Ibraninya untuk menjaga dia dan membayarnya untuk berbuat demikian. Betapa suatu berkat bagi seorang ibu muda yang merupakan orang buangan dan hamba! Yokhebed hanya mempunyai 12 tahun untuk mengajar anaknya berdoa, mempercayai dan menghormati Tuhan, dan membentuk karakternya untuk kehidupan melayani. Selama bertahun-tahun, Musa dilatih di istana diraja Mesir. “‘Dan Musa dididik dalam segala hikmat orang Mesir, dan ia berkuasa dalam perkataan dan perbuatannya’” (Kisah Para Rasul 7:22, ITB). Apabila Musa semakin matang sebagai seorang lelaki, dia membuat keputusan penting yang mengubah hidupnya dan perjalanan sejarah.

`Sila baca Ibrani 11:24–29. Fikirkan tentang apa yang Musa tinggalkan dan apa yang harus dia hadapi. Cuba lihat dari kedudukannya, sebelum dia membuat pilihan. Apakah yang dia tinggalkan, dan apakah yang dia pilih untuk terima apabila dia meninggalkan Mesir?`

Mesir adalah salah satu kuasa terbesar di dunia purba pada masa itu, jika bukan yang terbesar. Sungai Nil mencipta tanah yang begitu subur sehingga Mesir, yang dipenuhi dengan tanaman, adalah sebuah negara yang kaya dan berkuasa, Musa sendiri akan berada di puncak kerajaan ini. Sukar untuk membayangkan betapa menggodanya tarikan dunia, dunia Mesir dan semua khazanahnya bagi Musa pada tahun-tahun awalnya. Tentu sekali dia telah mendapati pemujaan, kesenangan, kekayaan itu sungguh menggoda. Tidak syak lagi, dia mungkin dengan mudahnya boleh mewajarkan untuk tetap tinggal di sana daripada mempertatuhkan nasibnya dengan sekumpulan hamba yang hina.

Namun demikian, apa yang dia pilih? Seperti yang dikatakan oleh Kitab Suci, dia memilih “lebih suka menderita sengsara dengan umat Tuhan daripada untuk sementara menikmati kesenangan dari dosa” (Ibr. 11:25, ITB). Bercakap tentang penderitaan? Sebahagian besar kitab Keluaran membincangkan perjuangan dan ujian Musa, yang, walaupun selepas semua yang dia lalui, masih tidak dapat menyeberang ke Tanah Perjanjian (lihat Bil. 20:12). Namun, pada akhirnya, kita semua tahu bahawa Musa membuat pilihan yang tepat, walaupun kadang-kadang dia pasti tertanya-tanya sama ada dia benar-benar telah membuat pilihan yang tepat.

`Dari perspektif duniawi, Musa sepatutnya tinggal di Mesir. Walau bagaimanapun, sebagai orang Kristian, kita telah diberi pandangan tentang realiti yang membawa kita jauh melampaui dunia ini. Apabila kita digoda oleh dunia, bagaimanakah kita boleh mengekalkan gambaran besar itu sentiasa dalam pikiran kita? Mengapa begitu penting untuk kita berbuat demikian?`