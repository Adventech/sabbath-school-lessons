---
title:  Nuh Mendapat Kasih Kurnia
date:  05/02/2023
---

Perlu untuk diperhatikan bahawa orang-orang yang mencari harta syurgawi sering dipanggil oleh Tuhan untuk membuat perubahan besar dalam kehidupan di bumi ini. Bersedialah untuk menghadapi perkara yang sama, jika perlu.

`Sila baca Kejadian 6:5–14. Apakah perubahan radikal yang berlaku kepada Nuh sebagai hasil daripada ketaatan kepada Tuhan? Apakah prinsip yang kita sendiri boleh temui di sini dalam dunia yang perlu diberi amaran tentang malapetaka yang akan datang?`

Nuh boleh sahaja menghabiskan masa dan sumbernya untuk membina rumah untuk dirinya sendiri, tetapi dia memilih untuk membuat perubahan drastik dalam hidupnya dan menghabiskan 120 tahun kehidupan itu dalam mengikuti panggilan Tuhan untuk membina bahtera.

Ramai skeptik hari ini menolak kisah Air Bah sebagai mitos, selalunya berdasarkan spekulasi saintifik tentang hukum alam yang diketahui. Ini bukan perkara baharu. “Dunia sebelum Air Bah berpendapat bahawa selama berabad-abad hukum alam telah ditetapkan. Musim yang berulang telah datang mengikut urutan mereka. Sebelum ini hujan tidak pernah turun; bumi telah disirami oleh kabus atau embun. Sungai-sungai belum pernah melepasi sempadannya, tetapi telah membawa airnya dengan selamat ke laut. Dekri yang tetap telah menahan air daripada melimpahi tebingnya.”—Ellen G. White, Patriarchs and Prophets, hlm. 96. Sebelum Aiar Bah, orang membantah bahawa banjir tidak akan datang berdasarkan pemahaman yang salah tentang realiti; selepas Air Bah, berdasarkan pemahaman yang salah tentang realiti, mereka membantah bahawa itu tidak pernah berlaku.

Sementara itu, Alkitab juga mengatakan bahawa orang akan ragu-ragu terhadap peristiwa akhir zaman, sebagaimana mereka ragu-ragu tentang Air Bah (lihat 2 Pet. 3:3–7). Oleh itu, bagaimanakah kita boleh bersiap sedia untuk kebinasaan yang akan datang? Terdapat keputusan sedar yang dipanggil "kepuasan tertunda." Ini pada dasarnya bermakna bahawa kita harus sabar melakukan pekerjaan yang telah Tuhan panggil untuk kita lakukan dengan harapan ganjaran masa depan yang lebih mulia. Kita tidak tahu bila Kristus akan kembali. Dari satu segi, itu tidak penting. Apa yang penting adalah, seperti Nuh, kita melakukan apa yang Tuhan minta daripada kita untuk sementara, walaupun, seperti Nuh, itu bermakna beberapa perubahan hidup yang radikal.

`Sejauh manakah anda bersedia untuk membuat perubahan besar dalam hidup anda untuk Tuhan jika, seperti Nuh, anda dipanggil untuk melakukan perkara itu? (Petunjuk: Lihat Lukas 16:10.)`