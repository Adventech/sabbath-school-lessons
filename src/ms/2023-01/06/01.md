---
title:  Mengumpul Harta di Syurga
date:  04/02/2023
---

### Bacaan Untuk Pelajaran Minggu Ini
Kej. 6:5–14, Ibr. 11:8–13, 2 Kor. 4:18, Kej. 13:10–12, Kej. 32:22–31, Ibr. 11:24–29.

> <p>Ayat Hafalan</p>
> “ ‘Apa gunanya seorang memperoleh seluruh dunia, tetapi ia kehilangan nyawanya. Karena apakah yang dapat diberikannya sebagai ganti nyawanya?’ ” (Markus 8:36, 37, ITB).

Yesus memberi kita strategi pelaburan terbaik dunia ketika Dia berkata: “Janganlah kamu mengumpulkan harta di bumi; di bumi ngengat dan karat merusakkannya dan pencuri membongkar serta mencurinya. Tetapi kumpulkanlah bagimu harta di sorga; di sorga ngengat dan karat tidak merusakkannya dan pencuri tidak membongkar serta mencurinya. ’” (Mat. 6:19, 20, ITB). Yesus mengakhiri strategi pelaburan-Nya dengan berkata,

“‘Sebab di mana hartamu berada, di situ juga hatimu berada’” (Mat. 6:21, ITB). Dalam erti kata lain: tunjukkan kepadaku apa yang anda buat dengan wang anda, kemudian aku akan tunjukkan kepada anda di mana hati anda, kerana di mana sahaja anda meletakkan wang anda, hati anda pasti akan mengikuti, jika hati anda belum ada di sana.

Adakah anda inginkan hati yang merindui kerajaan Tuhan? Jika ya, letakkan wang anda di mana ia akan menuai ganjaran yang kekal. Letakkan masa dan wang dan doa anda ke dalam pekerjaan Tuhan. Jika anda berbuat demikian, anda tidak lama lagi akan menjadi lebih berminat dalam kerja itu, dan hati anda akan mengikuti juga. Minggu ini kita akan menyemak ayat-ayat dan ilustrasi yang menunjukkan kepada kita cara menyimpan harta di syurga dan, akhirnya, menuai ganjaran yang kekal.

_*Sila kaji pelajaran minggu ini untuk persediaan Sabat, 11 February._