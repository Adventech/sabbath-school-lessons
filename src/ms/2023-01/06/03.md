---
title:  Abram, Bapa Orang Setia
date:  06/02/2023
---

Tuhan memanggil Abram untuk meninggalkan tanah airnya dan kaum kerabatnya dan pergi ke negeri yang akan ditunjukkan Tuhan kepadanya. Walaupun butiran tidak diberikan, Abram harus meninggalkan tanah kelahirannya dan tahun-tahun awalnya. Sudah tentu, ia bukan keputusan yang mudah, dan tentu sekali dia melepaskan beberapa kesenangan dan kemudahan duniawi untuk melakukannya.

`Sila baca Kejadian 12:1–3. Bagaimanakah “semua keluarga di bumi . . . diberkati” hasil daripada janji ini dan penerimaannya?`

Ini adalah satu peristiwa besar yang mengubah hidup Abram dan keluarganya. “Karena iman Abraham taat, ketika ia dipanggil untuk berangkat ke negeri yang akan diterimanya menjadi milik pusakanya, lalu ia berangkat dengan tidak mengetahui tempat yang ia tujui” (Ibr. 11:8, ITB). “Ketaatan Abraham yang tidak ragu-ragu adalah salah satu bukti iman yang paling ketara yang terdapat dalam seluruh Alkitab.”—Ellen G. White, Patriarchs and Prophets, hlm. 126.

Kebanyakan daripada kita tidak mahu meninggalkan tanah air kita dan rakan-rakan dan ahli keluarga kita. Tetapi Abram berbuat demikian. Abram berpuas hati berada di tempat yang Tuhan kehendaki. Walaupun kelihatan aneh, Abram, Ishak, dan Yakub tidak pernah menerima tanah itu sepanjang hayat mereka—namun mereka tetap setia kepada Tuhan.

`Sila baca Ibrani 11:8–13. Apakah mesej yang relevan kepada kita di sini?`

Abram dikenali sebagai putera raja oleh mereka yang tinggal di sekelilingnya. Dia terkenal sebagai seorang yang murah hati, berani, peramah, dan hamba Tuhan Yang Maha Tinggi. Kesaksiannya untuk Tuhan sangat baik dijadikan teladan. Oleh rahmat Tuhan, kita adalah ahli waris bersama Abraham. “Secara itu jugalah Abraham ‘percaya kepada Tuhan, maka Tuhan memperhitungkan hal itu kepadanya sebagai kebenaran.’ Jadi kamu lihat, bahwa mereka yang hidup dari iman, mereka itulah anak-anak Abraham” (Gal. 3:6, 7, ITB). “Dan jikalau kamu adalah milik Kristus, maka kamu juga adalah keturunan Abraham dan berhak menerima janji Tuhan” (Gal. 3:29, ITB).

Kisah Abraham, seperti juga Nuh, kita melihat seseorang membuat keputusan besar yang mengubah hidup sebagai hasil daripada ketaatan kepada Tuhan.

`Sila baca 2 Korintus 4:18. Bagaimanakah mesej ayat ini memberi kesan kepada jenis keputusan rohani yang kita buat? Bagaimanakah Musa dan Abraham mengikut prinsip yang sama?`