---
title:  Kajian Tambahan
date:  10/02/2023
---

Tuhan menghormati bahagian-Nya dalam perjanjian itu dengan memberkati Abraham. Abraham memuliakan Tuhan dengan tidak mengumpul harta di bumi ini. “Warisan yang Tuhan janjikan kepada umat-Nya bukan di dunia ini. Abraham tidak mempunyai harta di bumi, ’tidak, bahkan setapak tanahpun tidak.’ Kisah 7:5. Dia memiliki harta yang besar, dan dia menggunakannya untuk kemuliaan Tuhan dan kebaikan sesama manusia; tetapi dia tidak memandang dunia ini sebagai rumahnya. Tuhan telah memanggil dia untuk meninggalkan sebangsanya yang menyembah berhala, dengan janji tanah Kanaan sebagai milik kekal; namun dia mahupun anak lelakinya, mahupun cucu lelakinya, tidak menerima tanah itu. Apabila Abraham menginginkan tempat pemakaman untuk orangnya yang mati, dia terpaksa membelinya daripada orang Kanaan. Satu-satunya yang menjadi miliknya di Tanah Perjanjian ialah makam batu yang dipahat di dalam gua Makpelah.”—Ellen G. White, Patriarchs and Prophets, hlm. 169.

Semasa kita menjalani kehidupan kita, kita kadang-kadang tergoda untuk menuju ke arah kekayaan dan bersenang-senang. Ianya memerlukan iman yang kuat untuk mengamalkan kepuasan yang tertunda. “Istana Firaun yang megah dan takhta raja tersedia sebagai tarikan kepada Musa; tetapi dia tahu bahawa keseronokan berdosa yang membuat manusia melupakan Tuhan berada di istana yang mulia itu. Dia memandang melampaui istana yang indah, melampaui mahkota raja, kepada penghormatan tinggi yang akan diberikan kepada orang-orang kudus Yang Mahatinggi dalam kerajaan yang tidak ternoda oleh dosa. Dia melihat dengan iman sebuah mahkota yang tidak dapat binasa yang akan diletakkan Raja syurga pada dahi pemenang. Iman ini membawanya untuk berpaling daripada seorang yang mulia di bumi dan bergabung dengan bangsa yang sedarhana, miskin dan hina yang telah memilih untuk mentaati Tuhan daripada melayani dosa.”—Patriarchs and Prophets, hlm. 246.

**Soalan Perbincangan**:

`Apakah yang akan berlaku kepada harta benda kita apabila Yesus datang? (Lihat 2 Pet. 3:10.) Bahkan, apakah yang boleh berlaku kepada harta benda itu sebelum Yesus datang? (Lihat Mat. 6:20.) Maka, mengapakah ianya sentiasa penting untuk mengekalkan perkara dalam perspektif yang betul?`

`Yesus memberi amaran tentang “tipu daya kekayaan” (Markus 4:19). Apakah yang Dia maksudkan? Bagaimana kekayaan boleh menipu kita?`

`Di dalam kelas, bincangkan tentang cara Musa mungkin mewajarkan untuk tinggal di Mesir dan bukannya meninggalkan segala-galanya untuk melarikan diri bersama sekumpulan hamba ke padang pasir yang tandus? Apakah yang akhirnya menyebabkan dia membuat keputusan seperti yang dia lakukan?`