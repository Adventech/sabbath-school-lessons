---
title:  Kajian Tambahan
date:  27/01/2023
---

Buku catatan peringatan syurgawi juga mencatatkan kesetiaan kewangan ahli keluarga Tuhan. “Malaikat pencatat membuat catatan yang setia tentang setiap persembahan yang dikhususkan kepada Tuhan dan dimasukkan ke dalam perbendaharaan, dan juga bagaimana persembahan itu digunakan. Mata Tuhan memperhatikan setiap uang yang dikhususkan untuk pekerjaan-Nya, dan kerelaan atau keengganan pemberi. Motif memberi juga dicatatkan. Orang-orang yang berkorban, menyucikan diri, yang mengembalikan kepada Tuhan apa yang menjadi milik-Nya, sebagaimana yang dikehendaki-Nya daripada mereka, akan diberi ganjaran sesuai dengan perbuatan mereka. Walaupun pendapatan yang dikuduskan sedemikian disalahgunakan, sehingga tidak mencapai tujuan yang dimaksudkan oleh pemberi, —kemuliaan bagi Tuhan dan keselamatan jiwa-jiwa, — mereka yang melakukan pengorbanan dalam ketulusan jiwa, dengan kemurahan hati untuk kemuliaan Tuhan, tidak akan kehilangan pahala mereka.”—Ellen G. White, Testimonies for the Church, jilid 2, hlm. 518.

“Tuhan menghendaki manusia berdoa dan merancang untuk kemajuan pekerjaan-Nya. Tetapi, seperti Kornelius, kita harus sepadukan doa dengan memberi. Doa dan persembahan kita hendaklah dibawa ke hadapan Tuhan, Tuhan akan mengingat semua ini. Iman tanpa perbuatan adalah mati; dan tanpa iman yang hidup adalah mustahil untuk menyenangkan Tuhan. Di samping kita berdoa, kita harus memberikan semua yang kita mampu, kedua-dua tenaga dan kemampuan kita, untuk pemenuhan doa kita. Jika kita menjalankan iman kita, kita tidak akan dilupakan oleh Tuhan. Dia mencatatkan setiap perbuatan kasih dan penyangkalan diri. Dia akan membuka jalan dimana kita dapat menunjukkan iman kita melalui perbuatan kita.”—Ellen G. White, Atlantic Union Gleaner, 17 Jun 1903.

**Soalan Perbincangan**:

`Bagaimanakah berdoa dan memberi seiringan? Maksudnya, bagaimanakah doa boleh membantu anda mengetahui apa yang perlu diberikan, bila, dan berapa banyak yang perlu diberikan?`

`Majalah terkenal di Amerika Syarikat menceritakan tentang profesional muda di Wall Street yang memperolehi begitu banyak wang namun begitu sengsara, begitu kosong, penuh dengan kebimbangan. Salah seorang daripada mereka, seorang pengurus portfolio, berkata: "Apa yang penting selepas saya mati jika saya telah membuat keuntungan tambahan satu peratus dalam portfolio saya?" Apakah pelajaran yang boleh kita ambil daripada kisah ini tentang bagaimana memberi, malah pengorbanan besar untuk memberi, boleh memberi manfaat secara rohani kepada si pemberi, kerana itu membantu membebaskan kita daripada “penipuan kekayaan” (Mat. 13:22)?`

`Dalam petikan Ellen G. White di atas, perhatikan bahagian tentang dana yang "disalahgunakan." Mengapakah penting bagi kita yang memberi untuk mengingati pandangan beliau?`