---
title:  Berapa Bahagian untuk Persembahan?
date:  23/01/2023
---

`Sila baca Ulangan 16:17. Daripada peratusan, apakah kriteria yang Tuhan berikan sebagai asas untuk jumlah persembahan kita?`

Persembahan kita adalah pengakuan dan ungkapan rasa syukur kita kepada Tuhan atas kurniaan-Nya yang melimpah berupa kehidupan, penebusan, rezeki, dan pelbagai jenis berkat yang berterusan. Jadi, seperti yang kita lihat dalam petikan di atas, jumlah persembahan kita adalah berdasarkan berkat yang kita terima.

“‘Kepada siapa yang banyak dipercayakan, dari padanya akan lebih banyak lagi dituntut ’” (Lukas 12:48, ITB).

`Sila baca Mazmur 116:12–14. Bagaimanakah kita sepatutnya menjawab soalan yang dikemukakan dalam ayat 12? Bagaimanakah wang sesuai dengan jawapannya?`

Bagaimanakah kita dapat membalas segala rahmat Tuhan kepada kita? Jawapan mudah ialah kita tidak dapat. Nampaknya apa yang terbaik yang boleh kita lakukan adalah bermurah hati melakukan pekerjaan Tuhan dan membantu sesama manusia. Apabila Yesus mengutus murid-murid-Nya dalam perjalanan misi, Dia memberitahu mereka, “‘Kamu telah memperolehnya dengan cuma-cuma, karena itu berikanlah pula dengan cuma-cuma’” (Mat. 10:8, ITB). Persembahan kita menyumbang kepada pembangunan karakter seperti Kristus. Dengan itu kita berubah daripada mementingkan diri sendiri kepada mengasihi; kita harus mengambil berat terhadap orang lain dan pekerjaan Tuhan seperti Kristus.

Hendaklah kita sentiasa ingat bahawa “Tuhan begitu mengasihi. . ., sehingga Dia berikan” (lihat Yohanes 3:16, ITB). Sebaliknya—sebagaimana pastinya siang selepas malam—semakin banyak kita simpan untuk diri kita sendiri, semakin mementingkan diri sendiri dalam hati kita, dan juga semakin sengsara kita akan rasa.

Terpulang kepada kita untuk menentukan jumlah yang kita berikan dan di mana kita hantarkan pemberian kita. Tetapi membawa persembahan kepada Tuhan adalah tugas Kristian dengan implikasi rohani dan moral. Mengabaikan ini adalah melakukan kerosakan rohani kepada diri kita sendiri, mungkin lebih daripada yang kita sedari.

`Apakah yang dikatakan oleh persembahan anda, dan perasaan anda dalam memberikannya, tentang hubungan anda dengan Tuhan?`