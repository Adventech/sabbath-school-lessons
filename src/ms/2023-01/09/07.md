---
title:  Kajian Tambahan
date:  03/03/2023
---

Dalam penaklukan Yerikho, Akhan bukanlah satu-satunya orang yang membawa perak dan emas kembali ke perkhemahan Israel. Yosua telah memberitahu orang-orang itu untuk membawa kembali perak dan emas dan barang-barang tembaga dan besi ke dalam perbendaharaan rumah Tuhan (Yos. 6:19, 24). Semua yang lain harus dibakar. Akan tetapi, Akhan adalah satu-satunya orang yang menyimpan sesuatu untuk dirinya sendiri. “Daripada berjuta-juta orang Israel hanya ada satu orang yang, pada saat kemenangan dan penghakiman itu, telah berani melanggar perintah Tuhan. Ketamakan Akhan disebabkan dia teruja melihat jubah Shinar yang mahal itu; bahkan, mesikpun perbuatan itu membawa dia berhadapan dengan kematian dia menyebutnya sebagai 'jubah yang indah, buatan Sinear.' Satu dosa telah membawa kepada dosa yang lain, dan dia mengambil untuk dirinya sendiri emas dan perak yang dikhaskan untuk perbendaharaan Tuhan—dia merompak Tuhan daripada buah sulung. dari tanah Kanaan.”—Ellen G. White, Patriarchs and Prophets, hlm. 496.

Dalam senarai Paulus mengenai tanda-tanda akhir zaman, dua perkara pertama melibatkan sikap kita terhadap wang dan harta benda. “Ketahuilah bahwa pada hari-hari terakhir akan datang masa yang sukar. Manusia akan mencintai dirinya sendiri dan menjadi hamba uang (tamak) ” (2 Tim. 3:1, 2, ITB). Sikap mementingkan diri dan cinta akan wang adalah gambaran penting tentang manusia pada zaman akhir—zaman kita.

**Soalan Perbincangan**:

`Memang ibadah itu kalau disertai rasa cukup, memberi keuntungan besar. Sebab kita tidak membawa sesuatu apa ke dalam dunia dan kitapun tidak dapat membawa apa-apa ke luar. Asal ada makanan dan pakaian, cukuplah. Tetapi mereka yang ingin kaya terjatuh ke dalam pencobaan, ke dalam jerat dan ke dalam berbagai-bagai nafsu yang hampa dan yang mencelakakan, yang menenggelamkan manusia ke dalam keruntuhan dan kebinasaan. Karena akar segala kejahatan ialah cinta uang. Sebab oleh memburu uanglah beberapa orang telah menyimpang dari iman dan menyiksa dirinya dengan berbagai-bagai duka. Di dalam kelas, katakan tentang contoh mereka yang, kerana cinta akan wang, telah “menusuk diri mereka sendiri [dan orang lain] dengan banyak kesedihan.” Terdapat banyak contoh, bukan? Bagaimanakah kita boleh mencari keseimbangan yang betul, mengetahui bahawa kita memerlukan wang untuk bertahan tetapi tidak jatuh ke dalam perangkap yang Paulus amarankan di sini?`

`Apakah perkara lain, selain wang, yang kita sangat ingini?`

`Apakah perbezaan antara keinginan yang sah untuk sesuatu dan ketamakan? Bilakah keinginan yang sah untuk sesuatu boleh berubah menjadi ketamakan?`