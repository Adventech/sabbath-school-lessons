---
title:  Mengatasi Ketamakan
date:  02/03/2023
---

Ketamakan adalah masalah hati dan, seperti kesombongan dan mementingkan diri, sering kali tidak disedari, itulah sebabnya ia boleh membawa maut dan memperdayakan. Cukup sukar untuk mengatasi dosa yang jelas: berdusta, berzina, mencuri, menyembah berhala, melanggar Sabat. Tetapi ini adalah perbuatan luaran, perkara yang perlu kita fikirkan sebelum kita melakukannya. Tetapi untuk mengatasi pemikiran salah itu sendiri? Itu lebih sukar.

`Sila baca 1 Korintus 10:13. Janji apakah yang diberikan di sini, dan mengapakah ini sangat penting untuk difahami dalam konteks ketamakan?`

Jadi, bagaimanakah, dalam kuasa Tuhan, kita boleh dilindungi daripada dosa berbahaya yang memperdayakan ini?

1\. Buatlah keputusan untuk beribadah dan bergantung kepada Tuhan dan menjadi sebahagian daripada keluarga-Nya. “Pilihlah kamu pada hari ini kepada siapa kamu akan beribadah; . . . tetapi aku dan seisi rumahku, kami akan beribadah kepada TUHAN” (Yos. 24:15).

2\. Berdoalah setiap hari dan sertakan Matius 6:13, “Janganlah membawa kami ke dalam pencobaan, tetapi lepaskanlah kami daripada yang jahat: Sebab Engkaulah yang empunya Kerajaan, dan kuasa, dan kemuliaan sampai selama-lamanya.” Apabila berasa tamak terhadap sesuatu yang anda tahu tidak sepatutnya anda miliki, berdoalah untuk itu, menuntut janji dalam Alkitab untuk kemenangan, seperti 1 Korintus 10:13.

3\. Sentiasa mengkaji Alkitab. “Dalam hatiku aku menyimpan janji-Mu, supaya aku jangan berdosa terhadap Engkau” (Mazmur 119:11, ITB).

Yesus menangani masalah manusia/dosa. Dia tergoda dari setiap sudut seperti yang kita alami. Untuk mendapatkan kuasa untuk menentang, Dia menghabiskan sepanjang malam dalam persekutuan doa dengan Bapa-Nya. Yesus tidak meninggalkan bumi ini sehingga Dia telah mencontohkan jalan melalui teladan dan kemudian menjanjikan kuasa untuk membolehkan setiap orang menjalani kehidupan iman dan penurutan—untuk mengembangkan karakter seperti Kristus.

“Carilah TUHAN selama Ia berkenan ditemui, berserulah kepada-Nya selama Ia dekat. Biarlah orang fasik meninggalkan jalannya, dan orang jahat meninggalkan fikirannya; Biarlah ia kembali kepada TUHAN, dan Ia akan mengasihaninya; Dan kepada Tuhan kita, kerana Dia akan mengampuni dengan limpahnya” (Yes. 55:6, 7, ITB).

`Apakah, jika ada, akibat dalam kehidupan anda sendiri daripada ketamakan? Apakah pengajaran yang telah anda pelajari? Apakah yang anda masih perlu belajar daripadanya?`