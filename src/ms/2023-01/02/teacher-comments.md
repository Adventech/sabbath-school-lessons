---
title:  Komen Guru
date:  13/01/2023
---

#### Bahagian I: Gambaran Keseluruhan

Rencana keselamatan adalah perjanjian yang Tuhan cadangkan kepada manusia. Kontrak adalah sebahagian daripada hubungan manusia, tetapi perjanjian Tuhan dengan kita, dalam Yesus, telah dirancang sejak kekekalan (1 Pet. 1:18–20) dan menawarkan kehidupan kekal kepada mereka yang setia sampai mati (Why. 2:10).

Perjanjian itu mengandungi hukum, sama ada tertulis di atas batu atau di dalam hati kita (Ul. 9:11, Ibr. 8:10). Perikatan ilahi-manusia seperti itu melibatkan ketaatan yang tekun, yang diberikan dalam kasih, kepada hukum dan perjanjian (1 Yohanes 5:3). Beberapa klausa perjanjian ini lebih luas, seperti perintah untuk menyembah Tuhan sahaja dan mengasihi Dia melebihi segala-galanya (Ul. 6:5; Mat. 22:36, 37). Tetapi terdapat juga perintah khusus dalam perjanjian itu, iaitu, (1) menjauhi penyembahan berhala (Ul. 31:20), (2) memelihara hari Sabat (Yes. 56:6), dan (3) memelihara perintah-perintah tentang makanan tertentu (Imamat 11, Yes. 65:1–5, Yes. 66:15–18).

Klausa perjanjian yang penting adalah untuk mengakui bahawa Tuhan memberikan harta benda dan, sebagai balasannya, memerlukan kesetiaan dalam persepuluhan dan persembahan. Selain penting untuk perkembangan hubungan antara penyembah dan Yang disembah, pengembalian persepuluhan dan persembahan yang setia juga berfungsi untuk menyokong pekerjaan Tuhan (2 Taw. 31:11, 12, 20, 21; Mal. 3:8–10). Dengan berbuat demikian, kita menyedari keperluan untuk menghormati Tuhan dengan harta benda kita, mendahulukan Tuhan (Ams. 3:9). Apabila kita melanggar klausa khusus ini, kita melanggar perjanjian. Pelanggaran sebegini merupakan keengganan untuk mengakui Tuhan sebagai Dia yang memberikan pemberian. Oleh itu, dalam penolakan kita, kita memisahkan diri kita daripada Tuhan dan Juruselamat kita (Mal. 3:7, 8).

Kesetiaan Tuhan kepada perjanjian-Nya adalah kukuh (Ul. 4:31), tetapi kita tidak selalu menjawab Dia dengan kesetiaan sebagai balasan (Yer. 11:10). Dia yang menyediakan kekayaan juga menawarkan rahmat untuk ketaatan, memastikan kedua-dua panggilan dan pemilihan kita untuk kerajaan Kristus (2 Pet. 1:10, 11; Why. 2:10).

#### Bahagian II: Ulasan

**Apakah Perjanjian atau Persepakatan?**

Baca “The Law and the Covenants” dalam Patriarchs and Prophets oleh Ellen G. White, hlm. 370–373.

Perkataan "perjanjian" (dalam bahasa Ibrani, berith) muncul kira-kira 285 kali dalam Perjanjian Lama. Dalam Perjanjian Baru, perkataan Yunani untuk “perjanjian” ialah diatheke. Perkataan ini digunakan berkaitan dengan perjanjian antara Tuhan dan umat-Nya. (Lihat T. K. Cheyne dan J. Sutherland Black, Encyclopaedia Biblica, hlm. 928, 929.) Dalam istilah moden, perkataan itu sepadan dengan kontrak, tetapi juga digunakan untuk pakatan, perjanjian, atau wasiat.

Perjanjian tidak semestinya satu undang-undang, walaupun mengikat secara sah ke atas pihak-pihak dalam terma kontrak. Oleh sebab itu, undang-undang kadangkala boleh dianggap sebagai kontrak, memandangkan ia adalah perjanjian berdasarkan undang-undang. Walau bagaimanapun, undang-undang dan perjanjian adalah berbeza secara konsep.

Jadi, untuk kontrak wujud, perlu ada hukum yang mengawalnya. Walaupun hukum itu kemudiannya diumumkan dari Gunung Sinai, hukum Tuhan sudah wujud kerana ia dikaitkan dengan nama-Nya sendiri (Mazmur 119:55) dan dengan itu adalah kekal. Begitu juga, rancangan Tuhan untuk menyelamatkan manusia melalui darah Kristus telah diketahui sebelum dunia ini ada (1 Ptr. 1:19, 20).

Oleh kerana keselamatan adalah oleh kasih kurnia, maka sesetengah orang mungkin menganggap bahawa manusia tidak mempunyai kewajipan di bawah perjanjian ini. Tetapi kewajipan bersama adalah penting untuk dokumen diiktiraf sebagai kontrak, perjanjian atau pakatan. Antaranya kewajipan-kewajiban itu adalah perbuatan iman yang baik, menurut hukum yang tertulis di dalam hati (Ef. 2:8–10, Yer. 31:31–34).

**Hukum, Janji, dan Perjanjian**

_1. Hukum:_ Hukum ialah keputusan unilateral daripada Pemberi Hukum dan tidak bergantung kepada penerimaan pihak lain. Hukum ini diisytiharkan oleh Pemberi Hukum dan mesti dipatuhi. Kita tidak mengambil bahagian dalam proses membuat hukum Tuhan yang merupakan sebahagian daripada perjanjian ilahi. Tidak masuk akal untuk mempunyai hukum dalam kontrak yang tidak dimaksudkan untuk dipelihara. Oleh itu, kedua-dua perjanjian lama dan baharu mempunyai unsur hukum dan ketaatan (Ibr. 8:8–13).

_2. Janji:_ Sama seperti dekri, janji adalah unilateral. Tuhan sahaja yang boleh membuat janji. Amanah pada janji bergantung kepada kredibiliti dan kemampuan orang yang berjanji. Tuhan berjanji dan akan menunaikannya kerana Dia tidak berdusta dan tidak pernah gagal. Janji keselamatan Tuhan melalui kasih kurnia melalui iman kepada mereka yang menerima perjanjian-Nya adalah jaminan bagi mereka yang sudah ditebus (Ibr. 6:13–20, 1 Yohanes 2:25).

_3. Perjanjian:_ Sebuah perjanjian memerlukan sekurang-kurangnya dua orang (perjanjian dua hala) untuk berlakunya pengikatan. Perjanjian adalah berbeza daripada dekri atau janji kerana tidak ada pakatan atau perjanjian tanpa pihak berkontrak. Dalam hal ini, manusia memutuskan sama ada mereka mahu menjadi sebahagian daripada perjanjian Tuhan atau tidak. Tuhan menjemput kita untuk memasuki perjanjian-Nya, dengan iman kepada Kristus, supaya kita beroleh hidup yang kekal (Yohanes 3:16).

**Ciri-ciri Perjanjian itu**

Segala sesuatu dalam perjanjian itu menunjuk kepada iman, diikuti dengan ketaatan.

1\. Mutualiti bermaksud pihak-pihak mempunyai tugas dan hak bersama di bawah kontrak. Oleh itu, ketaatan adalah bahagian kita dalam perjanjian itu (Ibr. 8:10, Why. 14:12).

2\. Boleh dicapai bermakna syarat-syarat perjanjian boleh dipenuhi oleh kedua-dua pihak. Tidak masuk akal untuk mempunyai kontrak dengan peraturan yang tidak dapat dipatuhi oleh salah satu pihak. Oleh itu, menghormati syarat-syarat perjanjian hanyalah melakukan apa yang dikehendaki oleh Tuhan melalui kasih kurnia-Nya, kerana kasih kurnia menghasilkan perbuatan baik (Ef. 2:8–10).

Jika Tuhan memerintahkan kita untuk memelihara hari Sabat atau mengembalikan persepuluhan dan persembahan, perintah sedemikian adalah klausa ilahi dalam kontrak, menunjukkan bahawa manusia boleh melakukan apa yang dikehendaki. Tuhan tidak akan meminta sesuatu yang mustahil, dan rahmat-Nya yang membolehkan adalah sebahagian daripada perjanjian itu.

3\. Bersyarat bermaksud bahawa kontrak itu sah hanya jika terdapat pematuhan praktikal. Sesiapa yang percaya dan setia akan diselamatkan (Why. 2:10) dan akan diberkati (Mal. 3:10–12), kerana ini adalah sebahagian daripada kontrak. Terdapat pelengkap dan berkat asas. Dosa mungkin menghalang penerimaan beberapa berkat pelengkap di dunia ini, tetapi ia tidak mengubah berkat asas keselamatan jika kita kekal dalam iman, mengikut kontrak.

4\. Syarat pembatalan merujuk kepada fakta bahawa semua kontrak memperuntukkan pembatalan dalam situasi tertentu. Demikian juga halnya dengan perjanjian Tuhan. Pihak-pihak dalam perjanjian itu yang kekal dalam dosa boleh mewujudkan syarat pembatalan dengan melanggar klausa tertentu.

**Perjanjian Tuhan Termasuk Persepuluhan dan Persembahan**

Semua aspek kehidupan adalah sebahagian daripada perjanjian Tuhan. Dalam perjanjian ini, Tuhan berjanji untuk memberikan kekuatan kepada manusia untuk memperoleh harta benda. Sebagai balasannya, Tuhan memerlukan kesetiaan kepada perjanjian, atas tiga sebab berikut:

1\. Harta benda harus mengingatkan kita bahawa Tuhan sedang memenuhi bahagian perjanjian-Nya. Tuhan menyatakan bahawa umat-Nya akan mengingati-Nya, kerana Dialah yang memberi mereka kekuatan untuk mencapai kekayaan dan kerana berkat-berkat ini adalah sebahagian daripada perjanjian.

Matlamat Tuhan dalam menyediakan kekayaan kepada umat-Nya adalah untuk mengesahkan persekutuan antara Dia dan umat-Nya. Oleh itu, Dia menunjukkan bahawa perjanjian itu merangkumi aspek material dan rohani (Ul. 8:18). Oleh itu, persepuluhan dan persembahan menunjukkan kesetiaan bersama antara Tuhan (Yang memberkati) dan anak-anak-Nya (yang mengakui, percaya, dan taat kepada-Nya).

Apabila kita menggunakan harta benda kita dengan setia, kebalikannya adalah mengingatkan kita tentang misi kita dalam perjanjian keselamatan kita dengan Kristus: iaitu, bahawa Tuhan menghendaki agar kita, melalui berkat yang dianugerahkan kepada kita, akan membuat nama-Nya dikenali di antara semua bangsa (Mal. 3: 12).

2\. Pengembalian, atau penahanan, persepuluhan dan persembahan adalah petunjuk keadaan rohani seseorang dengan Tuhan. Harta benda adalah sebahagian daripada perjanjian Tuhan dengan umat-Nya. Fakta ini menjadi jelas dalam ketidaksetiaan Israel kuno selama masa kemurtadan. Sebaliknya, semasa kebangkitan rohani, pengembalian persepuluhan dengan setia dan persembahan yang murah hati menunjukkan pembaharuan perjanjian dengan Tuhan (2 Taw. 31:5–10; Neh. 10:37, 38; Neh. 12:44; Neh. 13:5, 12; Mal. 1:9, 14; Mal. 3:7–10).

3\. Menjadi setia dalam harta benda adalah cara untuk menghormati Tuhan, menurut Amsal 3:1–10. Apabila kita melihat ayat ini dengan lebih terperinci, kita perhatikan perkara berikut:

a. Perkataan "kehormatan" (dalam bahasa Ibrani, kabad) bermaksud memuliakan dan menjadi kaya terhadap Tuhan.

b. Perkataan Ibrani untuk “bertambah” (hown) (Amsal 3:9) bermaksud “kekayaan.” Ayat ini menyampaikan mesej yang jelas yang masih berlaku hari ini: setia dengan harta benda membawa kehormatan dan kemuliaan kepada Tuhan. Nasihat umum ini diperincikan dengan baik dalam Kitab Suci, dalam hukum yang berkaitan dengan persepuluhan dan persembahan.

c. “Buah sulung” (Amsal 3:9) dalam bahasa Ibrani ialah reshyith, yang bermaksud “pertama, permulaan, terbaik.” Tuhan tidak boleh dihormati dengan sewajarnya dengan menjadi yang kedua atau dengan kita memberi Dia sisa-sisa. Tuhan perjanjian memerlukan keutamaan yang tinggi bilamana berkaitan dengan masa kita dan kualiti apa yang kita persembahkan kepada-Nya. Keperluan ini adalah sebahagian daripada perjanjian Tuhan dengan kita.

d. Perkataan Ibrani kol bermaksud “semua, keseluruhan, mana-mana, setiap satu, segala-galanya.” “Penghasilan” ialah terjemahan perkataan Ibrani tevuah. Ia bermaksud “mengeluarkan, produk, pendapatan, hasil, keuntungan.” Kedua-dua perkataan bersama-sama (kol dan tevuah) menunjukkan bahawa tidak ada penghasilan yang akan dikecualikan daripada menghormati Tuhan, kerana Dia adalah Tuhan bagi setiap penghasilan. Sebaliknya, tiada pengurangan akan diterima sebagai alasan untuk tidak menghormati Dia dengan “semua penghasilan.” Oleh itu, Tuhan memerlukan “semua” (kol) harta benda yang kita ada. (Dengan demikian, tiada alasan yang akan diterima sebagai sah untuk menahan daripada-Nya mana-mana aspek kehidupan kita, yang merupakan keistimewaan kita untuk mengabdikan sepenuhnya kepada-Nya.)

e. “Semua” aset dan pertambahan kekayaan kita hendaklah menjadi peringatan bahawa Tuhan adalah Tuhan perjanjian. Dialah yang menyediakan semua yang kita ada. Alkitab dengan jelas menunjukkan bahawa cara penting untuk mengingati perjanjian Tuhan adalah dengan selalu mengembalikan persepuluhan dan persembahan.

#### Bahagian III: Penerapan Hidup

1\. Tanya pelajar anda: Bagaimanakah kesetiaan atau ketidaksetiaan anda kepada perjanjian Tuhan, dari segi harta benda, memberi kesan kepada kehidupan rohani anda? Mengapa?

2\. Jemput seorang atau dua daripada ahli kelas anda untuk membaca dua petikan berikut daripada Ellen White sementara ahli kelas yang lain merenungkan perkataan tersebut. Kemudian minta kelas anda menjawab soalan yang menyusul setiap petikan.

“Biarlah mereka yang telah menjadi lalai dan tidak peduli, dan menahan persepuluhan dan persembahan mereka, ingat bahawa mereka menyekat jalan, sehingga kebenaran tidak dapat menyebar ke wilayah-wilayah yang jauh. Saya diperintahkan untuk menyeru kepada umat Tuhan untuk menebus kehormatan mereka dengan memberikan persepuluhan yang setia kepada Tuhan.”—Ellen G. White, Counsels on Stewardship, hlm. 96.

a. Dalam cara apakah pelajar anda merasakan bahawa mereka terus "cuai dan acuh tak acuh" dalam kesetiaan mereka kepada Tuhan dengan persepuluhan dan persembahan mereka? Mengapa mereka fikir demikian?

b. Bincangkan dengan pelajar anda ungkapan "menyekat jalan" dan implikasinya terhadap kehidupan rohani mereka. Bagaimanakah mereka mungkin “menyekat jalan” injil dengan kegagalan untuk mengembalikan persepuluhan dan persembahan yang setia? Bagaimanakah kegagalan ini memberi kesan kepada orang yang sedang menunggu dan perlu mendengar mesej ini? Jika pelajar anda merasakan mereka tidak ambil peduli dalam aspek ini, bagaimana mereka boleh berubah?

c. Apakah maksud ungkapan “menebus kehormatan mereka,” apabila diterapkan kepada pengembalian persepuluhan yang setia oleh gereja?

“Setiap orang harus dengan bebas dan rela dan dengan sukacitanya membawa persepuluhan dan persembahan ke dalam rumah perbendaharaan Tuhan, kerana dengan berbuat demikian ada berkat.”—Ellen G. White, Counsels on Stewardship, hlm. 67.

Minta ahli dalam kelas untuk berkongsi kesaksian mereka tentang bagaimana mengembalikan persepuluhan dan persembahan telah menjadi satu kesempatan untuk sama ada kegembiraan atau berkat dalam kehidupan mereka.