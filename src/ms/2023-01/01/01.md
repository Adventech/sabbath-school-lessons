---
title:  Sebahagian Daripada Keluarga Tuhan
date:  31/12/2022
---

### Bacaan Untuk Pelajaran Minggu Ini
Gal. 3:26, 29; Maz. 50:10–12; 1 Taw. 29:13, 14; Filipi. 4:19; 1 Yohanes 5:3; Mat. 6:19–21.

> <p>Ayat Hafalan</p>
> “Lihatlah, betapa besarnya kasih yang dikaruniakan Bapa kepada kita, sehingga kita disebut anak-anak Tuhan, dan memang kita adalah anak-anak Tuhan. Karena itu dunia tidak mengenal kita, sebab dunia tidak mengenal Dia!” (1 Yohanes 3:1, ITB).

Sebagai orang Kristian, satu ciri yang menakjubkan tentang hubungan kita dengan Tuhan, adalah Dia mempercayakan kepada kita untuk mengurus hal ehwal-Nya di bumi. Pada permulaan sejarah manusia, Tuhan secara jelas menyerahkan kepada Adam dan Hawa tanggungjawab untuk menjaga ciptaan yang sempurna. (Lihat Kej. 2:7–9, 15.) Bermula dari penamaan haiwan, hingga kepada penjagaan Taman Eden, dan untuk memenuhi bumi dengan anak-anak, Tuhan mahu kita mengetahui bahawa kita harus bekerja bagi pihak-Nya di sini.

Dia juga memberkati kita dengan sumber, tetapi kitalah orang yang Dia amanahkan untuk mengurusnya, seperti mengumpul wang, menulis cek, melakukan pemindahan elektronik, membuat belanjawan, atau membawa persepuluhan dan persembahan kita ke gereja pada pagi Sabat. Tuhan menggalakkan kita untuk membelanjakan sumber yang Dia telah berikan kepada kita untuk keperluan kita sendiri, untuk keperluan orang lain, dan untuk kemajuan pekerjaan-Nya. Walaupun itu seolah-olah luar biasa, kita adalah orang yang telah diamanahkan oleh Tuhan untuk membesarkan anak-anak-Nya, membina bangunan-bangunan-Nya, dan mendidik generasi seterusnya.

Dalam pelajaran minggu ini, kita akan meneroka keistimewaan dan tanggungjawab menjadi sebahagian daripada keluarga Tuhan.

_*Sila kaji pelajaran minggu ini untuk persediaan Sabat, 7 Januari._