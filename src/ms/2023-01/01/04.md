---
title:  Sumber Tersedia untuk Keluarga Tuhan
date:  03/01/2023
---

Hadiah terbesar Tuhan kepada anak-anak-Nya ialah Yesus Kristus, yang membawa kedamaian bagi kita oleh pengampunan, rahmat untuk kehidupan harian dan pertumbuhan rohani, dan harapan akan kehidupan kekal.

“Karena begitu besar kasih Tuhan akan dunia ini, sehingga Ia telah mengaruniakan Anak-Nya yang tunggal, supaya setiap orang yang percaya kepada-Nya tidak binasa, melainkan beroleh hidup yang kekal” (Yohanes 3:16, ITB). “Tetapi semua orang yang menerima-Nya diberi-Nya kuasa supaya menjadi anak-anak Tuhan, yaitu mereka yang percaya dalam nama-Nya” (Yohanes 1:12).

Oleh itu, keselamatan, adalah anugerah asas yang penting kerana, tanpa anugerah ini, adakah perkara lain yang boleh kita perolehi daripada Tuhan yang pada jangka masa panjang akan menjadi sangat penting? Apapun yang ada pada kita di sini, suatu hari nanti kita akan mati dan lenyap. Begitu juga setiap orang yang pernah mengingati kita, apapun kebaikan yang kita lakukan akan dilupakan juga. Oleh itu, apa yang paling utama adalah kita mesti sentiasa mengekalkan kurnia injil, iaitu, Kristus, Dia yang disalibkan (1 Kor. 2:2), dalam pikiran kita.

Namun, di samping keselamatan, Tuhan memberi kita lebih banyak lagi. Kepada mereka yang risau tentang makanan dan pakaian mereka, Yesus memberikan penghiburan dengan berkata, “‘carilah dahulu Kerajaan Tuhan dan kebenarannya, maka semuanya itu akan ditambahkan kepadamu’” (Mat. 6:33, ITB).

`Sila baca Mazmur 23:1, Mazmur 37:25, dan Filipi 4:19. Apakah yang ayat-ayat ini katakan tentang penyediaan Tuhan untuk keperluan harian kita?`

Juga, apabila Yesus bercakap dengan murid-murid-Nya tentang kepergianNya, Dia menjanjikan kurnia Roh Kudus untuk menghiburkan mereka. “Jikalau kamu mengasihi Aku, kamu akan menuruti segala perintah-Ku. Aku akan minta kepada Bapa, dan Ia akan memberikan kepadamu seorang Penolong yang lain, supaya Ia menyertai kamu selama-lamanya, iaitu Roh Kebenaran. Dunia tidak dapat menerima Dia, sebab dunia tidak melihat Dia dan tidak mengenal Dia. Tetapi kamu mengenal Dia, sebab Ia menyertai kamu dan akan diam di dalam kamu” (Yohanes 14:15–17). “Ia akan memimpin kamu ke dalam seluruh kebenaran” (Yohanes 16:13).

Kemudian Roh Sendiri memberikan kurnia rohani yang menakjubkan kepada anak-anak Tuhan. (Lihat 1 Kor. 12:4–11.)

Ringkasnya, Tuhan yang di dalam Dia “kita hidup, kita bergerak, dan kita ada” (Kisah Para Rasul 17:28), Tuhan yang “memberikan hidup dan nafas dan segala sesuatu kepada semua orang” (Kisah Para Rasul 17:25, ITB), telah memberikan kita kewujudan, janji keselamatan, berkat material, dan kurnia rohani untuk menjadi berkat kepada orang lain. Sekali lagi, apa sahaja harta benda yang kita miliki, apa jua anugerah atau bakat yang telah dianugerahkan kepada kita, kita berhutang dalam segala cara kepada Pemberi dalam cara kita menggunakan anugerah itu.