---
title:  Harta di Syurga
date:  05/01/2023
---

`“Janganlah kamu mengumpulkan harta di bumi; di bumi ngengat dan karat merusakkannya dan pencuri membongkar serta mencurinya. Tetapi kumpulkanlah bagimu harta di sorga; di sorga ngengat dan karat tidak merusakkannya dan pencuri tidak membongkar serta mencurinya. Karena di mana hartamu berada, di situ juga hatimu berada. ” (Mat. 6:19–21, ITB). Apakah kebenaran penting yang Yesus katakan di sini?`

Siapa yang tidak membaca kisah demi kisah tentang mereka yang telah mengumpulkan kekayaan yang besar, tetapi kehilangannya? Dunia kita adalah tempat yang sangat tidak stabil: peperangan, jenayah, keganasan, bencana alam, apa-apa sahaja boleh datang dalam seketika dan memusnahkan semua yang telah kita usahakan, bahkan, kemungkinan, apa yang telah kita perolehi dengan jujur dan setia. Kemudian, juga, dalam seketika sahaja, kematian datang, maka semua harta benda ini menjadi tidak berguna bagi kita.

Tentu sekali, Kitab Suci tidak pernah memberitahu kita ianya salah untuk menjadi kaya atau mengumpul kekayaan; sebaliknya, dalam ayat-ayat ini Yesus mahu kita sentiasa ingat untuk apa kekayaan itu sebenarnya.

Namun, apakah yang dimaksudkan dengan menyimpan harta di syurga? Itu bermakna menjadikan Tuhan dan pekerjaan-Nya sebagai yang pertama dan terpenting dalam hidup anda, bukannya mengumpul wang terlebih dahulu dan paling utama. Antara lain, ini bermakna menggunakan apa yang kita ada untuk pekerjaan Tuhan, untuk kemajuan kerajaan-Nya, untuk bekerja bagi pihak orang lain, dan untuk menjadi berkat kepada orang lain.

Sebagai contoh, apabila Tuhan memanggil Abram, Dia merancang untuk menggunakan Abram dan keluarganya untuk memberkati semua keluarga di bumi. Tuhan berkata kepada Abraham, yang “disebut sahabat Tuhan” (Yakobus 2:23, ITB), “ ‘Aku akan membuat engkau menjadi bangsa yang besar, dan memberkati engkau serta membuat namamu masyhur; dan engkau akan menjadi berkat. Aku akan memberkati orang-orang yang memberkati engkau, dan mengutuk orang-orang yang mengutuk engkau, dan olehmu semua kaum di muka bumi akan mendapat berkat ’” (Kej. 12:2, 3, ITB).

“Jadi mereka yang hidup dari iman, merekalah yang diberkati bersama-sama dengan Abraham yang beriman itu” (Gal. 3:9). Kita mempunyai cabaran yang sama yang dibentangkan kepada kita seperti yang dibentangkan kepadanya.

“Wang mempunyai nilai yang besar, kerana ia boleh melakukan kebaikan yang besar. Di tangan anak-anak Tuhan, wang itu adalah makanan bagi yang lapar, minuman bagi yang dahaga, dan pakaian bagi yang telanjang. Wang itu adalah pembelaan bagi orang yang tertindas, dan alat pertolongan kepada orang sakit. Tetapi wang tidak lebih berharga daripada pasir, jika tidak digunakan untuk menyediakan keperluan hidup, memberkati orang lain, dan memajukan pekerjaan Kristus.”—Ellen G. White, Christ’s Object Lessons, hlm. 351.

`“Sebab di mana hartamu berada, di situ juga hatimu berada” (Mat. 6:21, ITB). Di manakah harta anda menurut kata hati anda?`