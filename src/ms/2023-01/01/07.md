---
title:  Kajian Tambahan
date:  06/01/2023
---

"Kasih Tuhan kepada anak-anakNya di bumi lebih kuat daripada kematian. Tuhan memberikan AnakNya untuk menyelamatkan kita kerana Dia sangat mengasihi kita. Tuhan mencurahkan segala yang ada di syurga ke dalam satu pemberian ini. Yesus bekerja sekarang di syurga untuk menyelamatkan kita. Yesus memberi kita Hidup-Nya. Kemudian Dia mati untuk kita. Malaikat-malaikat juga bekerja dengan Yesus untuk membantu menyelamatkan kita. Roh Kudus pergi kepada Tuhan untuk kita. Bapa bekerja dalam semua perkara ini untuk menyelamatkan kita. Semua orang di syurga bekerja bersama-sama dengan Tuhan. Tuhan dan Malaikat-malaikatnya tidak pernah jemu melakukan segala yang mereka mampu untuk menyelamatkan kita.”—Ellen G. White, Steps to Christ, hlm. 21, diadaptasi.

“Jika anda sudah menyangkal diri dan menyerahkan diri anda kepada Kristus, anda adalah anggota keluarga Tuhan, maka segala sesuatu di rumah Bapa adalah untuk anda. Segala perbendaharaan Tuhan dibukakan bagi anda, baik dunia yang sekarang maupun yang akan datang. Pelayanan para malaikat, karunia Roh-Nya, kerja hamba-hamba-Nya—semuanya adalah untuk anda. Dunia, dengan segala yang ada di dalamnya, adalah milik anda sejauh mana ia boleh memberi kebaikan kepada anda.”—Ellen G. White, Thoughts From the Mount of Blessing, hlm. 110.

**Soalan Perbincangan**:

`Dengan semua karunia mengagumkan yang Tuhan berikan kepada anak-anak-Nya ini, kita terpaksa bertanya, seperti pemazmur, “Bagaimana akan kubalas kepada TUHAN segala kebajikan-Nya kepadaku?” (Mzm. 116:12, ITB). Buatlah senarai berkat dan kurnia Tuhan kepada anda dalam kehidupan rohani dan duniawi anda, dan bersedialah untuk mengongsikannya dengan kelas anda. Apakah yang hal ini ajarkan anda tentang betapa bersyukurnya anda kepada Tuhan?`

`Walaupun kita berfikir tentang Tuhan sebagai Pencipta kita, Kitab Suci berulang kali mengajar bahawa Dia juga adalah Pemelihara kita. (Lihat Ibr. 1:3; Ayub 38:33–37; Mzm. 135:6, 7; Kol. 1:17; Kis. 17:28; 2 Ptr. 3:7.) Dari galaksi di kosmos, hingga degupan jantung kita, hingga kepada kuasa-kuasa yang menyatukan struktur atom yang membentuk semua jirim yang diketahui, hanya kuasa Tuhan yang mengekalkannya tetap wujud. Bagaimanakah kebenaran alkitabiah ini harus membantu kita memahami kewajipan kita kepada Tuhan, dari segi cara kita menggunakan apa sahaja yang telah Dia berikan kepada kita? Bagaimanakah realiti ini membantu kita mengekalkan kehidupan dan tujuan hidup kita dalam perspektif yang betul?`

`Pelajaran ini membincangkan mengapa, daripada semua yang Tuhan telah berikan kepada kita, Yesus dan rancangan keselamatan adalah anugerah yang paling besar daripada semuanya. Mengapakah itu benar? Apakah yang akan kita miliki jika kita tidak memiliki anugerah itu dan harapan besar yang ia tawarkan kepada kita? Seorang penulis ateis menggambarkan manusia sebagai "seketul daging yang rosak pada tulang yang hancur". Mengapakah, tanpa kurnia injil, kata-kata penulis itu ada benarnya?`