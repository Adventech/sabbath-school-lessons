---
title:  Kita Adalah Sebahagian daripada Keluarga Tuhan
date:  01/01/2023
---

`“Itulah sebabnya aku sujud kepada Bapa, yang dari pada-Nya semua turunan yang di dalam sorga dan di atas bumi menerima namanya” (Efesus. 3:14, 15, ITB). Apakah gambaran yang ditimbulkan dalam ayat ini, dan apakah harapan yang terdapat di sana?`

Pada awal pelayanan Yesus, Dia mengatakan, “‘Karena itu, berdoalah demikian: Bapa kami yang di surga, Dikuduskanlah nama-Mu’” (Mat. 6:9, ITB). Kemudian Dia mengulangi doa yang sama secara peribadi kepada murid-murid-Nya (Lukas 11:2). Yesus memberitahu kita untuk memanggil Bapa-Nya, “Bapa kami yang di syurga.” Apabila Yesus bertemu dengan Maria selepas kebangkitan-Nya, dia ingin memeluk-Nya. “Yesus berkata kepadanya, ‘Janganlah engkau memegang Aku, sebab Aku belum pergi kepada Bapa, tetapi pergilah kepada saudara-saudara-Ku dan katakanlah kepada mereka, bahwa sekarang “Aku akan pergi kepada Bapa-Ku dan Bapamu, kepada Tuhan-Ku dan Tuhanmu” ’ ” (Yohanes 20:17, ITB).

Oleh kerana kita mempunyai Bapa yang sama seperti Yesus, Dia adalah saudara kita, dan kita semua adalah saudara dan saudari dalam Tuhan. Yesus menjadi ahli keluarga duniawi supaya kita boleh menjadi ahli keluarga syurgawi. “Keluarga syurga dan keluarga bumi adalah satu.”—Ellen G. White, The Desire of Ages, hlm. 835.

`Sila baca Keluaran 3:10; Keluaran 5:1; dan Galatia 3:26, 29. Apakah yang dikatakan ayat-ayat ini tentang bagaimana Tuhan terhubung dengan kita? Mengapakah ini harus amat memberangsangkan?`

Berbeza dengan pandangan sains moden tentang ciptaan di mana kita dianggap sebagai produk semata-mata daripada hukum alam yang dingin dan tidak peduli, Kitab Suci mengajarkan bukan sahaja bahawa Tuhan itu wujud, tetapi juga bahawa Dia mengasihi kita dan berhubung dengan kita dengan cara yang penuh kasih sayang sehingga gambaran keluarga sering digunakan dalam Kitab Suci untuk menggambarkan hubungan itu. Sama ada Yesus memanggil Israel sebagai “umat-Ku,” atau kita “anak-anak Tuhan,” atau merujuk kepada Tuhan sebagai “Bapa kita,” perkaranya tetap sama: Tuhan mengasihi kita sebagaimana ahli keluarga sepatutnya mengasihi satu sama lain. Itu adalah berita baik di tengah-tengah dunia yang bersikap memusuhi.

`Bayangkan dunia di mana kita memperlakukan semua orang bagaikan keluarga. Bagaimanakah kita boleh belajar untuk berhubung dengan lebih baik kepada semua manusia sebagai saudara dan saudari kita?`