---
title:  Mulakan Dengan Keperluan Peribadi
date:  07/03/2023
---

Pada zaman Perjanjian Lama, ramai daripada anak-anak Israel adalah petani dan gembala. Oleh itu, beberapa berkat yang dijanjikan Tuhan telah disampaikan dalam bahasa ladang. Sebagai contoh, dalam Amsal 3:9, 10, Tuhan berkata bahawa jika kita setia kepadaNya dalam hal kewangan, “lumbung kita akan dipenuhi dengan banyak” (ITB). Kemungkinan ramai orang Kristian tidak mempunyai gudang penyimpanan hari ini. Jadi, kita faham bahawa Tuhan akan memberkati kerja atau perniagaan kita jika kita rela mengikut dan mentaatiNya.

`Sila baca Amsal 27:23–27. Bagaimanakah anda akan mentafsirkan "Kenallah baik-baik keadaan kambing dombamu, perhatikanlah kawanan hewanmu" (ITB) untuk orang Kristian yang hidup hari ini?`

Betapapun Alkitab memberi amaran terhadap orang kaya yang menginjak-injak orang miskin, atau tamak dengan kekayaan mereka, Kitab Suci tidak pernah mengutuk kekayaan atau usaha orang untuk memperoleh kekayaan, dengan syarat mereka tidak melakukannya secara tidak jujur atau dengan menindas orang lain. Malah, ayat-ayat untuk hari ini, dalam Amsal, menunjukkan bahawa kita harus bersungguh-sungguh dalam urusan kewangan kita agar kita mempunyai cukup untuk diri kita dan keluarga kita. “Engkau akan mempunyai cukup susu kambing untuk makananmu dan makanan keluargamu, dan untuk penghidupan pelayan-pelayanmu perempuan” (Ams. 27:27, ITB).

Bagaimanakah kita mennyesuaikan ayat itu untuk hari ini? Mungkin kita akan mencadangkan, "Semaklah rekod kewangan anda dan tentukan keadaan urusan anda." Atau “Buatlah penyata kira-kira dan fahami nisbah hutang kepada ekuiti anda.” Dari semasa ke semasa sepanjang tahun-tahun bekerja anda, adalah wajar untuk menyemak wasiat anda atau dokumen lain dan aset semasa anda dan mengemas kininya seperti yang diperlukan. Dokumen seperti wasiat dan amanah disediakan pada awal proses perancangan harta pusaka untuk menjadi perlindungan terhadap kematian sebelum waktunya, atau atas sebab kesihatan, anda tidak dapat menentukan ke mana aset anda akan pergi. Ideanya adalah untuk merancang lebih awal untuk apa yang akan berlaku kepada harta benda anda apabila ia bukan lagi milik anda.

Ringkasnya, pengurusan yang baik terhadap apa yang Tuhan telah berikan kepada kita tidak hanya berkaitan dengan apa yang kita miliki semasa hidup tetapi juga dengan apa yang berlaku selepas kita tiada—kerana, melainkan Tuhan datang semasa kita masih hidup, kita akan pergi suatu hari nanti sementara harta benda kita, sama ada sedikit atau banyak, akan tertinggal. Oleh itu, terpulang kepada kita sekarang untuk membuat persediaan supaya berkat yang kita telah terima dapat menjadi berkat kepada orang lain dan untuk memajukan pekerjaan Tuhan.

`“Karena harta benda tidaklah abadi” (Ams. 27:24, ITB). Mengapakah penting untuk kita sentiasa mengingat hal ini?`