---
title:  Memberi Kembali
date:  04/03/2023
---

### Bacaan Untuk Pelajaran Minggu Ini
Lukas 12:16–21, Pengkhotbah. 2:18–22, Ams. 27:23–27, 2 Kor. 4:18, Pengkhotbah. 5:10, Kol 1:15–17.

> <p>Ayat Hafalan</p>
> “Dan aku mendengar suara dari sorga berkata: Tuliskan: Berbahagialah orang-orang mati yang mati dalam Tuhan, sejak sekarang ini. Sungguh, kata Roh, supaya mereka boleh beristirahat dari jerih lelah mereka, karena segala perbuatan mereka menyertai mereka” (Wahyu 14:13).

Apabila kita menghampiri penghujung tahun-tahun bekerja kita, tumpuan kewangan kita beralih ke arah memelihara aset kita dengan menjangkakan akhir kehidupan. Peralihan daripada bekerja ke persaraan boleh menjadi pengalaman yang sangat traumatik. Dari segi kewangan kita, apakah cara terbaik untuk meneruskan?

Apabila orang semakin tua, mereka hampir secara semula jadi mula bimbang tentang masa depan. Ketakutan yang paling biasa ialah: mati terlalu awal (sebelum kemantapan ekonomi keluarga); hidup terlalu lama (aset atau simpanan mereka habis sebelum meninggal); penyakit kronik (semua sumber saya boleh habis sekaligus); dan kecacatan mental dan/atau fizikal (siapakah yang akan menjaga saya?).

Ketika mengulas tentang ketakutan ini, Ellen G. White menulis: “Semua ketakutan ini berpunca daripada Syaitan. . . . Jika mereka menuruti rencana yang Tuhan kehendaki untuk mereka, hari-hari terakhir mereka mungkin menjadi yang terbaik dan paling membahagiakan mereka. . . . Mereka harus mengetepikan kegelisahan dan beban, dan mengisi masa mereka dengan gembira seberapa yang boleh, dan siap untuk tuaian syurga.”—Testimonies for the Church, vol. 1, hlm. 424.

Minggu ini kita akan mengkaji semula nasihat Tuhan mengenai tahun-tahun terakhir kita. Apakah perkara yang patut kita lakukan, apakah yang harus kita elakkan, dan apakah prinsip yang harus kita ikuti?

_*Sila kaji pelajaran minggu ini untuk persediaan Sabat, 11 Mac._