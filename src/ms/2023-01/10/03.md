---
title:  Anda Tidak Dapat Membawanya Bersama Anda
date:  06/03/2023
---

Seseorang pernah bertanya kepada penginjil terkenal Billy Graham apa yang paling menghairankannya tentang kehidupan, kini dia sudah tua (Graham berusia 60-an pada masa itu). Jawapan Graham? “Umur ini singkat.”

Tiada keraguan, hidup ini berlalu dengan cepat.

`Apakah yang diajarkan oleh ayat-ayat berikut tentang kehidupan manusia di sini? Maz. 49:17; 1 Tim. 6:6, 7; Maz. 39:11; Yakobus 4:14; Pengkhotbah 2:18–22.`

Bukan sahaja kehidupan berlalu dengan cepat, tetapi apabila anda mati, anda tidak membawa apa-apa harta benda yang telah anda kumpulkan. (Karakter? Itu cerita lain.) “Sebab pada waktu matinya semuanya itu tidak akan dibawanya serta, kemuliaannya tidak akan turun mengikuti dia” (Mazmur 49:17, ITB), ini bererti seseorang itu meninggalkan harta benda itu untuk diambil oleh orang lain. Siapa yang akan mengambilnya, sudah tentu, bergantung kepada rancangan yang dibuat terlebih dahulu.

Walaupun, sudah tentu, tidak semua orang mempunyai harta pusaka sendiri, kebanyakan orang, terutamanya kerana mereka telah bekerja selama bertahun-tahun, telah mengumpul sedikit kekayaan. Akhirnya, apa yang akan berlaku kepada kekayaan itu selepas anda wariskan kepada orang lain adalah benar-benar persoalan penting yang harus dipertimbangkan oleh orang ramai.

Bagi mereka yang mempunyai harta pada akhir hayat, tidak kira brtapa besar atau kecilnya harta kita, perancangan harta pusaka boleh menjadi tindakan terakhir kita dalam pengurusan, mengurus dengan berhati-hati apa yang Tuhan telah berikan kepada kita melalui berkatNya. Jika anda tidak mempunyai wasiat atau amanah atas harta anda, undang-undang kerajaan negeri atau sivil boleh digunakan (sudah tentu, semua ini bergantung di mana negeri/negara anda tinggal). Jika anda meninggal dunia tanpa wasiat, kebanyakan bidang kuasa sivil hanya menyerahkan aset anda kepada saudara-mara anda, sama ada mereka memerlukannya atau tidak, sama ada mereka akan menggunakan wang itu dengan baik atau tidak, dan sama ada anda akan memilih untuk memberikan sebahagian atau tidak kepada orang itu. Gereja tidak akan mendapat apa-apa. Jika itu yang anda mahu, baiklah; jika tidak, anda perlu membuat rancangan terlebih dahulu.

Dalam istilah yang paling mudah, kita boleh mengatakan bahawa oleh kerana Tuhan adalah Pemilik segala-galanya (lihat Mzm. 24:1), maka adalah logik untuk membuat kesimpulan dari perspektif alkitabiah bahawa apabila selesai menggunakan apa yang Tuhan telah amanahkan kepada kita, kita hendaklah kembalikan kepada-Nya, Pemilik yang berhak, apa yang tersisa, setelah keperluan orang yang disayangi dipenuhi.

`Kematian, seperti yang kita tahu, boleh datang pada bila-bila masa, dan tanpa diduga, juga, bahkan hari ini. Apakah yang akan berlaku kepada orang yang anda sayangi jika anda mati hari ini? Apakah juga yang akan berlaku kepada harta anda? Adakah ia akan dibahagi-bahagikan seperti yang anda mahu?`