---
title:  Komen Guru
date:  10/03/2023
---

#### Bahagian I: Ringkasan Keseluruhan

Kita perlu percaya kepada Tuhan (Mat. 6:24–27) bukannya meletakkan kepercayaan dan cinta kita kepada wang (Mat. 6:24). Kita boleh menjaga harta benda kita (Ams. 27:23), berhemat (Ams. 6:8, Ams. 10:5), tanpa rasa bimbang (Mat. 6:34), mendedikasikan hidup kita untuk memberitakan kuasa Tuhan (Mazmur 71:18). Apabila tua dan lemah (Pengkhotbah 12:1–8), kita masih boleh menghasilkan buah bagi Tuhan (Mzm. 92:14), dengan pertolongan-Nya (Mazmur 71:17, 18), kerana Dia berjanji untuk menjaga kita (Yes. 46:4; Mzm. 92:12, 14). Kemudian kita akan beroleh kedamaian apabila nafas hidup kita kembali kepada Pencipta, yang oleh-Nya semua telah dijadikan (Kol. 1:16).

Kehidupan dan kekayaan kita tidak kekal selama-lamanya (Ams. 27:24), harta benda kita akan diserahkan kepada orang lain (Mazmur 49:10), kita tidak boleh membawa apa-apa selain daripada kehidupan ini. Jadi, bilamana mungkin, “orang baik meninggalkan warisan bagi anak cucunya” (Ams. 13:22); walaubagaimanapun, dia mesti melakukannya dalam cara yang boleh mengelakkan perselisihan di kalangan mereka. Dalam membuat wasiat, kita tidak boleh memikirkan kepentingan duniawi kita sahaja dan gagal untuk bermurah hati kepada Tuhan. Kegagalan ini adalah kehancuran orang kaya yang bodoh dalam perumpamaan Yesus (Lukas 12:19, 20).

Apabila kita mengakui semua bahawa Tuhanlah yang empunya bumi serta segala isinya, dan dunia serta yang diam di dalamnya (Mazmur 24:1) dan hidup untuk kemuliaan-Nya (1 Kor. 10:31), kita meletakkan fikiran kita pada yang tidak kelihatan, yang kekal (2 Kor. 4:18). Kita menantikan kota yang dasarnya (Ibr. 11:10), dan pembinanya ialah Tuhan, bukannya melaburkan seluruh masa dan perhatian kita untuk mengumpul kekayaan sementara (1 Tim. 6:17).

Dengan melabur dalam pekerjaan Tuhan (Mal. 3:8–10), kita meninggalkan warisan iman. Kemudian, suatu hari nanti, apabila kita berehat dari jerih payah kita, perbuatan baik kita akan mengikuti kita (Wahyu 14:13), kerana Tuhan akan dimuliakan di dalam perbuatan baik itu, walaupun setelah kita tiada lagi.

#### Bahagian II: Ulasan

**Percaya kepada Tuhan**

Segala sesuatu diciptakan oleh Dia dan untuk Dia (Kol. 1:16). Walau bagaimanapun, oleh kerana wang "memenuhi setiap keperluan" (Pengkhotbah 10:19), kita berpegang teguh padanya, walaupun kita hanya penjaga sementara wang tersebut. Kecenderungan untuk mencintai wang (1 Tim. 6:10) dikutuk dalam Kitab Suci (Mat. 6:24).

Menggantikan kepercayaan kepada Tuhan dengan apa yang disayangi, dan apa yang diharap-harapkan, benda-benda yang diciptakan adalah kebodohan (Yer. 5:4; Rom. 1:21, 22). Dewa zaman ini memesongkan pemahaman kita tentang realiti dan membutakan fikiran kita, sehingga kemuliaan Tuhan dalam Kristus tidak dapat dilihat (2 Kor. 4:3, 4).

Tanpa iman kita kehilangan asas harapan yang kukuh (Ibr. 11:1). Kita diserang oleh ketakutan akan kematian (Ibr. 2:15) dan kebimbangan (Mat. 6:34). Oleh itu, kita berdegil berpegang pada sesuatu, menentang perintah untuk mengembalikan kepada Tuhan apa yang menjadi milik-Nya.

Jika, selepas menahan daripada Tuhan apa yang menjadi milik-Nya, kita kembali kepada Tuhan (Mal. 3:7), iman akan menghasilkan harapan, keselamatan, dan perbuatan baik (Ef. 2:8–10). Kasih Tuhan akan menghilangkan rasa takut (1 Yohanes 4:18), dan akan ada harapan, kerana Dia tidak akan pernah meninggalkan kita (Ibr. 13:5).

**Bersedia untuk Masa Depan**

Pekerjaan di Eden adalah sebahagian daripada keseronokan di Taman itu (Kej. 2:15). Selepas dosa, kelangsungan hidup bergantung kepada “kerja keras” dan “peluh mukamu” (Kej. 3:17–19). Alkitab menyuruh kita untuk terlibat dalam kerja yang jujur (Keluaran 20:9) dan menjaga harta benda kita (Ams. 27:23), serta menyediakan persediaan untuk masa depan (Ams. 6:8, Ams. 10:5), selagi kita mampu bekerja.

Walau bagaimanapun, kita menjadi semakin lemah apabila kita semakin tua (Pengkhotbah 12:1–8), maka kita meminta Tuhan untuk tidak meninggalkan kita (Mazmur 71:18). Walaupun fizikal kita merosot, kita masih boleh menghasilkan buah bagi Tuhan (Mazmur 92:14), yang berjanji untuk menjaga kita pada masa tua kita (Yes. 46:4).

Kekayaan tidak kekal selama-lamanya (Ams. 27:24), harta benda kita akan diserahkan kepada orang lain (Mazmur 49:10), kita tidak boleh membawa apa-apa di luar kehidupan ini (Pkh. 5:15). Atas sebab-sebab ini, kita harus berusaha untuk menghormati Tuhan sekarang (Ams. 3:9, 10).

**Berkat-berkat**

Tuhan memberi kita berkat dan keselamatan, bersama-sama dengan perintah untuk mewariskan berkat ini kepada generasi akan datang. Dalam Perjanjian Lama, perkataan "perjanjian" juga mempunyai makna wasiat dengan klausa bersyarat, bagi penerima untuk menerima warisan.

Dalam wasiat/perjanjian ilahi ini termasuk berkat material, seperti tanah Kanaan (Kej. 15:18), menjadi bangsa yang besar (Kej. 12:2, Kej. 15:5), dan harta benda yang melimpah ruah (Ul. 28: 11). Terdapat juga janji-janji rohani: Mesias (Gal. 3:16) dan perintah untuk membawa berkat-berkat ini kepada semua bangsa (Kej. 12:3; Gal. 3:8, 14). Semua orang yang hidup dengan iman adalah penerima wasiat ini, menerima amanat ini, dan tidak perlu takut kerana mereka berada di bawah pemeliharaan Tuhan.

Perjanjian Baharu juga membentangkan makna warisan berkat material dan rohani daripada Tuhan ini kepada umat-Nya. Perkataan Yunani diatheke (Gal. 3:15–18; Ibr. 9:16, 17) bermaksud kehendak dan keinginan terakhir pewasiat, dalam erti kata hubungan berat sebelah. Dalam pengaturan ini, pewaris iman hanya perlu menerima tawaran. Kita, yang merupakan penerima wasiat (diatheke) yang dilaksanakan dengan darah Kristus (Mat. 26:28), diberi tanggungjawab untuk menyampaikan kepada generasi akan datang warisan wasiat ini (Kej. 9:9, Kej. 17:9), seperti yang tercermin dalam berkat patriarki (Ibr. 6:13–18) dan misi gereja untuk berkhotbah kepada semua bangsa (Mat. 28:19).

**Kembalikan Legasi Tuhan**

Semua berkat yang diterima semasa hidup kita hendaklah digunakan dengan setia untuk memuliakan Tuhan (1 Kor. 10:31, Mal. 3:8–10). Kita benar-benar memuliakan Dia dengan berkongsi secara langsung dengan, dan melalui, gereja semua yang Dia berikan kepada kita. Contoh-contoh Alkitab yang menunjukkan prinsip ini adalah seperti berikut:

Abraham: Tuhan memuji Abraham kerana mengarahkan keluarganya “selepas” dia untuk terus melayani Tuhan selepas kematiannya (Kej. 18:17–19).

Daud: Daud melantik anaknya Salomo sebagai ahli warisnya. Daud juga memastikan bahawa anaknya menerima warisan material dan rohani untuk meneruskan kerja yang Tuhan telah berikan kepada Daud, yang Daud sendiri tidak dapat selesaikan secara peribadi.

Selepas bermurah hati dengan pekerjaan Tuhan sepanjang hidupnya, Daud, yang kini sudah tua, menawarkan sumber yang dia telah sediakan, baik secara peribadi mahupun dari kerajaannya, untuk membina bait suci (1 Taw. 29:2, 3). Kerja ini akan bermula kira-kira tiga tahun selepas kematiannya (2 Taw. 3:2) dan akan menjadi saksi kepada semua bangsa (2 Taw. 6:32, 33).

Selama berabad-abad, bait suci merupakan projek misionari yang kuat, pada asalnya dirancang dan dibiayai oleh Daud, menarik berjuta-juta orang ke rumah doa, yang dimaksudkan untuk semua bangsa (Yes. 56:3–7). Kerja ini terwujud hanya melalui tekad Daud untuk kembali kepada Tuhan apa yang telah dia terima daripada-Nya sepanjang hayatnya dan pada penghujungnya (1 Taw. 29:14).

Kisah Daud menunjukkan kepada kita bahawa komitmen kita kepada Tuhan adalah seumur hidup. Jika kita melabur dalam kerajaan Tuhan dalam kehidupan ini, seperti yang dilakukan oleh Daud, kita akan meninggalkan warisan yang akan berterusan selepas kehidupan kita berakhir. Jadi, kita mesti mengatur urusan kita. Tugas ini mungkin melibatkan pengasingan harta benda kita dan menyediakan untuk ahli waris kita sedemikian rupa sehingga mereka boleh terus bersaksi bagi Kristus selepas kita tiada.

**Bahagian Kita dalam Perjanjian itu**

Yesus memperbaharui perjanjian ilahi dengan kita (Markus 14:24, Ibr. 12:24), untuk diberitakan kepada seluruh dunia (Mat. 28:19). Seperti Abraham dan Daud, harta benda dan warisan rohani yang Tuhan berikan kepada kita harus terus mempromosikan penerusan injil dalam keluarga dan dalam gereja, untuk keselamatan semua bangsa.

Perjanjian ilahi memerintahkan umat Tuhan untuk setia dan bermurah hati dalam persepuluhan dan persembahan. Pemberian yang setia dan murah hati akan memberi kesan kepada bangsa-bangsa bahawa berkat yang diterima oleh umat Tuhan (Mal. 3:12) datang daripada ketaatan kepada-Nya. Berkat harus dilanjutkan kepada anak-anak selama-lamanya (Ul. 12:28). Itulah sebabnya harta benda juga dibawa ke bait semasa kebangkitan rohani (Keluaran 35:20–29; 2 Taw. 31:1–12; Neh. 10:37, 38; Mal. 3:6–12) atau, dalam Zaman Perjanjian Baharu, diletakkan di kaki para rasul (Kisah 2, Kisah 4:34–37).

“Banjiran cahaya bersinar dari firman Tuhan, maka pasti ada kebangkitan untuk peluang-peluang yang telah diabaikan. Apabila semua orang setia dalam memberikan kembali kepada Tuhan milik-Nya dalam persepuluhan dan persembahan, jalan akan dibuka bagi dunia untuk mendengar mesej untuk zaman ini. . . . Sekiranya maksud Tuhan telah dilaksanakan oleh umat-Nya dalam memberikan kepada dunia berita belas kasihan, Kristus, sebelum ini, sudah datang ke bumi, dan orang-orang kudus sudah menerima sambutan mereka ke kota Tuhan.”—Ellen G. White, Testimonies for the Church, jilid 6, ms 449, 450.

Perjanjian (injil) yang diumumkan kepada Abraham (Gal. 3:8) mesti diberitakan dengan berkhotbah, pertama kepada mereka yang paling dekat dengan kita (seperti pada zaman patriark/nenek moyang) dan kemudian ke hujung bumi. Kemudian, hanya selepas itu, kedua-dua orang Yahudi dan bukan Yahudi akan diberkati dengan warisan iman yang diturunkan kepada kita oleh keluarga atau gereja (Yes. 52:10, Kis 1:8, Kis 13:47). Oleh itu, perkhabaran bahawa “segala perbuatan mereka menyertai mereka” (Wahyu 14:13) menunjukkan kepada kita bahawa teladan peribadi dan kesetiaan kita dengan harta benda kita akan terus memberi kesaksian kepada generasi akan datang selepas kita tidak lagi di sini.

#### Bahagian III: Penerapan Hidup

Kehidupan adalah bukti yang hidup, menyampaikan kepada generasi akan datang warisan suci yang diletakkan di tangan kita. Akhirnya, semua yang diberikan kepada kita akan dikembalikan kepada Tuhan secara berterusan.

Minta seorang ahli kelas membaca dengan kuat petikan di bawah. Kemudian bincangkan dengan kelas anda soalan-soalan yang berikutnya.

**Perjanjian Sehari-hari**

“Wasiat yang dilakukan ketika sedang nazak atau selepas kematian sebagai ganti kepada kebajikan semasa hidup adalah menyedihkan.. Para hamba Tuhan harus membuat wasiat mereka setiap hari, dalam perbuatan baik dan persembahan yang murah hati kepada Tuhan.”—Ellen G. White, Counsels on Stewardship, hlm. 326.

`Bagaimanakah perbuatan baik dan persembahan yang murah hati dihubungkan dengan iman (Ef. 2:8–10)? mengapa?`

**Selepas Umat Tuhan Pergi**

“Mereka harus mengatur harta mereka sedemikian rupa sehingga mereka boleh meninggalkannya pada bila-bila masa.”—Ellen G. White, Counsels on Stewardship, hlm. 328.

Tuhan merancang perbuatan sejak zaman dahulu (2 Raja-raja 19:25).

`Mengapakah penting untuk merancang dan membuat pengaturan terlebih dahulu, terutamanya berkenaan harta, supaya kita boleh bersedia untuk “meninggalkannya pada bila-bila masa”?`

**Tugas Suci Kita**

“Ramai yang berasa tidak perlu melakukan perkara ini [membuat wasiat]. . . . Tetapi tugas ini sama sucinya dengan tugas untuk mengkhutbahkan firman untuk menyelamatkan jiwa-jiwa.”—Ellen G. White, Counsels on Stewardship, hlm. 323, 324.

`Bagaimanakah membuat surat wasiat merupakan tugas yang suci seperti tugas “mengkhutbahkan firman untuk menyelamatkan jiwa”? Mengapa?`