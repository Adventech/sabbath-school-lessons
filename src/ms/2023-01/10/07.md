---
title:  Kajian Tambahan
date:  10/03/2023
---

Ellen G. White menulis dua bab mengenai topik penting pengagihan aset kita. Lihat “To (Aged and) Wealthy Parents,” dalam Testimonies for the Church, vol. 3, ms. 116–130, and “Wills and Legacies,” dalam Testimonies for the Church, jilid 4, pp. 476–485.

Terdapat juga bahagian yang membincangkan perancangan harta pusaka dalam Counsels on Stewardship, ms 323–335. Ellen G. White juga menulis: “Ramai yang mencadangkan untuk menangguhkan sehingga mereka hampir mati, jika mereka adalah orang Kristian sudah tentu mereka akan melakukannya semasa mereka masih sihat dan kuat. Mereka akan mengabdikan diri dan harta mereka kepada Tuhan, dan, sementara bertindak sebagai pengurus-Nya, mereka akan mendapat kepuasan dalam melakukan tugas mereka. Dengan menjadi wasi (wasi* - pelaksana wasiat) bagi diri mereka sendiri, mereka dapat memenuhi tuntutan Tuhan sendiri, bukannya mengalihkan tanggungjawab kepada orang lain.”—Testimonies for the Church, jilid 4, hlm. 480.

Apakah yang dia maksudkan dengan "menjadi wasi bagi diri sendiri"? Dalam wasiat biasa, orang yang membuat wasiat melantik seorang wasi untuk mengagihkan aset selepas kematiannya selaras dengan kehendaknya seperti yang dinyatakan dalam wasiat. Dengan menjadi wasi anda sendiri, anda mengagihkan aset anda sendiri semasa anda masih hidup. Dengan berbuat demikian, anda akan mendapat kepuasan melihat hasilnya dan mengetahui bahawa anda mengurus harta yang Tuhan amanahkan dengan betul.

Bagi orang Kristian, kedatangan Kristus kedua kali adalah "Pengharapan yang Indah." Kita semua telah membayangkan betapa hebatnya untuk melihat Yesus datang dalam awan di langit. Kita tidak sabar-sabar untuk mendengar kata-kata, "Syabas." Tetapi bagaimana jika kita mati sebelum Yesus kembali? Jika kita telah mengikuti kehendak-Nya yang dinyatakan, kita boleh mempunyai kepuasan sekarang melihat kerja itu diteruskan kerana usaha kita, mengetahui bahawa disebabkan oleh perancangan harta pusaka kita, kerja itu akan diteruskan selepas kita tiada.

**Soalan Perbincangan**:

`Walaupun kita boleh mengumpul harta di syurga sekarang, mengapakah itu bukan perkara yang sama seperti cuba mendapatkan, atau bahkan “membeli,” jalan anda menuju keselamatan?`

`Walaupun kita harus bermurah hati dengan memberikan apa yang kita ada sekarang, kita juga harus bijak. Berapa kerapkah kita mendengar orang, terutamanya penentu tarikh, membuat rayuan untuk wang kerana akan terjadi peristiwa begini dan begitu akan berlaku pada tarikh ini dan tarikh itu, mereka mengatakan wang kita menjadi tidak berguna pada masa itu, lebih baik kita menghantarnya ke jabatan pelayanannya sekarang?`

`Bagaimanakah kita boleh belajar untuk membezakan antara tipu helah ini dan cara yang sah yang kita boleh gunakan wang kita sekarang juga untuk jalan Tuhan?`