---
title:  Amal Kebajikan Sudah Terlambat
date:  08/03/2023
---

**Apakah prinsip yang boleh kita ambil daripada ayat-ayat berikut mengenai bagaimana kita seharusnya berurusan dengan wang?**

`1 Tim. 6:17`

`2 Kor. 4:18`

`Ams. 30:8`

`Pengkotbah. 5:10`

Wang boleh mempunyai cengkaman yang kuat ke atas manusia, cengkamn yang telah membawa kepada kehancuran banyak orang. Siapa yang tidak pernah mendengar tentang orang yang telah melakukan perkara yang mengerikan kerana wang—walaupun mereka sudah mempunyai banyak wang?

Ia tidak seharusnya menjadi seperti itu. Dengan kuasa Tuhan, kita boleh mengatasi percubaan musuh untuk mengambil apa yang dimaksudkan menjadi berkat (harta benda) kemudian mengubahnya menjadi kutukan.

Dalam konteks menjadi pengurus/penatalayan yang baik dalam merancang sebelum kematian, satu bahaya yang dihadapi oleh orang ramai ialah godaan untuk menimbun aset sekarang, mewajarkan penimbunan itu dengan idea bahawa, "Apabila saya mati nanti, saya boleh menyerahkan semuanya." Walaupun itu lebih baik daripada menghabiskannya semuanya sekarang, kita boleh dan harus melakukan lebih baik daripada itu.

“Saya melihat bahawa ramai yang menahan diri daripada menyokong pekerjaan Tuhan semasa mereka hidup, menenangkan hati nurani mereka bahawa mereka akan beramal menjelang kematian; mereka hampir tidak berani mengamalkan iman dan kepercayaan kepada Tuhan untuk memberikan apa-apa semasa hidup. Tetapi amal menjelang kematian ini bukanlah apa yang Kristus kehendaki daripada pengikut-Nya; itu tidak boleh memaafkan sifat mementingkan diri sendiri. Orang-orang yang menahan hartanya hingga ke saat-saat akhir menyerahkannya kepada kematian dan bukannya kepada pekerjaan Tuhan. Kerugian berlaku secara berterusan. Bank gagal, dan harta dibelanjakan dalam banyak cara. Ramai yang berniat untuk melakukan sesuatu, tetapi mereka menangguhkan perkara itu, Syaitan berusaha untuk menghalang orang daripada memasukkan wang mereka ke dalam perbendaharaan. Wang itu lenyap sebelum ia dikembalikan kepada Tuhan, Setan bergembira apabila itu berlaku.”—Ellen G. White, Testimonies for the Church, jilid 5, hlm. 154.

`Mengapakah kita mesti sangat berhati-hati dalam cara kita mewajarkan penggunaan apa-apa berkat material yang kita ada?`