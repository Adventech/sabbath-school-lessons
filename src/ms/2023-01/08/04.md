---
title:  Tahun-tahun Bekerja
date:  21/02/2023
---

Seperti yang telah kita lihat, Tuhan bermaksud agar manusia bekerja dalam mengikut keupayaannya. Bahagian dari hidup kita ini (tahun bekerja) biasanya lebih kurang 40 tahun. Bagi kebanyakan orang ini adalah masa apabila anak-anak dibesarkan dan dididik, juga apabila rumah dan pembelian utama lain diperoleh. Ini boleh menjadi masa yang sangat tegang dari segi kewangan. Ia adalah masa yang sangat sensitif kerana keluarga sedang belajar untuk bekerjasama, dan ahli-ahlinya mewujudkan ikatan sepanjang hayat. Tekanan kewangan boleh merosakkan perkahwinan pada ketika ini, dan selalunya berlaku. Keluarga lebih stabil jika kedua-dua pihak mempunyai komitmen Kristian dan bersedia mengikut prinsip alkitabiah.

`Sila baca 1 Timotius 5:8; Amsal 14:23; dan Kolose 3:23, 24. Apakah perkara penting yang boleh kita ambil daripada ayat-ayat ini mengenai kewangan di rumah?`

Dalam banyak kes, suami adalah pencari nafkah utama, walaupun selalunya kedua-dua pasangan bekerja. Sudah tentu, keadaan yang tidak dijangka boleh timbul—penyakit, kemerosotan ekonomi, apa sahaja—yang menyukarkan cita-cita ini. Oleh itu, orang perlu menyesuaikan diri dengan sewajarnya.

Anak-anak yang dibawa ke dalam dunia semasa segmen kehidupan ini dipanggil “milik pusaka dari pada TUHAN” (Mazmur 127:3, ITB). Kita mesti ingat bahawa anak-anak membawa bersama mereka tanggungjawab yang besar. Matlamat ibu bapa Kristian adalah untuk melatih anak-anak mereka menjadi orang dewasa yang berdikari dalam kehidupan ini dan menyesuaikan mereka untuk kehidupan yang akan datang. Berikut adalah tiga perkara untuk membantu ibu bapa:

_1. Menyediakan suasana Kristian di rumah._ Ini termasuk ibadah keluarga yang kerap dan menarik, Sekolah Sabat dan kehadiran gereja yang kerap, juga kesetiaan dalam persepuluhan dan persembahan. Ini adalah tabiat yang bagus untuk dibentuk pada awal kehidupan.

_2. Ajar mereka kesanggupan untuk bekerja dan menghargainya._ Anak-kanak akan mendapati bahawa ketekunan dan integriti di tempat kerja sentiasa diperhatikan, dihargai dan diberi ganjaran. Mereka akan mengetahui bahawa wang datang kepada kita hasil daripada kita memberi masa kepada orang lain dengan melaksanakan tugas yang berharga kepada mereka.

_3. Membantu untuk mendapatkan pendidikan yang baik._ Pendidikan agak mahal hari ini—terutamanya pendidikan Kristian di sekolah swasta. Tetapi kepada ibu bapa yang mempunyai rancangan untuk anak-anak mereka bukan sahaja untuk kehidupan ini tetapi juga untuk kehidupan yang akan datang, ia sangat berbaloi.

`Sudah tentu, tidak kira apa yang mereka lakukan, tiada siapa yang mempunyai jaminan tentang hala tuju anak-anak mereka. Mengapakah penting bagi ibu bapa untuk tidak menyalahkan diri mereka sendiri atas pilihan yang salah yang mungkin dibuat oleh anak-anak mereka setelah mereka semakin dewasa?`