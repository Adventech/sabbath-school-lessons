---
title:  Kajian Tambahan
date:  24/02/2023
---

“Kita mesti memikirkan masa depan setiap kali kita membuat rancangan perniagaan atau rancangan lain dalam hidup. Kita tidak boleh merancang hanya untuk kehidupan kita sekarang. . . . Apabila kita meletakkan harta kita di syurga, Tuhan akan menjadikan kehidupan kita di bumi ini lebih baik dan lebih kaya.”—G. White, Education, hlm. 145, disesuaikan.

“Kejayaan sebenar dalam perniagaan datang daripada pemahaman kita bahawa semua yang kita miliki datang daripada Tuhan. Tuhan jadikan segalanya. Jadi, Tuhan juga pemilik segala-galanya. Kita adalah pengurus Tuhan. Dia memberi kita semua yang kita ada. Dia mempercayakan kepada kita harta bendaNya. Dia memerintahkan kita untuk menggunakan harta benda-Nya seperti yang Dia perintahkan.”—Education, muka surat 137, disesuaikan.

Oleh kerana desakan untuk menyara keluarga, sering kali kita berfikir bahawa kerja kita hanyalah untuk mencari pendapatan. Tetapi sebagai orang Kristian, kita juga menghadapi tugas kita dalam amanat agung yang Yesus berikan kepada semua pengikut-Nya. Selepas memetik perintah ini seperti yang terdapat dalam Markus 16:15, Ellen G. White menulis, “Bukan semua dipanggil untuk menjadi pendeta atau misionaris; tetapi semua boleh menjadi pekerja bersama-Nya dalam memberi ‘kabar gembira’ kepada sesama manusia. Kepada semua, besar atau kecil, terpelajar atau jahil, tua atau muda, perintah itu diberikan.”—Education, hlm. 264.

“Kita perlu mengikuti rancangan Tuhan untuk kehidupan dengan lebih berhati-hati. Untuk melakukan yang terbaik dalam pekerjaan yang paling besar mahupun yang kecil, untuk menyerahkan jalan kita kepada Tuhan, dan untuk memperhatikan tanda-tanda pemeliharaan-Nya—ini adalah peraturan yang menjamin panduan yang selamat dalam pilihan pekerjaan.” – Education, hlm. 267.

**Soalan Perbincangan**:

`Bagaimanakah kita sebagai orang Kristian mentakrifkan kehidupan yang “berjaya”? Apakah perbezaan antara apa yang dunia takrifkan sebagai kejayaan dan apa takrifan yang kita sepatutnya?`

`Ambil, sebagai contoh, Yohanes Pembaptis. Bagaimanakah anda mentakrifkan hidupnya, yang berakhir dengan keji dalam penjara, semuanya berdasarkan kehendak seorang wanita jahat? Adakah anda menyebut itu kejayaan? Apakah alasan yang boleh anda berikan untuk jawapan anda?`

`Bagaimanakah kita menerangkan fakta bahawa terdapat ramai orang yang sangat "berjaya" yang tidak mengikuti satu pun daripada prinsip alkitabiah tentang pengurusan kekayaan atau kehidupan secara umum? Atau bagaimana pula dengan mereka yang cuba mengikuti prinsip alkitabiah namun, bagaimanapun, tidak berjaya? Mungkin mereka jatuh sakit, atau malapetaka melanda. Bagaimana kita hendak memahami situasi ini?`