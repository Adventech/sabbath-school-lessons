---
title:  Dahulukan Perkara yang Penting
date:  19/02/2023
---

`Sila baca Pengkhotbah 12:1. Apakah mesej di sana untuk kita?`

Apabila remaja menjadi dewasa, pemikiran akan timbul tentang perlunya menyediakan keperluan asas – makanan, pakaian, dan tempat tinggal. Yesus sendiri telah memberitahu kita bagaimana untuk mengutamakan keperluan kita ketika Dia berkata, “Tetapi carilah dahulu Kerajaan Tuhan dan kebenarannya; dan semuanya itu akan ditambahkan kepadamu” (Mat. 6:33). Sudah tentu, bagi mereka yang lebih tua dan yang tidak membuat pilihan untuk melayani Yesus semasa mereka masih muda, masih ada masa untuk membuat keputusan yang tepat mengenai pengurusan.

Seperti yang kita lihat dalam Kejadian 28:20–22, Yakub telah membuat beberapa pilihan hidup yang penting, kedua-dua rohani dan kewangan. Dalam penglihatan itu, Tuhan memperkenalkan diri-Nya kepada Yakub sebagai “TUHAN, Tuhan Abraham, bapa leluhurmu dan Tuhan Ishak” (Kej. 28:13, ITB). Kemudian sebagai sebahagian daripada ikrarnya kepada Tuhan, Yakub berkata, “YAHWEH akan menjadi Elohimku” (Kej. 28:21, IMB).

`Sila baca Kejadian 29:9–20. Apakah yang penting tentang masa peristiwa ini dalam kehidupan Yakub?`

Selepas Yakub membuat komitmen rohani dan kewangan kepada Tuhan, Tuhan membimbingnya kepada Rahel di telaga (lihat Kej. 29:9–20). Memang wajar untuk membuat keputusan rohani anda dan keputusan kerjaya hidup anda sebelum berkahwin. Bakal pasangan anda harus tahu “apa yang dia akan hadapi.” Adakah orang ini seorang Kristian yang komited? Apakah jenis pekerjaan yang akan dia ceburi? Adakah orang ini akan menjadi guru, jururawat, peguam, buruh? Apakah jenis kehidupan yang akan saya jalani? Soalan-soalan lain yang memerlukan jawapan sebelum ikatan perkahwinan ialah: Apakah tahap pendidikan yang telah dicapai orang ini? Berapakah jumlah hutang orang ini yang akan terbawa dalam perkahwinan? Adakah saya sanggup menerima keadaan ini sebagai sebahagian daripada tanggungjawab saya?

`Sila baca 2 Korintus 6:14, 15. Mengapakah prinsip ini sangat penting untuk dipertimbangkan semasa mencari pasangan hidup? Walaupun ia tidak menjamin perkahwinan yang baik, mengapakah ia membantu menjadikan peluang perkahwinan yang baik lebih baik?`