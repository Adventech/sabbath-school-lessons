---
title:  Kajian Tambahan
date:  17/02/2023
---

“Apabila Anak Manusia datang dalam kemuliaan-Nya dan semua malaikat bersama-sama dengan Dia, maka Ia akan bersemayam di atas takhta kemuliaan-Nya, lalu semua bangsa akan dikumpulkan di hadapan-Nya dan Ia akan memisahkan mereka seorang dari pada seorang.’ Demikianlah Kristus di Bukit Zaitun menggambarkan kepada murid-murid-Nya pemandangan hari penghakiman yang besar. Apabila bangsa-bangsa dihimpunkan di hadapan-Nya, hanya akan ada dua kelompok, takdir kekal mereka akan ditentukan oleh apa yang telah mereka lakukan atau lalai lakukan bagi-Nya dalam diri orang miskin dan yang menderita.”—Ellen G. White , The Desire of Ages, hlm. 637.

“Semasa anda membuka pintu anda kepada orang-orang milik Kristus yang memerlukan dan menderita, anda menyambut malaikat yang tidak kelihatan. Anda menjemput sahabat makhluk syurga. Mereka membawa suasana suci kegembiraan dan kedamaian. Mereka datang dengan pujian di bibir mereka, sahutan pujian kedengaran di syurga. Setiap perbuatan belas kasihan menjadi muzik di sana. Bapa dari takhta-Nya menghitung pekerja yang tidak mementingkan diri di antara khazanah-Nya yang paling berharga.”—The Desire of Ages, hlm. 639.

**Soalan Perbincangan**:

`”Sebab orang-orang miskin tidak hentinya akan ada di dalam negeri itu” (Deut. 15:11, ITB). Ada yang menggunakan kata-kata ini untuk mewajarkan tindakaan tidak membantu orang miskin, dengan alasan seperti ini, “Tuhan berkata orang miskin akan sentiasa ada di antara kita, jadi, begitulah keadaannya.” Apakah kesilapan pemikiran itu?`

`Sila baca 1 Timotius 6:17–19: “Peringatkanlah kepada orang-orang kaya di dunia ini agar mereka jangan tinggi hati dan jangan berharap pada sesuatu yang tak tentu seperti kekayaan, melainkan pada Tuhan yang dalam kekayaan-Nya memberikan kepada kita segala sesuatu untuk dinikmati. Peringatkanlah agar mereka itu berbuat baik, menjadi kaya dalam kebajikan, suka memberi dan membagi dan dengan demikian mengumpulkan suatu harta sebagai dasar yang baik bagi dirinya di waktu yang akan datang untuk mencapai hidup yang sebenarnya” (ITB).`

`Perhatikan apa bahayanya: untuk mempercayai kekayaan seseorang berbanding dengan Tuhan yang hidup. Mengapakah begitu mudah bagi mereka yang mempunyai wang berbuat demikian, walaupun mereka tahu bahawa pada akhirnya semua wang mereka tidak dapat membuat mereka hidup kekal? Mengapakah kita semua mesti berhati-hati untuk tidak mempercayai sesuatu selain daripada Tuhan yang hidup?`