---
title:  Apakah Engkau Memperhatikan Hamba-Ku Ayub?
date:  16/02/2023
---

`Sila baca Ayub 1:8. Bagaimanakah Ayub digambarkan oleh Tuhan sendiri?`

Itu cukup bagus, bahkan Tuhan pun memanggil Ayub "sempurna" dan "jujur" (Ayub 1:8), begitu sempurna dan lurus sehingga tidak ada orang lain di bumi pada masa itu yang dapat menyamainya. Sekali lagi, ini adalah firman Tuhan sendiri, secara harfiah, tentang Ayub.

Walaupun selepas Ayub menghadapi satu demi satu malapetaka, Tuhan mengulangi apa yang pertama kali Dia katakan tentang Ayub, bahawa tidak ada orang lain di bumi seperti dia, sempurna, saleh dan jujur dan sebagainya, kecuali kemudian unsur baharu telah ditambah. Ayub tetap tekun dalam kesalehannya, “meskipun engkau telah membujuk Aku melawan dia untuk mencelakakannya tanpa alasan” (Ayub 2:3, ITB).

Walaupun kita mendapat gambaran yang kuat tentang kesempurnaan dan kejujuran Ayub dalam bagaimana dia menolak untuk melepaskan Tuhan meskipun semua itu berlaku dan walaupun diejek isterinya, “ ‘Masih bertekunkah engkau dalam kesalehanmu? Kutukilah Tuhanmu dan matilah!’” (Ayub 2:9, ITB), buku itu mendedahkan satu lagi aspek kehidupan Ayub sebelum drama di sini berlaku.

`Sila baca Ayub 29:12–16. Apakah yang digambarkan di sini yang memberi kita lebih banyak pemahaman tentang rahsia karakter Ayub?`

Mungkin apa yang paling bernas di sini ialah kata-kata Ayub, “aku menjadi bapa bagi orang miskin, dan perkara orang yang tidak kukenal, kuselidiki” (Ayub 29:16). Dalam erti kata lain, Ayub tidak hanya menunggu, misalnya, untuk beberapa pengemis yang berpakaian compang-camping untuk mendekatinya untuk mendapatkan pemberian. Sebaliknya, Ayub proaktif dalam mencari orang-orang yang memerlukan dan kemudian bertindak memenuhi keperluan mereka.

Ellen G. White mencadangkan, “Jangan tunggu mereka [orang miskin] meminta perhatian anda untuk melihat keperluan mereka. Bertindaklah seperti Ayub. Perkara yang dia tidak tahu dia selidiki. Pergilah lakukan lawatan pemeriksaan dan selidiki apa yang diperlukan dan bagaimana keperluan itu boleh dibekalkan dengan terbaik.”—Testimonies for the Church, jilid 5, hlm. 151. Ini adalah tahap pengurusan wang dan pengawasan sumber Tuhan yang di luar daripada amalan kebanyakan anak-anak Tuhan hari ini.

`Sila baca Yesaya 58:6–8. Bagaimanakah kita boleh mengambil kata-kata kuno ini dan menerapkannya pada diri kita hari ini?`