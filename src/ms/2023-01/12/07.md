---
title:  Kajian Tambahan
date:  24/03/2023
---

Berikut adalah gambaran keluarga gereja yang setia mengurus pekerjaan Tuhan di bumi.

**Visi Pengurusan untuk Gereja-gereja Seventh-day Adventist Di Seluruh Dunia**

Pada masa hadapan; Para pastor dan pemimpin gereja setempat telah berjaya mewujudkan suasana pengurusan dalam gereja. Mereka telah mengajar, melatih, menyokong, dan menggalakkan keluarga gereja dalam pengurusan kewangan alkitabiah.

Orang ramai menerapkan prinsip-prinsip alkitabiah ke dalam kehidupan mereka. Mereka semakin bermurah hati, menyimpan secara tetap untuk perkara yang tidak dijangka, dan keluar daripada belenggu hutang.

Gaya hidup mereka ditandai dengan kesederhanaan, disiplin, dan kepuasan. Wang telah dihapuskan sebagai tuhan saingan, dan mereka berkembang dalam hubungan mereka dengan Tuhan Pencipta.

Pada pagi Sabat, orang ramai tiba untuk kebaktian. Dalam sikap mereka ada rasa damai—kurang kebimbangan dalam hal kewangan, rasa puas dan rasa syukur yang meluas.

Konflik perkahwinan kerana wang telah dihapuskan sebahagian besarnya. Mereka memasuki ibadah dengan perasaan menanti-nantikan dan mengharapkan kehadiran dan pekerjaan Tuhan bersama mereka.

Jabatan-jabatan gereja dibiayai sepenuhnya, dan ia mempunyai penjangkauan yang kuat. Ia memanjangkan kasih Kristus dengan cara yang sangat ketara kepada orang-orang yang memerlukan.

Dana telah tersedia untuk memberikan kemudahan gereja yang sangat menyokong pelayanan dan diselenggarakan dengan terbaik.

Persoalan di hadapan kita semua adalah, “Apakah yang Tuhan panggil kita lakukan dengan apa pun sumber yang Dia percayakan kepada kita?”

**Soalan Perbincangan**:

`Di dalam kelas, bincangkan tentang persoalan bagaimana kita memahami dua ajaran alkitabiah yang sangat jelas: keselamatan melalui iman dan ganjaran mengikut perbuatan. Bagaimanakah kita mengharmonikan kedua-dua konsep ini?`

`Mengapakah belajar untuk berpuas hati dengan apa yang kita ada sekarang tidak bermakna kita tidak boleh berusaha untuk memperbaiki kedudukan kewangan kita? Maksudnya, mengapa idea-idea ini tidak semestinya bertentangan?`

`Tidak ada persoalan bahawa keabadian menanti kita. Apakah pilihan yang kita buat sekarang, walaupun "kecil," yang akan membantu menentukan di mana kita akan menghabiskan keabadian itu?`