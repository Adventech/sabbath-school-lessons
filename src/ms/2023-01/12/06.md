---
title:  Mata Tertuju Kepada Hadiah
date:  23/03/2023
---

Selepas pertaubatan Paulus, dia terjun sepenuhnya ke dalam perkerjaan Kristus. Oleh kerana pendidikan dan fikirannya yang tajam, dia boleh menjadi sangat berjaya dari perspektif duniawi. Seperti Musa, Paulus memilih untuk menderita bersama anak-anak Tuhan yang setia dan demi Kristus. Dia mengalami pemukulan, rejam, penjara, kapal karam, kelaparan, kesejukan, dan banyak lagi seperti yang dicatat dalam 2 Korintus 11:24–33. Bagaimanakah dia mampu bertahan dengan semua ini?

`Sila baca Roma 8:16–18. Bagaimanakah pengetahuan bahawa dia adalah anak Tuhan menjadi faktor dalam kesetiaannya?`

Nilai yang Paulus letakkan atas ganjaran orang beriman itulah yang membuatkan dia teruja dengan penderitaan bagi Kristus. Dia menulis dari penjara: “Saudara-saudara, aku sendiri tidak menganggap, bahwa aku telah menangkapnya, tetapi ini yang kulakukan: aku melupakan apa yang telah di belakangku dan mengarahkan diri kepada apa yang di hadapanku, dan berlari-lari kepada tujuan untuk memperoleh hadiah, yaitu panggilan sorgawi dari Tuhan dalam Kristus Yesus” (Flp. 3:13, 14, ITB).

`Sila baca 1 Timotius 6:6–12, yang telah kita lihat tetapi patut untuk dibaca kembali. Apakah mesej penting dalam ayat-ayat ini, terutamanya bagi kita sebagai orang Kristian?`

Dari perspektif alkitabiah, kemakmuran adalah memiliki apa yang anda perlukan apabila anda memerlukannya. Itu bukan pengumpulan harta benda. Kemakmuran juga menuntut janji Tuhan dalam Filipi 4:19: “Tuhanku akan memenuhi segala keperluanmu menurut kekayaan dan kemuliaan-Nya dalam Kristus Yesus.” Akhirnya, kemakmuran adalah bersyukur atas apa yang anda miliki di dalam Tuhan dan percaya kepada-Nya dalam segala hal.

Tuhan tidak menjanjikan anak-anak-Nya bahawa mereka semua akan kaya dari segi harta dunia ini. Malah, Dia berkata bahawa semua orang yang hidup saleh akan mengalami penganiayaan. Apa yang Dia tawarkan adalah lebih baik daripada harta dunia. Dia berkata, "Aku akan menyediakan keperluanmu, dan ke mana pun kamu pergi, Aku akan bersamamu." Kemudian pada akhirnya Dia akan memberikan kepada umat-Nya yang setia kekayaan sebenar serta tanggungjawab dan kehidupan yang kekal. Sungguh suatu ganjaran yang mengagumkan!

Menjelang akhir hayatnya, Paulus dapat berkata, “Mengenai diriku, darahku sudah mulai dicurahkan sebagai persembahan dan saat kematianku sudah dekat. Aku telah mengakhiri pertandingan yang baik, aku telah mencapai garis akhir dan aku telah memelihara iman. Sekarang telah tersedia bagiku mahkota kebenaran yang akan dikaruniakan kepadaku oleh Tuhan, Hakim yang adil, pada hari-Nya; tetapi bukan hanya kepadaku, melainkan juga kepada semua orang yang merindukan kedatangan-Nya” (2 Tim. 4:6–8). Semoga kita semua, melalui rahmat Tuhan, dapat mengatakan perkara yang sama, dan dengan jaminan yang sama juga.