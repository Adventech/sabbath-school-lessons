---
title:  Mengurus dalam Masa yang Sukar
date:  11/03/2023
---

### Bacaan Untuk Pelajaran Minggu Ini
2 Taw. 20:1–22, 1 Taw. 21:1–14, 2 Pet. 3:3–12, 1 Yohanes 2:15–17, Wahyu 13:11–17.

> <p>Ayat Hafalan</p>
> “ ‘Persembahkanlah syukur sebagai korban kepada Tuhan dan bayarlah nazarmu kepada Yang Mahatinggi! Berserulah kepada-Ku pada waktu kesesakan, Aku akan meluputkan engkau, dan engkau akan memuliakan Aku’ ” (Mazmur 50:14, 15, ITB).

Kadang-kadang dunia kita seolah-olah berputar di luar kawalan: peperangan, pertumpahan darah, jenayah, maksiat, bencana alam, wabak, ketidaktentuan ekonomi, rasuah politik dan banyak lagi. Terdapat desakan yang kuat untuk individu dan keluarga memikirkan terlebih dahulu tentang kelangsungan hidup mereka sendiri. Sehubungan dengan itu, banyak buah pikiran dicadangkan untuk mencari jaminan hidup dalam masa yang tidak menentu ini, yang, tentu saja, boleh difahami.

Kesibukan mencari nafkah hidup memang mengambil banyak fokus harian kita. Dengan hutang yang perlu dibayar, anak-anak untuk dibesarkan, harta untuk dikekalkan, ia memerlukan masa dan pemikiran. Sudah tentu, kita memerlukan pakaian, makanan, dan tempat tinggal. Dalam Khotbah di Bukit, Yesus membahas keperluan asas ini dan kemudian menyatakan, “‘Bapamu yang di syurga tahu bahawa kamu memerlukan semua ini. Tetapi carilah dahulu kerajaan Tuhan dan kebenaran-Nya, maka semuanya itu akan ditambahkan kepadamu’” (Mat. 6:32, 33, ITB).

Di tengah-tengah masa yang sukar, apabila kita perlu bersandar kepada Tuhan lebih daripada sebelumnya, terdapat beberapa langkah konkrit, berdasarkan prinsip alkitabiah, yang harus kita ikuti.

_*Sila kaji pelajaran minggu ini untuk persediaan Sabat, 18 Mac._