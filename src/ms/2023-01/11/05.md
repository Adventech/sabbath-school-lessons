---
title:  Keutamaan
date:  15/03/2023
---

Perumpamaan dan ajaran Yesus, kisah-kisah tokoh Alkitab, dan nasihat Ellen G. White semuanya menunjukkan dengan jelas bahawa tidak ada komitmen separuh jalan kepada Kristus. Sama ada kita berada atau tidak berada di pihak Tuhan.

Ketika ditanya oleh seorang ahli Taurat tentang perintah yang paling utama, Yesus menjawab, “Kasihilah Tuhan, Elohimmu, dengan segenap hatimu, dengan segenap jiwamu, dengan segenap akal budimu, dan dengan segenap kekuatanmu” (Markus 12:30, IMB). Apabila kita memberikan semua kepada Kristus, tidak ada apa-apa lagi untuk tuan yang lain. Itulah caranya. Begitulah semestinya.

`Sila baca Matius 6:24. Apakah pengalaman anda sendiri dengan kebenaran kata-kata ini?`

Perhatikan, Yesus tidak mengatakan bahawa sukar untuk melayani Tuhan dan wang, atau bahawa anda perlu berhati-hati dalam cara anda melayani kedua-duanya. Sebaliknya Dia berkata, bahawa itu tidak dapat dilakukan. Pemikiran ini sepatutnya meletakkan sedikit ketakutan dan gementar dalam jiwa kita (Flp. 2:12).

`Sila baca 1 Yohanes 2:15–17. Bagaimanakah tiga perkara ini dimanifestasikan dalam dunia kita, dan mengapakah bahaya yang ia datangkan kadang-kadang lebih halus daripada yang kita sedari?`

Tidak hairanlah Paulus menulis, “Pikirkanlah perkara yang di atas, bukan yang di bumi” (Kol. 3:2). Sudah tentu, itu lebih mudah diucapkan daripada dilakukan, kerana perkara-perkara dunia ada di hadapan kita setiap hari. Daya tarikan "semua yang ada di dunia" adalah kuat; tarikan untuk kepuasan segera sentiasa ada, berbisik di telinga kita atau menarik lengan baju kita, atau kedua-duanya sekali. Bukankah orang Kristian yang paling setia pun merasakan sayang kepada “perkara dunia”? Walaupun dengan pengetahuan kita bahawa satu hari nanti semuanya akan berakhir, kita masih merasakan tarikannya, bukan? Bgaimanapun, berita baiknya adalah kita tidak perlu membiarkannya menjauhkan kita daripada Tuhan.

`Sila baca 2 Petrus 3:10–14. Bagaimanakah seharusnya apa yang dia katakan di sini memberi kesan kepada cara kita hidup, termasuk apa yang kita lakukan dengan sumber kita?`