---
title:  Kajian Tambahan
date:  17/03/2023
---

Walaupun tidak ada dalam Alkitab yang memberi amaran terhadap kekayaan, namun tidak ada juga dalam Alkitab yang bercakap tentang kekayaan sebagai meningkatkan komitmen rohani seseorang. Malah, sebaliknya. “Cinta akan wang, keinginan untuk kekayaan, adalah rantai emas yang mengikat mereka [manusia] kepada Setan.”—Ellen G. White, Steps to Christ, hlm. 44.

Sebenarnya, sejak penubuhan agama Kristian, tidak ada gereja yang pernah menikmati kekayaan dan keselesaan seperti yang dinikmati oleh gereja di banyak negara di dunia hari ini. Persoalannya ialah: Apakah risikonya? Kemewahan seperti itu pastinya mempengaruhi kerohanian kita—dan bukan juga untuk kebaikan. Bagaimanakah itu boleh terjadi? Sejak bilakah kekayaan dan kelimpahan material memupuk nilai-nilai Kristian iaitu penyangkalan diri dan pengorbanan diri? Bolehkah pulang ke rumah buka peti sejuk yang penuh dengan makanan lebih daripada yang kita boleh makan, memiliki sebuah atau dua buah kereta, mengambil percutian tahunan, membeli-belah dalam talian, dan mempunyai komputer rumah dan telefon pintar terkini menjadikan kita lebih mudah untuk tidak mencintai dunia mahupun benda-benda di dunia? Walaupun ramai anggota gereja kita tidak memiliki kemewahan ini, namun ramai yang memilikinya— itu membahayakan jiwa mereka sendiri. Ini tidak bercakap tentang yang orang kaya yang memiliki wang berjuta-juta. Mereka sekurang-kurangnya tahu bahawa mereka kaya, dengan itu mereka boleh berjaga-jaga (jika mereka memilih) akan peringatan alkitabiah yang diberikan kepada mereka. Sebaliknya, kita bercakap tentang orang kelas pertengahan, yang—memiliki telefon pintar, iMac, penghawa dingin dan kereta mewah—cukup tertipu untuk berfikir bahawa oleh kerana mereka hanya "kelas menengah", mereka tidak berada dalam bahaya dijerut secara rohani oleh kemakmuran mereka sendiri. Itulah sebabnya persepuluhan boleh menjadi, jika tidak ada yang lain, penawar rohani yang kuat terhadap bahaya kekayaan, walaupun bagi mereka yang tidak "kaya."

**Soalan Perbincangan**:

`Walaupun kita tidak kaya mengikut piawaian dunia, mengapakah kita semua mesti berhati-hati tentang sikap kita terhadap wang dan kekayaan?`

`Apakah beberapa perkara praktikal yang boleh kita lakukan, selain persepuluhan, yang boleh membantu kita memastikan kita tidak terlalu terperangkap dalam perkara-perkara dan kebendaan dunia ini?`

`Apakah yang akan berlaku kepada anda esok jika, secara tiba-tiba, anda tidak boleh membeli atau menjual kerana anda termasuk di antara mereka "yang memelihara perintah-perintah Tuhan dan iman kepada Yesus" (Wahyu 14:12, ITB)? Seberapa baikkah iman anda?`