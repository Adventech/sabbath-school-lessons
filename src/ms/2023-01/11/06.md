---
title:  Apabila Seorang pun Tidak Dapat Menjual atau Membeli
date:  16/03/2023
---

Alkitab menggambarkan satu gambaran yang menyakitkan tentang dunia sebelum kedatangan Yesus yang kedua kali. Daniel bercakap tentang “suatu waktu kesesakan yang besar, seperti yang belum pernah terjadi sejak ada bangsa-bangsa sampai pada waktu itu” (Dan. 12:1, ITB). Memandangkan sudah terjadi beberapa kesusahan pada masa lalu, apa yang dia maksudkan di sini mesti agak teruk.

Kitab Wahyu juga menunjukkan masa-masa yang menyusahkan sebelum kedatangan Kristus.

`Sila baca Wahyu 13:11–17. Bagaimanakah perkara kewangan sesuai dengan penganiayaan akhir zaman?`

Anda tidak boleh membeli atau menjual? Berapa banyak kehidupan kita hari ini berkisar tentang jual beli? Kerja kita, dalam erti kata lain, kita menjual masa dan kemahiran dan barangan kita kepada mereka yang ingin membelinya. Tidak dapat membeli atau menjual bererti hampir tidak dapat berfungsi dalam masyarakat. Tekanan terhadap mereka yang tetap setia akan menjadi sangat besar. Selain itu, lebih banyak wang yang anda miliki, lebih banyak taruhan yang anda akan hadapi di dunia ini. Termasuklah tekanan untuk berkompromi.

Jadi bagaimanakah kita bersedia? Kita bersedia sekarang, dengan memastikan melalui rahmat Tuhan bahawa kita bukan hamba kepada wang kita, kepada perkara-perkara dunia. Jika kita tidak terikat dengan wang dan perkara-perkara duniawi sekarang, kita tidak akan menjadi hamba wang di kemudian hari, apabila kita harus melepaskan semuanya.

`Sila baca Ulangan 14:22 dan bahagian terakhir ayat 23. Apakah yang perlu dilakukan oleh umat Tuhan dengan keuntungan atau penghasilan mereka setiap tahun? Mengapa Tuhan meminta mereka melakukan ini?`

Tuhan menjelaskan melalui Musa bahawa salah satu sebab Dia menubuhkan sistem persepuluhan adalah “supaya engkau belajar untuk selalu takut akan TUHAN, Elohimmu” (Ul. 14:23, IMB). Dalam keselarian puisi Mazmur 31:19, kita melihat bahawa ketakutan adalah sinonim dengan mempercayai (meletakkan percaya).

“Alangkah limpahnya kebaikan-Mu yang telah Kausimpan bagi orang yang takut akan Engkau, yang telah Kaulakukan bagi orang yang meletakkan percaya (berlindung) pada-Mu, di hadapan manusia” (ITB).

Ayat selari ini menunjukkan kepada kita bahawa takut akan Tuhan adalah meletakkan percaya padaNya.

Oleh itu, kita faham bahawa Tuhan menetapkan sistem persepuluhan untuk melindungi kita daripada mementingkan diri sendiri dan untuk menggalakkan kita mempercayai Dia untuk menyediakan keperluan kita. Walaupun setia dalam persepuluhan pastinya bukan jaminan bahawa orang akan tetap setia pada akhirnya, mereka yang tidak setia dalam persepuluhan pastinya menjerumuskan diri mereka dalam masalah.