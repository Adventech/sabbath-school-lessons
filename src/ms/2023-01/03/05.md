---
title:  Membayar Persepuluhan atas Pendapatan Kasar atau Bersih?
date:  18/01/2023
---

Kita mengira persepuluhan kita atas "pendapatan" kita jika kita dibayar mengikut jam atau gaji. Kita membayar "penghasilan" atau keuntungan kita jika kita bekerja sendiri dan mempunyai perniagaan sendiri. Di kebanyakan negara, kerajaan mengeluarkan cukai daripada gaji pekerja untuk menampung kos perkhidmatan yang dilakukan untuk rakyat, seperti keselamatan, jalan raya dan jambatan, faedah pengangguran, dll. Persoalan pendapatan kasar atau bersih terutamanya melibatkan sama ada kita memulangkan persepuluhan atas pendapatan kita sebelum atau selepas cukai tersebut dikeluarkan. Mereka yang bekerja sendiri boleh memotong secara sah kos menjalankan perniagaan untuk menentukan keuntungan sebenar mereka sebelum cukai peribadi mereka ditolak.

Kajian tentang tabiat memberi para anggota mendedahkan bahawa majoriti Seventh-day Adventist memberikan persepuluhan pada pendapatan kasar, iaitu sebelum cukai dikeluarkan. Malah, menurut Prinsip dan Garis Panduan Persepuluhan, yang diterbitkan oleh General Conference pada tahun 1990, “Persepuluhan hendaklah dikira berdasarkan amaun kasar pendapatan gaji sebelum dikehendaki dari segi undang-undang atau potongan lain yang disahkan atas pekerja. Ini termasuk cukai pendapatan persekutuan dan negeri yang menyediakan perkhidmatan dan faedah lain bagi warganegara yang bertanggungjawab. Sumbangan kepada Keselamatan Sosial boleh ditolak – Lihat Garis Panduan 111-F.”—Halaman 22.

`Sila baca 1 Raja-raja 17:9–16. Apakah keadaan janda itu sebelum Elia datang kepadanya? Apakah yang nabi minta dia lakukan dahulu sebelum dia memenuhi keperluan dirinya sendiri dan anaknya? Apakah peraturan penting yang diajarkan oleh kisah ini kepada kita tentang membayar persepuluhan?`

Janda di Sarfat itu diberitahu oleh Tuhan bahawa seorang abdi Tuhan akan datang menemuinya (1 Raja-raja 17:9). Apabila Elia tiba, dia menjelaskan keadaannya yang teruk. Elia mula-mula meminta air minum dan kemudian menambahkan, “Janganlah takut, pulanglah, dan lakukanlah seperti yang telah engkau katakan. Tetapi buatlah lebih dahulu bagiku sepotong kue dari padanya dan bawalah kepadaku. Setelah itu, buatlah bagimu juga bagi anakmu. Karena beginilah YAHWEH, Elohim Israel, berfirman: Tepung dalam tempayan itu tidak akan habis dan minyak dalam buli-buli itu pun tidak akan berkurang sampai YAHWEH menurunkan hujan ke atas muka bum” (1 Raja-raja 17:13, 14, IMB).

Adakah dia mementingkan diri sendiri, atau adakah dia hanya menguji iman janda itu atau sebenarnya, membiarkan janda itu mengamalkan imannya? Jawapannya harus jelas.

Seperti yang telah diberitahu kepada kita, “Setiap orang hendaklah menjadi penilai dirinya sendiri dan dibiarkan memberi sebagaimana yang dikehendaki di dalam hatinya.”—Ellen G. White, Testimonies for the Church, vol. 4, hlm. 469.

`Bagaimanakah anda menjelaskan kepada seseorang yang tidak pernah memberikan persepuluhan berkat yang datang daripada memberi persepuluhan? Apakah berkat-berkat itu, dan bagaimanakah mengembalikan persepuluhan menguatkan iman anda?`