---
title:  Dimanakah Rumah Perbendaharaan Itu?
date:  16/01/2023
---

`Sila baca Maleakhi 3:10. Apakah yang boleh kita pelajari daripada ayat ini tentang ke mana persepuluhan kita harus pergi?`

Walaupun arahan khusus tidak diberikan dalam ayat itu, namun jelas bahawa umat Tuhan tahu apa yang Dia maksudkan dengan perkataan ”rumah perbendaharaan.” Tuhan memang memasukkan dalam arahan-Nya, "supaya ada persediaan makanan di rumah-Ku" (ITB). Umatnya memahami bahawa rumah Tuhan pada mulanya adalah tempat kudus—khemah yang terperinci yang dibina mengikut arahan khusus yang diberikan kepada Musa di Gunung Sinai. Kemudian apabila Israel tinggal di Tanah Perjanjian, pusat lokasi yang pertama adalah di Shiloh dan kemudian di bait di Yerusalem yang lebih kekal.

`Sila baca Ulangan 12:5–14. Ayat-ayat ini tidak menunjukkan bahawa anak-anak Tuhan boleh menggunakan kebijaksanaan mereka sendiri tentang di mana persepuluhan mereka disimpan. Prinsip apakah yang boleh kita ambil daripada ayat-ayat ini untuk diri kita hari ini?`

Sebagai ahli keluarga Tuhan, kita ingin memahami dan mempraktikkan kehendak-Nya mengenai apa yang perlu dilakukan dengan persepuluhan kita. Dalam naratif alkitabiah, kita mengetahui bahawa tiga kali dalam setiap tahun—Paskah, Pentakosta, dan Perayaan Pondok Daun (Kel. 23:14–17)—Umat Tuhan harus pergi ke Yerusalem untuk membawa persepuluhan dan persembahan mereka secara peribadi dan untuk memuji dan untuk menyembah Tuhan. Kemudian orang Lewi membahagi-bahagikan persepuluhan kepada saudara-saudara mereka di seluruh tanah Israel (lihat 2 Taw. 31:11–21, Neh. 12:44–47, Neh. 13:8–14). Selaras dengan prinsip pusat rumah perbendaharaan alkitabiah ini, Gereja Seventh-day Adventist telah menetapkan gereja-gereja setempat, mision-mision, dan uni sebagai gudang bagi pihak gereja dunia, dari mana pelayanan kependetaan itu dibayar.

Untuk kemudahan para anggota gereja, persepuluhan dibawa ke gereja setempat, di mana, sebagai sebahagian daripada pengalaman ibadah mereka, para anggota membawa persepuluhan dan persembahan mereka, walaupun ada juga segelintir yang memberi secara online. Bendahari setempat kemudiannya menghantar persepuluhan itu ke perbendaharaan konference/mision. Sistem pengurusan persepuluhan ini, yang digariskan dan ditahbiskan oleh Tuhan, telah membolehkan Jemaat Seventh-day Adventist mempunyai impak di seluruh dunia dan berkembang di dunia.

`Bayangkan jika semua orang memutuskan untuk memberikan persepuluhan mereka kepada sesiapa yang mereka mahu, apakah yang akan berlaku kepada gereja kita? Mengapakah amalan seperti itu adalah idea yang buruk dan bertentangan dengan Kitab Suci?`