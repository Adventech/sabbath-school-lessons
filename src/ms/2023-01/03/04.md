---
title:  Tujuan Persepuluhan
date:  17/01/2023
---

`Sila baca Imamat 27:30 dan Bilangan 18:21, 24. Apakah yang Tuhan cadangkan untuk dilakukan dengan persepuluhan?`

Oleh kerana Tuhan adalah pemilik segala-galanya (Mazmur 24:1), Dia, tentu sekali, tidak memerlukan wang itu. Tetapi oleh kerana persepuluhan adalah milik-Nya, maka Dia memberitahu kita apa yang perlu dilakukan terhadap persepuluhan itu, iaitu menggunakan persepuluhan-Nya untuk menyokong pelayanan injil. Oleh itu, keperluan para pastor diurus dengan persepuluhan Tuhan.

Suku Lewi—pasukan pelayanan dalam Perjanjian Lama—tidak diberikan harta yang besar, seperti suku-suku yang lain. Lewi diberi bandar-bandar tertentu, termasuk kota-kota perlindungan, dengan tanah yang cukup di sekelilingnya untuk taman-taman peribadi. Mereka disokong oleh persepuluhan orang lain, dan mereka sendiri juga memberikan persepuluhan daripada pendapatan mereka.

`Sila baca Kisah 20:35. Apakah mesej di sini, dan bagaimanakah ini berkaitan dengan persoalan mengenai persepuluhan?`

Persepuluhan adalah penting kerana ia membantu kita mewujudkan hubungan kepercayaan dengan Tuhan. Untuk mengambil satu persepuluh daripada pendapatan anda dan "memberikannya" (walaupun, secara teknikal, ia adalah milik Tuhan) benar-benar memerlukan tindakan iman, dan hanya dengan mengamalkan iman, iman anda akan bertumbuh.

Fikirkan, misalnya, tentang akhir zaman, apabila mereka yang setia tidak boleh membeli atau menjual, seperti yang digambarkan dalam Wahyu 13–14 (lihat pelajaran ke-11). Untuk mengembangkan kepercayaan kepada Tuhan dan dalam pemeliharaan serta kuasa dan kasih-Nya akan menjadi sangat penting apabila kelihatan seolah-olah seluruh dunia menentang kita. Persepuluhan yang setia pasti dapat membantu mengembangkan kepercayaan itu. Malah sebelum kesusahan akhir zaman itu berlaku, betapa pentingnya bagi kita semua untuk belajar meletakkan percaya pada Tuhan, tanpa mengira keadaan kita.

Sebab besar kedua untuk setia dalam kewangan adalah untuk mengakses berkat nyata yang dijanjikan Tuhan. Sebagai sebahagian daripada kontrak persepuluhan, Tuhan telah menjanjikan berkat-berkat yang begitu besar sehingga kita tidak mempunyai ruang yang cukup untuk menerimanya. Dengan lebihan kita, kita boleh membantu orang lain dan membantu untuk menyokong pekerjaan Tuhan dengan persembahan kita.

`Dalam cara apakah anda telah mengalami kebenaran besar bahawa sesungguhnya, “lebih diberkati memberi daripada menerima”?`