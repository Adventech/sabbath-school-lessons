---
title:  Kepentingan Firman Tuhan
date:   01/03/2020
---

`Baca Daniel 9:1, 2. Daniel mengatakan bahawa dia â€œmemperhatikan dalam kumpulan Kitabâ€ nubuatan yang sedang dikajinya dengan sangat teliti. Buku apakah dari kumpulan Kitab itu yang dimaksudkannya?`

Apabila kita melihat kepada doa ini, ia menjadi jelas bahawa ia timbul daripada pengkajian mendalam terhadap wahyu yang Tuhan telah berikan sebelumnya kepada Musa dan nabi-nabi itu. Setelah mempelajari dari gulungan kitab Yeremia bahawa tempoh penawanan itu akan berlanjutan selama tujuh puluh tahun (lihat Yer. 25:11, 12; Yer. 29:10), Daniel memahami kepentingan waktu sejarah yang dia sedang alami pada waktu itu.

Mari kita ingat bahawa Daniel mengucapkan doa ini dalam tahun 539 S.M., tahun di mana Empayar Persia menggantikan Babilon. Oleh itu, hampir tujuh puluh tahun telah berlalu sejak Nebukadnezar menakluki Yerusalem dan memusnahkan kaabah  itu. Oleh yang demikian, menurut nubuatan Yeremia, umat Tuhan tidak lama lagi akan kembali ke tanah air mereka. Mempercayai Firman Tuhan, Daniel tahu bahawa sesuatu yang penting akan berlaku kepada bangsanya dan bahawa, seperti yang dijanjikan Tuhan dalam FirmanNya, pembuangan mereka di Babilon akan berakhir dan orang-orang Yahudi akan kembali ke rumah mereka.

Melalui pengkajiannya terhadap Kitab Suci yang ada padanya, Daniel juga menyedari betapa serius dosa bangsanya. Oleh kerana mereka telah melanggar perjanjian, mereka telah memutuskan hubungan mereka dengan Tuhan; Oleh sebab itu, akibat yang tidak dapat dielakkan adalah pembuangan (Im. 26:14-45). Penyelidikan terhadap ungkapan-ungkapan Tuhan telah memberi Daniel pengertian tentang masa-masa tersebut dan itulah yang memberi desakan kepada Daniel untuk memohon kepada Tuhan bagi mewakili bangsanya.

Sementara kita mendekati sejarah masa-masa akhir dunia, kita perlu menyelidiki Firman Tuhan dengan lebih banyak dari sebelumnya dan hidup sesuai dengannya. Hanya Kitab Suci yang dapat memberi kita penjelasan yang wajar tentang dunia di mana kita hidup ini. Lagipun, Kitab Suci menceritakan kisah kontroversi yang hebat antara yang baik dan yang jahat, dan dengan itu mendedahkan bahawa sejarah manusia akan ditutup dengan penghapusan kejahatan dan penubuhan kerajaan kekal Tuhan. Semakin kita mempelajari Kitab Suci, semakin baik kita dapat memahami keadaan kontemporari dunia dan tempat kita di dalamnya, serta sebab-sebab kita untuk pengharapan di tengah-tengah dunia yang tidak menawarkan apa-apa.

`Bagaimanakah Alkitab membantu kita untuk memahami pada satu titik bahawa dunia, di dalam dan olehnya, dengan mudah tidak memberikan apa-apa erti langsung?`