---
title:  Rayuan untuk Kasih Karunia
date:   02/03/2020
---

`Baca Daniel 9:3-19. Atas alasan apakah Daniel menyatakan rayuannya untuk belas kasihan?`

Kita harus memberi perhatian kepada beberapa perkara di dalam doa ini.

Pertama, tidak ada dalam Doa Daniel yang meminta apa-apa penjelasan tentang bencana-bencana yang berlaku kepada orang-orang Yahudi. Dia mengetahui sebabnya. Sesungguhnya, sebahagian besar daripada doa Daniel itu sendiri memberitahukan kisah tersebut: â€œ[Kami] tidak mendengarkan suara Tuhan kami, yang menyruh kami hidup menurut hukum yang telah diberikanNya kepada kami dengan perantaraan para nabi, hamba-hambaNyaâ€ (Dan. 9:10). Pada waktu yang lalu, kita meninggalkan Daniel dengan keperluan untuk memahami sesuatu di akhir Daniel 8, apabila dia tidak memahami penglihatan 2,300 petang dan pagi (lihat Dan. 8:27).

Kedua, doa ini adalah rayuan untuk kasih karunia Tuhan, memohon kerelaan Tuhan untuk mengampunkan umatNya walaupun mereka telah berdosa dan melakukan kejahatan. Dalam satu pengertian, kita melihat di sini satu ilustrasi yang berkuasa tentang Injil, orang-orang berdosa yang tidak mempunyai apapun kebaikan dalam diri mereka sendiri, namun mencari rahmat yang mereka tidak layak untuk terima dan pengampunan yang mereka tidak perolehi. Bukankah ini satu contoh keadaan apabila kita masing-masing, secara individu, berada di hadapan Tuhan?

`Baca Daniel 9:18, 19. Apakah sebab-sebab lain yang Daniel berikan kepada Tuhan untuk menjawab doanya?`

Satu lagi aspek doa Daniel yang harus disebutkan: rayuan untuk menghormati nama Tuhan. Oleh itu, doa itu tidak didorong untuk kesenangan peribadi Daniel atau untuk bangsanya, tetapi demi Tuhan Sendiri (Dan. 9: 17-19). Dalam erti kata lain, permohonan itu harus diberikan kerana nama Tuhan akan dihormati.

`Bacalah 2 Raja-raja 19:15-19. Dalam cara apakah doa Yehezkiah menyerupai doa Daniel? Apakah yang dikatakan oleh Matius 5:16 tentang bagaimana kita juga boleh memuliakan Tuhan?`