---
title:  Pandangan Tambahan
date:   06/03/2020
---

Berikut di bawah ini adalah sebuah carta yang menerangkan tentang nubuatan 70 minggu dalam Daniel 9:24-27 yang dikaitkan dan membentuk titik permulaan kepada nubuatan 2,300 tahun dalam Daniel 8:14. Jika anda mengira 2,300 tahun dari 457 S.M. (dengan menolak ketidakwujudan tahun kosong), anda akan mendapat 1844; atau, jika anda mengira baki 1,810 tahun dari 34 T.M. (2,300 tolak dengan 490 tahun yang pertama), kamu akan tiba kepada tahun 1844 juga. Oleh itu, pembersihan kaabah yang dinyatakan dalam Daniel 8:14 boleh diperlihatkan bermula dalam tahun 1844.

Perhatikan juga, bagaimana tahun 1844 itu sesuai dengan apa yang kita lihat di dalam Daniel 7 dan 8.  Iaitu, pengadilan dalam Daniel 7, juga membawa maksud yang sama dengan pembersihan kaabah dalam Daniel 8 (lihat di dalam pelajaran 2 minggu yang terakhir), yang berlaku selepas 1,260 tahun penganiayaan (Dan. 7:25) namun, sebelum Kedatangan Kedua Yesus dan pembentukan kerajaan yang kekal.

<img style="max-width:100%" src="https://sabbath-school-stage.adventech.io/api/v1/ms/quarterlies/2020-01/lessons/10/days/prophecy.png" />

**Soalan-soalan Perbincangan**

`1. 	Para ilmuwan telah berkata, dan tepatnya, bahawa nubuatan 2,300-hari dan nubuatan 70-minggu sebenarnya hanya satu nubuatan. Mengapakah mereka berkata demikian? Apakah bukti yang anda jumpai untuk menyokong pernyataan itu?`

`2. 	Apakah yang kita pelajari dari doa perantaraan Daniel yang juga boleh membantu kita dalam kehidupan perantaraan kita?`

`3. 	Pengorbanan Kristus bagi pihak kita adalah satu-satunya pengharapan kita. Bagaimanakah ini dapat membantu kita merendahkan diri dan, lebih penting lagi, menjadikan kita lebih mengasihi dan memaafkan orang lain? Apa yang seharusnya Lukas 7: 40-47 katakan kepada kita semua?`

`4. 	Lihatlah betapa pentingnya Kitab Suci kepada doa Daniel dan pengharapannya. Lagipun, bangsa itu dikalahkan dengan begitu kejam, orang Israel menjadi orang buangan, tanah mereka dimusnahkan, dan ibu kota mereka dihancurkan. Namun, tidak mengira apa yang berlaku, dia mempunyai pengharapan bahawa bangsa Israel akan kembali pulang. Di manakah dia mendapatkan pengharapan ini selain dari Alkitab dan janji-janji Tuhan yang tertulis di dalamnya? Apa seharusnya hal ini beritahukan kepada kita tentang pengharapan yang boleh kita juga perolehi dari janji-janji di dalam FirmanNya?`