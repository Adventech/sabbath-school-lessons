---
title:  Terbukti Benar
date:   13/02/2020
---

`Baca Daniel 6:24-28. Apakah kesaksian yang raja berikan tentang Tuhan?`

Satu perkara penting dalam kisah ini adalah hakikat bahawa Darius memuji Tuhan dan mengakui kedaulatan Tuhan. Ini adalah kemuncaknya, bahkan satu klimaks (kemuncak), pujian atau ekspresi pengakuan yang diberikan kepada Tuhan yang terdapat di dalam bab-bab sebelumnya (Dan. 2:20-23; Dan. 3:18, 29; Dan. 4:1-3, 34-37). Sama seperti Nebukadnezar, Darius memberikan respon kepada penyelamatan Daniel dengan memuji Tuhan. Namun, dia melakukan lebih dari itu juga: dia menarik balik perintah yang ditetapkan sebelum ini dan memerintahkan semua orang supaya â€œtakut dan gentar kepada Tuhannya Danielâ€ (Dan. 6:27).

Ya, Daniel diselamatkan melalui keajaiban, kesetiaannya dihargai,  kejahatan dihukum, dan kehormatan dan kekuasaan Tuhan terbukti benar. Namun apa yang kita lihat di sini adalah satu contoh kecil tentang apa yang akan berlaku pada skala sejagat: umat Tuhan diselamatkan, kejahatan dihukum, dan Tuhan dibuktikan benar di hadapan alam semesta.

`Baca Daniel 6:25. Apakah yang mungkin kita dapati agak menyusahkan hati tentang ayat ini, dan mengapa?`

Namun, ada satu masalah yang mengganggu fikiran, iaitu berkenaan dengan isteri dan anak-anak, setahu kita, tidak bersalah, namun yang menderita nasib yang sama seperti mereka yang telah bersalah. Bagaimanakah kita dapat menjelaskan apa yang kelihatannya seperti penyalahgunaan keadilan?

Pertama, kita harus perhatikan bahawa tindakan itu diputuskan dan dilaksanakan oleh raja menurut hukum Persia, yang turut menyabitkan keluarga kepada hukuman si pesalah. Menurut satu prinsip kuno, seluruh keluarga beruang bertanggungjawab ke atas pelanggaran satu daripada ahli keluarga. Ini tidak bermaksud bahawa ianya benar; ia hanya bermaksud bahawa cerita ini bersesuaian dengan apa yang kita ketahui tentang undang-undang Persia.

Kedua, kita harus perhatikan bahawa naratif alkitabiah melaporkan peristiwa itu tetapi tidak menyokong tindakan raja. Malah, Alkitab jelas melarang anak-anak dibunuh kerana dosa ibu bapa (Ulangan 24:16).

`Apabila berhadapan dengan ketidak adilan seperti ini dan banyak lagi yang lain, apakah penghiburan yang anda dapati dari ayat-ayat seperti dalam 1 Korintus 4:5? Apakah yang dikatakannya, dan mengapakah mesej yang disampaikan itu begitu penting?`