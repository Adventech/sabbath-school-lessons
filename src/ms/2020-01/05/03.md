---
title:  Diberi Amaran oleh Nabi
date:   27/01/2020
---

`Baca Daniel 4:27. Selain dari amaran tentang apa yang akan berlaku, apa yang Daniel beritahu raja untuk lakukan, dan mengapa? (lihat juga Ams. 14:31).`

Daniel bukan sahaja memberikan tafsiran mimpi tersebut, dia juga menunjukkan jalan keluar dari keadaan itu kepada raja: â€œJadi, ya raja, biarlah nasihatku berkenan pada hati tuanku: lepaskanlah diri tuanku dari pada dosa dengan melakukan keadilan, dan dari pada kesalahan dengan menunjukkan belas kasihan terhadap orang yang tertindas; dengan demikian kebahagiaan tuanku akan dilanjutkan!â€ (Dan. 4:27).

Nebukadnezar melakukan pekerjaan besar-besaran di Babilon. Kebun-kebun, sistem terusan, dan beratus-ratus kuil dan projek-projek bangunan lain mengubah bandar itu menjadi salah satu daripada keajaiban dunia kuno. Namun, kemegahan dan keindahan semacam itu, sebahagian daripadanya, dicapai melalui eksploitasi tenaga kerja hamba dan pengabaian terhadap orang miskin. Tambahan pula, kekayaan kerajaan digunakan untuk memuaskan kesenangan raja dan rombongannya. Oleh itu, kebanggaan Nebukadnezar bukan sahaja menghalangnya daripada mengakui Tuhan, tetapi sebagai akibatnya, ia juga membuatkannya tidak sedar akan kesusahan orang-orang yang kekurangan. Memandangkan penjagaan istimewa yang ditunjukkan oleh Tuhan kepada golongan miskin, tidak menghairankan, daripada semua kemungkinan dosa yang boleh dinyatakan oleh Daniel kepada raja, dia menyebut dengan khusus tentang dosa mengabaikan orang miskin.

Mesej kepada Nebukadnezar ini bukan sesuatu yang baru. Nabi-nabi Perjanjian Lama sering memberikan amaran kepada umat-umat Tuhan berkenaan dengan penindasan kepada golongan miskin. Sesungguhnya, yang kelihatan sangat menonjol dari antara dosa-dosa yang membawa kepada pembuangan raja adalah pengabaian terhadap orang-orang yang memerlukan. Lagi pun, belas kasihan kepada orang-orang miskin merupakan ekspresi amalan kebajikan Kristian yang tertinggi; sebaliknya, pemerasan dan pengabaian orang-orang miskin merupakan satu serangan terhadap Tuhan Sendiri. Dalam memelihara kebajikan orang miskin, kita mengakui bahawa Tuhan ada pemilik segala-galanya, yang bermaksud bahawa kita bukanlah pemilik tetapi hanyalah penatalayan-penatalayan harta milik Tuhan.

Melayani orang lain melalui harta benda kita, kita memberikan penghormatan kepada Tuhan dan mengakui Dia adalah Pemilik. Pemilikan Tuhan seharusnya secara mutlak menentukan nilai dan fungsi harta benda milik kita. Di sinilah kegagalan Nebukadnezar, dan kita juga berisiko untuk gagal, kecuali kita mengakui keagungan Tuhan ke atas pencapaian-pencapaian kita dan mengakui kebenaran kenyataan ini dengan memberikan bantuan kepada golongan yang memerlukan pertolongan.