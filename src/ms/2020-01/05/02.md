---
title:  Bukankah ini Babilon yang Hebat itu?
date:   26/01/2020
---

`Baca Daniel 4:1-33. Apakah yang terjadi kepada raja, dan mengapa?`

Tuhan memberikan mimpi yang kedua kepada Nebukadnezar. Pada kali ini, raja tidak lupa akan mimpi tersebut. Namun, oleh kerana ahli-ahli bijak pandai gagal sekali lagi, raja menitahkan Daniel untuk memberikan tafsiran mimpi tersebut. Dalam mimpi itu, raja melihat sebatang pohon besar yang mencapai langit dan seorang kudus Syurgawi memerintahkan agar pokok itu ditebang. Hanya tunggul dan akar-akarnya dibiarkan di dalam tanah dan dibasahi dengan embun dari langit. Namun, apa yang mengganggu fikiran Nebukadnezar adalah bahagian mimpi yang memperlihatkan seorang penjaga, seorang kudus yang mengatakan, â€œBiarlah hati manusianya berubah dan diberikan kepadanya hati binatang. Demikianlah berlaku atasnya sampai tujuh masa berlaluâ€ (Dan. 4:16). Menyedari keseriusan mimpi itu, Daniel mengatakan dengan sopan bagaimana dia mengharapkan mimpi itu adalah berkenaan dengan  musuh-musuh raja. Bagaimana pun, kerana kesetiaannya kepada perkabaran yang dinyatakan di dalam mimpi itu, Daniel mengatakan bahawa maksud mimpi itu adalah mengenai raja sendiri.

Pokok kayu, umumnya, digunakan di dalam Alkitab sebagai simbol untuk mewakili raja-raja, bangsa-bangsa dan kerajaan-kerajaan (Yehezkiel 17; 31; Hosea 14; Zak. 11:1, 2; Luk. 23:31). Oleh itu, pohon yang besar itu sesuai sebagai perlambangan untuk seorang raja yang sombong. Tuhan memberikan Nebukadnezar pemerintahan dan kekuasaan; bagaimana pun, Nebukadnezar gagal mengenali bahawa segala yang dimilikinya datang dari Tuhan.

`Fokuskan kepada Daniel 4:30. Apakah yang dikatakan oleh raja, yang menunjukkan bahawa dia masih belum memahami amaran yang Tuhan telah berikan kepadanya?`

Mungkin apa yang berbahaya tentang kesombongan adalah bahawa ia boleh membawa kita untuk melupakan betapa kita bergantung sepenuhnya kepada Tuhan untuk segala-galanya. Dan apabila kita melupakannya, kita berada di atas dasar kerohanian yang merbahaya.

`Apakah perkara-perkara yang telah anda capai dalam kehidupan anda? Adakah anda boleh merasa bangga di atas pencapaian itu tanpa merasa sombong? Jika ya, bagaimana boleh anda berlaku demikian?`