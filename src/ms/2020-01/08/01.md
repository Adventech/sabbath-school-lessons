---
title:  Dari Lautan Bergelora ke Awan-awan Syurgawi
date:   15/02/2020
---

### Baca untuk Pelajaran Minggu Ini
Dan. 7, 2 Tes. 2:1-12, Rm. 8:1, Mrk 13:26, Luk. 9:26, Luk. 12:8, 1 Tim. 2:5.

> <p>Ayat Hafalan</p>
> â€œMaka pemerintahan, kekuasaaan dan kebesaran dari kerajaan-kerajaan di bawah semesta langit akan diberikan kepada orang-orang kudus, umat Yang Mahatinggi: pemerintahan mereka adalah pemerintahan yang kekal, dan segala kekuasaan akan mengabdi dan patuh kepada merekaâ€ (Daniel 7:27).

Penglihatan Daniel 7, topik kita pada minggu ini sejajar dengan mimpi dalam Daniel 2. Namun Daniel 7 mengembangkan apa yang diperlihatkan dalam Daniel 2. Pertama, penglihatan berlaku pada waktu malam dan kelihatan  empat angin menggoncangkan laut besar. Kegelapan dan air memberi bayangan tentang penciptaan, namun di sini, penciptaan kelihatannya dalam keadaan kacau atau sedang diserang. Kedua, binatang-binatang di dalam penglihatan itu adalah haram dan merupakan binatang campuran, yang melambangkan pelanggaran kepada keteraturan penciptaan. Ketiga, binatang-binatang itu digambarkan cuba untuk menggunakan kekuasaan; oleh itu, kekuasaan yang diberikan oleh Tuhan kepada Adam di taman itu seolah-olah telah dirampas oleh kuasa-kuasa ini. Keempat, pada kedatangan Anak Manusia, kekuasaan Tuhan akan dipulihkan dan diberikan kepada mereka yang berhak untuk memilikinya. Apa yang hilang daripada Adam sewaktu berada di taman itu, akan dipulihkan semula oleh Anak Manusia dalam penghakiman Syurgawi nanti.

Penerangan di atas memberikan satu gambaran yang luas kepada imejan alkitabiah yang berfungsi sebagai latar belakang kepada penglihatan yang amat simbolik ini. Mujurlah, beberapa daripada butiran penting dalam penglihatan ini dijelaskan oleh seorang malaikat, jadi kita dapat memahami kontur utama nubuatan yang luar biasa ini.

_*Selidiki pelajaran minggu ini untuk persediaan bagi Sabat, 22 Febuari._