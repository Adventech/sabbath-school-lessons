---
title:  Troas
date:   04/09/2018
---

Selepas pencerobohan (Kisah 19:23-41), Paulus memutuskan  untuk meninggalkan Efesus. Tetapi dia melencong melewati Makedonia dan Akaya daripada terus ke Jerusalem (Kisah 20:1-3). Dalam perjalanan ini, wakil daripada beberap orang anggota gereja bukan Yahudi bersama dia (kisah 20:1).

`Sila baca Kisah 20:7-12. Apa yang salah dengan alasan umum bahawa ayat-ayat ini dapat membantu membuktikan hari Sabat diubah kepada hari Ahad?`

Persinggahan Paulus di Troas berakhir dengan pertemuan gereja “pada hari pertama dalam minggu” (Kisah 20:7). Mereka berkumpul bersama “untuk memecah-mecahkan roti,” barangkali merujuk kepada Perjamuan Suci, dengan atau tanpa  makan bersama sebagaimana kebiasaan bergabung dengan makanan sejak hari sejak hari-hari awal gereja di Jerusalem (Kisah 2:42, 46). Tidak disebutkan tentang gelas mahupun berdoa,  tidak menolak kemungkinan. Bagaimanapun, maksudnya, adalah bahawa episod ini selalu disebut-sebut sebagai bukti bahawa pada zaman Paulus, sekurang-kurangnya gereja-gereja bukan Yahudi telahpun menggantikan Sabat dengan Ahad sebagai hari perbaktian.

Namun, sebelum membuat tuntutan sedemikian, adalah perlu untuk menetapkan hari yang tepat di mana mesyuarat itu berlangsung, serta jenis mesyuarat. Rujukan  kepada penggunaan lampu, bersama-sama dengan kenyataan bahawa mesej Paulus terus sampai pada tengah malam (kisaah 20:7), bahkan sehingga keesokan harinya (Kisah 20:11), tidak menyatakan seorang yang bernama Eutikus yang tidur lelap (Kisah 20:9), menjadikan waktu mesyuarat itu jelas sekali pada waktu malam.

Meskipun begitu, persoalannya adalah sama ada waktu itu pada malam sebelum hari Ahad atau malam selepas hari Ahad. Jawapannya bergantung kepada perhitungan sistem masa yang Lukas gunakan, sama ada sistem Yahudi – dari terbenamnya matahari sampai terbenamnya matahari atau sistem Roma – dari tengah malam sampai tengah malam. Sekiranya sistem pertama, maka malam hari Sabtu dan jika sistem yang kedua, ia adalah malam hari Ahad.

Mana-manapun, ayat-ayat dalam Kisah 20:7-20 menyatakan bahawa, walaupun mesyuarat itu diadakan pada malam hari Ahad,  ia bukan mesyuarat biasa gereja tetapi mesyuarat khas memandangkan keberangkatan Paulus pada keesokan pagi. Oleh itu, sukar untuk melihat bagaimana episod yang  terpencil luarbiasa ini memberi sokongan kepada pemelihara hari Ahad. Pada hal, fakta sebenarnya, tidak demikian.

`Renungkan lebih mendalam semua sebab kesahihan memelihara Sabat Hari Ketujuh. Bagaimanakah sokongan alkitabiah berkuasa membantu hari Sabat dan membantu mengukuhkan identiti kita sebagai Kristian Seventh-day Adventist , bahawa kita telah menerima panggilan untuk menyebarkan mesej tiga malaikat kepada dunia?`