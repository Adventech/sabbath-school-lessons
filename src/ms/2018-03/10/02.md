---
title:  'Efesus: Bahagian I'
date:   02/09/2018
---

Dalam Kisah 18:24-28 mencatatkan bahawa sementara Paulus masih berada dalam perjalanan ke Efesus, seorang  orang percaya Yahudi bernama Apolos tiba ke kota itu. Dia adalah seorang yang lancar berkata-kata dan banyak pengetahuan tentang ayat-ayat Alkitab. Apolos ini adalah seorang pengikut Yesus, jelas daripada cara Lukas menghuraikan dia: “Ia telah menerima pengajaran dalam Jalan Tuhan. Dengan bersemangat ia berbicara dan dengan teliti ia mengajar tentang Yesus” (Kisah 18:25).  Tetapi ia hanya mengetahui baptisan Yohanes. Selepas dibaptis oleh Yohanes Pembaptis, Apolos telah mengenali Yesus semasa kehidupan Yesus di atas bumi, tetapi dia mesti telah berpindah jauh daripada kawasan itu-barangkali kembali ke Alexandria-sebelum peristiwa Pentakosta.

Ini menjelaskan mengapa Akwila dan Priskila telah berikan dia petunjuk lanjutan. Sekalipun boleh menunjukkan di dalam Alkitab bahawa Yesus adalah Mesias orang Israel (Kisah 18:28), Apolos masih perlu diperbaharui seperti mana perkembangan Kekristianan sejak pelayanan Yesus. Bagaimanapun, Akwila dan Priskila melakukan lebih bagi Apolos: bersama orang percaya yang lain di Efesus, mereka berikan dia  suratrekomendasi ditujukan kepada gereja-gereja di Akhaya (Kisah 18:27), yang membenarkan dia untuk melayani lebih efektif di Korintus (1 Korintus 3:4-6; 4:6; 16:12).

`Sila baca Kisah 19:1-7. Apakah yang berlaku kepada Paulus setibanya dia di Efesus?`

Cerita Apolos ada kaitan dengan tujuan dua belas orang Paulus jumpa di Efesus sebaik sahaja dia tiba di kota itu, oleh kerana keadaan mereka sangat serupa. Gambaaran mereka sebagai “murid-murid” (Kisah 19:1) dan pertanyaan Paulus kepada mereka (Kisah 19:2) jelas sekali menunjukkan bahawa mereka telahpun menjadi orang percaya kepada Yesus. Pada masa sama, jawapan mereka kepada Paulus menunjukkan bahawa, serupa dengan apolos, mereka juga adalah bekas murid Yohanes Pembaptis yang menjadi pengikut Yesus tanpa pengalaman mengikuti Pentakosta. Mereka mempunyai peluang mendalami pengalaman sukacita bersama TUHAN.

“Apabila Paulus tiba di Efesus, dia mendapati dua belas saudara, seperti Apolos, telah menjadi murid Yohanes pembaptis, dan seperti dia telah mendapat beberapa pengetahuan tentang misi Kristus. Mereka tidak memiliki kebolehan seperti Apolos, tetapi dengan ketulusan dan iman yang sama, mereka berusaha untuk menyebarkan ke seluruh dunia pengetahuan yang mereka telah terima.”-Ellen G. White, The Acts of the Apostles, ms. 282.

Kita harus melihat baptisan mereka yang baru sama penting dengan keadaan unik ini. Mereka bukannya datang daripada denominasi Kristian yang lain, mereka juga tidak mengalami peralehan agama. Mereka hanya diintegrasi menerusi haluan utama Kekristianan. Bahawa mereka menerima Roh Kudus dan bercakap dengan lidah mungkin bererti bahawa mereka adalah misionari Kristian, sebagaimana Apolos, sekarang ini dipenuhi kuasa untuk bersaksi tentang Yesus Kristus kemanapun mereka pergi.