---
title:  Kajian Tambahan
date:   27/07/2018
---

“Akibat daripada penganiayaan yang telah melanda gereja di Jerusalem meberi dorongan dan semangat kepada pekerjaan injil. Kejayaan telah mengiringi pelayanan firman di tempat itu dan terdapat bahayanya bahawa para rasul berlengah-lengah terlalu lama di sana; tidak menghiraukan seruan Juruselamat untuk pergi ke seluruh dunia. Melupakan bahawa kekuatan untuk menentang kejahatan yang paling baik diperolehi adalah dengan pelayanan yang agresif; mereka mula berfikir bahawa mereka tidak ada pekerjaan yang lebih penting selain daripada melindungi gereja di Jerusalem daripada serangan-serangan musuh. Daripada tidak mendidik anggota yang baru untuk meneruskan pekerjaan injil kepada mereka yang belum mendengar, sebaliknya, mereka berada dalam bahaya untuk mengambil halatuju yang menuntun semua agar berpuashati dengan apa yang telah tercapai. Demi menyelerakkan utusan-utusanNya pergi ke luar negeri, di mana mereka dapat bekerja untuk orang lain, Tuhan mengizinkan penganiayaan menimpa mereka. Usaha bersama orang-orang percaya dari Jerusalem ‘pergi ke setiap tempat mengkhutbahkan firman Tuhan.’”-Ellen G. White, The Acts of the Apostles, ms. 105.

**Soalan-Soalan Perbincangan**

`1. Sila baca dengan teliti petikan Ellen G. White di atas tentang bahaya-bahaya yang dihadapi oleh gereja awal dengan merasa berpuashati dengan diri mereka sendiri dan dengan apa yang telah mereka capai. Pertama, ia bermaksud bahawa bertentangan dengan pendapat umum, ramai orang Yahudi sesungguhnya menerima Yesus sebagai Mesias. Tetapi, yang lebih penting, apakah amaran jika kita sebagai kumpulan orang mendapat pelajaran daripadanya hari ini? Bagaimana kita merasa pasti bahawa kita tidak terlalu terperangkap daripada memelihara apa yang kita sudah ada, sebagai menentang untuk melakukan apa yang benar-benar sepatutnya kita lakukan iaitu menjangkau keluar, seluruh dunia?`

`2. Sehingga pada zaman para rasul, hubungan di antara orang-orang Samaria dan orang-orang Yahudi meninggalkan kesan berabad-abad lamanya dengan permusuhan yang menakutkan. Apaakah yang kita pelajari daripada fakta bahawa Filipus, mungkin orang Yahudi, memikul kesaksian tentang Yesus di Samaria? Sekalipun sebagai Seventh-day Adventist, kita tidak kebal dengan pengaruh sifat berat sebelah budaya dan etnik. Apakah yang sepatutnya diajar oleh Salib kepada kita tentang bagaimana kita semua sama di hadapan Tuhan? Demikian juga, apakah sepatutnya kematian sejagat Kristus ajarkan kepada kita tentang nilai sebenar setiap manusia?`

`3. Bagaimanakah Filipus menghampiri orang Etiopia (8:27-30)? Bagaimanakah kita agar lebih terbuka kepada peluang-peluang untuk membahagikan injil kepada orang lain?`

`4. Apakah yang kita pelajari daripada Kisah 6-8 yang mungkin membantu kita untuk memenuhi misi gereja dengan lebih berkesan?`