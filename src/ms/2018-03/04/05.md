---
title:  Yesus di Mahkamah Syurga
date:   25/07/2018
---

Oleh kerana definisi nabi (dalam Ibrani) adalah seseorang yang bercakap bagi Tuhan, Stefanus menjadi seorang nabi sebaik-baik dia mengetengahkan rib Tuhan menentang Israel. Bagaimanapun, pelayanan kenabiannya sangat pendek waktunya.

`Sila baca Kisah 7:55, 56. Apakah maksud penglihatan Stefanus?`

Apabila Stefanus sampai kepada pokok perbincangan, maka berlakulah huru hara di kalangan orang-orang tersebut. Apabila dia mengaitkan Kristus dengan nubuatan-nubuatan dan berbicara seperti dia berbicara di dalam rumah ibadah, imam tersebut berpura-pura merasa takut yang mengerikan dan mengoyakkan jubahnya. Bagi Stefanus, tindakan tersebut merupakan petanda bahawa suaranya akan segera senyap selama-lamanya. Dia dapat melihat rintangan yang menemui kata-katanya dan mengetahui bahawa dia memberikan kesaksian terakhirnya.  Namun dalam pertengahan khutbahnya dia tiba-tiba memberikan kesimpulan.â€-Ellen G. White, The Acts of the Apostles, ms. 100.

Sementara Stefanus berdiri di hadapan pemimpin-pemimpin Yahudi mendakwa bahawa kes Tuhan bertentangan dengan mereka, Yesus sedang berdiri di mahkamah Syurga, iaitu di tempat sanktuari syurga; di samping Bapa dan memberi petanda bahawa penghakiman sebenar akan bermula di Syurga. Tuhan akan mengadili guru-guru palsu dan pemimpin-pemimpin Israel.

Perkara tersebut menjelaskan mengapa panggilan untuk bertaubat, merupakan cirri-ciri penting yang biasa dalam ceramah-ceramah terdahulu dalam Kisah (2:38; 3:19; 5:31), tidak terdapat di sini. Teokrasi bangsa Israel telah tiba kepada penghujungnya, bermakna bahawa Israel bukan lagi sebagai pendamai atau orang tengah di dalam membawa keselamatan kepada dunia sebagaimana janji kepada Abraham (Kejadian 12:3; 18:18; 22:18), tetapi melalui pengikut-pepngikut Yesus, Yahudi dan orang Asing yang sekarang ini dijangka akan keluar daripada Jerusalem dan memberi kesaksian kepada dunia (Kisah 1:8).

`Sila baca Kisah 7:57-8:1, 2. Bagaimana Lukas melaporkan kematian Stefanus?`

Hukuman bagi menghuja adalah mati dilempar batu (Imamat 24:14), sekalipun tidak begitu jelas sama ada Stefanus dihukum bunuh atau hanya menghukum bunuh dengan tiada pengadilan rasmi oleh kumpulan fanatik. Apapun tanggapan, dialah orang  percaya kepada Yesus tercatat  yang pertama  telah dibunuh oleh kerana imannya. Bahawa saksi-saksi meletakkan pakaian mereka di kaki Saulus mengisyaratkan dia adalah pemimpin lawan Stefanus; namun, ketika Stefanus berdoa untuk para penghukumnya, dia juga berdoa untuk Saulus. Hanya orang yang mempunyai watak yangunggul dan iman yang tidak bergoyang dapat berbuat demikian, suatu manifestasi iman yang kukuh dan realiti kepada Yesua dalam hidupnya.