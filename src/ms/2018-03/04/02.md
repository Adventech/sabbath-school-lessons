---
title:  Perlantikan Kepada Tujuh Orang
date:   22/07/2018
---

`Sila baca Kisah 6:1. Apakah rungutan orang-orang percaya Helenistik?`

“Sebab terjadi rungutan adalah kerana tuduhan kecuaian terhadap  janda-janda orang Yunani ke atas pembahagian bantuan. Setiap ketidak persamaan adalah pertentangan dengan semangat injil, namun, Syaitan telah berjaya menimbulkan prasangka. Langka segera kini perlu diambil untuk mengikis semua hal yang menyebabkan ketidakpuasan hati, kalau tidak si musuh akan berjaya dengan usahanya untuk memecahbelakan di antara orang-orang percaya.” –Ellen G. White, The Acts of the Apostles, ms. 88.

Cadangan penyelasaian oleh para rasul ialah bahawa orang Yahudi memilih tujuh orang dari antara mereka untuk “pelayan [diakoneo] meja” (Kisah 6:2), sementara mereka  memberi tumpuan berdoa dan “pelayanan [diakonia] firman” (Kisah 6:4). Oleh kerana diakoneo dan diakonia berasal daripada kumpulan perkataan yang sama, perbezaannya hanyalah di antara “meja” dalam Kisah 6:2 dan “firman” dalam Kisah 6:4. Apabila disatukan dengan kata sifat “harian” (Kisah 6:1), nampaknya ditujukan kepada dua unsur kehidupan awal gereja: mengajar (“firman”) dan persekutuan (“meja”), akhirnya terdiri kepada makan bersama, iaitu Perjamuan Suci dan berdoa (Kisah 2:42, 46; 5:42).

Oleh itu, sebagai pemegang amanah yang berwibawa tentang ajaran Yesus, para rasul akan memenuhi kebanyakan diri mereka dengan pengajaran doktrin yang beriman dan berdoa.  Sementara yang Tujuh orang akan mengendalikan aktiviti-aktiviti persekutuan dalam rumah-rumah gereja. Bagaimanapun, tugas mereka tidak terbatas hanya kepada pekerjaan diakon seperti pengertian istilah in sekarang. Sebenarnya, mereka adalah pemimpin-pemimpin gereja yang pertama.

`Sila baca Kisah 6:2-6. Bagaimanakah tujuh orang yang dipilih dan diamanatkan dalam perkhidmatan?`

Calon-calonnya dibezakan dari segi moral, rohani dan kualiti perbuatan harian: mereka harus mempunyai reputasi yang mulia serta dipenuhi oleh Roh Kudus dan kebijaksanaan. Dengan adanya pengakuan masyarakat, tujuh orang itu dipilih kemudian diberi kuasa melalui doa dan meletakkan tangan ke atas mereka. Upacara itu seolah-olah menunjukkan pengiktirafan umum dan kuasa untuk berfungsi sebagi diakon.

`Adalah sangat mudah untuk menyemai perselisihan dalam pangkat, bukankah? Bagaimanakah kita dapat melakukan semua dalam kuasa Tuhan yang diberikan kepada kita untuk menjaga keamanan di antara kita dan memberi tumpuan, sebaliknya dalam misi kita.`