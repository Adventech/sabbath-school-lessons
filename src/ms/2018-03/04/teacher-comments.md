---
title:  Panduan Guru
date:   27/07/2018
---

**Ayat Utama**: Kisah 6:7

**Pelajar Akan**

- **Mengetahui**: Menyedari bahawa Tuhan tidak pernah gagal haluan dalam pergerakan misiNya.
- **Merasakan**: Menghargai bagaimana Tuhan mengangkat pemimpin-pemimpinNya dan menuntun misi penebudanNya dalam sejarah.
- **Melakukan**: Berusaha menjadi peserta yang aktif dalam tujuan penebusan Tuhan.

**Garis Pembelajaran**

1. Mengetahui: Misi Tuhan Tidak Pernah Gagal
	+ Apakah satu-satunya misi Tuhan yang tidak pernah gagal dan bagaimanakah hal ini mempengaruhi kehidupan anda?
	+ Apakah beberapa contoh utama dalam kaedah Tuhan untuk memenuhi misiNya?

2. Merasakan: Melepasi bersejarah dalam bagaimana Tuhan membimbing umatNya
	+ Bagaimanakah perlantikan diakon-diakon menunjukkan perbezaan sifat kepimpinan di dalam gereja?
	+ Siapakah watak utama dalam cerita yang disampaikan oleh Stefanus, mengesan bagaimana Tuhan membimbing tujuanNya melalui sejarah? Apakah pelajaran yang anda dapat pelajari daripada pemimpin-pemimpin tersebut?

3. Melakukan: Menjadi Sebahagian Daripada Misi Tuhan
	+ Nilailah komitmen anda sendiri terhadap misi Tuhan. Apa yang seharusnya anda akan lakukan untuk meningkatkan minat dan pergerakan misi dengan lebih baik?

**Kesimpulan** Dari awal hingga kemuncak sejarah manusia, Tuhan  mengambil berat bahawa tujuanNya kepada umatNya telah diketahui umum dan dipenuhi. Bagaimanakah anda melihat peranan anda dalam rencana ilahi itu?

**Garis Pembelajaran**

#### Langhkan 1. – Mendorong

**Ayat Tumpuan**: Kisah 6:1-7

**Kunci utama untuk pertumbuhan rohani**:  Beberapa ulama telah menganggarkan bahawa, pada masa kejadian peristiwa dalam Kisah 6, gereja di Jerusalem telahpun mencapai keanggotaan lebih kurang 20,000 orang percaya. Pertumbuhan yang luarbiasa ini datang khususnya daripada dua kumpulan: orang Yahudi berbahasa Ibrani yang tinggal sekitar Jerusalem, dan orang Yahudi berbahasa Yunani atau telah menjadi saudara baharu Judaisme, daripada Yahudi diaspora. Ketika orang Gresya menuduh orang Kristian Yahudi dalam hal pembahagian kebajikan, para rasul menyedari bahawa aduan itu telah menimbulkan beberapa bahaya: ia mengancam perpaduan gereja, ia mengalihkan para rasul daripada misi utama iaitu pengajaran, doa dan penginjilan mereka dan ia menimbulkan pertikaian dalam gereja yang sedang berkembang. Apakah yang telah dilakukan oleh para rasul untuk menyelasaikan pertikaian tersebut? Ciri-ciri apakah yang dicari oleh para rasul dalam anggota pasukan yang akan menghadiri masalah yang muncul ini?  (Rujuk Kisah 6:3-7)

**Hanya Untuk Guru**: Pertumbuhan di dalam apapun kehidupan mendatangkan masalahnya sendiri. Sama ada penduduk, sains, komunikasi, pendidikan, politik, ekonomi, keluarga atau apa sahaja, perkembangan perlu diolah dan dibimbing dengan teliti untuk menghindar masalah-masalah yang mengancam untuk merosakkan sifat pembangunan yang positif. Oleh itu, pada gereja awTuhan: “Ketika jumlah murid makin bertambah, timbullah sungutan” (Kisah 6:1).Pertikaian antara orang Ibrani dan orang Kristian Hellenistik menjadi begitu kuat dan memecah belah sehingga para rasul harus mencari jalan untuk menyelesaikan perselisihan itu untuk memastikan perpaduan dan pertumbuhan gereja. Mulakan pengajaran anda minggu ini dengan pandangan: Tiada masalah harus dibenarkan untuk menghalang misi dan pertumbuhan gereja.

**Perbincangan**: Setiap krisis itu adalah peluang. Situasi baharu menuntut pendekatan baharu dan orang yang baharu untuk  menyediakan penyelesaian baharu. Bagaimanakah kita tahu bahawa penyelesaian di mana para rasul telah capai adalah yang benar? Apakah maksud dengan “meletakkan tangan” (rujuk Kisah 6:6)? Bagaimanakah pemilihan kepada tujuh orang itu mempengaruhi gereja? (Kisah 6:7).

#### Langhkan 2 – Mengkaji

**Hanya Untuk Guru**: Daripada tujuh ahli satu pasukan yang dipilih oleh gereja Jerusalem, Lukas merekodkan sumbangan penting dua yang pertama, Stefanus dan Filipus, dalam perkembangan gereja yang bersejarah. Stefanus adalah orang pertama yang mati syahid. Dialah yang pertama di antara jutaan orang sejak dahulu sehingga sekarang, untuk meninggalkan cabaran kekal dan pelajaran abadi bahawa kehidupan Kristian mempunyai makna dalam konteks penderitaan Juruselamat. Salib haruslah menjadi penentu seorang Kristian, kerana hanya dengan demikian orang Kristian akan dapat “ ‘melihat langit terbuka dan Anak Manusia berdiri di sebeah kanan Tuhan’ “ (Kisah 7:56). Stefanus seorang Kristian yang luarbiasa sekali. Dia kenal Yesus. Dia tahu naratif alkitabiah dan sejarahnya. Dia faham apa yang telah dilakukan oleh Yesus. Dia tahu apa yang dimaksudkan untuk menjalani kehidupan Kristian. Tidak hairanlah Lukas, pengarang buku Kisah, bercakap mengenai Stefanus dengan nilai yang paling tinggi (Kisah 6:3-15; 7). Stefanus penuh dengan Roh Kudus, iman, kepintaran, lemah lembut dan kuasa; dia juga orang yang suka berdoa, mukjizat, kebenaran, cahaya dan pengampun.

Filipus dikenali kerana semangat penginjilannya di Samaria, di mana dia dipuji sebagai seorang lelaki “Orang ini adalah kuasa Tuhan yang terkenal sebagai Kuasa Besar” (Kisah 8:10). Pada kemuncak kejayaannya di Samaria, seorang malaikat mengarahkan dia untuk pergi ke sebelah selatan dan mengikuti perjalanan padang pasir Jerusalem – Gaza, di mana Roh Kudus telah menggunakan dia dalam perbualan dengan dan pertukaran agama seterusnya baptisan kepada pegawai orang Etiophia – barangkali convert  yang baharu membawa Injil ke tanah asalnya (Kisah 8:26-38). Misi tercapai, Filipus telah diarah oleh Roh untuk berkhutbah di setiap kota  bermula di Ashdod, sebelah  selatan ke Kaisaria  dan sebelah utara perjalanan Mediterranean.

Daripada dua orang hero iman, Stefanus dan Filipus, kita dapat pelajari beberapa pelajaran berpengaruh: kepentingan untuk mengetahui sejarah iman dan pengisytiharan iman kita.

**Ulasan Alkitab**

I. **Mengetahui Sejarah Iman Kita**. (Ulangi Kisah 7 bersama ahli kelas)

Kisah itu sendiri adalah buku sejarah: sejarah permulaan gereja, komitmen kepada Yesus  yang tidak tergoyah, pergumulan dan kesengsaraan, hero lelaki dan perempuan, diakon dan rasul, pengkhutbah dan evangelis, nabi dan pastor. Buku Kisah memberitahu kita bahawa pertumbuhan gereja yang mula-mula harus dilihat sebagai penggenapan dalam Yesus tentang harapan kenabian Perjanjian Lama bahawa “ ‘batu yang dibuang oleh tukang-tukang bangunan . . . namun ia telah menjadi batu penjuru’ “ (Kisah 4:11). Pengkhutbah-pengkhutbah utama tercatat dalam Kisah seperti  Petrus, Stefanus dan Paulus – tidak pernah gagal  untuk memberi penekanan bahawa Tuhan telah menyatakan diriNya dalam sejarah Perjanjian Lama melalui orang-orang tertentu seperti Abraham, Yakub, Yusuf, Musa, Daud dan yang lain-lain. dalam perarakan sejarah Alkitab ini, gereja Kristian telah mewarisi tanggungjawabnya untuk menbentangkan kepada duni kemuncak rancangan penyelamatan Tuhan dalam Yesus.

Dalam membela Injil Yesus, Stefanus membentangkan pandangan panaromatik mengenai sejarah penebusan dan menarik garis waktu daripada panggilan Tuhan kepada Abraham (Kisah 7:2) kepada Yesus, pada sebelah kanan tangan Bapa (Kisah 7:55). Garis masa bersejarah mengesan atas bawah, jatuh bangun, kesetiaan terhadap dan pengkhianatan ke atas Tuhan oleh umat pilihanNya sebagai tonggak sejarah yang hebat dalam sejarah penebusan umat manusia. Pada masa itu, Stefanus mendirikan tonggak daripada lelaki dan wanita dan peristiwa-peristiwa-panggilan kepada Abraham; pemberian perjanjian; kesetiaan Yusuf; Musa yang menjadi penyelamat dan peramal “ ‘seorang nabi seperti saya’ “; rumah ibadah padang gurun; Daud; Solomon dan rumah ibadah; kemudian, yang lebih terkini, pengkhianatan dan pembunuhan orang yang “Satu-satuNYa.” Ini adalah sejarah pemenuhan dan pengkhianatan yang membentuk sebahagian besar kesaksian Stefanus bahawa “sangat tertusuk hati mereka” (Kisah 7:54).  Apabila iman Stefanus mengambil perjalanan sejaran yang teruk ini “yang penuh dengan Roh Kudus, menatap ke langit, lalu melihat kemuliaan Tuhan dan Yesus” (Kisah 7:55). Sejak itu, gereja memahami bahawa Yesus adalah sanggatuas sejarah yang tidak boleh dielakkan dan sebagai baling-baling pergerakan iman seterusnya sehingga masyarakat beriman bergabung dengan masyarakat Syurga.

**Perhatikan Hal Ini**: Baca Kisah 7:51. Apakah maksud ekspresi berikut: “orang yang keras kepala”;   “tidak bersuat hati dan telinga”? Apakah beberapa cara di mana kita seperti orang yang setia pada luaran dan semua upacara berkaitan dengan  adat istiadat keagamaan, sementara menafikan kuasa kepada iman yang benar?

II. **Pengisytiharan Iman Kita**. (Ulangi Kisah 8 bersama ahli kelas)

“Tuhan bergerak dengan cara yang misterius keajaibanNya!” Demikian kita menyanyikan, tetapi dalam pengalaman gereja yang mula-mula, kubuh pertahanan Tuhan adalah realiti yang kuat dan nyata. Perhatikan dua fakta: Pertama, salah seorang daripada orang yang bertanggungjawab ke atas perlontaran batu kepada Stefanus dan penganiayaan keatas rakyat jelata berikutnya di kalangan orang-orang Kristian, ialah Saulus (Kisah 8:1-3; 26:9-11), yang telah menjadi pengistihar tentang Yesus yang paling kuat. Kedua, oleh kerana tali pengikat penganiayaan terlepas selepas kematian syahid Stefanus, orang-orang Kristian “tersebar ke seluruh daerah Yudea dan Samaria” (Kisah 8:1).

Filipus seorang diakon adalah salah seorang Kristian yang terpisah. Dia pergi ke Samaria, di mana Yesus melayani suatu ketika dahulu keatas seorang wanita yang dianggap sakit (Yohanes 4). Pekerjaan Filipus menandakan lonjakan yang mengkagumkan ke hadapan untuk perkhabaran Injil, sehingga Petrus dan Yohanes berpergian sepanjang jalan dari Jerusalem untuk mengesahkan diri mereka sendiri bahawa Injil itu sesungguhnya menemui tanah yang subur di Samaria. Kehadiran para rasul memberikan jaminan dan kuasa Roh Kudus kepada orang-orang percaya di Samaria. Sama seperti gereja mendapatkan akar dan bertumbuh di Samaria, perintis misi itu diminta untuk bergerak maju. Seorang penginjil selalu bergerak untuk mencari wilayah baru untuk Injil, dan Filipus segera mendapati dirinya menunggang dalam kereta kuda dengan seorang pegawai Ethiopia yang sedang dalam perjalanan pulang dari Jerusalem. Pekerjaan Roh Kudus sungguh luar biasa! Pembelajaran Filipus bersama orang Ethiopia menuntun kepada baptisan di lebuh raya Gaza seterusnya membuka Ethiopia kepada Injil. Kemudian Filipus, seorang evangelis, telah menerima arahan baharu daripada Roh Kudus, lalu dia mengambil jalan Mediterranean ke Kaisaria, menyampaikan khutbah di setiak kota daripada Ashdod ke destinasi terakhirnya orang Roma – kota Yunani di Kaisaria. Seorang penginjil adalah seorang pengkhutbah yang sentiasa berkasut, berjalan mengikut arahan Roh Kudus. Kebenaran itu telah ada di sebalik kisah misi Kristian sejak itu.

**Perhatikan Hal Ini**: Di antara Filipus dan pegawai Ethiopia, terdapat banyak dinding pemisah: bangsa dan kerakyatan, agama, status sosial, ekonomi, warna, dan selanjutnya. Filipus seharusnya mengasingkan orang Ethiopia itu dengan banyak alasan, tetapi dia adalah seorang evangelis yang pertama dan yang terutama. Dia adalah pembawa khabar baik. Dia tidak ada pilihan melainkan berlari dan memulakan perbualan.

#### Langhkan 3 - Menerapkan

**Hanya Untuk Guru**: Tujuh orang murid yang dilantik untuk melihat keperluan janda-janda dan orang miskin, telah dipanggil untuk “melayani” (Kisah 6:2). Bahasa Yunani untuk “melayani” ialah diakonein, daripadanya datang perkataan diakoneo, perkataan asal untuk “diakon” dan “diakonis.” Perlantikan kepada tujuh orang  itu untuk menjadi pengawas kerja yang istimewa, membuktikan berkat yang besar kepada gereja. Pegawai-pegawai ini memberikan pertimgangan yang sewajarnya kepada keperluan individu serta kepentingan kewangan umum gereja dan oleh pengurusan yang berhemat dan contoh mereka yang taat, mereka adalah bantuan penting kepada rakan-rakan mereka yang mengikat bersama pelbagai kepentingan gereja menjadi bersatu keseluruhannya.”-Ellen G. White, The Acts of the Apostles, ms. 89.

**Soalan-soalan Pandangan/Penerapan**:

Bagaimanakah pandangan gereja lokal anda dengan jawatan diakon/diakonis? Bagaimanakah  diakon-diakon dan diakonis-diakonis menjadi pasangan seiras di dalam pelayanan? Bagaimanakah agar sumbangan mereka terhadap pelayanan dalam gereja menjadi lebih baik?

#### Langhkan 4 – Mewujudkan

**Hanya Untuk Guru**: Mintalah ahli kelas anda untuk menyenaraikan apa yang mereka lihat dan rasakan tentang kelayakan bagi diakon dan diakonis serta tanggungjawab-tangungjawab mereka. Kemudian, bincangkan bagaimana anda lebih menghargai pelayanan diakon dan diakonis dalam gereja anda. Jika mungkin dapat, biarlah diakon dan diakonis mahupun elder gereja anda dijemput bersama berbincang dalam kelas mengenai topik tersebut.