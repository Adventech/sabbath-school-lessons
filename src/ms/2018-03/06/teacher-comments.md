---
title:  Panduan Guru
date:   10/08/2018
---

**Ayat Utama**:  Kisah 9:32-43; Kisah 10

**Pelajar Akan**

- **Mengetahui**: Mengenalpasti hadiah pastoral dan pentadbiran Petrus.
- **Merasakan**:  Menghargai ketabahan dan keberanian yang menjadi sifat-sifar pelayanan Petrus.
- **Melakukan**:  Menggunapakai pelajaran daripada kehidupan dan pelayanan Petrus untuk menguatkan  	kehidupan pribadi mahupun gerejanya.

**Garis Pembelajaran**

1. Mengetahui: Kekuatan Petrus
	+ Apa yang membuat seseorang yang bersifat teragak-agak seperti Petrus menjadi saksi yang berani dan tabah bagi Yesus?
	+ Bagaimanakah doa memainkan peranan utama dalam kehidupan dan pelayanan Petrus? Bagaimanakah Petrus menghadapi pengharapan orang-orang percaya di dalam berbagai tempat di mana dia melayani?

2. Merasakan:  Sifat-sifat Utama Petrus
	+ Sekalipun Petrus merupakan pemimpin utama gereja, bagaimana dia menjadikan dirinya siap sedia bagi orang biasa di dalam gereja? Apakah perkara ini terangkan kepada kita tentang sifat Petrus sebagai pastor dan pemimpin?

3. Melakukan: Belajar Daripada Petrus
	+ Apakah yang kita boleh pelajari daripada pendekatan Petrus untuk memenuhi keperluan-keperluan individu dan juga anggota?

**Kesimpulan**  Petrus adalah seorang anggota gereja, wira doa, evangelis dan pemimpin gereja, merupakan peninggalan yang perlu dicontohi oleh orang-orang Kristian.

### Cara Pembelajaran

#### Langhkan 1 – Mendorong

**Ayat Tumpuan**: Kisah 9:32-43

**Kunci utama untuk pertumbuhan rohani**: Setelah kebangkitan, Yesus mengambil masa untuk menyediakan murid-muridNya bagi pelayanan seterusnya. Petrus telah menyangkal Yesus sebanyak tiga kali sebelum kematianNya. Yesus yang telah bangkit itu bertanya tiga kali sama ada Dia boleh berharap kepada Petrus untuk memikul tanggungjawab pemuridan. “Soaalan yang Yesus letakkan kepada Petrus mempunyai makna. Dia hanya nyatakan satu syarat pemuridan dan pelayanan:  ‘Apakah engkau mengasihi Aku?’ Yesus berkata: Inilah kelayakan yang perlu.”-Ellen G. White, The Desire of Ages, ms. 815.

**Hanya Untuk Guru**: Mulakan kelas anda dengan mengulangi kegagalan dan kejayaan Petrus sebelum Kebangkitan.

Dengan berakhirnya perjamuan dan di hadapan adalah Getsemane, Yesus melihat Petrus dan berkata, “ ‘Simon, Simon, lihat, Iblis telah menuntut untuk menampi kamu seperti gandum, tetapi Aku telah berdoa untuk engkau, supaya imanmu jangan gugur’ “ (Lukas 22:31, 32). Petrus tidak begitu pasti apa yang hendak dilakukan tentang kata-kata itu, tetapi dia bersumpah kesetiaannya kepada Yesus  tidak akan pudar dengan kesediaannya untuk mempertahankan Dia, kalau boleh, “ ‘masuk penjara dan mati bersama-sama dengan Engkau’ “ (Lukas 22:33). Bagaimanapun, sepanjang masa itu, Petrus telah menjadi tokoh yang mengkhuatirkan. Pada suatu ketika, dia mengakui bahawa Yesus adalah Kristus dari Tuhan; dan pada masa lain pula, Petrus menyangkal, tidak pernah mengenali Yesus. Petrus pernah berjalan di atas air, tetapi keraguan mendapat ruang pada imannya dan keajaiban hampir-hampir menjadi bencana. Yesus mengongsikan Getsemani dengan Petrus-suatu peluang yang luar biasa-tetapi Petrus pilih untuk tidur. Petrus telah menghiris telinga, tetapi tidak dapat mengumpulkan keberanian untuk menghadapi pertanyaan seorang pelayan mengenai Yesus. Ayam jantan berkokok dan Petrus menangis. Bagi dosa-dosa Petrus dan dosa-dosa dunialah Yesus disalibkan diluar Jerusalem. Pada hari ketiga, Petrus melihat Yesus yang telah bangkit. Kehidupannya tidak pernah sama seperti dahulu lagi. TUHAN telah ubah Petrus kepada orang yang baharu, seorang yang boleh berkhutbah dengan hati yang teguh daripada mimbar Pentakosta.

**Perbincangan**:  Pemuridan Kristian adalah satu peluang dan tanggungjawab. Apakah beberapa peluang dan tanggungjawab yang ada? Bagaimanakah kita seringkali berkekurangan untuk memenuhi tanggungjawab?

#### Langhkan 2 – Mengkaji

**Hanya Untuk Guru**:  Yesus berkata kepada Petrus, “ ‘Jikalau engkau sudah insaf, kuatkanlah saudara-saudaramu’ “  (Lukas 22:32). Petrus  adalah paradox yang menyedihkan yang menentang elemen-elemen – kekuatan dan kelemanah, berani dan kebodohan, kesetiaan dan pengkhianatan. Tetapi doa Tuannya sentiasa bersama-sama dengan dia dan Yesus beri jaminan bahawa Petrus akan bertaubat kembali kepada Dia. Petrus boleh sahaja menyangkal, tetapi penyangkalannya bukan bermaksud tanda pemberhentian. Ia hanyalah kegagalan sementara, kerana TUHAN telah berikan jaminan dengan doaNya. Pengharapan TUHAN terhadap Petrus tidak akan menjadi sia-sia: Petrus akan menguatkan saudara-saudaranya. Sebab itu, kita mempunyai Petrus yang kuat, meresap dalam Injil dan dipenuhi dengan Roh untuk mentafsirkannya, seorang manusia di mana Roh Tuhan melaluinya menggerakkan hati orang ramai untuk bertaubat daripada dosa seterusnya menerima Yesus sebagai Juruselamat mereka. Kekuatan, keberanian dan ketidaktakutan rasul ini telah memperkukuhkan orang-orang percaya – mereka yang memerlukan, mereka yang mempunyai keraguan, mahu sungguh-sungguh, orang asing – dengan memenuhi harapan Yesus ada padanya untuk “ ‘menguatkan saudara-saudaranya.’ “

Pelajaran minggu ini fokus kepada Petrus, orang yang menguatkan anggota biasa dan yang merobohkan benteng bangsa supaya gereja boleh bertumbuh.

**Ulasan Alkitab**

I.  **Petrus: Orang Yang Menjaga Anggota Biasa.** (Ulangi Kisah 9:32-35 bersama ahli kelas)

Dalam sejarah misi dan pertumbuhan gereja, kita sering melihat fenomena luarbiasa. Penginjil utama di belakang yang terdahulu sering kelihatan sangat mendalam dalam pertumbuhan keanggotaan, pembangunan dan penjanaan dana bahawa keperluan untuk sentuhan pribadi dan lawatan anggota dapat diabaikan atau ditugaskan kepada orang lain. Sementara pembahagian tugas adalah satu konsep penting dalam pelayanan. Para pemimpin harus tidak boleh kehilangan hubungan dengan akar umbi. Khutbah Petrus yang mengejutkan Jerusalem dan merupakan asas dalam peningkatan pertumbuhan gereja, memberikan kepada kita satu contoh yang baik dalam lawatan  pastor: “Petrus berjalan keliling, mengadakan kunjungan ke mana-mana” (Kisah 9:32) untuk menguatkan dan mendorong orang-orang percaya. Dia pergi ke Lidia, bertemu dengan Aneas, seorang yang lumpuh, tinggal berbaring selama lapan tahun. Petrus memberikah kesembuhan kepada orang itu dengan perkataan, “ ‘Yesus Kristus menyembuhkan engkau’ “ (Kisah 9:34). Rasul itu – pastor – evangelis, tidak mahu orang-orang percaya di Lida salah mengerti perkara yang penting: penyembuhan memang penting, tetapi yang lebih penting lagi ialah untuk mengesahkan bahawa  Yesus Kristus adalah Penyembuh. Di dalam Dialah “keajaiban – kuasa bekerja” Pencipta.

Segera setelah itu berlaku satu lagi keajaiban. Sebelas batu barat laut Lidda di Yope, gereja tiba-tiba mengalami vakum yang menyakitkan di tengah-tengahnya: Dorkas seorang wanita “banyak sekali berbuat baik dan memberi sedekah” (Kisah 9:36) telah meninggal dunia. Seorang wanita yang berpegang teguh kepada iman dan panggilan secara serius serta membuatkan Injil itu berbicara melalui bahasa tentang “kain dan pakaian” (Kisah 9:39). Yesus memulangkan semula Dorcas kepada pelayanannya tentang jarum dan benang serta membuat janda-janda yang patah hati di Yope kembali tersenyum.

**Pertimbangkan Hal ini**: Kemudian mukjizat yang ke tiga: “Kemudian daripada itu, Petrus tinggal beberapa hari di Yope, di rumah seorang yang bernama  Simon, seorang penyamak kulit” (Kisah 9:43).Orang yang bekerja menyamak kulit binatang, memegang kulit binatang yang sudah mati – satu pekerjaan yang telah menyebabkan Simon sebagai pekerjanya “najis” (Bilangan 19:11-13),  tidak semestinya kumpulan orang Yahudi yang berhemat dan teliti itu akan terus pegang teguh. Bagaimanakah  dinding penyekat itu mula tertindas dalam pertemuan ini?

II. **Petrus: Orang Yang Menyeberangi Sempadan.** (Ulangi Kisah 10 bersama ahli kelas)

“Tuhan bergerak dengan cara rahsia keajaibanNya untuk melaksanakan” (William Cowper). Maka Dia telah bekerja sejak sekian lama di dalam hidup Petrus dan Kornelius.  Cerita tersebut memberitahu kepada kita bagaimana Tuhan memecahkan dinding penyekat di antara orang Yahudi dengan orang bukan Yahudi supaya satu tubuh Kristus yang bersatu akan muncul. Fakta-fakat pemisah – Yahudi atau bukan Yahudi, lelaki atau perempuan, hamba atau merdeka, putih atau hitam, kaya  atau miskin – tidak ada tempat dalam perjamuan bersama Juruselamat yang telah disalib dan bangkit semula. Petrus belum lagi sepenunya mengisytiharkan bahawa Kristus  adalah “damai sejahtera kita, yang telah mempersatukan kedua pihak dan telah merubuhkan tembok pemisah yaitu perseteruan . . . untuk menciptakan keduanyamenjadi sastu manusiabaru di dalam diriNya” (Efesus 2:14, 15). Tetapi, Petrus dalam proses permulaan belajar: dia memutuskan untuk tinggal di Yope dengan kerja penyamak kulit binatang.

Roh Kudus mahukan Petrus mengerti lebih dalam mengenai hubungan Kristian dan melalui penglihatan tengah hari pada teres tempat menyamak kulit binatang, rasul telah diperlihatkan bahawa dia tidak mempunyai kuasa atau hak untuk memanggil sesiapapun sebagai najis atau golongan orang terendah. Itulah tujuan utama, sebagaimana Petrus telah pelajari sesudah itu mengenai penglihatan tentang hidupan yang haram dan halal sebagaimana Petrus diarahkan untuk “ ‘bangun . . . sembelih dan makan’ “ (Kisah 10:13). Tuhan mengarahkan Petrus turun ke bawah untuk bertemu dengan kenyataan baharu di mana Injil itu akan dibawa: pesuruh Kornelius berada di muka pintu. Secepat mungkin Petrus mendapat tahu mesejnya:  “ ‘Tuhan telah menunjukkan kepadaku, bahawa aku tidak boleh menyebut orang najis atau tidak tahir’ “ (kisah 10:28). Rasul tersebut siap untuk memecahkan sebahagian daripada benteng termasyhur diantara orang Yahudi dan bukan Yahudi lalu memasuki rumah Kornelius. Tuhan yang melakukan selebihnya.

Terdahulu dari itu, Kornelius, pegawai tentera Roma di Kaisarea, telah berdoa. Kornelius seorang yang tulus hati dan takut akan Tuhan, telah berdoa pada jam 3:00 p.m. kepada Tuhan. Sebagai sambutan kepada pencarian terusnya kepada kebenaran dan sedungguhannya untuk mengetahui lebih lanjut tentang Tuhan, seorang malaikat mengarahkan Kornelius untuk mengambil Petrus dari Yope, lebih kurang 40 batu selatan Kaisarea. Tidak ada pencarian terhadap kebenaran Injil tanpa diawasi oleh Orang yang adalah Kebenaran dan Kehidupan. Mencari kebenaran dengan segenap hati memberi laluan serta-merta kepada agensi Syurga datang membantu para pencari. Kata-kata pertama Petrus pada rumah Kornelius ialah  kesatuan di dalam Injil: Tuhan tidak menunjukkan perbezaan di antara orang Yahudi dengan bukan Yahudi dan Yesus Kristus adalah TUHAN bagi semua (Kisah 10:34-36). Di mana terdapat kesatuan dan keselarasan menjadi yang paling penting atas desakan Injil, ia adalah signal pengesahan bahawa  Roh Kuduslah yang bertindak. Demikianlah ia berlaku, belumpun Petrus selesai khutbahnya “ turunlah Roh Kudus ke atas semua orang yang mendengarkan pemberitaan itu” (Kisah 10:44). “Semua orang” termasuklah yang bersunat dan tidak bersunat, Yahudi dan bukan Yahudi, lelaki dan perempuan. Dalam menghadapi kelulusan yangtidak dapat dinafikan dari Syurga, siapa manusia yang terus berpaut pada dinding yang membahagikan? Rumah perwira itu telah menjadi tempat yang pertama sama seperti dinding pembenci dan pemisah telah dikoyakkan oleh Roh Kudus.

**Perhatikan Hal Ini**: Keterangan Penciptaan mengumumkan bahawa kemanusiaan, yang dicipta mengikut imaginasi Tuhan telah mewarisi kesatuan yang sama (Kejadian 1:26). Salib telah mengesahkan bahawa di dalam Kristus tidak ada “orang Yahudi atau orang Yunani, tidak ada hamba atau orang merdeka, tidak ada laki-laki atau perempuan, kerana kamu semua adala satu di dalam Kristus Yesus” (Galatia 3:28).  Jadi, mengapa, masihkah ada pembahagi dikalangan  masyarakat Kristian? Bagaimana kita mengatasi masalah ini? Di manakah penyelasaiannya bermula?

#### Langhkan 3 – Menerapkan

**Hanya Untuk Guru**:  Petrus mengenali Yesus secara pribadi. Petrus boleh sahaja bercerita tentang hasil memancing, sama ada mendapatkan ikan atau manusia. Dengan berfokus kepada Kristus, Petrus boleh sahaja berbicara tentang kesembuhan ibu mertuanya, hal memberi makan kepada 5,000 orang, penjelmaan berlaku atas bukit, seorang lelaki pada kolam, 10 orang kusta, berjalan atas air, Lazarus, penyangkalannya sendiri  atas Yesus, ciuman Judas, salib dan Kebangkitan. Bagi Petrus, kehidupan bukanlah suatu cerita peristiwa semata-mata, tetapi suatu perkongsian kepastian. Kehidupannya adalah saksi mata peristiwa-peristiwa yang TUHAN  telah lakukan dan boleh lakukan!

**Soalan Renungan dan Aplikasi:**-

•	Petrus sering menjadi orang yang kekaburan dan percanggahan. Perkara pembahagi dapat dikesan pada sebelum dan selepas Pentakosta. Apakah sebenarnya telah berlaku kepada Petrus yang membuatkan perubahan dalam kehidupan sejatinya? Bagaimanakah resepsi Roh Kudus mempengaruhi kehidupan rohani seseorang?

#### Langhkan 4 – Mewujudkan

**Hanya Untuk Guru**: Bawa ke dalam kelas potongan-potongan kertas. Pada setiap potongan kertas, tulis salah satu peristiwa kehidupan Petrus atau satu ayat daripada Alkitab yang ada kaitan dengan dia. Pada akhir pelajaran, bahagikan potongan-potongan kertas itu – letakkan pada bakul kecil atau beg. Beritahu ahli kelas untuk mengambil sekeping seorang dan kongsikan dalam kelas pendapat-pendapat mereka mengenai peristiwa atau teks tersebut.