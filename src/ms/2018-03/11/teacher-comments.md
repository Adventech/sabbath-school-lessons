---
title:  Panduan Guru
date:   14/09/2018
---

**Ayat Utama**:  Kisah 23:11

**Pelajar Akan**

- **Mengetahui**:  Memahami bahawa pemeliharaan Tuhan tidak semestinya selalu dilihat seperti cara yang dia fikirkan akan berlaku.
- **Merasakan**:  Mendapati rasa aman terhadap kesulitan-kesulitan dalam kehidupan dan keinginan untuk mengekalkan demi kerajaan Tuhan.
- **Melakukan**:  Mencari Tuhan untuk mendapatkan kebijaksanaan bagaimana berhubungan dengan mereka yang disekelilingnya.

**Garis Pembelajaran**

1. Mengetahui:  Pemeliharan Tuhan itu Pasti.
	+ Apakah yang Roh Kudus beritahu Paulus apabila dia memulakan perjalanannya menuju Jerusalem?
	+ Mengapa dia pergi juga akhirnya, sekalipun  diberi amaran tersebut?
	+ Adakah kehendak Tuhan untuk Paulus pergi ke Jerusalem dan ditangkap? Jelaskan.

2. Merasakan: Mencari Kedamaian dan kemantapan dalam pekerjaan Tuhan.
	+ Bagaimana cabaran anda dalam panggilan untuk mengongsikan Injil kepada orang lain?
	+ Apakah cabaran itu datang lebih daripada orang lain atau daripada kelemahan-kelemahan diri 	sendiri?  Mengapa demikian?
	+ Bagaimana cerita Paulus membantu anda untuk meneruskan pelayanan mengongsikan Injil?

3. Melakukan:  Mencari Kebijaksanaan  dan Firman Tuhan.
	+ Bagaimanakah kita tahu apa yang kita hendak katakan kepada orang lain apabila iman kita tercabar?
	+ Apakah ada ruang dalam kehidupan anda sekarang ini di mana anda perlukan kebijaksanaan atau 	firman daripada Tuhan?

**Kesimpulan**  Apabila kita melakukan perkara benar dalam melayani Tuhan, tidak ada jaminan bahawa kita dalam keadaan selamat. Tetapi, kita tahu bahawa Tuhan tidak akan meninggalkan kita. Sebaliknya, Dia berikan kita keberanian yang kita perlukan untuk mengurus?

### Cara Pembelajaran

#### Langhkan 1 – Mendorong

**Ayat Tumpuan**:  Kisah 23:11

**Kunci utama untuk pertumbuhan rohani**: Mengenalpasti pemeliharaan Tuhan dalam kehidupan kita, sekalipun ditengah-tengah cabaran keselamatan fizikal dan keselesaan.

**Hanya Untuk Guru**: Fokus kepada fakta bahawa pada pengalaman perjalanan terakhir ke Jerusalem, Paulus menerima dorongan daripada Syurga bahawa dia telah melakukan yang terbaik dan akan melakukan juga di Roma, walaupun dengan cabaran-cabaran yang dia akan hadapi.

**Pembuka Perbincangan**:  Seringkali berlaku, apabila kita menerima panggilan Tuhan  dalam kehidupan kita dan mengikuti arahan yang pasti kita  akan pergi, berakhir dengan beberapa cabaran yang dihadapi. Ketika dipanggil dan dengan pasti meninggalkan kedudukan sebagai pastor konferens sepenuh masa, agar dapat melanjutkan pembelajaran peringkat PhD di Universiti Andrews, Corry menerima panggilannya. Dia percaya bahawa dia boleh menyelasaikan kerjakelas dan peperiksaan komprihensif dalam masa dua setengah tahun dan akan diberi sebuah gereja sebagai jagaan kependetaan sementara menulis disitasionnya. Kini telah mencapai lima tahun proses, sementara dia menulis bab terakhir disitasionnya, Corry menyedari dirinya sendiri mempersoalkan pilihannya atas sebab-sebab ketegangan ekonomi yang menimpah keluarganya dalam keadaan yang tertekan. Namun, Corry tahu bahawa Tuhan menuntun dia di sini. Jika dia biarkan kebimbangangan tersebut mempengaruhinya, dia tidak akan dapat pertahankan iman kepada tugas yang Tuhan berikan kepadanya untuk diselesaikan. Corry harus yakin dengan pemeliharaan Tuhan dan dengan setia dapat menyelesaikan digriya, kerana itulah yang Tuhan kehendaki dia lakukan.

**Soalan-soalan Perbincangan**:

1.  Huraikan suatu masa dalam kehidupan anda apabila anda mengikuti panggilan Tuhan dan betapa sukarnya pengalaman dilalui menyebabkan anda persoalkan sama ada anda masih melakukan perkara yang benar.
2.  Bagaimanakah kita akan mengetahui bila kita bekerja di dalam pemeliharaan/kehendak Tuhan?

#### Langhkan  2 – Mengkaji

**Hanya Untuk Guru**:  Naratif perjalanan dan semasaPaulus berada di Jerusalem, fokus kepada usaha untuk mengenalpasti orang-orang Yahudi dan untuk mengikatkan iman Kristian kepada akra umbi bangsa Yahudi, dengan harapan untuk mengongsikan Injil kepada pemimpin-pemimpin Yahudi sekali lagi di Jerusalem. Bantu ahli kelas anda mengetahui bahawa setiap langkah menjurus kepada penangkapan Paulus di Jerusalem adalah sebahagian daripada kepenuhan kesetiaan kepada panggilan dalam hidupnya untuk mengongsikan Injil Yesus Kristus.

**Ulasan Alkitab**

Cerita mengenai perjalanan Paulus di akhir perjalanan misionari ke tiganya,  di mana dia kembali ke Jerusalem dan peristiwa-peristiwa berlaku selepas itu, semuanya selaras dengan panggilan Tuhan kepada kehidupan Paulus untuk mengongsikan Injil. Dalam 1 Korintus 9:19-22, Paulus berkata bahawa dia menjadi kepada banyak perkara agar dapat menjangkau seberapa banyak perbezaan  kumpulan manusia yang boleh demi Injil. Terdapat tiga perkara berbeza dalam Kisah 21-23 di mana kita dapat melihat komitmen Paulus kepada Injil. Pertama, dalam perjalanan kembalinya ke Jerusalem. Kedua, dalam pertemuannya bersama pemimpin-pemimpin gereja di Jerusalem. Dan yang ketiga, pada proses penangkapannya.

I. **Perjalanan Paulus Ke Jerusalem** (Ulangi Kisah 21:7-14 bersama ahli kelas)

Paulus kini menghabiskan peringkat terakhir perjalanan misionari ke tiganya dan perpisahan dengan orang-orang yang dilayaninya, adalah sangat menyedihkan. Kesedihan ini ditambahkan oleh perkataan  daripada Roh Suci bahawa Paulus akan ditangkap dan dianiaya di Jerusalem. Bagaimanapun, perhatikan, bahawa nubuatan daripada Agabus tidak menghalang Paulus untuk pergi ke Jerusalem. Ianya diperkatakan  apa yang akan berlaku kepada Paulus hanya sesudah dia pergi. Mereka merayu agar Paulus tidak akan pergi, namun Paulus telah tetapkan kerjanya bagi Injil. Sebagaimana Yesus tetapkan wajahnNya sebagai batu api untuk pergi ke Jerusalem, demikian jugaPaulus memutuskan untuk pergi, sama ada ianya bermaksud pemenjaraan ataupun kematian demi Injil Yesus Kriatus. Dalam penggunaan kata-kata yang selari dengan kata-kata Yesus di Getsemane, orang-orang itu menjawab kenyataan Paulus bahawa kehendak TUHANlah yang dilakukannya. (Rujuk Darrel L. Bock, Acts: Baker Exegetical Commentary on the New Testament [Grand Rapids, MI: Baker Academics, 2007] ms. 639)

**Soalan-soalan Perbincangan**:

1.  Mengapakah kehendak Tuhan itu kadang-kadang termasuk juga kesengsaraan  dalam  pelayanan mengenai Injil?
2.  Bila anda mengalami sengsara demi Injil?
3.  Jika Paulus dikatakan sebagai rasul kepada orang asing, mengapa dia bersusah-susah kembali ke Jerusalem?

II. **Paulus Bertemu Dengan Kepimpinan Gereja di Jerusalem**. 	(Ulangi Kisah 21:17-26 bersama ahli kelas)

Paulus bertanggungjawab kepada para pemimpin gereja, sama seperti mana-mana pekerja Injil hari ini. Bagaimanapun, apabila dia kembali ke Jerusalem, maka dia memberi laporan ke atas pekerjaan yang ditauliahkan kepadanya untuk pergi melakukan perjalanan misionari ke tiganya. Dia juga membawa persembahan kembali ke gereja di Jerusalem yang telah dikumpulkan sepanjang perjalanan. Paulus setia dalam perkhabaran Injil, kepada kedua-dua mereka yang dia jangkau dan mereka yang diakui sebagai pemimpin-pemimpin gereja Kristian: Yakobus, selaku pemimpin gereja Kristian yang mempunyai keinginan untuk melihat Injil diterima oleh kedua-dua orang Yahudi dan bukan Yahudi. Dia memberi cadangan kepada Paulus yaitu, untuk membina jambatan dikalangan komuniti Yahudi di Jerusalem, Yakobus menyarankan agar Paulus menjalani upacara pemurnian dan membayar untuk penyempurnaan aku janji bagi beberapa orang golongan muda. Khabar angin telah tersebar bahawa Paulus telah melakukan dan mengajar kemurtadan mengenai ketidakpatuhan kepada hukum Musa. (Rujuk Darrel L. Bock, Acts:  Bakers Exegetical Comentary on the New Testament, ms. 646.)

**Pertimbangkan Hal ini**:

1.	Adakah cadangan kepada Paulus untuk menjalani hukum ini – berdasarkan istiadat, merupakan satu kompromi kepada kebebasan Injil? Mengapa atau kenapa tidak?
2.  Adakah anda pernah melakukan sesuatu yang anda anggap tidak perlu untuk membina hubungan dengan seseorang untuk kepentingan Injil? Jika ya, apakah yang anda lakukan? Kongsikan keputusan pengalaman anda.
3.  Bagaimana ayat dalam 1 Korintus 9:20 dapat dikaitkan dengan keadaan tersebut?

III. **Penangkapan dan Pertahanan Paulus**. (Ulang bersama ahli kelas Kisah 22:3-22)

Paulus ditangkap semasa rusuhan di mana pemimpin-pemimpin Yahudi merasa pasti bahawa Paulus telah menajiskan rumah ibadah dengan membawa masuk orang asing ke dalam kawasan rumah ibadah orang Yahudi. Apabila Paulus diberi peluang untuk bercakap kepada orang ramai, dia perkenalkan dirinya dengan iman orang-orang Yahudi dalam berbagai cara. Dia berbicara sebaik mungkin dalam bahasa Aramaik, bahasa umum orang Ibrani. (Rujuk Darrel L. Bock, Acts: Baker Exegetical Commentary on the New Testament, ms. 658). Paulus memberi kesaksian tentang didikan sejak kecil dan sebagai orang Farisi yang berpendidikan tinggi; menjadi seorang penganiaya pengikut-pengikut Yesus. Kemudian dia menceritakan pertaubatannya dalam bentuk penglihatan daripada Syurga, yaitu sebahagian daripada sistem iman orang-orang Farisi. (Rujuk Darrel L. Bock, Acts: Baker Exegetical Commentary on the New Testament, ms. 673, 674). Setiap perkara ini dilakukan dengan harapan untuk mengongsikan Injil. Sekalipun kesaksiannya mengilhamkan lebih banyak rusuhan, memuncak kepada serangan ke atas nyawanya, Paulus mendapat pujian daripada TUHAN dalam Kisah 23:11, kerana kesaksian di atas namaNya.

**Pertimbangkan Hal ini**:

1.  Dalam cara bagaimana kita membina jambatan dikalangan kumpulan manusia yang berbeza agar dapat mengongsikan Injil?
2.  Bagaimanakah Tuhan menggunakan kesukaran untuk menguatkan keyakinan kita kepada Dia?

#### Langhkan  3 – Menerapkan

**Hanya Untuk Guru**:  Adalah penting untuk membantu kelas anda mengenalpasti bahawa kesukaran yang dilalui kerana memberi penghormatan kepada panggilan Injil tidak sama dengan kesukaran yang lain dalam hidup.

**Soalan-Soalan Penerapan**:

1.  Apakah perbezaan di antara kesukaran umum dengan kesukaran-kesukaran yang disebabkan oleh Injil?
2.  Bagaimana kita boleh mengetahui apa yang seharusnya kita katakana dan lakukan demi Injil?

#### Langhkan  4 - Mewujudkan

**Hanya Untuk Guru**: Bantu ahli kelas anda untuk memikirkan mengenai jenis-jenis perbezaan kumpulan manusia dan bagaimana mungkin mereka dapat membina jambatan untuk mereka demi Injil.

**Aktiviti**:

1.  Carilah idea-idea yang bagus mengenai jenis-jenis perbezaan dikalangan kumpulan manusia yang anda temui dalam minggu ini. Senaraikan kumpulan-kumpulan tersebut.
2.  Fikirkan beberapa strategic khusus yang anda boleh gunakan untuk berhubungan dengan mereka demi Injil.