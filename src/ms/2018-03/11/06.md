---
title:  Berpindah ke Kaisaria
date:   13/09/2018
---

Kecewa dengan fakta bahawa mereka belum lagi menyingkirkan Paulus dengan cara yang sah, satu kelompok memutuskan untuk mengatur rancangan yang mereka akan menyerang dan membunuhnya sendiri.

`Sila baca Kisah 23:12-17. Apakah rancangan mereka dan bagaimana ia dihalang? Apakah peristiwa ini ajarkan kepada kita tentang bagaimana orang yang berghairah boleh menjadi penyebab yang salah?`

Lebih daripada empat puluh orang Yahudi bersekongkol bersama menentang Paulus dan mengikat diri mereka dengan sumpah, menyatakan betapa bencinya mereka kepada pelayanan yang ditimbulkan rasul di Jerusalem. Lukas tidak nyatakan kepada kita tentang identiti orang-orang itu, tetapi mereka adalah pelampau – rela melakukan apa sahaja yang boleh mempertahankan iman orang Yahusi daripada pengkhianat dan musuh. Tahap fanatikisme agama seperti itu, ditambah pula dengan semangat kebangsaan dan revolusi, bukanlah sesuatu yang luar biasa pada abad pertama di Judea dan sekitarnya.

Bagaimanapun, dalam beberapa cara yang sulit, berita tentang plot tersebut telah sampai kepada pengetahuan anak buah Paulus. Adalah agak mengecewakan bahawa kita tidak tahu langsung tentang keluarga Paulus, tetapi nampaknya dia dan kakaknya telah dibesarkan di Jerusalem. (Kisah 22:3), lalu berkhawin dan sekurang-kurangnya mempunyai seorang anak. Apapun, anak buah Paulus- anak kecil (Kisah 23:18, 22) dan fakta bahawa pegawai “memegang tangannya” (Kisah 23:19), menunjukkan dia masih anak muda telah dapat melawat Paulus dalam markas dan menyampaikan berita itu kepadanya.

`Sila baca Kisah 23:26-30. Apakah mesej yang komando Lisias kirimkan kepada gabenor Felix mengenai Paulus?`

Surat itu memberitahu Felix dengan laporan yang adil mengenai keadaan itu. Sebagai tambahan, ia menunjukkan betapa bertuahnya Paulus dengan kewarganegaraan Romanya. Undang-undang Roma memberi perlindungan sepenuhnya kepada warganegarawannya yang mempunyai hak. Sebagai contoh, untuk mendapatkan penghakiman yang legal, di mana mereka akan berhadapan dengan mahkamah dan pertahankan diri sendiri (Kisah 25:16) serta mempunyai hak untuk merayu kepada maharaja jika terdapat keputusan yang tidak adil (Kisah 25:10, 11).

Tanpa mengira reputasi Felix, dia memperlakukan Paulus dengan cara yang betul. Selepas soal siasat awal, dia memerintahkan supaya dia berada dibawa kawalan sehingga penuduh-penuduh itu tiba.

`Fikirkan tentang pemeliharaan Tuhan dalam kehidupan Paulus. Berapa kerapkah anda dengan rendah hati mengakui pemeliharaan Tuhan dalam hidup anda sendiri walaupun terdapat percubaaan dan penderitaan yang mungkin anda telah alami?`