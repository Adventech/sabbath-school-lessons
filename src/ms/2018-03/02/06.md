---
title:  Buah-buah Pertama
date:   12/07/2018
---

Kata-kata Petrus telah menghancurkan hati para pendengarnya. Beberapa di antara mereka mungkin sebahagian daripada yang menghendaki supaya Yesus disalibkan seminggu sebelumnya (Lukas 23:13-25). Tetapi sekarang, memahami bahawa Yesus orang Nazaret itu sesungguhnya telah dipilih Tuhan sebagai Juruselamat – mereka berseru dalam kesedihan: “Apa yang perlu kami lakukan?” (Kisah 2:37).

`Sila baca Kisah 2:38. Apakah dua keperluan asas untuk pengampunan?`

Pertaubatan bermaksud perubahan radikal arah hidup, meninggalkan dosa (Kisah 3:19; 26:20), bukan sekadar perasaan sedih atau penyesalan.  Bersama dengan iman, pertaubatan sebenar adalah kurnia Tuhan, tetapi sama seperti semua kurnia, ia boleh ditolak (Kisah 5:31-33; 26:19-21; Roma 2:4).

Sejak masa Yohanes pembaptis, pertaubatan dikaitkan dengan baptisan (Markus 1:4). Ia itu, baptisan menjadi ungkapan hati yang bertaubat, suatu upacara melambangkan pembasuhan dosa-dosa dan pertumbuhan semula moral hasil Roh Kudus (Kisah 2:38; 22:16; bandingkan dengan Titus 3:5-7).

`Sila baca Kisah 2:38, 39. Apakah janji istimewa diberikan kepada mereka yang bertaubat dan dibaptis?`

Mereka yang menyertai Pentakosta telah diberi tawaran bukan sahaja pengampunan terhadap dosa-dosa, tetapi juga tentang kepenuhan Roh Kudus untuk pertumbuhan pribadi, pelayanan dalam gereja dan teristimewa untuk misi. Barangkali inilah berkat yang terbesar di antara segala berkat, oleh kerana tujuan asal kewujudan gereja  ialah untuk bembahagikan khabar baik tentang injil (1 Petrus 2:9). Jadi, dari sudut ini ke hadapan, mereka mendapat jaminan keselamatan  dan kuasa Roh Kudus, di mana membolehkan mereka untuk misi yang mana gereja itu dipanggil.

`Mengapa dengan kesedaran kita “pengampunan ke atas dosa-dosa anda” begitu penting bagi seseorang yang mahu mengumandangkan injil? Lagipun, apakah harapan yang anda boleh tawarkan kepada orang lain tentang Yesus jika anda sendiri tidak mempunyainya?`