---
title:  Kurnia Lidah
date:   09/07/2018
---

Dalam Kisah 2:4, kurnia Roh telah muncul melalui bahasa lidah. Namun, kurnia ini hanya satu daripada banyak kepelbagaian pernyataan Roh Kudus (Kisah 10:45, 46; 19:6). Antara yang lain ialah meramalkan masa akan datang (Kisah 11:28), penglihatan (Kisah 7:55), mengilhamkan ucapan (Kisah 2:8; 28:25),menyembuhkan (Kisah 3:6, 12; 15:12, 16) dan kelayakan dalam pelayanan (Kisah 6:3, 5).

Kurnia lidah pada Pentakosta tidak terjadi kerana ia adalah bukti yang paling tipikal atau yang paling penting daripada pemberian Roh. Ia telah dinyatakan agar misi gereja sedunia dapat dilancarkan. Itulah panggilan yang diberikan dalam Kisah 1:8, menghendaki kurnia lidah. Jika murid-murid melanggar halangan budaya dan tiba ke hujung duni dengan perkhabaran injil, mereka harus dapat berkata-kata dalam bahasa mereka yang perlu mendengar apa yang mereka katakana.

`Sila baca Kisah 2:5-12. Apakah bukti bahawa pada Pentakosta, murid-murid berkata-kata dalam bahasa asing?`

Adalah dijangka bahawa pada abad pertama terdapat lapan atau sepuluh juta orang Yahudi di dunia dan sehingga 60 peratus daripada mereka tinggal di luar daripada tanah Judea. Namun, ramai yang berada di Jerusalem menyertai Pentakosta datang dari tanah asing dan tidak dapat bercakap bahasa Aramaik, iaitu bahasa bangsa Yahudi Judea pada masa itu.

Tidak ada persoalan bahawa kebanyakan orang yang bertukar agama pada Pentakosta adalah bangsa Yahudi datang dari berbagai tempat, di mana mereka kini dapat mendengar injil di dalam bahasa mereka sendiri. Murid-murid berkata-kata dalam bahasa asing yang ada pada waktu itu. Bukannya dalam bahasa-bahasa ekstasi yang tidak diketahui. Sebagai bukti penggunaan istila dialektos (Kisah 2:6, 8) yang bermaksud bahasa suatu negara atau bahasa serantau (banadingkan dengan Kisah 21:40; 22:2; 26:14). Jelas sekali, mereka bercakap dalam bahasa yang berbeza ini. Ajaibanya adalah mudah bahawa orang Galilea kini dapat bercakap bahasa di mana pada beberapa jam sebelumnya mereka tidak tahu menahu. Bagi mereka Yahudi tempatan yang menyaksikan senario itu tetapi tidak mengenali bahasa tersebut, satu-satunya penjelasan adalah bahawa mungkin murid-murid tersebut dalam keadaan mabuk, mengucapkan bunyi yang anih yang mereka sendiri tidak tahu.  “Tetapi, orang lain menyindir, ‘Mereka sedang mabuk oleh anggur manis’” (Kisah 2:13).

`Satu pernyataan Tuhan yang berkuasa telah berlaku dihadapan mata mereka, namun, orang-orang ini berfikir ianya hanya kerana mabuk? Bagaimana kita sendiri boleh berhati-hati untuk tidak terlalu buta rohani?`