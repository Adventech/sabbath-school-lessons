---
title:  Kembali ke Listra
date:   26/08/2018
---

Pilihan selektif Lukas tentang peristiwa-peristiwa hampir-hampir membawa Paulus ke Derbe dan Listra. Mengenai dengan Siria dan Kilikia, hanya satu perkara yang dia katakana ialah bahawa Paulus melintasi wilayah-wilayah  sambil meneguhkan jemaat-jemaat di situ (Kisah 15:41).

`Sila baca Kisah 16:1-3. Apakah tindakan Paulus yang mengajar kita tentang bagaimana sensitifnya dia dalam mencari dan menjangkau orang lain?`

Walaupun bapa Timotius bukan Yahudi, ibunya adalah Kristian Yahudi; namanya ialah Yunis. Biarpun tidak disunat, Timotius tahu Alkitab sejak kecil (2 Timotius 3:15), membayangkan bahawa dia adalah seorang yang warak. Sebagai Kristian, dia telahpun  mendapat penghormatan dan kekaguman semua orang percaya setempat.

Oleh kerana orang-orang Yahudi menghitung sifat Yahudi melalui keturunan ibu dan bukan daripada bapa, maka Timotius adalah Yahudi. Dia tidak disunatkan pada ketika berumur lapan hari selepas diperanakkan, barangkali disebabkan bapanya, orang Greek, memandang bahawa menyunat adalah perbuatan yang tidak bertamadun.

Ingin mempunyai Timotius sebagai rakan sekerja dan mengetahui bahawa, sebagai orang Yahudi yang tidak bersunat, dia akan dilarang masuk ke rumah-rumah ibadah Yahudi di bawah tuduhan murtad, Paulus telah menyunatinya. Oleh kerana itu, motivasi Paulus untuk berbuat demikia adalah praktis dan tidak boleh dilihat sebagai bertentangan dengan injil yang dia khutbahkan.

Selepas melawat semula tempat-tempat yang Paulus pernah lawati pada perjalanan pertama, dia mengambil keputusan untuk menuju ke barat daya, besar kemungkinan ke Efesus, dalam wilayah Asia, tetapi Roh Kudus menghalang dia untuk melakukannya. Lalu dia pergi ke sebelah utara, cuba pergi ke Baitania, tetapi sekali lagi beberapa cara yang tidak didedahkan, Roh Kudus menghalang dia untuk pergi ke sana. Oleh kerana dia telahpun melalui Misia, satu-satunya pilihan Paulus ialah pergi kea rah barat iaitu ke pelabuhan Troas, dari situ dia boleh belayar menuju banyak arah.

Bagaimanapun, pada malamnya dia menerima khayal, Tuhan telah tunjukkan dia harus belayar merintasi Laut Aegean menuju ke Makedonia. Apabila teman-temannya mengetahui mengenai khayal itu, mereka mengambil keputusan bahawa sesungguhnya Tuhan memanggil mereka untuk membahagikan injil kepada orang-orang di Makedonia.

`Fikirkan mengapa Paulus menyunat Timotius. Apakah perkara ini ajarkan kita mengenai kerelaan untuk melakukan perkara-perkara tertentu bahawa kita tidak selalunya bersetuju atau menganggap perlu, tetapi itu akan menjadi penyebab yang lebih besar?`