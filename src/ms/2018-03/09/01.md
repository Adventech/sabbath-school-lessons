---
title:  Perjalanan Misionari Yang Kedua
date:   25/08/2018
---

### Bacaan Pelajaran Untuk Minggu Ini
Kisah 16; Roma 3:28; Galatia 2:16; Kisah17; 1 Korintus 1:23; Kisah 18:1-10.

> <p>Ayat Hafalan</p>
> “ ‘ Jangan takut! Teruslah memberitakan firman dan jangan diam!  Sebab Aku menyertai engkau dan tidak ada seorangpun yang akan menjamah dan menganiaya engkau, sebab banyak umat-Ku di kota ini’ “ (Kisah 18:9, 10).


Kembali ke Antiokhia, Paulus dan Barnabas telah memelihara gereja dan terlibat dalam kerja evangelis lanjutan. Ini nampaknya kali terakhir mereka bekerjasama, sebagai perselisihan yang hebat telah menuntun kepada perpisahan mereka. Sebab Paulus dan Barnabas berselisihfaham adalah Markus, sepupu Barnabas (Kolose 4:10). Apabila Paulus menjemput Barnabas untuk kembali ke tempat-tempat yang telah mereka injil pada perjalanan terdahulu, Barnabas mahu membawa bersama sepupunya, tetapi Paulus tidak setuju disebabkan kegagalan lampau Markus (Kisah 13:`13).

Bagaimanapun, perpisahan Paulus dan Barnabas telah bertukar menjadi berkat, kerana, dengan memisahkan usaha mereka, mereka dapat menjangkau lebih luas kawasan berbanding dengan rencana pertama mereka. Barnabas mengambil Markus dan kembali ke Siprus, kampong halaman Barnabas (Kisah 4:36). Sementara itu, dengan menjemput Silas bergabung dengan dia, Paulus mengikuti laluan ke Siria dan Silicia, memperkuatkan gereja di situ. Sebelum datang ke Antiokhia pada pertama kali, Paulus telah menghabiskan masa beberapa tahun di Tarsus (Kisah 9:30; 11:25, 26). Sekarang dia mendapat peluang melawat semula anggota-anggota yang dia telah tubuhkan di sana. Namun demikian, rencana Tuhan baginya lebih besar daripada apa yang Paulus bayangkan pertama kali.

_*Pelajari pelajaran minggu ini sebagai persediaan pada hari Sabat, 1 September._