---
title:  Paulus di Korintus
date:   30/08/2018
---

Dalam Kisah 18:1-11, menceritakan tentang pengalaman Paulus di Korintus, di mana dia tinggal selama satu setengah tahun. Akwila dan Priskila telah menjadi sahabat karib Paulus (Roma 16:3; 2 Timotius 4:19). Keterangan tersebut menunjukkan bahawa mereka telahpun menjadi Kristian apabila mereka tiba di Korintus, mungkin kerana orang-orang  Yahudi dihalau keluar daripada Roma oleh Maharaja Klaudius. Pakar sejarah Roma, Suetonius, nampaknya menunjukkan pengusiran berlaku disebabkan oleh gangguan dalam kumuniti Yahudi yang dikaitkan dengan nama “Kristus” (Claidius 25.4), yang mungkin hasil daripada khutbah terhadap Injil oleh orang-orang percaya tempatan Yahudi. Dengan itu, adalah mungkin bahawa Akwila dan Priskila, mereka berdua terlibat dalam aktiviti-aktiviti tersebut. Dalam apa juga keadaan, disamping mengongsikan iman yang sama dan latarbelakang orang Yahudi yang sama, Paulus dan teman-teman baharunya juga mengongsikan perniagaan yang sama.

`Sila baca Kisah 18:4-17. Apakah hasil aktiviti-aktiviti penginjilan Paulus di Korintus?`

Apabila Silas dan Timotius tiba dari Makedonis, mereka membawa bantuan kewangan daripada gereja-gereja di sana (2 Korintus 11:8, 9), yang membolehkan Paulus mengabdikan dir sepenuhnya untuk berkhutbah. Polisi Paulus ialah hidup berasaskan belanja sendiri semasa pelayanannya, sekalipun dia juga berpendapat  “bahwa mereka yang memberitakan Injil, harus hidup dari pemberitaan Injil itu” (1 Korintus 9:14).

Walaupun pembangkang orang Yahudi kuat terhadap mesej Paulus, beberapa orang Yahudi menjadi percaya, demikian juga beberapa penyembah Tuhan daripada orang-orang bukan Yahudi. Di antara yang menjadi saudara baharu ialah Krispus, pemimpin rumah ibadah dan seluruh keluarganya. Ramai orang Korintus menjadi percaya dan dibaptis. Bagaimanapun,  keadaan di kalangan orang Yahudi sebaliknya tegang, sebagaimana ditunjukkan dalam episod berikutnya (Kisah 18:12-17), kemungkinan perancangan Paulus ialah segera keluar daripada Korintus, tetapi,  pada penglihatan malamnya, dia menerima dorongan ilahi supaya tinggal terus (Kisah 18:9-11).

Dalam perjalanan kembali ke Antiokhia, Paulus membawa Akwila dan Priskila bersama dan meninggalkan mereka di Efesus, di mana tinggal beberapa hari sebelum meneruskan perjalanannya. Sementara di sana, dia telah berpeluang untuk berkhutbah di dalam rumah ibadah orang-orang Yahudi tempatan. Maklum balas positif yang membuatnya berjanji bahawa dengan kehendak Tuhan, dia akan kembali (Kisah 18:18-21). Ini benar berlaku dalam perjalanan seterusnya.

`Paulus, keciwa dengan penerimaannya, memerlukan dorongan daripada TUHAN berhubung dengan keselamatan jiwa-jiwa di sana. Apa kata TUHAN kepadanya (Kisah 18:10) katakan kepada kita apabila mungkin kita merasakan sesuatu yang serupa dengan apa yang Paulus rasakan?`