---
title:  Tesalonika dan Berea
date:   28/08/2018
---

Apabila Paulus dan Silas dibebaskan dari penjara, mubaligh-mubaligh ini berangkat ke Filipi (Kisah 16:35-40). Dari Filipi, Paulus dan kumpulannya langsung ke Tesalonika, ibunegara Makedonia.

`Sila baca Kisah 17:1-9. Bagaimana sambutan orang-orang Yahudi Tesalonika tentang khutbah yang berjaya di antara orang-orang bukan Yahudi?`

Sekali lagi kita perhatikan Paulus mahu mencari rumah ibadah di mana dia dapat mengongsikan injil. Ramai orang Yunani yang taat dan tidak sedikit juga wanita terkemuka yang diyakinkan oleh mesej Paulus. Bahawa saudara baharu ini “bergabung dengan Paulus dan Silas” (Kisah 17:4) nampaknya mereka membentuk kumpulan yang berasingan dan bertemu selain pada rumah ibadah, mungkin di rumah Jason.

Digerakkan oleh perasaan cemburu, lawan mereka memulakan rusuhan. Tujuan mereka adalah untuk membawa Paulus dan Silas-nama Timotius tidak disebut-ke hadapan perhimpunan Bandar dan menuduh mereka. Oleh kerana mereka tidak dapat mencari mubaligh-mubaligh itu, Jason sendiri dan beberapa orang percaya yang baharu telah diheret ke hadapan penguasa tempatan atas tuduhan memberi perlindungan penghasut politik.

`Sila baca Kisah 17:10-15. Apakah respon orang-orang Yahudi Berea dibandingkan dengan yang ada di Tesalonika?`

Istilah eugenes (Kisah 17:11) maksud asalnya “lahir baik” atau “kelahiran mulia” akan tetapi, secara umum, sikap “berfikiran adil” yang mungkin berlaku di sini. Orang-orang Yahudi dari Berea mendapat pujian bukan kerana mereka setuju dengan Paulus dan Silas tetapi kerana kerelaan mereka sendiri untuk meneliti Alkitab dan setiap hari untuk melihat apakah yang dikatakan oleh mubaligh-mubaligh adalah benar. Ia hanyalah tindak balas emosi kepada Injil, tanpa keyakinan intelektual yang diperlukan, cenderung kepada hidup yang dangkal dan hidup pendek.

Bagaimanapun, tidak lama kemudian, penganiyaan menganggu  pelayanan produktif Paulus di Berea, memaksa dia untuk pergi jauh ke selatan, iaitu ke Atena.

`Bilakah kali terakhir anda dengan teliti menyelidiki Alkitab untuk mengetahui “sama ada semua perkara tersebut [apapun juga] demikian adanya”?`