---
title:  Berada Di Malta
date:   25/09/2018
---

Hanya apabila tiba di pantai, semua yang selamat itu mengetahui bahawa mereka berada di Malta, sebuah pulau kecil di tengah-tengah Laut Mediteranean, sebelah selatan Pulau Sicily. Selama dua minggu mereka diumbang-ambing oleh ombak besar, mereka berhasil bertarung dengan kederasan angin, pelayaran mereka meliputi sekurang-kurangnya 760km bermula di Fair Havens, Crete. Sekarang mereka akan menunggu sehingga berakhir tiga bulan musim sejuk sebelum meneruskan pelayaran (Kisah 28:11).

`Sila baca Kisah 28:1-10. Apakah yang terjadi kepada Paulus ketika berada di Pulau Malta dan bagaimanakah Tuhan mengguna dia?`

Penduduk di Malta ramah-tamah dan layanan mereka baik. Tindakan mereka yang pertama kepada Paulus dan kumpulan yang semuanya basah kuyup serta kesejukan, ialah dengan menyalahkan api tempat mereka memanaskan badan. Suhu di Malta pada masa ini tahun itu, tidak melebihi 50 darjah F.

Peristiwa ular beludak telah mendapat perhatian penduduk Malta ke atas Paulus. Pertama, orang-orang pagan tempatan menggambarkan  fakta bahawa  dia dipatuk ular sebagai satu pembalasan ilahi. Mereka berfikir Paulus seorang pembunuh yang berjaya melepaskan hukuman mati dengan dilemaskan tetapi masih tangkap oleh para dewa, atau barangkali oleh dewa Dike orang Yunani, personafikasi keadilan dan pembalasan. Oleh kerana rasul itu tidak mati, dia dianggap sebagai seorang dewa, sebagaimana terjadi di Listra beberapa tahun yang lalu (Kisah 14:8-18). Sekalipun Lukas tidak membicarakan hal itu, ia mungkin selamat dengan menganggap bahawa Paulus telah mengambil kesempatan pada keadaan seperti ini untuk memberikan kesaksian tentang Tuhan yang dia sembah.

Publius adalah sama ada penguasa Roma Malta atau hanya seorang penguasa tempatan, tetapi dia melayani Paulus dan teman-temannya selama tiga hari sehingga mereka mendapatkan tempat yang lebih tetap. Walau apapun, penyembuhan bapa lelaki ini memberikan Paulus kesempatan melakukan pelayanan penyembuhan singkat di kalangan orang-orang Malta.

Dalam laporan Lukas, tidak ada menyebut seorangpun telah menjadi saudara baharu mahupun kongrigasi yang yang ditinggalkan apabila bertolak dari Malta. Ketiadaan seperti itu benar-benar secara kebetulan, tetapi menjelaskan fakta bahawa misi sedunia kita melebihi acara baptisan ataupun mendirikan gereja;  juga melibatkan kepedulian masyarakat dan keperluan mereka. Inilah aspek praktik sesebuah masyarakat (Kisah 20:35; bandingkan dengan Titus 3:14).

`Betapa menariknya bahawa penduduk pulau yang jahil mempunyai rasa keadilan ilahi. Kesudahannya, darimanakah asalmulanya? Rujuk Roma 1:18-20.`