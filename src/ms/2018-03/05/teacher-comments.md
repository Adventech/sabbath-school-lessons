---
title:  Panduan Guru
date:   03/08/2018
---

**Ayat Utama**: Kisah 26:8-19

**Pelajar Akan**

- **Mengetahui**: Mengenalpasti langkah-langkah perubahan kepercayaan agama Saul.
- **Merasakan**: Menghargai tindakbalas Saul kepada petunjuk-petunjuk Tuhan.
- **Melakukan**: Kongsikan keazaman sepenuh Saul dalam berkhidmat kepada Tuhan.

**Garis Pembelajaran**

1. Mengetahui: Langkah-langkah Kepada Pembentukan Saul
	+ Apakah motif utama yang mengarahkan kehidupan Saul sebelum penukaran kepercayaannya?
	+ Apakah yang memungkinkan untuk mengubah hidup seorang penganiaya ke dalam kehidupan seorang rasul?

2. Merasakan: Tanggungjawab dan Ketaatan Saul
	+ Apakah yang menuntun tanggungjawab Saul kepada panggilan Tuhan?
	+ Apakah hubungan di antara arahan Tuhan, “ ‘Bangunlah dan pergilah’ “ (Kisah 9:6) dan deklarasi Paulus kemudian, “ ‘Kepada penglihatan yang dari Syurga itu tidak pernah aku tidak taat’ “ (Kisah 26:19)?
	+ Bagaimanakah Saul tetap taat kepada perisytiharan Tuhan bahawa dia adalah “kapal pilihanNya” (Kisah 9:15)?

3.  Melakaukan: Berkhidmat Kepada Tuhan Dengan Penuh Keazaman
	+ Bagaimanakah anda boleh menjadi kapal pilihan bagi Tuhan di dalam komuniti di mana anda tinggal?
	+ Apakah beberapa perkara yang anda perlu abaikan dan perkara lain anda perlu supaya dapat mengalami perubahan kepercayaan yang tulen?

**Kesimpulan** Transformasi penganiayaan Kristian yang paling sengit menjadi penyokong yang paling ghairah menggambarkan bahawa jumlah perubahan tersedia untuk kita semua.

### Cara Pembelajaran

#### Langhkan 1 – Mengkaji

**Ayat Tumpuan**:  Galatia 1:1; 1 Korintus 9:1.

**Kunci utama untuk pertumbuhan rohani**: Paulus merupakan seorang manusia yang terkenal dengan iman, kepastian dan keberanian-semuanya kerana komitmennya yang tidak berbelah bagi kepada Yesus yang dia temui semasa dalam perjalanan ke Damsyik. Satu-satunya peristiwa yang telah mempengaruhi sepanjang kehidupan Paulus. Menjadikan Paulus seorang yang berani dan sebagai utusan yang penuh dengan Roh. Maka, Paulus boleh menulis dengan penuh keyakinan kepada gereja di Korintus tentang Sumber kekuatannya ditengah-tengah perselisihan: “Bukankah aku rasul? Bukankah aku orang bebas? Bukankah aku telah melihat Yesus, Tuhan kita?” (1 Korintus 9:1). Pelajaran hari ini menunjukkan kepada kita bahawa keyakinan Kristian  dan keberanian kita datang hanya daripada ketaatan kita kepada panggilan untuk menjadi murid Yesus.

**Hanya Untuk Guru**: Paulus menggambarkan dirinya sendiri sebagai “yang paling hina dari semua rasul” (1 Korintus 15:9). Tetapi tidak ada seorangpun yang begitu berpengaruh seperti Paulus dalam membawa berita baik tentang Yesus kepada dunia. Orang “yang paling hina dari semua rasul” ini telah melintasi paling banyak sempadan untuk menyebarkan Injil, menubuhkan paling banyak gereja dan menulis paling banyak kandungan buku di dalam teologi Kristian. Paulus memberi keterangan tentang panggilannya sebagai “bukan kerana manusia, juga bukan ole seorang manusia, melainkan oleh Yesus Kristus Tuhan dan Bapa” (Galatia 1:1”. Yesus sendirilah yang bersemuka dengan Paulus dalam perjalanan ke Damsyik, telah mengubah kehidupan Paulus selama-lamanya. Pembentukan kepada seorang rasul yang terkemuka adalah fokus pelajaran kita hari ini.

**Perbincangan**: Sekalipun Paulus  mengungguli dalam berbagai bidang kehidupan dan perkhidmatan, mengapa dia menggambarkan dirinya sebagai “yang paling hina di antara segala orang kudus” (Efesus 3:8)? Apakah peranan kerendahan hati untuk menjadi pengikut dan saksi yang efektif untuk Yesus? Fikirkan seseorang yang telah meninggalkan kesan yang tidak dapat anda lupakan. Bagaimana anda menjadi seorang yang lebih baik kerana itu?

#### Langhkan 2 – Mengkaji

**Hanya Untuk Guru**: “Apabila Yesus Sendiri menyatakan kepada Paulus, dan dia yakin bahawa dia menganiaya Yesus di dalam kekudusanNya, dia menerima kebenaran seperti dalam Yesus. Satu kuasa yang transparen telah ditunjukkan pada minda dan sifat – dia menjadi manusia baharu di dalam Yesus Kristus. Dia telah menerima kebenaran secara menyeluruh sehingga sama ada di bumi atau di akhirat tidak dapat menggoncangkan imannya.”-Ellen G. White, Selected Messages, book 1, ms. 346.

Pelajaran hari ini menyelidiki Saul seorang penganiaya, berubah dan rasul.

**Ulasan Alkitab**

I. **Saul Seorang Penganiaya.** (Ulangi bersama ahli kelas Kisah 7:58; 8:1, 3; 26:9-11)

Empat rujukan pertama kepada Saul dalam Kisah Para Rasul dapat mengesan kehidupannya sebagai penganiaya kepada Kristian yang mula-mula. Pada rujukan pertama, sedang Saul berdiri mengawasi pakaian orang-orang yang mengheret Stefanus kepada kematian (Kisah 7:58). Kedua, Kisah 8:1 mencatatkan bahawa Saul memberi persetujuan kepada kematian Stefanus – satu tindakan yang menuntun kepada pemilihannya sebagai “ahli kaunsel Mahkamah Agung. “-Ellen G. White, The Acts of the Apostles, ms. 102. Mencari kuasa selalunya bermula dengan kompromi yang senyap kemudian bergerak pantas untuk menerima ruang mempromosi sendiri.  Satu tindakan jahat membawa kepada tindakan yang lebih berani lagi. Setiap tindakan kejahatan, langkah demi langkah membawa kepada penjualan hati nurani seseorang kepada tawaran yang lebih tinggi. Ketiga, dalah Kisah 8:3, Saul  menjadikan tindakan kekejamannya bergerak di Jerusalem, “berusaha membinasakan jemaat itu dan ia memasuki rumah dan menyeret laki-laki dan perempuan ke luar dan menyerahkan mereka untuk dimasukkan ke dalam penjara.”  Keempat, Kisah 9:1 menyatakan kepada kita bahawa Jerusalem tidak cukup untuk memuaskan hati orang muda Farisi dari segi penganiayaan orang-orang percaya. Semangat Saul untuk menghapuskan gereja itu mendorongnya untuk pergi ke Damsyik, di mana jumlah pengikut Yesus yang besar. Misi kematiannya kini menjadi meterai imam besar di Jerusalem (Kisah 9:1). “Buat seketika, dia (Saul) adalah alat yang hebat di tangan Syaitan untuk melaksanakan pemberontakan terhadap Anak Tuhan.”-Ellen G. White, The Acts of the Apostles, ms. 103. Kemudian datanglah penglihatan yang menyilaukan ke jalan Damsyik.

**Perhatikan Hal Ini**: Gamaliel adalah seorang pemimpin orang Farisi dan seorang guru agama Yahudi yang terkenal. Gamaliellah orang yang menahan orang Farisi daripada plot mereka membunuh para rasul dengan nasihat bahawa jika agama Kristian “ ‘daripada Tuhan, kamu tidak dapat menjatuhkannya’ “ (Kisah 5:39). Saul merupakan penuntut Gamaliel yang bijaksana. Apakah yang menyebabkan dia menentang nasihat gurunya dan meneruskan misi kematiannya terhadap orang Kristian?

II.  **Saul Yang Bertaubat.** (Ulangi Kisah 9:11-19; 22:1-10; 26:12-18 bersama ahli kelas)

Apabila Tuhan menghendaki seseorang untuk memenuhi sesuatu misi, Dia dapat mencari orang pilihanNya. Kerana itu Abraham keluar daripada Ur,  Musa di padang belantara, Daniel di Babylon, Esther di Medo- Persia, Pembaptis di padan belantara, Petrus daripada perniagaan memancing Galilea dan Saul orang Tarsus. Pertaubatan Saul sebagai pemusnah Kekristianan menjadi seorang evangelis dan mubaligh terkemuka di dunia merupakan kepentingan yang luar biasa. Pertemuan dengan Yesus dan penglihatan yang membutakan di jalan yang mendekati Damsyik memalingkan Saul daripada musuh bersumpah Kristiani kepada pendukung utamanya.  Jalan utama Damasyik membelok tiba-tiba daripada menjadi jalan kepada pembunuhan sebaliknya menjadi jalan pertemuan dengan Yesus yang telah bangkit daripada kematian. “ ‘Saulus, Saulus, mengapakah engkau menganiaya Aku?’ “  suara datang daripadaSyurga (Kisah 9:4) “ ‘Siapakah Engkau, Tuhan?’ ” penganiaya itu ingin tahu (Kisah 9:5). Saulus merasa kagum dengan jawapan: “ ‘Akulah Yesus’ ” (Kisah 9:5). Yesus  pernah menyampuk dalam kehidupan manusia – daripada kehidupan Nikodemus orang Farisi, Jairus penguasa rumah ibadat, janda dari Nain, perempuan tiada bernama pada sumur Samaria, perwira dengan hamba yang sakit, Lazarus dengan kakak-kakaknya, Simon dengan kustanya, Annas dan Kayafas, Herodes dan Pilatus kepada kehidupan Saulus dan banyak lagi yang lain. diberkatilah mereka yang telah menyerahkan kepada sampukan Ilahi. Saulus menyerahkan diri kepada Yesus dengan soalan yang sangat penting dalam kehidupan, “ ‘TUHAN, apa yang Engkau kehendaki aku perbuat?’ “ (Kisah 9:6). Pertaubatan Saulus telah selesai dan di Damsyik, dia akan diberitahu tentang masa hadapannya.

**Perhatikan Hal Ini**: Yesus yang telah bangkit itu bertanya soalan bermaksud kepada Saulus, “ ‘Mengapa kamu menganiaya Aku?’ ‘ (Kiash 9:4). Implikasinya adalah jauh berbeza: apapun aktiviti yang dilakukan atau apapun perkataan yang diucapkan kepada seseorang yang memperkecilkan seseorang, diliha oleh Yesus seperti telah dilakukan terhadap Dia. Bagaimanakah soalan Yesus kepada Saulus memberitahu aspek hubungan hidup anda?

III.  **Saulus Seorang Rasul**. (Ulangi Kisah 9:26-30; 26:12-19 bersama ahli kelas)

Transforamsi Saulus daripada seorang yang penganiaya gereja yang paling ditakuti menjadi pertahanan yang paling ghairah, merupakan satu cerita yang tiada persamaan. Apa yang telah berlaku selepas pertembungan  dalam perjalanan ke Damsyik dengan Yesus boleh diperolehi daripada keterangan dalam Kisah 9 dan Galatia 1:15-24:  (1) Apabila Ananias mengucapkan kata-kata sambutan yang hangat itu, “ ‘Saudara Saulus’ “  Saulus seorang musuh penganiaya terhadap orang-orang Kristian telah roboh (Kisah 9:17). Ananias membaptis Saulus. (2) Saulus berkhutbah yang meyakinkan tentang Yesus. (3) Saulus pergi ke Arabia (Galatia 1:17) unt uk doa, refleksi dan pernyataan Ilahi tentang cara terbaik bagaimana melayani TUHANnya. (4) Saulus kembali ke Damsyik dan melayani di sana selama tiga tahun. (5) Saulus kembali ke Jerusalem untuk bergabung dengan para rasul (Kisah 9:26). (6) Para rasul tidak begitu pasti dengan pertaubatan Saulus, lalu mendapatkan Barnabas, seorang lagi yang bertaubat, untuk mengisytiharkan kepada para rasul bagaimana  Saulus “melihat Tuhan di tengah jalan . . . . dan bagaimana keberaniannya mengajar di Damsyik dalam nama Yesus” (Kisah 9:27). (7) Saulus tinggal di Jerusalem, berkhutbah dengan  berani tetapi orang-orang Helenist memburu nyawanya. (8) Saulus melarikan diri ke tempat asalnya, Tarsus. (9) Mungkin Saul akan menjadi orang yang dilupa dalam sejarah Kristian, kecuali dengan keajaiban bagaimana Roh Kudus bekerja. Setelah para rasul mendengar pertumbuhan luar biasa yang berlaku di Antiokhia, mereka menghantar Barnabas untuk menyiasat. Ketibaan Barnabas memperluaskan gereja dan Barnabas mengembara ke Tarsus untuk merekrut Saul untuk membantu di Antiokhia. (Kisah 11:25, 26). Segera selepas pasukan Saulus-Barnabas berjalan bersama dalam perjalanan misionari pertama gereja-perjalanan yang masih mengelilingi dunia, menantikan Tuan yang telah berjanji untuk mahu kembali apabila “ ‘Injil kerajaan akan diberitakan ke seluruh dunia’ “ ((Matius 24:14).

**Perhatikan Hal Ini**: Darah bagi orang yang mati syahid adalah biji benih gereja. Ambillah beberapa ketika untuk membahaskan bagaimana pembunuhan Stefanus dan penganiayaan berikutnya, telah membantu menjadi alat yang paling cepat mungkin dalam pertumbuhan gereja awal.

#### Langhkan  3 - Menerapkan

**Hanya Untuk Guru**: Dalam buku Kisah Para Rasul, Lukas menggunakan nama “Saulus” sebanyak 25 kali dan “Paulus” 129 kali. Apakah makna istimewa bagi dua nama tersebut? Rasul itu sendiri memberi pendekatan dalam Kisah 26:14: “ ‘Aku mendengar suara suatu suara yang mengatakan kepadaku dalam bahasa Ibrani: “Saulus, Saulus, mengapa engkau menganiaya Aku?” ‘ “  Sebagai seorang Farisi, Saulus memang memahami bahasa Ibrani (atau lebih umum daripada bahasa Aramik), dan  dalam bahasa tersebut namanya ialah Saul. Tetapi namanya dalam Bahasa Yunani  ialah Paulus. Oleh kerana panggilan bagi dia khusus untuk menjadi rasul kepada orang-orang bukan Yahudi, kebanyakan merekayang berbahasa Yunani, nampaknya rasul ini lebih selesa menggunakan nama dalam bentuk  bahasa Yunani. Rasul ini adalah mahir dalam penggunaan kontekstual: “Bagi semua orang aku telah menjadi segala-galanya, supaya aku sedapat mungkin memenangkan beberapa orang dari antara mereka” (1 Korintus 9:22).

**Soalan Renungan**:

•	Apakah beberapa cara kita mengkhutbahkan Injil berdasarkan konteksnya?

#### Langhkan 4 – Mewujudkan

**Hanya Untuk Guru**:  Selepas dia menceritakan peristiwa pertaubatannya di hadapan raja Agrippa, Saulus meletakkan moto yang menarik dalam hidupnya sejak pengalaman jalan Damsyik: “ ‘Kepada penglihatan yang dari Syurga itu tidak pernah aku tidak taat’ “ (Kisah 26:19).

•	Pakej kalimat singkat ini adalah saksi kesucian dan kesyahidan rasul yang hebat. Galakkan  setiap pelajar untuk menceritakan atau menulis satu kenyataan yang merupakan ringkasan kehidupan mereka dan maksud sebagai seorang Kristian.