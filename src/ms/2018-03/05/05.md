---
title:  Permulaan Pelayanan Paulus
date:   01/08/2018
---

Dalam Kisah 9:19-25 memberikan tanggapan bahawa selepas menukar agama, Paulus masih tinggal di Damsyik buat sementara waktu sebelum kembali ke Jerusalem (Kisah 9:26). Bagaimanapun, dalam Galatia 1:17, Paulus menambah bahawa, sebelum pergi ke Jerusalem, dia pergi ke Arab, nampaknya di situ dia tinggal dalam pengasingan selama tempoh tertentu. “Di sini, dalam keseorangan di gurun pasir, Paulus mempunyai banyak peluang untuk meditasi, belajar dalam keadaan aman dan tenteram..” –Ellen G. White, The Acts of the Apostles, ms. 125.

`Sila baca Kisah 9:20-25. Bagaimanakah Lukas menghuraikan pelayanan Paulus di Damsyik? Berapa baikkah perjalanannya?`

Sasaran asal Paulus apabila dia meninggalkan Jerusalem dengan surat daripada imam besar adalah orang-orang percaya Yahudi yang dijangka mendapat perlindungan dalam rumah-rumah ibadah di Damsyik (Kisah 9:2). Sekarang, sekembalinya daripada Arab, akhirnya dia telah tiba ke rumah-rumah ibadah, bukan untuk menangkap orang-orang percaya tetapi untuk menambahkan bilangan mereka; bukan memfitnah Yesus sebagai seorang penyamar, tetapi untuk memperlihatkan Dia sebagai Mesias bagi orang Israel. Apakah yang berligar dalam fikiran mereka yang pernah mendengar tentang dia sebagai satu-satunya penganiaya mereka; kini mereka mendengar memberi kesaksian tentang Yesus? Apa yang akan mereka lakukan hanyalah  merasa hairan terhadap apa yang telah terjadi ke atas Saulus orang Tarsus serta apa yang dia lakukan ke atas gereja? (Mereka mungkin tidak ada idea tentang pengaruh ke atas orang yang baru tertukar agama ini akhirnya miliki!).

Tidak dapat bertentangan dengan Paulus, beberapa orang lawannya berkomplot bersama-sama untuk mengambil nyawanya. Berita Paulus mengenai episode itu (2 Korintus 11:32, 33) mencadangkan bahawa lawan-lawannya mengecam kepada pihak berkuasa tempatan untuk mencapai niat mereka. Bagaimanapun, dengan bantuan orang-orang percaya, Paulus dilepaskan dengan dimasukkan ke dalam bakul, mungkin melalui tingkap sebuah rumah yang dibina di atas tembok kota.

Paulus mengetahui sejak permulaan bahawa dia akan menghadapi cabaran-cabaran (Kisah 9:16). Pertentangan, penganiayaan dan kesengsaraan daripada berbagai sumber akan sentiasa berlaku dalam pelayanannya, tetapi tidak ada yang dapat menggoncangkan imannya mahupun rasa tanggungjawabnya, walaupun kesukaran-kesukaran dan pencubaan-pencubaan dia hadapi secara praktikal setiap langkah dalam kehidupan barunya di dalam Kristus (2 Korintus 4:8, 9).

Walaupun terdapat pertengkaran dan pertentangan, Paulus tidak putus asa. Bagaimanakah kita boleh belajar melakukan yang sama apabila tentang iman, iaitu bagaimana untuk bertahan di tengah-tengah keputusasaan dan pertentangan?