---
title:  Panduan Guru
date:   21/09/2018
---

**Ayat Utama**: Kisah 26:29

**Pelajar Akan**

- **Mengetahui**:  Menyedari bahawa kadang-kadang mengongsikan Injil akan termasuk mempertahan diri sendiri.
- **Merasakan**:  Merasakan rasa tanggungjawab untuk mengongsikan Injil dalam apa sahaja cara yang masuk akal.
- **Melakukan**:  Mengongsikan Injil dalam berbagai konteks, mengguna pakai pertahanan dan kesaksian 	yang logik.

**Garis Pembelajaran**

1. Mengetahui:  Kristian adalah Dipanggil Untuk Mempertahankan Diri Pada asa-masa Tertentu.
	+ Adakah anda sering menuntut maaf atas iman anda atau mempertahankan iman anda? Apakah 	alasan jawapan anda?
	+ Adakah kebudayaan masa kini untuk mengongsikan Injil dalam bentuk kasih membenarkan kita untuk mempertahankan iman kita? Mengapa atau mengapa tidak?
	+ Apakah konteks yang sesuai untuk mempertahankan iman anda?

2. Merasakan: Tanggungjawab Untuk Membahagikan Injil
	+ Apakah beberapa kepelbagaian cara  di mana kita boleh mengongsikan Injil?
	+ Apakah konteks berlainan yang dikatakan berlainan cara untuk mengongsikan?
	+ Bagaimana anda tahu cara yang manakah yang terbaik untuk mengongsikan Injil memandangkan	pada keadaan?

3. Melakukan:  Kongsikan Injil Dengan Logik dan Kesaksian.
	+ Bagaimanakah mengongsikan cerita membantu dalam mempertahankan Injil?
	+ Dalam cara bagaimana kita gunakan logic untuk membantu orang lain memahami Injil?
	+ Adakah kemungkinan untuk mempertahankan diri seperti kita pertahankan Injil? Beri sebab-sebab 	bagi jawapan anda.

**Kesimpulan**  Dalam Kisah 24-26, Paulus pertahankan diri sendiri dan imannya dalam tiga masa berlainan sebelum tiga kumpulan orang yang berlainan. Kita dapat pelajaran daripadanya, dengan cara bagaimana setiap kita untuk bertahan dan dengan apa yang kita percaya.

### Cara Pembelajaran

#### Langhkan  1 – Mendorong

**Ayat Tumpuan**:  Kisah 26:29

**Kunci utama untuk pertumbuhan rohani**:  Mampu berdiri sendiri untuk mempertahankan Injil adalah, kadang-kadang, perlu dan boleh dilakukan dengan hormat.

**Hanya Untuk Guru**:  Bantu kelas anda untuk mengenal pasti moral semasa atau isu politik yang relevan dengan konteks semasa mereka di mana sahaja di dunia ini mereka tinggal. Beberapa isu itu dinyatakan di bawah mungkin tidak boleh diserapkan dalam konteks kelas anda, jadi, tukarlah dengan isu-isu lain yang relevan jika anda mahu.

**Pembuka Perbincangan**:  Dalam dunia hari ini, kita sering melihat “mempertahankan iman” sebagai satu ketetapan kedudukan politik atau isu moral tertentu. Kita mengatakan perkara-perkara seperti, “Adakah anda pro-kehidupan?” “Apakah anda mahu doa dalam sekolah?” “Patutkah kurikulum sains termasuk dalam rekabentuk pintar?” “Pastikan menulis surat kepada wakil kerajaan supaya anda boleh menyuarakan keprihatinan tentang moral.”  Kenyataan-kenyataan tersebut dan  persoalan-persoalan , semuanya berbaloi bertanyakan sesuatu dan  mengambil berat secara aktif dan menarik minat. Walau bagaimanapun, nampaknya terlalu sering, mempertahankan iman Kristian dipindahkan untuk memegang kedudukan yang berbeza ini. Pelajaran minggu ini membantu kita mengimbas semula kepada maksud sebenar mempertahankan iman. Paulus ditahan sebagai tawanan dan apabila dia mempunyai peluang untuk bercakap, tujuannya bukan untuk menceritakan ketidakseimbangan moral di kalangan mereka yang memerintah (di mana ramai yang terlibat). Sebaliknya, tujuannya ialah untuk mempersembahkan Yesus dengan cara bahawa mereka yang mendengar akan menjadi Kristian seperti dia,  tidak termasuk rantai.

**Soalan Perbincangan**:

1.  Apakah kedudukan moral/politik dalam negara anda bahawa Kristian “sepatutnya” pertahankan?
2.  Dalam cara apakah kedudukan tersebut serupa dengan  atau berasingan daripada Injil?

#### Langhkan 2 – Mengkaji

**Hanya Untuk Guru**:  Dalam Bahasa Yunani, istilah bagi pertahanan ialah apologia. Paulus memberikan tiga apologias yang berbeza, atau pertahanan dalam tiga bab tersebut. Bantu ahli kelas anda untuk melihat perbezaan-perbezaan dalam pertahanan itu dan tanya mereka mengapa Paulus menggunakan tektik perbezaan yang digunakannya.

**Ulasan Alkitab**

Paulus ditawan di Kaisarea. Dia dihadapkan tiga kali masa berbeza untuk mempertahankan dirinya terhadap tuduhan-tuduhan pemimpin-pemimpin orang Yahudi. Setiap kali dia pertahankan dirinya, dengan bagaimana cara yang mungkin, Paulus juga pertahankan Injil. Pertama, Paulus dihadapkan kepada Feliks, kemudian dihadapan Festus. Lalu Festus hadapkan Paulus kepada Agripa dan saudara perempuannya, Bernike.

I. **Paulus Di hadapan Feliks.** (Ulangi bersama ahli kelas anda Kisah 24:10-21)

Paulus telah dibawa dari sel induk di Jerusalem ke Praetorium Herodes di Kaisarea. Lima hari selepas perpindanannya, para pemimpin Yahudi hadir bersama wakil perundangan untuk membawa tuduhan terhadap Paulus.  Tuduhan-tuduhan dalam bentuk umum menggambarkan Paulus sebagai seorang pengacau dan mengganggu keamanan. Ucapan  itu dibuat dalam retorik undang-undang dan bertujutan untuk menarik perhatian Feliks dengan tuduhan-tuduhan yang serius yang dibawa terhadap Paulus. Selepas mendengar tuduhan-tuduhan tersebut, Feliks berikan signal kepada Paulus untuk bercakap untuk pertahankan dirinya. Paulus memenuhi setiap cabaran dengan “mohon maaf” secara terus yang bermaksud pertahanan. (Rujuk Darrel L. Bock, Acts: Baker Exegetical Commentary on the New Testament [Grand Rapids, MI: Baker Academic, 2007], ms. 692).

Dalam mempertahankan, Paulus menegaskan bahawa dia tidak menyebabkan masalah di Jerusalem, melainkan menamatkan upacara pembersihan agama. Barangkali beberapa orang Yahudi di Asia boleh membawa tuduhan sebenar terhadap dia, tetapi mereka tiada di sana dan perwakilan semasa tidak ada bukti terhadap kebimbangan mereka. Paulus adalah orang yang pertama menuntut maaf dan mempertahankan diri tentang iman Kristian. Pada abad yang kedua, pembela iman Kristian dipanggil ahli apologis. Orang-orang seperti Justin Martyr dan Tertullian menulis surat kepada ahli-ahli kerajaan Roma, mempertahankan orang Kristian sebagai model warga negara yang tidak menyakiti kerajaan Roma dan tidak boleh dianiaya. Paulus memastikan untuk menunjukkan bahawa dia bukan seorang pengacau awam, tetapi menunjukkan bahawa tuduhan daripada orang Yahudi adalah mengenai perkara agama dan bukannya kebimbangan.

**Soalan Perbincangan**:

1.  Dalam cara bagaimanakah kita boleh membuat permintaan maaf atau pertahanan kita sendiri mengenai orang Kristian sebagai rakyat yang ideal?
2.  Apakah orang Kristian bertindak sedemikian rupa untuk mengesahkan pertahanan ini? Mengapa atau mengapa tidak?

II. **Paulus Di hadapan Festus.**   (Ulangi bersama ahli kelas Kisah 25:8-12)

Feliks kembalikan Paulus ke penjara, sekalipun dia membawanya ke hadapannya beberapa kali dalam dua tahun akan datang, dengan harapan akan menerima rasuah. Untuk terus memihak kepada pemimpin Yahudi, Feliks meninggalkan Paulus di penjara selepas dia meninggalkan jawatan. Festus adalah gabenor yang baharu dan sebelum dia datang ke Kaisarea, dia melawat Jerusalem untuk bertemu dengan pemimpin-pemimpin Yahudi. Apabila mereka membawa kebimbangan mereka ke atas Paulus kepadanya, Festus melihat perkara ini memungkinkan peluang politik untuk mendapat lebih ramai penyokong daripada orang-orang Yahudi. Dia menurut undang-undang Roma dan menjemput pemimpin-pemimpin Yahudi untuk mempersembahkan  kes mereka di Kaisarea supaya Paulus boleh berhadapan dengan para pendakwahnya. (Sila rujuk Darrel L. Bock, Acts: Baker Exegetical Commentaru on the Neu Testament, ms. 700). Komen-komen disingkatkan untuk pertemuan ini, tetapi sentimennya sama. Orang—orang Yahudi membuat tuduhan  yang sama dan sekali lagi Paulus mempertahankan dirinya. Festus masih mencuba mendapatkan sokongan politik orang-orang Yahudi, dengan mencadang bahawa Paulus pergi ke Jerusalem untuk menghadapi perbicaraan. Apabila Paulus mengetahui bahawa ia akan dibunuh, maka ia menolak sebaliknya merayu kepada mahkamah tertinggi Roma dan berhadapan dengan Kaisar. Sekali lagi Paulus menyatakan dia tidak bersalah dan Festus tahu bahawa itu adalah benar; oleh itu Festus memutuskan bahawa kalau ke Roma, Paulus akan pergi.

**Pertimbangkan Hal ini**:

1.  Mengapa anda fikir Paulus membuat rayuan kepada Kaisar sekarang? Mengapa dia tidak lakukan lebih awal?
2.  Apa anda fikir mesej malaikat pada akhir ayat Kisah 23 menyebabkan Paulus terdorong untuk pergi ke Roma.

III. **Paulus Di hadapan Festus dan Agrippa** (Sila ulang bersama ahli kelas Kisah 26)

Festus tahu bahawa Paulus tidak bersalah, yang merumitkan perkara untuk membuat surat yang harus dihantar oleh Festus bersama Paulus ke Roma. oleh kerana tidak tahu apa yang hendak ditulis dalam surat itu, dia mendapatkan nasihat daripada Agripa. Paulus dibawa menghadap Agripa dan Berneke, saudara Agripa. Mereka ini adalah cucu kepada Herod the Great. Beberapa orang terpelajar mencadangkan bahawa mereka   juga adalah pasangan kekasih sumbang kadim. (Sila rujuk Darrel L. Bock, Acts: Baker Exegetical Commentary on the New Testament, ms. 709, 710). Paulus sepatutnya bangun untuk mempertahankan dirinya dan mengimbas kesalahan-kesalahan kehidupan raja-raja, seperti yang pernah dilakukan oleh Yohanes Pembaptis dengan Herodias. Tetapi, dia tidak bertujuan untuk itu. Paulus terharu dengan peluant untuk mengongsikan  Injil dengan Agripa, setelah mengetahui bahawa dia adalah orang yang percaya kepada nabi-nabi dalam Perjanjian Lama. Inilah peluang Paulus mempertahankan diri yang terpanjang di Kaisarea; sekali lagi dia kongsikan kesaksiannya seperti yang dia lakukan di Jerusalem. Festus  mengganggu Paulus, menyeru bahawa semua pendidikan Paulus telah membuat dia bodoh. Sekali lagi Paulus mengambil benangnya, mempertahankan kedua-dua diri dan imannya. Dia kaitkan Kekristianan kepada akar-umbi orang Yahudi dan dengan pengharapan tentang kebangkitan yang ditunjukkan di dalam Yesus. Paulus menggunakan perkataan seperti “kita” dan “kita punya” untuk mengaitkan Agripa dengan kebenaran dan kemudian mengakhiri pertahanannya dengan merayu agar Agripa menerima Yesus sebagai kepenuhan nubuatan dalam Perjanjian Lama. Ianya menarik kerana Paulus tidak memanggil Yesus “TUHAN” dalam konteks ini, tetapi hanya menggambar Dia sebagai Orang Yang Telah Bangkit, oleh itu telah menjadi pusat pengharapan bangsa Israel yang lengkap. (Sila rujuk Darrel L. Bock, Acts: Baker Exegetical Commentary on the New Testament, ms. 714).

**Pertimbangkan Hal ini**:

1.  Apakah tindakbalas Agripa kepada rayuan Paulus bagi dia untuk percaya?
2.  Bagaimana Festus bertindak-balas terhadap kesaksian dan alasan Paulus?
3.  Mengapakah Paulus memilih untuk menambah kesaksiannya keatas pertahanannya di hadapan Agripa?

#### Langhkan  3 – Menerapkan

**Hanya Untuk Guru**:  Bagi penerapan pelajaran ini, adalah sangat berguna untuk membantu ahli kelas anda mengakui kesaksian mereka sendiri sebagai pertahanan iman Kristian. Ia juga penting untuk menolong ahli kelas mengetahui konteks semasa di mana mereka mungkin perlu pertahankan iman mereka  dengan tujuan mengongsikan Injil.

**Soalan Penerapan**:

1.  Apakah cara-cara yang berlainan bagi kita untuk pertahankan iman kita?
2.  Apakah jenis tuduhan mengenai iman kita yang kita hadapi hari ini? Bagaimana persamaannya  atau berlainan daripada keadaan zaman Paulus?
3.  Bagaimanakah kita menggunakan kesaksian kita sebagai mempertahankan iman kita?

#### Langhkan 4 -  Mewujudkan

**Hanya Untuk Guru**: Dengan menggunakan kesaksian Paulus di hadapan Herod sebagai contoh, bantu ahli kelas anda untuk mengukir dan membentuk kesaksian mereka sendiri untuk tujuan mengongsikan Injil.  Adalah baik bagi anda untuk melakukan sendiri sebelum ke kelas, supaya anda dapat berikan kepada pelajar satu contoh. Berpeganglah kepada langkah-langkah yang Paulus gunakan dalam fikiran: (1) Seperti apakah kehidupanmu sebelum menyerahkan hidup anda kepada Kristus? (2) Bagaimanakah anda menemui Kristus? (3) Bagaimanakah kehidupan anda berubah setelah menerima Kristus?

**Aktiviti**:

1.  Bahagikan pasanagan berdua-dua dan kongsikan kesaksian dengan pasangan anda.
2.	Bantu setiap ahli untuk membentuk kesaksian, dengan cara yang sedemikian bahawa kesaksian-kesaksian yang anda berikan, memberikan kepada anda peluang lengkan untuk mengogsikan Injil serta menjemput seseorang untuk menerima Injil tertebut.
3.	Dalam cara apakah anda mungkin perlu membuat perubahan ke atas kesaksian anda pada situasi yang berbeza?
4.  Dalam cara bagaimanakan anda dapat pertahankan Kekristianan dengan kesaksian ini?
5.  Apakah ada ruang bagi perdebatan logik dalam kesaksian anda untuk menguatkannya? Jika ya, di mana?