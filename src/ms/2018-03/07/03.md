---
title:  'Pisidia Antiokhia: Bahagian 1'
date:   13/08/2018
---

Daripada Siprus, Paulus dan teman-temannya belayar ke Pirga, Pamfilia, bahagian selatan pantai Turkey moden. Sebelum mereka berpindah ke Pisidia Antiokhia, Lukas melaporkan dua perubahan secara kebetulan yang bermakna: Paulus menjadi tokoh utama (sehingga di sini, Barnabas selalu disebut yang pertama) dan Lukas berhenti menggunakan nama Paulus dalam bahasa Yahudi (“Saulus”) dan mula merujuk dia hanya sebagai “Paulus” (Kisah 13:9). Kemungkinan disebabkan bermula sekarang, Paulus mendapati dirinya selalu berada dalam persekitaran Roma-Greko.

Kisah 13:13 merekodkan Yohanes Markus kembali ke Jerusalem. Kita tidak diberitahu dalam ayat-ayat itu sendiri tentang sebab bagi pemergian Yohanes Markus. Ellen G. White menulis bahawa, menghadapi ketakutan dan kekeciwaan kerana kesukaran di hadapan mereka, “Markus  telah diugut dan hilang semua keberanian, enggan untuk pergi lebih jauh lalu kembali ke Jerusalem.”-The Acts of the Apostles, ms. 170. Tuhan tidak pernah berjanji bahawa selalunya mudah. Disebaliknya, Paulus mengetahui sejak permulaan bahawa pelayanannya bagi Yesus akan melibatkan kesengsaraan yang banyak (Kisah 9:16), tetapi dia telah belajar untuk bergantung sepenuhnya kepada kuasa Tuhan dan disitulah letaknya rahsia kekuatannya (2 Korintus 4:7-10).

`Sila baca Kisah 13:38. Apakah inti mesej Paulus pada rumah ibadat di Antiokhia?`

Dalam Kisah 13:16-41 mengandungi catatan khutbah Paulus yang pertama dalam buku Perjanjian Baharu. Namun, bukan pula khutbah pertama Paulus telah sampaikan dan tidak ada persoalan bahawa ia hanya mewakili ringkasan tentang apa yang dia telan katakan.

Khutbah tersebut dibahagikan kepada tiga bahagian: Ia bermula dengan mengongsikan kepercayaan tentang pilihan Tuhan bangsa Israel dan kemaharajaan Daud (Kisah 13:17-23); bahagian ini bertujuan untuk mengukuhkan maksud hubungan dengan pendengar Yahudinya. Seterusnya, memperkenalkan  Yesus sebagai kepenuhan janji-janji Tuhan dan keturunan Daud yang akan membawa keselamatan kepada bangsa Israel (Kisah 13:24-37). Bahagian penutupnya adalah amaran bertentangan menolak keselamatan yang ditawarkan melalui Yesus (Kisah 13:38-41).

Klimaks khutbahnya dalam ayat-ayat 38 dan 39, yang melampirkan  inti mesej Paulus tentang pembenaran. Pengampunan dan pembenaran boleh diperoleh hanya melalui Yesus, bukan melalui hukum Musa. Pada perenggan ini tidak mengatakan bahawa hukum itu telah dibatalkan. Ia hanya menonjolkan ketidakupayaannya untuk melakukan apa yangdiharapkan oleh orang Yahudi, iaitu, pembenaran (Roma 10:1-4). Prerogatif  semacam itu terletak hanya dengan Yesus Kristus (Galatia 2:16).

`Apakah yang dimaksudkan bahawa keselamatan hanya melalui Yesus? Bagaimanakah anda menyelaraskan keperluan untuk memelihara hukum moral Tuhan dengan hakikat bahawa undang-undang tidak dapat membenarkan?`