---
title:  Panduan Guru
date:   17/08/2018
---

**Ayat Utama**: Kisah 13

**Pelajar Akan**

- **Mengetahui**:  Mengenalpasti tempat-tempat, objektif dan kaedah-kaedah misi Kristian.
- **Merasakan**: Menghargai kejayaan misi bergantung kepada kepercayaan atas dan tuntunan daripada Roh Kudus.
- **Melakukan**: Melibatkan diri sendiri dalam tugasan misi gereja-gereja tempatan.

**Garis Panduan Pelajaran**:

1. Mengetahui: Mengapa, Di mana dan Bagaimana Tentang Misi.
	+ Bagaimanakah gereja anda menyokong misi anda? Apakah anda ada rancangan kerja? Jika ada, apakah dia?
	+ Apakah bentuk pasukan yang anda telah pilih untuk membantu anda dalam kerja untuk misi anda? Apakah bentuk belanjawan dan peruntukan orginasasi yang telah dilakukan untuk misi anda?

2. Merasakan: Perlaksanaan Misi
	+ Sebelum anda memulakan pekerjaan misi, mengapa anda harus mendapatkan tuntunan Roh Kudus? Mengapa ahli pasukan anda harus mengalami pengalaman kekuasaan persatuan di kalangan diri mereka sendiri sebelum mereka dapat menjangkau keluar dalam misi?
	+ Pertimbangkan untuk memasukkan  dalam rancangan misi anda hal-hal sokongan pada tempat yang anda rancang untuk melawat. Siapakah mereka yang berada pada tempat tersebut di mana anda mendapatkan bantuan?

3. Melakukan: Libatkan Orang-orang Percaya
	+ Bagaimanakah anda merancangkan untuk melibatkan orang-orang percaya pada tempat yang anda rencanakan untuk melawat?

**Kesimpulan**  Kejayaan misi bergantung kepada keyakinan terhadap Roh Kudus, sokongan gereja yang menghantar dan dedikasi para misionari kepada tugas yang dirancang?

### Cara Pembelajaran

#### Langhkan  1 – Mendorong

**Ayat Tumpuan**: Kisah 13:1-3

**Kunci utama untuk pertumbuhan rohani**: Misi Injil tidak berlaku atas initiative setiap manusia. TUHAN  kita menjadikannya sangat jelas sebelum keberangkatan naik ke Syurga: “ ‘Tetapi kamu akan menerima kuasa, kalau Roh Kudus    turun ke atas kamu, dan kamu akan menjadi saksiKu di Jerusalem dan di seluruh Yudea dan Samaria dan sampai ke hujung bumi’ “ (Kisah 1:8). Rencana untuk meninggalkan Ur bukan berasal daripada fikiran Abraham. Musa tidak mengeluarkan panggilan untuk pembebasan atas dirinya sendiri. Joshua  tidak memilih untuk memisahkan  air pada Sungai Jordan. Yesaya tidak memilih kariernya sebagai nabi. Daniel tidak mencipta teleskop kenabian. Easther tidak memilih untuk membebaskan bangsa Yahudi. Petrus tidak meninggalkan pukatnya untuk dirinya sendiri. Demikian juga dengan Saulus yang menjadi misionari pertama terkenal dalam Kristian, bukan daripada dirinya sendiri. Dalam setiap kes, Roh Kuduslah yang melakukan semua panggilan itu.

**Hanya Untuk Guru**: Sebelum kita mempertimbangkan  perjalanan misionari Paulus yang pertama, kita akan mengetahui dengan baik bagaimana Roh Kudus merancang tugas misionari Paulus. Semuanya bermula di Antiokhia, Siria. Gereja di situ dimulakan oleh orang-orang percaya yang telah melarikan diri selepas Stefanus dilontar dengan batu (lihat Kisah 11:19). Antiokhia adalah salah satu kongrigasi yang pertama untuk menggambarkan gereja tanpa dinding. Sekalipun Injil diberitakan pertama kepada orang Yahudi, ia juga telah diterima oleh kumpulan-kumpulan etnik. Semua telah menerima kurnia Roh Kudus. Khabar ini sesungguhnya tidak dapat dipercayai, mengejutkan gereja di Jerusalem. Ibu pejabat telah mengambil keputusan untuk mengirimkan seorang pemimpin yang boleh dipercayai untuk menyiasat fenomena di Antiokhia. Orang yang dipilih itu ialah Barnabas. Barnabas telah melihat apa yang Roh Kudus telah lakukan di Antiokhia. Satu ciptaan baru telah muncul mengakibatkan perkembangan gereja berbilang etnik. Barnabas memerlukan pembantu untuk melayani gereja yang sedang membangun itu lalu pergi ke Tarsus dan membawa bersama Paulus. Mereka bersama melayani kongrigasi di Antiokhia. Orang-orang Roma, Yunani dan Yahudi tidak termasuk. Tiada nama yang boleh menggambarkan komuniti baru ini. nama baharu telah muncul: “Di Antiokhialah murid-murid itu untuk pertama kalinya disebut Kristian” (Kisah 11:26).

Bersama-sama dengan pertumbuhan, dikalangan anggota gereja di Antiokhia terdapat nabi-nabi, guru-guru dan pegawai-pegawai tinggi kerajaan (Kisah 13:1-3). Sementara orang-orang percaya itu melayani, berpuasa dan berdoa, Roh Kudus memberi arahan kepada mereka: “ ‘Khususkanlah Barnabas dan Saulus bagiKu untuk tugas yang telah Kutentukan bagi mereka’ “ (Kisah 13:2). Maka bermulalah perjalanan  misionari yang pertama.

**Perbincangan**: Pernahkah anda merasa sentakan dalam hati, bisikan pada telinga atau arahan langsung untuk melibatkan diri dengan kumpulan yang diutus untuk menjalankan tugas tertentu? Bagaimana anda boleh merancang perjalanan misi anda? Di mana ia bermula dan di mana ia mungkin berakhir? Kongsikan dengan ahli kelas pengalaman  kesaksian anda.

#### Langhkan 2 – Mengkaji

**Hanya Untuk Guru**:  Cabaran Yesus yang telah bangkit kepada para rasul ialah agar memberitakan Injil ke Jerusalem, Yudea, Samaria dan sehingga ke hujung bumi. Pada hemat Pentakosta dan saksi berkuasa daripada Petrus, Stefanus dan yang lainnya, telahpun menggegarkan  Jerusalem dan Yudea dengan  mesej bahawa di dalam Yesus, pengharapan Perjanjian Lama tentang Mesias telahpun dipenuhi. Dasar yang kukuh bagi gereja Kristian di Jerusalem telah ditubuhkan. Penentangan yang sama kuat terhadap Perjalanan Yesus telah memulakan gelombang penganiayaan, bermula dengan kematian Stefanus. Tetapi penentangan dan penganiayaan ini telah mengembangkan Injil ke Samaria dan kepada kawasan-kawasan pagan yang berdekatan dengan Empayar Roma. Gereja di Antiokhia menyedari bahawa masa kinilah masa untuk membiarkan misi Yesus menjangkau keluar hingga ke hujung bumi. Paulus, Barnabas dan pasukan misionari siap sedia untuk meneruskan cabaran tugas.

**Ulasan Alkitab**

I.  **Misi ke Siprus.** (Ulangi Kisah 13:4-12 bersama ahli kelas)

1.  Siprus telahpun menerima Injil daripada mereka yang melarikan diri daripada penganiayaan yang dilepaskan selepas Stefanus dilontar dengan batu. Daripada Siprus juga pengkhutbah Injil pertama tiba di Antiokhia (Kisah 11:19, 20). Akhirnya, iman komuniti di Antiokhia bersama dengan bisikan Roh Kudus, bertujuan untuk menukarkan kota yang dikenali sebagai “Ratu Utara” kepadapusat sejagat bagi berita baik tentang Yesus Kristus. Maka Barnabas, anak watan dan Paulus, bekas penganiaya, telah tiba di Siprus untuk memulakan misionari pertama mereka.
2.  Persembahan Paulus tentang Injil kepada Sergius Paulus, gabenor Siprus di Paphos, adalah yang pertama diketahui sebagai persembahan Injil kepada gabenor Roma. Syaitan pula berkeyakinan untuk menghalang usaha Paulus. Pembantu Syaitan ialah seorang ahli sihir telah tiba pada waktu Paulus dibicara, seorang yang bernama Bar-Jesus (anak Yesus).  Paulus bertembung dengan seorang  ahli silap mata bahawa dia adalah: anak iblis, alat di dalam tangan Syaitan untuk menghalang cahaya kebenaran daripada tiba kepada Paulus. Mukjizat serta-merta berlaku keatas ahli silap mata telah menjadi buta meyakinkan  gabenor tentang kebenaran mesej daripada Paulus. Paulus “terkejut,” bukan kerana ahli silap mata menjadi buta tetapi kerana “takjub oleh ajaran TUHAN” (Kisah 13:12).

**Perhatikan Hal Ini**: Utusan ke Siprus menandakan peralihan yang penting. Buat pertama kali Lukas menyebut “Saulus, juga disebut Paulus” (Kisah 13:9). Sejak daripada itu, nama Saulus lenyap,bagaikan peringatan bahawa Paulus, rasul kepada orang bukan Yahudi, telah tiba. Tetapi, peristiwa yang paling  baik dalam cerita itu ialah penyerahan dan sambutan rendah hati Barnabas terhadap kemajuan Paulus. Sehingga pada waktu itu, Barnabas adalah nombor pertama dan tanpa dia, barangkali fakta mengenai Paulus dilupakan. Tetapi orang yang membawa Paulus untuk menyertai dia,  kini menjadi penurut, mengambil tempat kedua tanpa bersungut. Bagi Barnabas, di mana namanya bermaksud “anak kepada pendorong,” misi adalah lebih penting daripada siapa yang melakukannya. Apakah pelajaran yang kita boleh dapat melalui Barnabas?

II. **Misi ke Antiokhia di Pisidia**. (Ulangi Kisah 13:14-52 bersama ahli kelas)

Khutbah Paulus di Antiokhia, Pisidia, barangkali yang paling sempurna dalam rekod khutbah rasul. Khutbah tersebut menegaskan  bahawa sejarah bukanlah suatu kemalangan, sebaliknya, merupakan tindakan atas rencana Tuhan untuk memenuhi kehendakNya. Filosofi  ini selaras dengan pemikiran orang lain, pemimpin-pemimpin kerasulan awal, iaitu Petrus dan Stefanus. Melalui semua khutbah tersebut, ada satu tema mendominasi: Tuhan adalah Tuhan tentang sejarah dan TUHAN  kepada dunia sejagat. Mesej  universalnya adalah bahawa kasihNya, belas kasihan dan budi bahasaNya dapat digunapakai oleh kedua-dua Yahudi dan bukan Yahudi – dan perkhabaran ini memancar dari tahun ke tahun sejak masa Abraham sampai pada masa Yesus Kristus. Paulus berhujah bahawa kaitan daripada lama dan baharu, daripada para nabi kepada Injil, daripada pengharapan kepada pencapaian terdapat di dalam kehidupan  dan pelayanan Yesus. Yesus adalah pelaksanaan pengharapan Mesianik bangsa Israel dan di dalam Dia sejarah kebangsaan orang Yahudi mencapai kepada tahap kemuncaknya. Sejak daripada itu, keselamatan kedua-dua orang Yahudi dan bukan Yahudi bergantung kepada bagaimana kumpulan orang ini berhubung-kait kepada keselamatan kasih kurnia Yesus.

Khutbah Paulus mencapai kepada mercu kejayaan di dalam Kisah 13:26-39 dengan beberapa perkara yang ketara: (1) Tuhan telah nyatakan melalui Yesus, rencana keselamatanNya; pernyataan ini berpusat kepada sejarah bangsa Israel sejak daripada Abraham kepada Kristus. (2)  Sekalipun orang-orang  yang Yesus patut datang menolak Dia dan menyalibkan Dia, Tuhan tidak dapat dikalahkan. Sebaliknya, dalam rencana Tuhan, Penyaliban itulah pengorbanan muktamad bagi dosa-dosa dunia. (3) Bukan sahaja Yesus menawarkan diriNya sebagai korban bagi dosa, tetapi juga, Dia bangkit daripada kematian – kejayaan ke atas dosa dan kematian. Dialah  pemenang yang unggul. (4) Kemenangan Yesus ke atas dosa dan kuasa kebangkitanNya, boleh didapati kepada setiap orang yang percaya di dalam Dia – kedua-dua orang Yahudi dan bukan Yahudi – agar semua orang akan bergembira dengan persahabatan baharu di dalam Yesus.

**Pertimbangkan Hal ini**:  Apabila pasukan misionari tiba di Perga dalam perjalana ke Antiokhia, Pisidia, satu peristiwa sedih telah berlaku: Yohanes Markus telah memutuskan untuk berhenti mengikuti misi tersebut dan kembali pulang ke Jerusalem. Tidak ada sebab diberikan. Bagaimanapun, keberangkatan balik Markus telah menimbulkan perselisihan bahawa, apabila para rasul itu merancangkan perjalanan misionari kedua mereka tiga tahun kemudian, Paulus enggan mengambil Markus. Bagaimanapun, Barnabas mahu mengambil Markus. Perselisihan tersebut menjadi panas sehingga kumpulan misionari mereka berpecah. Bagi Markus, akhirnya Roh Kudus guna dia untuk tugas yang tidak kurang pentingnya: dia menulis Injil dengan menggunakan namanya sendiri, Injil pertama ditulis secara kebetulan. Beberapa tahun kemudian, Paulus yang sudah tua berada dalam penjara di Roma, menulis kepada Timotius: “Jemputlah Markus dan bawalah ia ke mari, kerana pelayanannya penting bagiku”  (2 Timotius 4:11). Nampaknya Paulus mengambil masa  untuk menyedari bahawa kasih kurnia bermaksud memberi peluang kedua kali. Seoarang percaya mungkin gagal pada pertama kali, tetapi kepada Orang yang “duduk dalam lindungan Yang Mahatinggi” (Mazmur 91:1), tidak ada sebarang kegagalan kita menjadi berkekalan.

#### Langhkan 3 – Menerapkan

**Hanya Untuk Guru**:  Antiokhia menyediakan kepada penghuninya dengan keamanan, kekayaan dan perlindungan pelbagai agama. Tetapi, orang percaya pelarian yang menetap di Antiokhia mempunyai tujuan yang tinggi: untuk menjadikan yang tidak mungkin kepada mungkin. Antiokhia menunjukkan bahawa  Kekristianan boleh jadi rumah tanpa dinding. Ia telah terjadi seperti itu. Tetapi, bukan kerana usaha orang Yahudi yang melakukannya. Bukan juga ketekunan orang-orang bukan Yahudi mahupun gabingan kebaikan kedua-dua mereka. Tidak, ia adalah “bukti kasih kurnia Tuhan” (Kisah 11:23).

**Soalan Renungan dan Aplikasi**

•	Bagaimana boleh kelihatan kasih kurnia sedemikian  bekerja dalam gereja anda atau dalam komuniti? Apakah beberapa cara konkrit di mana gereja anda boleh  memupuk penghargaan secara pribadi di kalangan komuniti sebagai kerja luaran kasih kurnia Tuhan?

#### Langhkan 4 – Mewujudkan

**Hanya Untuk Guru**: Ambil sedikit masa untuk menongsikan beberapa kesaksian. Anggota gereja Antiokhia melarikan diri ke Antiokhia agar terlepas daripada penganiayaan dan penindasan. Tanyalah ahli kelas anda kalau-kalau mereka pernah menjadi mangsa apa sahaja yang bentuk penghinaan atau memperkecil-kecilkan perikemanusiaan. Tanya mereka bagaimana menghadapinya atau merasa bagaimana mahu menghadapi masalah seperti demikian. Bagaimanakah kita menjadikan pengalaman Antiokhia lebih daripada sekadar mimpi keinginan dan sesungguhnya, ia merupakan pengalaman orang yang taat setia?