---
title:  Ikonium
date:   15/08/2018
---

Dibawah hasutan para pemimpin Yahudi di Antiokhia, pihak berkuasa tempatan menghasut perempuan-perempuan terkemuka yang takut akan Tuhan terhadap Paulus dan Barnabas dan melarikan mereka ke luar kota (Kisah 13:50). Bagaimanapun, murid-murid dipenuhi dengan sukacita dan Roh Kudus (Kisah 13:52). Lalu mubaligh-mubaligh menuju ke kota Ikonium.

`Sila baca Kisah 14:1-7. Apakah hasil aktiviti-aktiviti yang dijalankan oleh Paulus dan Barnabas di Ikonium?`

Di Ikonium, Paulus dan Barnabas meneruskan kebiasaan mereka memperkenalkan kepada orang Yahudi terlebih dahulu sebelum berpaling kepada orang bukan Yahudi. Khutbah Paulus di Antiokhia (Kisah 13:16-41) menawarkan sebab-sebab utama di belakang keutamaan orang-orang Yahudi di dalam pelayanan mereka: pemilihan orang Yahudi, banyak sekali dan di dalam segala hal (Roma 3:2; 9:4, 5), dan pemenuhan Tuhan akan janjiNya tentang Juruselamat dari keturunan Daud. Walaupun pada faktanya bahawa ramai orang Yahudi telah menolak injil, Paulus tidak pernah hilang harapan akan pertukaran agama dalam jumlah besar di kalangan orang-orang Yahudi.

Dalam Roma 9-11,  Paulus menjelaskan  bahawa “tidak semua orang yang berasal dari Israel adalah orang Israel” (Roma 9:6) dan hanya kerana belas kasihan Tuhan maka beberapa orang Yahudi percaya semuanya. Tuhan tidak menolak orang-orangNya, tetapi, “pada waktu ini ada tinggal suatu sisa, menurut pilihan kasih kurnia” (Roma 11:5). Paulus meneruskan khutbahnya tentang injil kepada orang-orang bukan Yahudi, namun dia percaya bahawa suatu hari lebih ramai orang-orang Yahudi akan menerima iman di dalam Yesus.

“Hujah-hujah Paulus dalam Roma 9-11 menawarkan penjelasan lanjutan tentang strategi mision yang diterapkan dalam naratif Kisah Para Rasul dan menghadapi seetiap generasi umat Kristian dengan kepentingan teologi untuk memberi kesaksian kepada orang Yahudi yang tidak percaya.”-David G. Peterson, The Acts of the Apostles (Grand Rapids: Eerdmans, 2009), ms. 401.

Keadaannya tidak banyak perbezaan dengan yang di Antiokhia. Reaksi pertama kedua-dua orang-orang Yahudi dan bukan Yahudi ke atas injil Paulus sangat positif, tetapi sekali lagi orang Yahudi yang tidak percaya, kemungkinan para pemimpin masyarakat tempatan Yahudi, mengacau orang-orang bukan Yahudi dan meracun fikiran mereka bertentangan dengan mubaligh-mubaligh, menyebabkan terdapat pembahagian di kalangan mereka. Sementara lawan-lawan tersebut merancang untuk menyerang dan menghukum bunuh Paulus dan Barnabas, dua mubaligh ini mengambil keputusan untuk meninggalkan kota tersebut dan pergi ke kota yang lain.

`Lebih daripada hanya mendengar injil, orang-orang Yahudi perlu melihat ia tinggal di antara mereka yang mengakui nama Yesus. Jika anda bertemu dengan orang Yahudi, apakah bentuk kesaksian yang anda kemukakan kepada mereka?`