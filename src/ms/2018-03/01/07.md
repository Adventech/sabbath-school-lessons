---
title:  Kajian Tambahan
date:   06/07/2018
---

“Seluruh perantaraan period di antara Pentakosta dan Parousia [Kedatangan Kedua] (betapa lama atau singkatpun) adalah dipenuhi dengan misi-sedunia gereja dengan kuasa Roh Kudus. Pengikut-pengikut Kristus mengumumkan bahawa [D]ia telah berjaya pada kedatangan pertama [N]ya dan menuntut semua orang untuk bertaubat dan percaya dalam persediaan kepada kedatangan kedua kali[N]ya. Mereka adalah saksi-saksi[N]ya ‘sampai ke hujung bumi’ (Kisah 1:8) dan ‘sampai kepada akhir masa.’ … Kita tidak ada masa bebas berhenti sehingga kedua-dua kesudahan akan tercapai. “-John R. W. Stott, The Message of Acts: The Spirit, the Church & the World (Downers Grove: InterVarsity, 198), ms. 44.

“Amanat Juruselamat kepada murid-murid termasuk juga semua orang percaya. Termasuk juga semua orang percaya kepada Kristus sehingga akhir masa. Adalah satu kesilapan besar dengan menganggap bahawa pekerjaan menyelamat jiwa bergantung semata-mata kepada pendeta yang diurapi. Semua yang telah diberikan inspirasi Syurgawi dipertanggungjawabkan dengan Injil. Semua yang telah menerima kehidupan Kristus bertauliah untuk bekerja bagi keselamatan untuk sesama manusia. Pekerjaan yang dittubuhkan dalam gereja dan semua yang mengerjakan najar kudus itu dengan senang hati menjadi rakan sekerja dengan Kristus.” – Ellen G. White, The Desires of Ages, ms. 822.

**Soalan Perbincangan**

`1. Kisah 1: 7 mengenang kembali Markus 13:32: “Tentang hari dan masa itu, tidak ada seorangpun yang tahu, malaikat Syurgapun tidak tahu demikian juga dengan si Anak, hanya si Bapa” Ellen G. White mengatakan: “Tidak akan ada lagi mesej kepada umat Tuhan yang berdasarkan masa. Kita tidak perlu tahu masa yang tepat sama ada pencurahan Roh Kudus atau tentang kedatangan Kristus kedua kali.” –Selected Messages, vol. 1, ms.188. Dia menambah: “Sesiapa yang akan memulakan pemberitahuan mesej masa, hari atau tahun kemunculan Kristus, telah mengambil kuk DAN dan memberikan pengumuman yang TUHAN sendiri tidak pernah berikan kepadanya.”- Advent Review and Sabbath Herald, Sept. 12, 1893. Apakah relevannya kenyataan seperti di atas kepada kita hari ini?`

`2. Ada orang berkata: “Tuhan perlukan para saksi lebih daripada peguam.” Apakah pendapat anda dengan kenyataan ini?`

`3. Apakah peranan doa pada gereja yang mula-mula? Adakah secara kebetulan bahawa hampir setiap saatdalam hidup membuat keputusan, kita mencari rujukan untuk doa (Kisah 1:24; 8:14-17; 9:11, 12; 10:4, 9, 30; 13:2, 3)? Apakah peranan doa dalam kehidupan kita?`