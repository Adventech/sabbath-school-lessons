---
title:  Dua Belas Rasul
date:   05/07/2018
---

Tindakan pertama pentadbiran masyarakat Kristian mula-mula, di mana bilangan orang percaya berjumlah lebih kurang 120 orang (Kisah 1:15) adalah untuk memilih pengganti Yudas.

`Sila baca Kisah 1:21, 22. Apakah kelayakan si pengganti kepada Yudas seharusnya ada? Mengapakah ini begitu penting?`

Keperluannya ialah sebagai saksi kepada kebangkitan Yesus (bandingkan dengan Kisah 4:33); ianya genting kerana masa dan sekali lagi kebangkitan dilihat sebagai bukti yang berkuasa bagi pekerjaan Mesias Yesus, juga kebenaran ke atas seluruh iman Kristian.

Bagaimanapun, pilihan dibuat di antara mereka yang menemani rasul-rasul sepanjang pelayanan Yesus. Selepas itu Paulus telah menegaskan bahawa, sekalipun tidak bersama-sama dengan Yesus di bumi, bagaimanapun dia layak berada dalam pejabat kerasulan kerana pengalaman bertemu Yesus ketika dalam perjalanan ke Damsyik, melayakkan dia menjadi sebagai saksi kepada kebangkitanNya (1 Kor. 9:1). Sekalipun mengaku sebagai “lahir pada waktu sebelumnya” (1 Kor. 15:8), Paulus tidak mengaku bahawa dirinya kurang layak berbanding dengan rasul-rasul yang lain (1 Kor. 9:2; Galatia 2:6-9). Secara teknikalnya, hanya yang duabelasorang dan Pauluslah “rasul-rasul” yang berwibawa (Kisah 1:25, 26); namun pada basiknya, secara amnya sebagai duta atau utusan, istilah yang sama juga boleh digunapakai kepada pekerja injil yang lain (Kisah 14:4, 14; Galatia 1:19).

`Sila baca Kisah 1:23-26. Bagaaimanakah Mathias dipilih?`

Mungkin cara pemilihan Mathias agak aneh, tetapi dengan cara buang undi telahpun menjadi kebiasaan sekian lama ketika membuat keputusan (sebagai contoh, Imamat 16:5-10; Bilangan 26:55). Tambahan pula, pilihan adalah di antara dua calon yang dikenali sebelumnya mempunyai kelayakan sama, bukan satu langkah kepada yang tidak ketahuan. Umat percaya juga berdoa kepada Tuhan, percaya bahawa keputusan nanti akan memantulkan kehendakNya (bandingkan dengan Amsal 16:33). Tidak terdapat bukti bahawa keputusan mereka pernah dicabar. Selepas pentakosta, buang undi tidak lagi penting memandangkan tuntunan langsung daripada Roh (Kisah 5:3; 11:15-18; 13:2; 16:6-9).

`Jika ada orang yang datang kepada anda dan bertanya, “Bagaimanakah saya tahu apakah kehendak Tuhan ke atas hidup saya?” Apakah jawapan anda dan mengapa?`