---
title:  Panduan Guru
date:   06/07/2018
---

**Ringkasan Pelajaran**

**Ayat Utama**: Kisah 1:1-8; Lukas 24:50-53

**Pelajar Akan**

- **Mengetahui**: Mengenalpasti kesinambungan misi penebusan Yesus.
- **Merasakan**: Menghargai bagaimana misi penebusan itu bermula di dalam gereja dan bagaimana mendapat kuasa dan dorongan.
- **Melakukan**: Menyelidiki sejauhmana dia (lelaki/perempuan) sebagai pengikut Kristus,komited kepada pengisytiharan Injil.

**Garis Pembelajaran**

1. Mengetahui: Kesinambungan Misi PenebusanTuhan.
	+ Bagaimana kita tahu bahawa khabar baik tentang keselamatan  merupakan kesinambungan cerita misi penebusan Tuhan bagi orang berdosa?

2. Merasakan:  Kuasa Permulaan Sejarah Gereja
	+ Apakah maksudnya dengan mengatakan bahawa pemberitaan Injil bukan semata-mata bergantung kepada kebijaksanaan dan perancangan manusia tetapi bergantung kepada kuasa Roh Kudus?
	+ Peluasan gereja yang bersejarah bukan semata-mata hasil kerja manusia tetapi dari kuasa Roh Kudus. Ada juga yang mengatakan bahawa kita tidak mempelajari banyak pebuatan para Rasul pada suku ketika kita mempelajari Kisah Roh Kudus. Bagaimanakah buku Kisah mengesahkan penilaian ini?

3. Melakukan: Melibatkan Diri Dalam Pertumbuhan Gereja.
	+ Oleh kerana buku Kisah Para Rasul merupakan sejarah yang belum selesai tentang pertumbuhan gereja, memerlukan penglibatan anda, selengkap manakah komitmen anda kea rah matlamat ini?

**Kesimpulan** Arahan daripada Yesus yang telah bangkit kepada pengikut-pengikutNya adalah untuk  membawa kesaksian kepada mesej penyelamatanNya. Dia juga memberi kuasa untuk mencapai arahan itu. “Kamu akan menerima kuasa apabila Roh Kudus datang kepada kamu” (Kisah 1:8). Bagaimanakah anda menerima arahan itu? Dalam cara apakah anda telah digenggam erat-erat oleh kuasa tersebut?

### Cara Pembelajaran

#### Langhkan  1- Mendorong

**Ayat Tumpuan**: Lukas 24:50-52; Kisah 1:6-8

**Kunci utama untuk pertumbuhan rohani**: Buku Kisah Para Rasul sentiasa mengingatkan kepada kita bahawa pertumbuhan rohani tidak berlaku dalam vakum. Apapun yang telah tercapai sama ada dalam kehidupan individu kita atau  kehidupan kolektif dalam gereja, adalah hasil daripada pelayanan Yesus dan dilakukan dengan kuasa Roh Kudus. Mungkin tidak ada  buku lain di dalam Alkitab yang begitu jelas dan dalam jangkawaktu pendek, mengisahkan kelahiran, pertumbuhan, misi dan kesinambungan kehidupan Kristian seperti yang terdapat di dalaam buku Kisah Para Rasul. Lukas meringkaskan lima perkara yang luarbiasa dalam buku Kisah: (1) mensabitkan diri mengenai misi Yesus-Kisah 1:1-3; (2) berlaku berjaga-jaga dan menunggu penerimaan Roh Kudus – Kisah 1:4-5; (3) lebih ambil berat mengenai dengan apa daripada bila tentang Kerajaan – Kisah 1:4-7; (4) siap sedia untuk menerima Roh-Kisah 1:8; (5) menjadi saksi di setiap tempat, daripada rumah kita ke seluruh dunia- Kisah 1:8.

**Hanya Untuk Guru**: Tanpa buku Kisah Para Rasul, pengetahuan dan pemahaman kita tentang permulaan gereja Kristian akan menjadi sangat berkekurangan. Walaupun buku tersebut diberi tajuk “Para Rasul,” maksudnya ramai, namun , hanya dua orang rasul sahaja yang memainkan peranan utama. Petrus (Kisah 1-15) melangkah melalui sejarah gereja bermula daripada Pentakosta kepada Kounsel Jerusalem, membawa kesaksian kepada peristiwa-peristiwa besar seperti Pentakosta, pertaubatan orang-orang bukan Yahudi, Kounsel Jerusalem dan seterusnya. Paulus (Kisah 13-28) adalah watak utama buku Kisah Para Rasul, melakarkan peta misionari gereja, daripada Jerusalem ke Roma. dengan menyebut Yohanes dan Yakobus sekali sekala, bersama-sama dengan pembawa bendera gereja (Stefanus, Filipus, Kornelius, Barnabas, Yohanes Markus, Priskila dan Akuila, Dorcas, Lukas dan yang lain-lainnya), Kisah Para Rasul menawarkan jaminan dua kali ganda: (1) semua yang mengambil nama Kristus mempunyai peranan memikul namaNya; dan (2) Injil kerajaan akan dikhutbahkan “dengan penuh keyakinan” (Kisah 28:31) ke seluruh dunia.

**Pembuka Perbincangan**: Kisah 28:24  membuat pernyataan yang luar biasa: “Ada yang diyakinkan… ada yang tetap tidak percaya.”  Kata-kata tersebut merupakan seruan nyaring kepada seluruh alam semesta bahawa Yesus adalah hakim kepada bangsa manusia yang teragong. Menerima Dia maka kehidupan kekal milik anda. Menolak Dia maka kebinasaan milik anda. Dengan perkara ini menjadi penutup buku Kisah Para Rasul, Lukas mengakhiri naratif tentang gereja dengan cabaran kepada mereka yang menerima Yesus: khutbahkan kerajaan Tuhan; ajarkan semua tentang Yesus dengan keyakinan. Mengapa ia boleh dipertikaikan bahawa, sebagai Kristian, kita tidak mempunyai tanggungjawag yang lebih besar?

#### Langhkan 2 – Mengkaji

**Hanya Untuk Guru**: Kisah 1:1 memberitahu kita bahawa sebelum buku Kisah ditulis, penulisnya telah menulis “laporan terdahulu.” Kedua-dua laporan – Injil yang ketiga dan buku Kisah Para Rasul (Lukas 1:3; Kisah 1:1) ditujukan kepada Teofilus, bangsawan Yunani tentan nilai dan budaya. Teofilus merupakan teman Lukas dan besar kemungkinan tidak lama dahulu telah menjadi saudara baharu dalam Kristus. Oleh kerana  kedua-dua laporan itu- Kisah dan Injil ketiga,  ditujukan kepada Teofilus, gereja yang mula-mula berpendapat bahawa kedua-dua laporang ditulis oleh seorang penulis iaitu Lukas. Dua laporan Lukas apabila disatukan, boleh dinamakan “Asal-usul dan Sejarah Gereja Kristian.” Laporan yang pertama berhubung dengan kehidupan dan pengajaran Yesus Kristus. Laporan kedua berhubung dengan penyebaran Injil daripada Jerusalem ke Roma.

**Ulasan Alkitab**

Apabila Yesus mengajar murid-muridNya berdoa, “ ‘Datanglah kerajaanMu’ “ (Matius 6:10), Dia menanam benih-benih jangkaan segera di dalam hati bukan sahaja kepada dua belas orang murid malah generasi kepada pengikut-pengikutNya. Kerajaan itulah yang memotivasikan tema mesejNya. Bersama dengan Tuhan bermaksud hidup bersekutu dengan orang-orang saleh sepanjang zaman, menjauhkan diri selama-lamanya daripada kerajaan kejahatan kepada kerajaan kebenaran – itulah kerinduan setiap pengikut Yesus. Jadi, dikelilingi dengan kemuliaan oleh kuasa kebangkitan, mengamanatkan semula dengan kuasa tidak dapat diukur daripada Juruselamat yang telah dibangkitkan, para rasul mengajukan soalan yang membingungkan hati mereka: “ ‘Tuhan, mahukah Engkau pada masa ini memulihkan kerajaan bagi Israel?’ “ (Kisah 1:6). Firman Tuhan menjawab pertanyaan tersebut dengan jaminan dan misi.

I.  **Pertanyaan Murid-murid**

Dengan kalahnya Syaitan pada Salib dan dengan tertakluknya kematian pada pagi kebangkitan, murid-murid hanya menunggu jawapan kepada satu persoalan: Bilakah kerajaan itu akan ditubuhkan? Kerajaan Tuhan merupakan pusat tema pengajaran Yesus. Perkataan “kerajaan” dan perkataan-perkataan yang sehubungan dengannya, seperti “kerajaan Tuhan” dan “kerajaan Syurga,” berulang-ulang di dalam Injil: 50 kali dalam Matius, 13 kali dalam Markus, 37 kali  dalam Lukas dan 5 kali dalam buku Yohanes.  Di manapun rujukan kerajaan berlaku, terdapat rasa kebaharuan, memerlukan tindakan segera dan pengharapan. Kebaharuan kerana kemasukan Yesus dalam sejarah telah memperkenalkan elemen yang baharu dan dinamik: Tuhan telah masuk ke ruang dan masa manusia dan telah membawa perubahan unik dalam perintah yang dibuat. Segera, kerana dengan Yesus, masa mengambil kualiti baharu.masa akan diukur, daripada Betlehem sampai sekarang; daripada kedudukan peristiwa yang baharu. Kedua-kedua spektrum sejarah manusia dan kedudukan sejarah pribadi,  akan ditetapkan tarikh dari segi perhubungan-Sebelum Kristus atau Sesudah Kristus. Harapan manusia adalah selamat dan pasti hanya di dalam kerajaan dinamik Tuhan. Oleh itu, jangkaan: Bilakah kerajaan itu akan tiba?

**Pertimbangkan Hal ini**:  “Kerajaan ini, bukan seperti yang pendengar-pendengar Kristus harap-harapkan, sementara dan pemerintahan beraja di dunia. Kristus telah buka kepada manusia kerajaan rohani tentang kasihNya, anugerahNya dan pembenaranNya.”-Ellen G. White, Thought From the Mount of Blessing, ms. 8. Apakah yang mesti mencirikan kehidupan yang hidup dalam roh kerajaan Tuhan?

II.  **Jaminan dan Misi Kristus** (Rujuk semula Yohanes 14:2, 3 dan Kisah 1:11 bersama dalam kelas.)

Kepada persoalan mencemaskan daripada murid-murid iaitu bilakah kerajaan itu akan datang, Yesus berikanmereka jaminan dan misi:

Jaminan: Yesus tidak tinggalkan keraguan terhadap kepastian kepada kerajaan itu. Di berfirman: “ ‘Sebab Aku pergi ke situ untuk menyediakan tempat bagimu.  Dan apabila Aku telah pergi ke situ dan telah menyediakan tempat bagimu, Aku akan datang kembali dan membawa kamu ke tempat-Ku, supaya di tempat di mana Aku berada, kamupun berada’ “ (Yohanes 14:2, 3). Untuk mengingatkan dan menguatkan jaminan tersebut, Tuhan kirimkan malaikatNya bersama dengan jaminan kepada para rasul selepas Yesus naik ke Syurga.:  “ ‘Yesus ini, yang terangkat ke sorga meninggalkan kamu, akan datang kembali dengan cara yang sama seperti kamu melihat Dia naik ke sorga’ “ (Kisah 1:11).

Misi.  Jaminan Yesus bahawa Dia akan datang pada kali kedua untuk menubuhkan kerajaanNya melibatkan misi-bahawa mesej tentang kerajaanNya dan cara-cara untuk masuk kepada kerajaan itu, harus diisytiharkan sehingga ke hujug bumi. Sementara kita tidak tahu masa dan jam datangnya kerajaan itu, maka misi untuk mengisytiharkan kerajaan itu adalah bagi kita  sekarang (Kisah 1:8).

**Pertimbangkan Hal ini**:  “Amanat Injil adalah surat akuan misionari terbesar tentang kerajaan Kristus. Para rasul bekerja dengan tulus ikhlas  memenangi jiwa, membahagikan semua jemputan belas kasihan. Mereka tidak menunggu orang yang datang kepada mereka; merekalah yang pergi menemui orang dengan membawa mesej.”-Ellen G. White, The Acts of The Apostles, ms. 28. Berapa banyak dan dalam cara bagaimana anda terlibat dalam tanggungjawab ini?

#### Langhkan 3 – Menerapkan

**Hanya Untuk Guru**: Sejauh ini, pembelajaran kita dalam Kisah 1, kita telah perhatikan tiga kebenaran mengenai kerajaan: (1) Kita diberi peringatan tentang kerinduan murid-murid Kristus kepada penubuhan kerajaanNya. (2) Kita diperingatkan tentang jaminan tentang Yesus yang telah bangkit, bahawa kerajaannya diakui sama ada ditunda juga tidak dapat dipastikan. (3) Kita juga diperingatkan bahawa pengisytiharan terhadap kerajaan dan mesej penyelamatan melibatkan seluruh dunia. Buku Kisah fasal satu memberitahu kepada kita , bahawa terdapat satu bidang yang masih memerlukan penjelasan dalam misi global tentang kerajaan: mengisi kekosongan kepimpinan.

**Perbincangan**: Bagaimana kita mengisi kekosongan yang mungkin wujud dalam kepimpinan gereja? Kisah 1:15-26 menetapkan dua kunci kelayakan. (1) Pengalaman pribadi dengan Yesus (Kisah 1:21): pemimpin berpotensi seharusnya hidup bersama Yesus “mulai dari… baptisan … sampai Yesus terangkat ke Syurga” (Kisah 1:21, 22). Pendidikan, teologi, kebudayaan, pengurusan dan pemujukan, semuanya adalah kemahiran yang gereja boleh gunakan, tetapi tidak ada pengganti bagi mengenali Yesus secara pribadi, dari hati ke hati, minda kepada minda dan seorang kepada Seorang. (2) “menjadi saksi dengan kami tentang kebangkitanNya” (Kisah 1:22). Kebangkitan tidak boleh diasingkan daripada Salib. Salib membuktikan rencana penebusan Tuhan bagi dosa dan Kebangkitan menawarkan pengharapan yang baharu. Kita tidak boleh menjadi seorang Kristian, apa lagi seorang pemimpin Kristian tanpa mengalami kuasa daripada Salib dan makam yang kosong. Mengalami kuasa Kebangkitan adalah penting untuk memberitakan Injil (1 Korintus 15:8)

#### Langhkan 4 – Mewujudkan

**Hanya Untuk Guru**: “Tuhan menerima manusia sebagaimana mereka ada dan mendidik mereka bagi pelaayananNya, jika mereka akan menyerahkan diri kepada Dia … Watak yang lemah menjadi berubah kepada kekuatan dan kesabaran. Pengabdian berterusan menetapkan sangat rapat hubungan antara Yesus dengan muridNya bahawa orang Kristian akan menjadi seperti Dia di dalam minda dan sifat.”-Ellen G. White, The Desire of Ages, ms.251.

1.  Sesuai dengan petikan di atas, undang sukarelawan dalam kelas untuk  menceritakan contoh pemimpin-pemimpin gereja, sama ada sejarah silam atau pelayanan semasa, seorang yang boleh dijadikan tauladan bagaimana Tuhan menjadikan seorang sebagai pemimpin dari kalangan orang biasa.
2.  Watak-watak alkitabiah manakah yang mencerminkan prinsip Tuhan di tempat kerja dalam memilih saksi-saksiNya? Ingatlah bahawa walaupun selain daripada kuasa transformatif Kristus dalam kehidupan mereka, indivudu-individu yang dipilih ini mungkin tidak cukup sesuai.