---
title:  Perkara Yang Menjadi Isu
date:   19/08/2018
---

Sejak permulaan, gereja di Antiokhia tergolong daripada kedua-dua orang Yahudi (Hellenistik) dan orang-orang bukan Yahudi tidak bersunat (Kisah 11:19-21; Galatia 2:11-13) yang kelihatannya tinggal dalam persekutuan yang aman di antara satu dengan yang lain. Bagaimanapun, persahabatan tersebut menjadi hancur dengan kedatangan satu kumpulan orang-orang percaya dari Jerusalem.

`Sila baca Kisah 15:1-5. Apakah masalah yang dihadapi oleh gereja?`

Secara tradisinya dipanggil Judaizers; individu-individu tersebut berasal dari Judea, mungkin sama dengan yang dikenalpasti dalam ayat 5 sebagai golongan orang Farisi. Kehadiran orang-orang Farisi di dalam gereja tidak seharusnya menghairankan kita, seperti juga Paulus adalah orang  Farisi sebelum menjadi orang percaya (Filipi  3:5). Kumpulan ini nampaknya telah pergi ke Antiokhia dengan usaha mereka sendiri (Kisah 15:24), sekalipun episod lain mengambil tempat di Antiokhia beberapa masa sesudah itu, menunjukkan bahawa ramai orang Yahudi, termasuklan para rasul, tidaklah begitu selesa dengan kehadiran orang-orang bukan Yahudi tidak bersunat di dalam gereja (Galatia 2:11-13).

Maksud mereka agak mudah: kecuali orang-orang bukan Yahudi disunat dan memelihara semua hukum upacara orang Yahudi, mereka tidak dapat diselamatkan. Keselamatan – seperti kepercayaan mereka-  hanya terdapat dalam perjanjian komuniti Tuhan dan menurut dalam Perjanjian Lama, tidak ada cara lain untuk menjadi sebahagian daripada orang pilihan Tuhan kecuali melalui sunat (Kejadian 17:9-14; Keluaran 12:48). Pendek kata, orang-orang bukan Yahudi boleh diselamatkan hanya jika pertama mereka menjadi orang Yahudi proselit/menukar kepercayaan agama.

Sememangnya, Paulus dan Barnabas tidak menyetujui dengan yang dikehendaki seperti itu, kerana ia bertentangan dengan sifat semulajadi Injil. Bagaimanpun, pendekatan yang agresif para tetamu orang Judea, menimbulkan perbincangan yang hangat; perkataan dalam Kisah 15:2 (statis) mempunyai maksud “konflik” atau “perselisihan.”  Namun demikian, perkara itu terlalu penting untuk ditangani di peringkat tempatan sahaja. Kesatuan gereja dipertaruhkan. Lalu saudara-saudara di Antiokhia mengambil keputusan untuk mengirim beberapa bilangan wakil ke Jerusalem, termasuklah Paulus dan Barnabas, untuk mendapatkan penyelasaian.

`Letakkan diri anda dalam kedudukan Judaizers. Apakah hujah-hujah yang anda berikan dalam kes ini?`