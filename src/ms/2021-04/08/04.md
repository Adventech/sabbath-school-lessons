---
title:  Berkat dan Kutuk
date:  16/11/2021
---

Menjelang akhir kitab Ulangan, setelah percakapan panjang tentang apa yang akan terjadi kepada orang Israel jika mereka tidak mematuhi Tuhan dan melanggar janji-janji perjanjian, Ulangan 30 dimulai dengan janji bahawa walaupun mereka jatuh dalam ketidaksetiaan dan dihukum dengan pembuangan ke negeri asing, Tuhan tetap akan mengembalikan mereka ke tanahair.

Maksudnya, jika mereka bertaubat dan berpaling daripada jalan jahat mereka.

`Sila baca Ulangan 30: 15â€“20. Apakah pilihan yang disajikan kepada Israel kuno di sini, dan bagaimanakah pilihan ini mencerminkan apa yang telah kita lihat di seluruh Alkitab?`

Tuhan sangat jelas: Dia, Yahweh, telah bentangkan di hadapan mereka satu daripada dua pilihan, pada dasarnya seperti apa yang Dia lakukan dengan Adam dan Hawa di Eden. Sebenarnya, kata-kata Ibrani untuk "baik" (tov) dan "jahat" (ra ') dalam Ulangan 30:15 adalah kata-kata Ibrani yang sama yang digunakan dalam Kejadian untuk pohon pengetahuan "baik" (tov) dan "jahat" (Ra '). Di sini, seperti dalam seluruh Alkitab, tidak ada jalan tengah, tidak ada tempat yang netral. Mereka sama ada akan melayani Tuhan dan memiliki hidup, atau mereka akan memilih kematian. Begitu juga dengan kita.

Kehidupan, kebaikan, berkat, berbanding dengan apa? Kematian, kejahatan, dan kutuk. Namun, pada akhirnya, seseorang dapat dengan tepat mengatakan bahawa Tuhan sebenarnya hanya memberi mereka kebaikan, kehidupan, dan hanya berkat. Tetapi jika mereka berpaling daripada-Nya, perkara buruk ini akan menjadi akibat semula jadi, kerana mereka tidak lagi mendapat perlindungan istimewa-Nya.

Dalam cara apapun kita memahaminya, orang disajikan dengan pilihan ini. Juga, sangat jelas, realiti kehendak bebas mereka, pilihan bebas mereka. Ayat-ayat ini, dan banyak lagi di dalam Alkitab, Perjanjian Lama dan Baharu, tidak masuk akal selain daripada pemberian suci, iaitu kehendak bebas, pilihan bebas.

Dalam pengertian sebenar, Tuhan berfirman kepada mereka: Oleh itu, dengan kehendak bebas yang telah Aku berikan kepada kamu â€” pilihlah kehidupan, pilihlah berkat, pilihlah kebaikan, bukannya kematian, kejahatan, dan kutukan.

Nampaknya begitu jelas apa pilihan yang betul itu, bukan? Namun, kita tahu apa yang berlaku. Kontroversi besar itu dahulu adalah nyata seperti sekarang,  kita harus belajar daripada teladan Israel apa yang boleh terjadi jika kita tidak menyerahkan diri sepenuhnya kepada Tuhan dan memilih hidup dan semua akibat dari pilihan ini.

`Sila baca Ulangan 30:20. Perhatikan di sini hubungan antara kasih dan penurutan. Apakah yang mesti dilakukan Israel untuk setia kepada Tuhan? Bagaimanakah prinsip yang sama terpakai untuk kita hari ini?`