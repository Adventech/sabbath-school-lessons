---
title:  Pilihlah Kehidupan
date:  13/11/2021
---

### Bacaan Untuk Pelajaran Minggu Ini
Kejadian 2:8, 9; Rom. 6:23; 1 Yohanes  5:12; Ulangan  30:1–20; Rom. 10:6–10; Ulangan  4:19; Wah. 14:6–12.

> <p>Ayat Hafalan</p>
> “Aku memanggil langit dan bumi menjadi saksi terhadap kamu pada hari ini: kepadamu kuperhadapkan kehidupan dan kematian, berkat dan kutuk. Pilihlah kehidupan, supaya engkau hidup, baik engkau maupun keturunanmu” (Ulangan 30:19).

Ada satu kisah yang menyedihkan: seorang wanita muda berusia 22 tahun, didiagnosis dengan penyakit yang membawa maut. Tumor otak. Sekalipun dengan perubatan moden yang mengagumkan, tidak ada yang dapat dilakukan sehingga tiba masa yang tidak dapat dielakkan. Tetapi wanita muda ini, "Sandy," tidak mahu mati.

Jadi, dia mempunyai satu rancangan. Setelah dia meninggal nanti, kepalanya akan dibekukan, dimasukkan ke dalam tong cecair nitrogen , dengan harapan dapat memelihara sel-sel otaknya. Di sana kepala itu akan menunggu, lima puluh tahun, seratus tahun, seribu tahun, hingga suatu saat di masa depan, apabila teknologi sudah cukup maju, otaknya, yang terdiri daripada sambungan saraf, kemudian dapat dimuat ke dalam komputer. Dengan itu, Sandy dapat "hidup", bahkan mungkin selama-lamanya.

Kisah sedih, bukan hanya kerana seorang yang masih muda akan mati, tetapi kerana di mana dia meletakkan harapan hidupnya. Seperti kebanyakan orang, Sandy mahu kehidupan, ingin untuk hidup. Tetapi dia memilih jalan yang, pada akhirnya, pasti tidak akan berjaya.

Minggu ini, sementara kita terus mengkaji kitab Ulangan, kita akan melihat pilihan hidup, dan kesempatan yang diberikan kepada kita untuk memilih kehidupan, tetapi memilihnya dengan syarat yang  Tuhan, Sang Pemberi dan Pemelihara kehidupan, telah tawarkan dengan penuh keindahan.

*Sila kaji Pelajaran minggu ini sebagai persediaan untuk Sabat, 20 November.