---
title:  Tidak Terlalu Sukar bagi Anda
date:  17/11/2021
---

Ulangan 30 dimulakan dengan Tuhan memberitahu apa yang akan terjadi sekiranya orang Israel bertaubat dan berpaling daripada jalan jahat mereka. Janji-janji indah juga ditawarkan kepada mereka!

`Sila baca Ulangan 30: 1–10. Apakah janji-janji yang diberikan oleh Tuhan, meskipun pada kenyataannya ini berbicara tentang apa yang akan terjadi kepada mereka jika mereka tidak taat? Apakah yang hal ini ajarkan kepada kita tentang kasih kurnia Tuhan?`

Itu pasti menghiburkan untuk didengar. Namun,  bukan bererti bahawa Tuhan tidak peduli  walaupun jika mereka berpaling daripada  apa yang diperintahkan Tuhan. Tuhan tidak memberikan kurnia kasih murahan kepada sesiapapun. Sebaliknya, itu seharusnya menunjukkan kepada mereka kasih Tuhan, dan dengan itu, sebagai respon, mereka akan mengasihi Dia kembali, memperlihatkan kasih mereka dengan taat kepada apa yang Dia perintahkan kepada mereka.

`Sila baca Ulangan 30: 11–14. Apakah yang Tuhan katakan kepada mereka di sana? Apakah asas janji  dalam ayat-ayat ini, dan apakah  ayat Perjanjian Baharu apa yang dapat anda fikirkan yang mencerminkan janji yang sama?`

Dengan bahasa yang indah ini, dan sangat masuk akal, lihatlah seruan di sini. Tuhan tidak meminta mereka sesuatu yang terlalu sukar untuk dilakukan. Perintah Tuhan tidak terlalu "sukar" atau "misteri" untuk mereka fahami. Juga, tidak terlalu jauh dari jangkauan mereka untuk mencapai. Ianya bukan  di langit yang sangat sekali  sehingga orang lain harus mendapatkannya untuk mereka; juga bukan di seberang laut, sehingga orang lain mesti membawanya kepada mereka. Sebaliknya, Tuhan berfirman: “Tetapi firman ini sangat dekat kepadamu, yakni di dalam mulutmu dan di dalam hatimu, untuk dilakukan” (Ulangan 30:14). Maksudnya, anda cukup mengenalinya sehingga dapat menuturkannya, dan ada di dalam hati anda sehingga anda tahu bahawa anda harus melakukannya. Oleh itu, tidak ada alasan untuk tidak mematuhi. "Tuhan akan menolong kita untuk melakukan semua yang Dia mint akita lakukan." — Ellen G. White, Christ's Object Lessons, ms. 333, diadaptasi.

Bahkan, rasul Paulus memetik beberapa ayat ini dalam konteks keselamatan dalam Kristus; iaitu, Paulus menyebutnya sebagai contoh kebenaran oleh iman. (Lihat Rom 10: 6–10.)

Kemudian, selepas ayat-ayat ini dalam Ulangan, anak-anak Israel diberitahu untuk memilih kehidupan atau kematian, berkat atau kutuk. Jika, oleh rahmat dan iman, mereka memilih kehidupan, mereka akan memilikinya.

`Adakah bezanya hari ini?`