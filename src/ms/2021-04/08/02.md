---
title:  Pohon Kehidupan
date:  14/11/2021
---

Tidak ada antara kita yang telah meminta untuk berada di sini, bukan? Kita tidak memilih untuk wujud. Kita juga tidak  memilih di mana dan bila kita dilahirkan dan siapa ibu bapa kita.

Demikian juga  dengan Adam dan Hawa. Mereka tidak  memilih untuk diciptakan oleh Tuhan sebagaimana juga dengan daun, batu, gunung. Sebagai manusia, kita telah diberikan bukan hanya kewujudan (batu juga ada kewujudan), dan bukan hanya hidupan (amuba juga mempunyai kehidupan), tetapi kehidupan sebagai makhluk bebas  yang rasional dijadikan menurut imej Tuhan.

Tetapi kita juga tidak memilih untuk wujud sebagai makhluk bebas yang rasional yang dijadikan menurut imej Tuhan. Apa yang Tuhan tawarkan kepada kita, bagaimanapun, adalah pilihan untuk tetap wujud; iaitu, memilih untuk memiliki hidup, hidup kekal, di dalam Dia, hidup yang dapat kita miliki kerana Yesus dan kematian-Nya di kayu salib.

`Sila baca Kejadian 2: 8, 9, 15–17 dan Kejadian 3:22, 23. Apakah dua pilihan  yang Tuhan tunjukkan kepada Adam mengenai kewujudannya?`

“Di tengah-tengah Eden tumbuh pohon kehidupan, yang buahnya memiliki kuasa untuk mengabadikan kehidupan. Sekiranya Adam tetap taat kepada Tuhan, dia akan terus menikmati akses percuma untuk memakan buah dari pohon ini dan akan hidup selama-lamanya. Tetapi apabila dia berdosa dia dilucutkan daripada  hak untuk mengambil bahagian daripada pohon kehidupan itu, dan dia takluk kepada kematian.  Kalimat ilahi, ‘Sebab engkau debu dan engkau akan kembali menjadi debu,’ menunjuk kepada kepunahan hidup sepenuhnya.” —Ellen G. White, The Great Controversy, ms. 532, 533.

Oleh itu, sejak awal lagi, Alkitab memberikan kita hanya satu dari dua pilihan: kehidupan kekal, iaitu apa yang pada awalnya seharusnya kita miliki, dan kematian kekal, dalam satu pengertian, kembali kepada kehampaan/kekosongan dari mana kita datang.

Ianya agak menarik juga, bagaimana "pohon kehidupan" itu, yang   Kitab Suci katakan memberikan kehidupan kekal, dan yang pertama muncul dalam buku pertama Alkitab, muncul kembali dalam buku terakhir. Sila baca Wahyu 2: 7 dan Wahyu 22: 2, 14. Mungkin mesejnya adalah bahawa walaupun kita seharusnya memiliki akses ke pohon kehidupan itu, tetapi oleh kerana dosa kita kehilangan akses tersebut; maka, pada akhirnya, setelah masalah dosa selesai sepenuhnya, terima kasih kepada Yesus dan rencana penyelamatan, orang-orang yang sudah ditebus, yang memilih kehidupan, akan mendapat akses ke pohon kehidupan itu  seperti yang seharusnya kita miliki sejak awal.

`Fikirkan tentang hal ini: Melalui pilihan kita sehari-hari, bagaimanakah kita memilih sama ada untuk kehidupan atau kematian?`