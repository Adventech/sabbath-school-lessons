---
title:  Kebangkitan Musa
date:  22/12/2021
---

“Lalu matilah Musa, hamba TUHAN itu, di sana di tanah Moab, sesuai dengan firman TUHAN.   Dan dikuburkan-Nyalah dia di suatu lembah di tanah Moab, di tentangan Bet-Peor, dan tidak ada orang yang tahu kuburnya sampai hari ini.”(Ulangan 34: 5, 6). Jadi, selepas beberapa ayat ini, Musa — yang sangat penting bagi kehidupan Israel, orang yang tulisannya kekal hidup, tidak hanya di Israel tetapi juga di gereja dan di rumah ibadat hari ini, juga—lalu dia mati.

Musa mati, dikuburkan, orang berkabung, dan itulah akhir hidupnya. Tentu sekali, prinsip kata-kata Wahyu terpakai di sini: “ ‘ “Berbahagialah orang-orang mati yang mati dalam Tuhan, sejak sekarang ini.”  ’ Ya,’ kata Roh, ‘supaya mereka boleh beristirahat dari jerih lelah mereka, karena segala perbuatan mereka menyertai mereka. ’ ” (Wahyu 14:13).

Namun, kematian Musa bukanlah bab terakhir dalam kisah kehidupan Musa.

`Sila baca Yudas 9. Apakah yang berlaku di sini, dan bagaimanakah ayat ini membantu menjelaskan kemunculan Musa nanti dalam Perjanjian Baharu?`

Walaupun kita hanya melihat sekilas, betapa satu pemandangan yang luar biasa digambarkan di sini. Michael, Kristus sendiri, berselisih dengan syaitan mengenai mayat Musa. Mayat Musa dipertikaikan, mengapa? Tidak ada keraguan bahawa Musa adalah orang berdosa; sesungguhnya, dosa terakhirnya yang diketahui,  mengambil bagi dirinya sendiri kemuliaan yang sebenarnya adalah milik Tuhan, merupakan jenis dosa yang sama— “ ’Aku hendak naik mengatasi ketinggian awan-awan, hendak menyamai Yang Mahatinggi!’ ” (Yesaya 14:14) - yang menjadikan Lucifer sendiri dibuang dari syurga sebelumnya. Pertikaian mengenai mayat Musa terjadi kerana Kristus sekarang menuntut bagi Musa kebangkitan yang dijanjikan.

Tetapi bagaimana mungkin Kristus boleh lakukan itu untuk orang berdosa, seperti Musa, seseorang yang telah melanggar hukum-Nya? Jawapannya, tentu sekali, hanya kerana salib. Sama seperti semua pengorbanan binatang yang mendahului  kematian Kristus, jelas sekali Tuhan (Yesus) kini, memandang ke depan mendahului salib, menuntut tubuh Musa dibangkitkan. “Akibat dosa, Musa telah berada di bawah kekuasaan Syaitan. Jika bergantung kepada jasa kebaikanya sendiri, dia adalah tawanan maut yang sah; tetapi dia dibangkitkan ke kehidupan abadi, memegang haknya atas nama Penebus. Musa keluar dari kubur dimuliakan, dan naik bersama Juruselamatnya ke Kota Tuhan. ” —Ellen G. White, Patriarchs and Prophets, ms. 479.

`Bagaimanakah kisah Musa ini membantu kita memahami kedalaman rencana keselamatan, bahkan sebelum salibpun Musa  dibangkitkan ke dalam hidup kekal?`