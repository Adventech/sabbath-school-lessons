---
title:  Kematian Musa
date:  21/12/2021
---

Malang bagi Musa! Setelah datang dari tempat yang jauh, telah melalui banyak perkara, tetapi akhirnya dinafikan daripada pemenuhan janji yang dibuat kepada Abram beberapa abad sebelumnya:  “‘ Aku akan memberikan negeri ini kepada keturunanmu ’” (Kejadian 12: 7).

`Sila baca Ulangan 34: 1–12. Apakah yang terjadi kepada Musa, dan apakah yang Tuhan katakan tentang dia yang menunjukkan betapa dia seorang yang istimewa?`

"Sendirian, Musa memikirkan semua yang terjadi di masa lalunya sejak dia meninggalkan Mesir dan memilih untuk menjadi sebahagian dari umat Tuhan. Musa memikirkan masa lampaunya bertahun-tahun  di padang gurun menggembalakan domba Yetro. Musa mengingati Malaikat di semak yang terbakar. Malaikat memerintahkan Musa untuk membebaskan Israel daripada perhambaan. Musa juga mengingat banyak keajaiban yang Tuhan lakukan untuk umat pilihan-Nya. Musa ingat bahawa Tuhan sangat sabar setiap kali umat-Nya berpaling daripada-Nya. Tuhan menunjukkan belas kasihan kepada mereka selama mereka berada di padang gurun. Musa berdoa untuk umat Israel. Dia bekerja keras untuk mereka. Tetapi hanya dua lelaki yang meninggalkan Mesir yang masih hidup. Mereka adalah satu-satunya kumpulan yang meninggalkan Mesir yang akan memasuki Tanah Perjanjian. Musa memikirkan masa lalunya dan semua yang dilakukannya. Dia merasakan bahawa tiada apa-apa yang dia telah lakukan mengubah keadaan menjadi lebih baik Ellen G. White, Patriarchs and Prophets, pages 471, 472, diadaptasi.

Ulangan 34: 4 mengatakan sesuatu yang sangat menarik.  “Inilah negeri yang Kujanjikan dengan sumpah kepada Abraham, Ishak dan Yakub, dengan mengatakan, “Kepada keturunanmulah akan Kuberikan negeri itu. ” ’ ” Tuhan menggunakan bahasa hampir secara verbal dari apa yang Dia katakan berulang kali kepada para bapa dan kepada anak-anak mereka, tentang memberikan mereka tanah ini. Sekarang Dia mengulanginya kepada Musa.

Tuhan juga mengatakan bahawa “ ‘Aku mengizinkan engkau melihatnya dengan matamu sendiri, tetapi engkau tidak akan menyeberang ke sana’ ”  (Ulangan 34: 4,  penekanan diberikan). Tidak mungkin Musa, ketika sedang berdiri di tempat dia berada, dapat melihat dengan penglihatan normal semua yang ditunjukkan oleh Tuhan kepadanya — dari Moab hingga Dan hingga Naphtali, dan sebagainya. Ellen G. White mengatakan dengan jelas: itu adalah penglihatan supranatural, bukan hanya  tanah itu, tetapi bagaimana rupanya setelah mereka tinggal di situ.

Dalam satu pengertian, seolah-olah Tuhan mempermain-mainkan Musa, mengingatkan dia perkara buruk yang dia telah lakukan: “Andai saja kau  mematuhi aku sebagaimana seharusnya tentu kau boleh berada di sini,” atau sesuatu seperti itu. Tetapi Tuhan tidak seperti itu.  Sebaliknya, Tuhan memperlihatkan kepada Musa bahawa   walaupun Musa ada kesalahan, Tuhan akan setia kepada janji-janji perjanjian yang Dia telah buat dengan bapa leluhur dan kepada Israel sendiri. Seperti yang akan kita lihat juga, Tuhan mempunyai sesuatu yang lebih baik untuk hamba-Nya yang setia ini walaupun ada kesalahan.