---
title:  Kebangkitan Kita Semua
date:  23/12/2021
---

Dengan terang yang ditambahkan dalam Perjanjian Baharu, pengecualian Musa daripada  Tanah Perjanjian tidak terasa seperti satu hukuman. Sebagai ganti Kanaan duniawi dan kemudian Yerusalem duniawi (yang selama ini terkenal sebagai tempat perperangan, penaklukan, dan penderitaan), “Yerusalem surgawi” (Ibrani 12:22) adalah, bahkan sekarang, rumahnya. Tempat tinggal yang jauh lebih baik, tentunya!

Musa adalah contoh pertama yang diketahui dalam Alkitab mengenai kebangkitan orang mati. Henokh dibawa ke syurga tanpa melihat kematian (Kejadian 5:24), dan juga  Elia (2 Raja-raja 2:11), tetapi setakat catatan yang tertulis, Musa adalah orang pertama yang dibangkitkan ke dalam hidup yang  kekal.

Berapa lama Musa tidur di dalam tanah, kita tidah tahu,  tetapi itu tidak menjadi masalah. Dia menutup matanya dalam kematian, dan sama ada tiga jam atau 300 tahun, baginya itu sama sahaja. Itu juga sama untuk semua orang mati sepanjang sejarah; pengalaman mereka tidak akan berbeza dengan pengalaman Musa. Kita menutup mata kita dalam kematian, dan perkara seterusnya yang kita ketahui ialah Kedatangan Yesus yang Kedua atau, sayangnya, penghakiman terakhir (lihat Wahyu 20: 7–15).

`Sila baca 1 Korintus 15: 13–22. Janji besar apakah yang terdapat di sini, dan mengapakah kata-kata Paulus masuk akal hanya jika kita memahami bahawa orang mati tidur  dalam Kristus hingga kebangkitan?`

Tanpa harapan kebangkitan, kita   tidak mempunyai harapan sama sekali. Kebangkitan Kristus adalah jaminan kita; setelah “membersihkan dosa-dosa kita” (Ibrani 1: 3) di kayu salib sebagai Anak Domba korban kita, Kristus mati dan bangkit dari antara orang mati. Oleh kerana kebangkitan-Nya,  kita juga memiliki kepastian kebangkitan kita.  Musa menjadi contoh pertama   manusia berdosa dibangkitkan dari kematian. Oleh kerana apa yang akan dilakukan oleh Kristus, Musa telah dibangkitkan; dan kerana apa yang telah dilakukan oleh Kristus, kita juga akan dibangkitkan.

Oleh itu, kita temui dalam Musa contoh keselamatan melalui iman, iman yang dinyatakan dalam kehidupan yang setia dan meletakkan kepercayaan kepada Tuhan, meskipun  dia goyah pada akhirnya. Dalam buku Ulangan, kita dapat lihat Musa berusaha memanggil umat Tuhan untuk kesetiaan yang serupa, respon yang serupa dengan anugerah yang diberikan kepada mereka seperti yang telah diberikan kepada kita —  yang juga berada di perbatasan Tanah yang Dijanjikan.

`Bukankah Tuhan, Tuhan yang sama ini, memanggil kita untuk setia, juga? Apakah yang dapat kita lakukan untuk memastikan kita tidak melakukan kesalahan yang sama seperti yang diperingatkan Musa dalam buku Ulangan?`