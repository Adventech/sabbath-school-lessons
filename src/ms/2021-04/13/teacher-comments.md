---
title:  Komen Guru
date:  24/12/2021
---

**Ayat-ayat Utama**: Yudas 9.

Fokus Kajian: Bil. 20:1-13; Ulangan 34; 1 Kor. 15:13-22.

#### Bahagian I: Gambaran Keseluruhan

Pelajaran terakhir panduan pembelajaran Alkitab ini adalah mengenai bab terakhir kitab Ulangan, kesimpulannya. Permulaan kesimpulan itu menyerupai permulaan pengenalan buku. Kedua-dua petikan itu menempatkan Musa di "dataran Moab,. . . seberang Jericho ”(Ulangan 34: 1; bandingkan Ulangan 1: 5; bandingkan Bil. 36:13), sejurus sebelum menempati negeri itu. Sisipan ini menandakan had (awal dan akhir) buku itu. Namun, kali ini, Musa telah naik ke puncak gunung dan memiliki pemandangan ke seluruh negeri itu.

Bahkan,   petikan mengenai kematian Musa ini berlanjutan dalam Ulangan 32: 48-52 (sebelum berkat Musa di Ulangan 33) di mana kita mengetahui bahawa Musa telah datang ke tempat itu atas perintah Tuhan (Ulangan 32:48), dan di mana Tuhan menjelaskan mengapa Musa tidak akan dapat menikmati negeri itu. Dalam pelajaran ini, kita akan memusatkan perhatian kepada kebangkitan Musa, suatu peristiwa yang tidak diceritakan secara eksplisit dalam buku ini, walaupun disarankan melalui beberapa petunjuk ayat. Kita akan meneroka pentingnya peristiwa kebangkitan Musa untuk pemahaman kita tentang kebangkitan manusia, dan untuk harapan kita dalam kerajaan surgawi Tuhan, Tanah Perjanjian yang baharu.

Tema Pelajaran:

Kita akan menemukan tema berikut yang akan menjadikan kajian ini relevan untuk umat Tuhan hari ini, sebagai kebenaran masa kini:

• Keadilan dan Kasih Kurnia

• Kematian dan Kebangkitan

• Kontroversi Besar

#### Bahagian II: Ulasan

Seperti buku Ulangan, buku Kejadian berakhir dengan kematian tetapi tanpa kubur, dan dengan hubungan yang sama dengan prospek Tanah yang Dijanjikan (Kejadian 50:26). Buku Kejadian, seperti keseluruhan Pentateuch, dimulai dengan Penciptaan dan Taman Eden dan berakhir dengan pemandangan Negeri yang Dijanjikan, selalunya merupakan simbol langit yang baharu dan bumi yang baharu. Kepentingan dua peristiwa ini akan diulangi dalam Kitab Suci. Corak sastera ini terdapat dalam struktur beberapa buku Alkitab: lihat, misalnya, kitab Yesaya, yang juga dimulai dengan Penciptaan (Yesaya 1: 2) dan berakhir dengan pembangkitan penciptaan "langit yang baharu dan bumi yang baharu”(Yesaya 66:22), dan harapan untuk penyembahan abadi (Yesaya 66:23), berbanding dengan kesan kematian (Yesaya 66:24).

Buku Pengkhotbah dimulai dengan Penciptaan dunia (Pengkhotbah 1-11) dan berakhir dengan kehancuran dunia (Pengkhotbah 12: 1-7) dan hari penghakiman (Pengkhotbah 12:14). Buku Daniel dimulai dengan merujuk kepada Penciptaan ketika Daniel membenarkan dietnya dengan menyinggung kisah Penciptaan Kejadian (Dan. 1:12; bandingkan Kejadian 1:29). Corak struktur yang sama muncul kembali dalam Perjanjian Baharu. Yohanes, yang memulai Injilnya dengan pembangkitan peristiwa Penciptaan (Yohanes 1: 1-10), mengakhiri buku apokaliptiknya dengan harapan kedatangan Yesus Kristus dan pemulihan kerajaan Tuhan (Wahyu 21:22 , 23).

Seseorang boleh menganggap bahawa  struktur perkhabaran ini telah mempengaruhi struktur penyusunan seluruh Alkitab, yang dimulai dengan Penciptaan (Kejadian 1-2) dan berakhir dengan harapan harapan Mesianik (Mal. 4: 5; Wahyu 22:20). Perhatikan juga bahawa kesatuan pemikiran ini telah mengilhami satu-satunya definisi alkitabiah tentang iman: “Iman adalah dasar dari segala sesuatu yang kita harapkan [harapan dalam kerajaan Tuhan, bandingkan Ibr. 11: 13-16], bukti perkara yang tidak dilihat [Penciptaan, bandingkan Heb. 11: 3].” Pengamatan sastera ini penting, kerana ia membuktikan betapa pentingnya kisah tentang kebangkitan Musa di akhir kitab Ulangan dan mesejnya yang relevan untuk para pembaca Alkitab.

Penghakiman Musa

Tuhan mengingatkan peristiwa pelanggaran Musa terhadap-Nya (Ulangan 32:51) di Meribah Kadesh, ketika dia memukul batu dua kali. Seperti komentar oleh Ellen G. White: “Musa menunjukkan ketidakpercayaan terhadap Tuhan.”—Patriarchs and Prophets, ms. 417. Respon Tuhan menunjukkan bahawa itu adalah masalah iman: "kamu tidak percaya kepada-Ku" (Bilangan 20:12). Penghakiman ini dapat diperjelas berdasarkan kejadian manna di mana orang-orang memusatkan perhatian kepada roti itu sendiri dan kehilangan hubungan dengan Pemberi roti itu  (lihat pelajaran 12 di bawah "Hidup dengan Firman"). Sikap Musa nampaknya sama dengan sikap orang Israel. Sebalik  berdoa dan meminta Tuhan untuk keajaiban, dia memukul batu itu, seolah-olah penyelesaian untuk kehausan orang Israel adalah air yang keluar dari batu itu sendiri dan bukan dari Pencipta itu sendiri.

Kesalahan Musa adalah gagal merujuk kepada Tuhan, untuk memuliakan-Nya. Sebaliknya, dia berkelakuan seperti penyihir Mesir, memusatkan perhatian pada kekuatan sihir dan bukan pada kekuatan Tuhan. Dia bahkan memasukkan dirinya ke dalam kata ganti "kami" dalam kemampuan membawa air: “haruskah kami mengeluarkan air. . .?” (Bilangan 20:10). Kesalahan Musa adalah kesalahan pemimpin manapun — godaan untuk menggantikan Tuhan.

**Soalan Perbincangan** dan Pandangan:

Sila baca Bilangan 20: 1-13. Apakah kesalahan lain yang dilakukan Musa dalam respon kepada orang Israel yang menyebabkan dia layak mendapat penghakiman Tuhan? Apakah perbezaan antara berseru kepada batu dan memukulnya?

Kebangkitan Musa

Ayat  Ulangan tidak menyebut tentang kebangkitan Musa. Ulangan 32: 48–50, Ulangan 33: 1, dan Ulangan 34: 5 secara khusus merujuk kepada kematiannya tetapi tidak mengatakan apa-apa mengenai kebangkitannya. Namun, sejumlah petunjuk dari ayat-ayat Alkitab menunjukkan idea kebangkitan. Petunjuk yang paling signifikan dari petunjuk kebangkitan Musa boleh ditemukan dalam ayat yang aneh “tidak ada orang yang tahu kuburnya sampai hari ini” (Ulangan 34: 6). Bahagian terakhir dari ayat Alkitab dan hakikat bahawa Tuhan disebut sebagai satu-satunya yang terlibat dalam pengebumian itu menunjukkan bahawa ada sesuatu yang istimewa mengenai penguburan Musa.

Di samping itu, ungkapan Ibrani 'al pi YHWH, “sesuai dengan firman TUHAN” (Ulangan 34: 5), yang secara harfiah berarti “di mulut TUHAN,” nampaknya merujuk kepada kematian yang luar biasa. Dari ungkapan ini, seorang rabi  Yahudi kuno menegaskan bahawa Musa mati oleh ciuman dari Tuhan, secara aneh mengingatkan tindakan Tuhan menghembuskan nafas hidup (Kejadian 2: 7) — dengan  itu, menunjukkan penciptaan semula Musa yang ajaib. Maklumat mengenai kesihatan Musa yang sempurna (Ulangan 34: 7) ketika dia meninggal menambah kelainan kematiannya. Musa tidak mati secara semula jadi. Tuhan mematikannya sendiri dan kemudian membangkitkannya Sendiri  dari kematian.

Musa memuji kuasa Tuhan  membangkitkan orang mati dalam lagu (Ulangan 32:39). Selanjutnya, asosiasi dengan negeri yang telah dijanjikan kepada para leluhur (Ulangan 34: 4), yang mengingatkan kepadaTaman Eden (Kejadian 15:18; bandingkan Kejadian 2: 13-15), memperkuat niat kebangkitan itu. Musa tidak diizinkan memasuki Tanah Perjanjian duniawi, tetapi dia memasuki Tanah Perjanjian surgawi, warisan yang menanti umat Tuhan pada waktu kebangkitan (Dan. 12: 2, 3, 13).

Bagi Ellen G. White, penglihatan Musa tentang negeri Kanaan dari Gunung Nebo adalah terkait dengan penglihatannya tentang bumi baru, “tanah yang baik”: “Masih ada pemandangan lain yang diperlihatkan kepadanya — bumi yang sudah dibebaskan daripada kutukan, lebih indah daripada Tanah Perjanjian yang indah dibentangkan di hadapannya terkemudian. Di mana tidak ada dosa, dan kematian tidak dapat masuk. Di sana bangsa-bangsa yang selamat mendapat kediaman mereka yang kekal. Dengan kegembiraan yang tidak dapat digambarkan dengan kata-kata Musa  melihat pemandangan itu — pemenuhan pembebasan yang lebih mulia daripada harapannya yang paling cerah yang pernah digambarkan.  Pengembaraan mereka di dunia berakhir  selama-lamanya, Israel milik Tuhan  akhirnya memasuki negeri yang mengagumkan. Kemudian, penglihatan itu pudar,  matanya tertumpu kembali ke tanah Kanaan yang terbentang di kejauhan. Kemudian, seperti seorang pejuang yang letih, dia berbaring untuk berehat.”—Patriarchs and Prophets, ms. 477.

**Soalan Perbincangan** dan Pandangan: Mengapakah Musa menghubungkan penglihatan negeri Kanaan dengan penglihatan kerajaan Tuhan? Mengapakah Tuhan membangkitkan Musa,  bukannya Abraham atau Daniel? Mengapakah kitab Ulangan berakhir dengan kematian Musa,  bukannya  kebangkitannya, seperti halnya pahlawan alkitabiah yang lain?

Kontroversi Besar

Adalah penting bahawa, bagi Yudas, peristiwa kebangkitan Musa memperlihatkan kontroversi antara Tuhan dan Setan dalam skala kecil. Perselisihan antara Michael, pahlawan besar iaitu Yesus Kristus, dan syaitan tergambar seluruh nasib dunia. Di satu sisi, ada Syaitan, yang mempunyai alasan yang baik untuk menahan Musa di kubur kerana kegagalannya untuk menjadi orang benar. Di sisi lain, ada Yesus Kristus, yang membela dan menyelamatkan Musa melalui kuasa darah-Nya.

Perbincangan dan Soalan Pengasah Minda: Bandingkan Kejadian 3:15 dan Yudas 9. Senaraikan tema umum antara dua ayat ini. Mengapakah Syaitan begitu bersemangat untuk menahan Musa supaya kekal dalam kubur?

#### Bahagian III: Penerapan Hidup

Erti Penting dari Pencerobohan Musa

Cari kes, dalam Alkitab atau sejarah, di mana pemimpin politik atau agama telah menggantikan Tuhan. Apakah hasil daripada perampasan hak istimewa dan kedaulatan ilahi Tuhan ini?

Bincangkan kes berikut, dan cari jalan keluar untuk mengatasinya:

• Seorang penginjil bangga diri kerana banyaknya pembaptisan yang telah dilakukannya. Bagaimanakah kita harus menerangkan kejayaan penginjilan kita?

• Seorang anggota gereja anda menceritakan keajaiban penyembuhan yang telah dilakukan Tuhan bagi pihaknya. Namun, di gereja anda, anggota lain mati kerana penyakit yang sama. Bagaimanakah anda menjelaskan perbezaan itu? Bagaimanakah seharusnya anggota yang telah disembuhkan itu menjadi saksi kaedah rawatan pilihan Tuhan?

• Apakah yang diajarkan oleh kesalahan Musa kepada anda tentang kesalahan anda sendiri?

Erti Penting dari Kebangkitan Musa

Bagi anda, sebagai orang yang fana, apakah erti penting dari  kebangkitan Musa  untuk anda secara peribadi dan untuk teologi? Bagaimanakah peristiwa ini menguatkan iman anda terhadap realiti kebangkitan peribadi bagi anda? Bagaimanakah kebenaran sejarah kebangkitan Musa mengesahkan kebenaran sejarah kebangkitan anda sendiri?

Anda adalah seorang pastor dan mesti memberikan ucapan untuk pengebumian, memberitakan kisah kebangkitan Musa. Tema apakah yang akan anda buat untuk menenangkan keluarga? Argumen apakah yang akan anda gunakan untuk membuktikan kebenaran kebangkitan bagi orang itu? Bagaimanakah kisah itu dapat melegakan kesakitan mereka dan pada masa yang sama menguatkan iman mereka?

Bagaimana kisah kebangkitan Musa membantu anda untuk lebih memahami kebangkitan Yesus?