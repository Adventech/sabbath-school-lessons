---
title:  'Dosa Musa: Bahagian 1'
date:  19/12/2021
---

Berkali-kali, bahkan di tengah-tengah kemurtadan dan pengembaraan mereka di padang gurun, Tuhan secara ajaib menyediakan keperluan anak-anak Israel. Iaitu, betapapun mereka tidak layak (dan sering tetap seperti itu), namun rahmat Tuhan mengalir kepada mereka. Kita juga, hari ini, adalah penerima rahmat-Nya, betapapun kita juga tidak layak mendapatkannya. Lagipun, itu bukan rahmat jika kita layak mendapatkannya, bukan?

Selain banyak makanan yang Tuhan berikan secara ajaib untuk mereka di padang gurun, satu lagi manifestasi rahmat-Nya adalah air, tanpanya mereka akan cepat binasa, terutama di padang gurun yang kering, panas, dan sepi. Bercakap mengenai pengalaman itu, Paulus menulis, ”Dan mereka semua minum minuman rohani yang sama, sebab mereka minum dari batu karang rohani yang mengikuti mereka, dan batu karang itu ialah Kristus.” (1 Kor. 10: 4). Ellen G. White juga menambahkan bahawa “Di mana sahaja dalam perjalanan mereka, mereka menginginkan air, di sana, dari celah-celah batu air  keluar berdekatan dengan perkemahan mereka.”—Patriarchs and Prophets, ms. 411.

`Sila baca Bilangan 20: 1–13. Apakah yang berlaku di sini, dan bagaimanakah kita memahami hukuman Tuhan terhadap Musa atas apa yang telah dilakukannya?`

Pada satu tahap, tidak sukar untuk melihat dan memahami kekecewaan Musa. Setelah semua yang Tuhan telah lakukan untuk mereka, tanda-tanda dan keajaiban dan pembebasan ajaib, akhirnya  mereka berada di sempadan Tanah Perjanjian. Kemudian — apa? Tiba-tiba, mereka kekurangan air, dan mereka mula bersekongkol melawan Musa dan Harun. Adakah  Tuhan tidak dapat menyediakan air untuk mereka sekarang, seperti yang pernah Dia lakukan untuk mereka sebelumnya? Sudah tentu Dia dapat, dan akan melakukannya sekali lagi.

Namun, perhatikan kata-kata Musa ketika dia memukul batu itu, bahkan dua kali. “‘ Dengarlah kepadaku, hai orang-orang durhaka, apakah kami harus mengeluarkan air bagimu dari bukit batu ini?’ ” (Bilangan 20:10). Siapapun dapat mendengar kemarahan dalam suaranya, kerana dia bermula dengan memanggil mereka “pemberontak.”

Masalahnya bukan kerana kemarahannya itu sendiri, yang cukup buruk tetapi dapat difahami—tetapi ketika Dia berkata, “ ‘Harus mengeluarkan air bagimu dari bukit batu ini?’ ” Seolah-olah dia atau manusia siapapun boleh mengeluarkan air dari batu. Dalam kemarahannya, dia sepertinya lupa buat seketika bahawa hanya kuasa Tuhan, yang bekerja di antara mereka, yang dapat melakukan keajaiban seperti itu. Dia, semua orang, seharusnya tahu itu.

`Seberapa seringkah kita mengatakan atau melakukan sesuatu dalam keadaan marah, walaupun kita yakin kemarahan itu beralasan benar? Bagaimanakah kita dapat belajar untuk berhenti, berdoa, dan mencari kuasa Tuhan untuk mengatakan dan melakukan yang betul sebelum kita mengatakan dan melakukan yang salah?`