---
title:  Jangan Tambah atau Kurang
date:  31/10/2021
---

`Sila baca Ulangan 4:1, 2. Apakah amaran khusus yang Tuhan berikan kepada mereka berkenaan dengan “ketetapan dan peraturan” dan mengapakah hal ini akan menjadi sesuatu yang serta merta diingatkan kepada mereka? (Lihat juga Ulangan 12:32.)`

Tuhan mengarahkan mereka untuk mematuhi “ketetapan dan peraturan” dan untuk tidak menambah atau mengurangkannya. Mengapakah ia mengatakan demikian? Lagipula, mengapakah ada orang yang ingin mengubah hukum Tuhan? Kita pasti tahu jawapannya.

“Syaitan telah gigih dan tanpa lelah dalam usahanya untuk meneruskan pekerjaan yang dia telah mulakan di syurga untuk mengubah hukum Tuhan. Dia telah berjaya membuat dunia mempercayai teori yang dikemukakannya di syurga sebelum kejatuhannya, bahawa hukum Tuhan itu bercacat dan perlu diperbaiki. Sebahagian besar gereja Kristian masa kini, oleh suatu sikap mereka dan jika tidak dengan kata-kata mereka, menunjukkan bahawa mereka telah menerima kesilapan yang sama itu.”—Ellen G. White, Selected Messages, Book 2, ms. 107.

Apabila anda memikirkan mengenai sejarah Israel kuno, anda boleh melihat bahawa dalam banyak hal mereka mengalami masalah kerana mereka bukan sahaja mereka akan mengabaikan sesuatu ajaran hukum tertentu, yang untuk semua tujuan praktikal mengurangkanya daripada hukum itu, tetapi mereka akan menambahkannya , dalam arti membawa masuk amalan yang tidak dinyatakan di dalam hukum dan yang pada hakikatnya, akan menyebabkan pada akhirnya kepada melanggarnya.

`Sila baca Matius 15:1–9. Bagaimanakah kita dapat melihat satu contoh mengenai prinsip ini, walaupun dalam konteks lain, Musa memperingatkan bangsa Israel tentang hal itu?`

Ketika bangsa Ibrani akhirnya mendapat tanah yang telah dijanjikan kepada mereka, mereka akan sering mengabaikan peringatan langsung tentang, misalnya, penyembahan berhala. Akibatnya, mereka menuruti banyak amalan kafir, malah kadang-kadang dijadikan sebagai sebahagian daripada penyembahan kepada Yahweh yang sepatutnya. Akan tetapi, pada zaman Yesus, mereka telah menambahkan pelbagai macam tradisi manusia yang, seperti yang Yesus sendiri katakan, membuat “perintah Tuhan tidak ada kesannya.”

Bagaimana sekalipun caranya, menambah atau mengurangkan, hukum itu telah diubah dan bangsa itu telah menderita akibatnya.

`Dalam cara apakan kita perlu berhati-hati mengenai tdak menambah atau mengurangkan pada apa yang Tuhan beritahu kepada kita untuk kita lakukan?`