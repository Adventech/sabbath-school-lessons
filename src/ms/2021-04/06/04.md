---
title:  Berpaut Pada Tuhanmu
date:  02/11/2021
---

Ribuan orang telah mati di dalam dosa bersama Baal Peor. “Semua orang yang mengikuti Baal Peor” te;ah musnah. Namun, ramai yang tidak mengikuti kemurtadan itu. Siapakah mereka?

`“Sedangkan kamu sekalian yang berpaut pada YAHWEH, Tuhanmu, masih hidup pada hari ini” (Ulangan  4:4). Bagaimanakah ayat  ini menjelaskan perbezaan di antara mereka yang jatuh ke dalam dosa dan yang tidak melakukannya? Apakah mesej penting bagi kita di sini mengenai dosa dan godaan dan kuasa Tuhan dalam hidup kita?`

Perhatikan perbezaan di antara perkataan “sekelian” di dalam ayat ini dan ayat sebelumnya. “Semua” yang mengikuti Baal Peor telah musnah; tetapi “kamu sekelian” yang setia kepada Tuhan masih hidup. Tidak ada jalan tengah ketika itu, dan tidak juga ada sekarang ini. Sama ada kita adalah untuk Yesus atau menentang Yesus (Mat. 12:30).

Perkataan Ibrani untuk “yang berpaut,” iaitu dbq, sering menunjukkan satu komitmen kuat untuk mematuhi sesuatu di luar dirinya sendiri. Kata dasar bahasa Ibrani yang sama digunakan di dalam Kejadian 2:24, ketika seorang lelaki meninggalkan keluarganya dan “bersatu” dengan isterinya (lihat juga Rut 1:14). Di dalam konteks ini, ia muncul empat kali lagi di Ulangan (Ulangan 10:20, Ulangan 11:22, Ulangan 13: 4, Ulangan 30:20), dan dalam setiap kes ideanya sama: mereka, umat itu, harus berpaut pada Tuhan mereka. Maksudnya, mereka harus menyerahkan diri mereka kepada-Nya dan mengambil kuasa dan kekuatan daripada-Nya.

Yang penting untuk diingat adalah bahawa bangsa itu sendiri adalah subjek pada kata kerja itu: mereka mesti berpaut. Mereka harus membuat pilihan untuk “berpaut” kepada Tuhan dan kemudian, di dalam kuasa dan kekuatan-Nya, menghindari diri daripada jatuh ke dalam dosa.

`Sila baca Yudas  24 dan 1 Korintus 10:13. Apakah yang dikatakan di sini di dalam Perjanjian Baru yang juga terdapat di dalam Ulangan 13: 4?`

Tuhan itu setia; Tuhan itu mampu menjauhkan kita dari terjatuh. Tetapi kita harus membuat satu pilihan secara sedar, seperti yang dilakukan oleh umat yang setia di Baal Peor, untuk berpaut kepada Tuhan. Sekiranya demikian dilakukan maka kita boleh menjadi yakin bahawa, apa pun godaannya, kita boleh tetap setia.

`Bagaimanakah hal-hal seperti doa, belajar Alkitab, kebaktian dan persekutuan boleh membantu kita berpaut kepada Tuhan?`