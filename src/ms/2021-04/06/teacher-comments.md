---
title:  Komen Guru
date:  05/11/2021
---

**Ayat-ayat Utama**: Ulangan 4:8.

Fokus Kajian: Ulangan  4:1-8; Ulangan  4:32-35; Ulangan  12:32; Mat. 5:13-16; Mat. 15:1-9.

#### Bahagian I: Gambaran Keseluruhan

Apa yang menjadikan sebuah negara hebat secara umum adalah apa yang dicapainya, kekuatan politiknya, permukaan tanahnya, eksploitinya dalam peperangan, atau kekayaannya. Tidak ada yang seperti itu yang menggambarkan bangsa Israel ketika umat itu mendengar pujian Musa. Pertanyaan retorik Musa, “Bangsa manakah yang hebat?” (Ulangan 4: 8, NIV), menunjukkan bahawa ini adalah bangsa terbesar di bumi. Bangsa yang bekas hamba abdi ini, dari pendatang tanpa tempat tinggal, hampir tidak sesuai dengan definisi “bangsa yang hebat.” Apa yang menjadikan Israel begitu hebat bukanlah yang dilakukan atau tidak dilakukannya; bukanlah mengenai siapa bangsa itu atau ia buan satu bangsa pun. Itu adalah Tuhan. Satu cerita mengeai seorang raja Prussia, Raja Prusia Frederick II mengabadikan misteri ini. Raja bertanya kepada dokter peribadinya, “Bolehkah kamu memberikan kepada saya satu bukti mengenai kewujudan Tuhan?" Orang itu menjawab, “Yang Mulia Tuanku, itu adalah Israel.” (Untuk pelbagai sumber pada anekdot ini, silalihat tulisan Steven Paas, Christian Zionism Examined [Eugene, OR: Resource Publications, 2019]). Sesungguhnya, gambaran oleh Musa tentang keagungan Israel mengelirukan fikiran kita. Ini semua adalah mengenai Tuhan dan hukum -Nya.

Tema Pelajaran:

Pelajaran minggu ini akan ,mengimbas kepada misteri ini dan akan berkisar pada tiga tema utama:

• Hukum itu Sempurna. Tidak ada yang perlu ditambahkan dan tidak ada yang boleh dikurangkan.

• Hukuim itu Kebijaksanaan. Kehidupan pemelihara hukum yang bersemangat dan cerdas memberi kesaksian kepada Pencipta.

• Hukum itu Ilahi. Kecuali Israel “berpaut” pada Tuhan, maka dia tidak akan menikmati faedah dari hukum itu dan tidak akan menjadi "bangsa yang hebat."

#### Bahagian II: Ulasan

Ketika kita mengkaji nilai dan autoritipada hukum kuno Musa itu, kita akan memperhatikan sama ada undang-undang tersebut masih relevan pada zaman moden ini. Kita tidak memahami sifat hukum ini jika kita membuatnya menjadi serangkai tugas membebankan yang akan menyisihkan manusia dan membuat mereka kehilangan pertimbangan dan kebebasan mereka. Sebab mengapa Israel harus “kembali kepada YAHWEH, Tuhanmu, dan mendengarkan suara-Nya” (Ulangan 4:30), dan menerima hukum dengan segenap kepintaran mereka supaya umat itu “hidup” (Ulangan 4: 1), bertumbuh dengan subur dan menunaikan diri mereka sendiri sebagai manusia. Tuhan, Pencipta, telah memberikan resipi untuk hidup, melalui hukum, secara tepat kerana, sebagai Pencipta, Dia mengetahui formula terhadap kewujudan bangsa Israel.

Satu Hukum Yang Berbza

Oleh kerana hukum itu berasal dari syurga (Ulangan 4:36), maka ia direkabentuk untuk berbeza dari semua hukum lain. Walaupun ada beberapa kesamaan di antara hukum yang diberikan oleh Musa dengan hukum budaya di sekelilingnya, namun terdapat perbezaan mendasar antara kedua-dua sistem tersebut. Malah, satu penyelidikan baru-baru ini telah mendedahkan bahawa terdapat banyak perbezaan penting di antara kedua-dua sistem undang-undang tersebut.

Di Babel, hukuman mati dikenakan untuk beberapa jenis perbuatan mencuri, sementara Alkitab hanya memerlukan suatu bentuk pampasan kewangan yang setara. Di dalam undang-undang Musa, kehidupan manusia mengatasi nilai-nilai material dan hukum itu adalah sama untuk semua orang. Lebih penting lagi, undang-undang Musa berbeza dengan undang-undang timur yang lain kerana hukum Musa selalunya merujuk kepada Tuhan. Sementara di dalam dokumen perundangan  di Timur Tengah, rujukan kepada Tuhan jarang ditemui dan sekali-sekala dan hanya dalam bentuk formal, di dalam mukadimah dan kadang-kadang di dalam bahagian penutup, manakala undang-undang alkitabiah dijiwai dengan rujukan kepada Tuhan, yang digunakan sebagai tema utama di seluruh teks. Hukum itu bukan dihasilkan melalui perundingan dan penhuraian manusia. Hukum diterima sebagai satu pemberian; ia adalah satu wahyu dari atas.

Kepentingan di dalam Alkitab terhadap apa yang disebut sebagai “hukum apodiktif," iaitu satu undang-undang yang benar-benar normatif, adalah penting. [nota penterjemah - hukum apodiktif merangkumi undang-undang umum yang mutlak yang diturunkan “dari atas” dalam bentuk “Janganlah” dan tidak banyak diterima di dalam mahkamah dunia]. Undang-undang alkitabiah berbicara dengan autoriti dan cara ini adalah leboh menonjol kerana literatur hukum Timur Dekat kuno didominasi oleh undang-undang kasuistik (casuistic laws) [Nota penterjemah - Undang-undang Casuistic - atau undang-undang mengikut kes - didasarkan pada keputusan terdahulu dan biasanya dalam bentuk pernyataan bersyarat "jika / lalu". Prinsip moral diterapkan untuk menentukan yang betul dan yang salah dalam situasi tertentu.] Undang-undang kasuistik diperlukan kerana adalah tidak mungkin untuk menerapkan perintah umum secara langsung pada situasi moral yang sebenarnya. Perintah seperti “janganlah kamu membunuh” atau “janganlah berbuat zinah” berbentuk sangat mutlak dan tajam. Hukum Tuhan tidak diwajarkan berdasarkan proses yang logikal. Hanya melalui satu kehidupan penurutan yang membolehkan kita mengesahkan kebenarannya. Di dalam undang-undang kasuistik, kita tahu mengapa undang-undang itu tepat sebelum mengalaminya, sementara dalam hukum apodiktik bangsa Israel kita akan mengetahuinya selepas itu. Respon Israel terhadap pemberian hukum itu menjelaskan proses berikut: “Kita akan lakukan, maka kita akan mengerti” (Keluaran 19: 8, terjemahan penulis). Oleh itu, hukum Musa berbeza dengan hukum yang lain, kerana ia menyiratkan satu dimensi yang tidak wujud di tempat lain. Israel akan menurutinya dalam.

Satu Hukum Universal

Hukum Musa tidak digambarkan sebagai satu ungkapan budaya dan kebijaksanaan Israel yang khusus. Musa dengan jelas menyatakan hal itu dalam merujuk pada cakrawala kosmik dan pada penciptaan masa lalu, malah sebelum kemunculan bangsa Israel: “Sebab cubalah tanyakan, dari ujung langit ke ujung langit, tentang zaman dahulu, yang ada sebelum engkau” (Ulangan 4:32). Hasrat universal terhadap hukum ini juga disaksikan di dalam hukum itu sendiri. Salah satu tanda yang paling fasih pada undangan universal hukum ini adalah yang merujuk kepada Penciptaan. Perlu diperhatikan bahawa dalam Sepuluh Perintah, Sabat yang adalah satu peringatan Penciptaan, terletak di pusat geometri dan tematiknya. Disitulah meterai itu diletakkan di dalam dokumen perjanjian kuno. Kedudukan Sabat ini menunjukkan bahwa satu kesedaran akan Tuhan sebagai Pencipta terletak di tengah-tengah Sepuluh Perintah, yang juga menggemakan sepuluh kata-kata Penciptaan (lihat sepuluh pernyataan "Tuhan berkata" dalam Kejadian 1).

Dalam hal yang sama, hukum mengenai pemakana halal, yang membezakan antara daging yang bersih dan yang tidak bersih, mengingatkan kita kepada Kejadian 1. Sesungguhnya, bahasa Imamat 11, yang mencatat undang-undang ini, menggunakan kata-kata teknikal dan ungkapan gaya yang sama (binatang di bumi, menjalar haiwan, seumpamanya, dll). Seterusnya, penyenaraian haiwan dalam Imamat 11: 2-8 mengikuti satu urutan yang sama seperti dalam Kejadian 1: 24-26 (hari keenam Penciptaan). Sebagai contoh, penciptaan manusia berkaitan dengan turutan penciptaan binatang air (Im. 11: 9-12; bandingkan Kejadian 1:26), diikuti dengan penciptaan binatang di udara (Imamat 11:13 -23; bandingkan Kejadian 1:26), dan akhirnya dengan binatang di bumi dan reptilia (Im. 11: 24-43; bandingkan Kejadian 1:26). Terakhir, di dalam Imamat 11, seperti dalam Kejadian 1: 24-26, hubungan antara manusia dengan haiwan mempunyai setaranya di dalam hubungan antara manusia dengan Tuhan. Dalam Kejadian 1:26, kewajiban untuk berkuasa atas binatang dikaitkan dengan hakikat bahawa manusia diciptakan menurut gambar Tuhan. Demikian juga, dalam Imamat 11, kewajiban dalam membezakan antara daging yang bersih dengan daing yang tidak bersih dikaitkan dengan hakikat bahawa kekudusan manusia memantulkan kekudusan ilahi: “Haruslah kamu kudus, sebab Aku ini kudus” (Im. 11:44, 45).

Hukum Yang Digunapakai

Oleh kerana ia berkaitan dengan Penciptaan, maka hukum agama dan hukum moral pada Sepuluh Perintah, serta hukum pemakana mengenai daging halal dan haram adalah bersifat universal dan oleh itu ia masih digunapakai untuk setiap manusia. Apa yang disebut sebagai undang-undang upacara, yang berkaitan dengan bait suci dan korban persembahan akan pasti berkahir bersamanya. Mengenai undang-undang berdasarkan keadaan, yang sebahagian besar bersifat kasuistik, ia juga akan kehilangan sifat normatifnya setelah “keadaan” yang mewujudkannya tidak ada lagi. Iaitu, contohnya, kes undang-undang yang berkaitan dengan pemilikan hamba abdi, cara berpakaian, mengerjakan bidang tanah, untuk mengatur dan mentadbir kota. Kedua-dua kategori hukum yang terakhir ii (iaitu hukum upacara dan hukum keadaan) tidak direkabentuk untuk dikuatkuasakan untuk selama-lamanya. Di sebaliknya, Sepuluh Peritah dan hukum pemakanan tidak termasuk dalam hukum upacara atau undang-undang berdasarkan keadaan. Undang-undang ini tidak ada kaitan dengan korban persembahan.

Malah, mana-mana hukum yang tidak bersifat hukum upacara atau hukum menurut keadaan (circumstantial)   akan mengekalkan statusnya sebagai hukum mutlak. Ini berlaku untuk undang-undang seksualiti, kesihatan, hubungan dengan jiran dan lain-lain; sebahagian besar hukum ini mengembangkan dan menjelaskan hukum yang sudah terkandung dalam Sepuluh Perintah. Oleh itu, hukum Israel adalah sefahaman dengan dua undang-undang: undang-undang mutlak dan universal dan undang-undang relatif yang bergantung pada masa dan keadaan. Perbezaan ini ditemui sekali lagi di dalam Perjanjian Baru, di mana ayat yang berbicara mengenai penghapusan hukum seimbang dengan banyak ayat lain yang mengekalkannya. Sementara umat Kristen awal dari kalangan Yahudi yang alim dipimpin untuk menghentikan hukum korban persembahan karena peraturan ini merujuk kepada Mesias, namun mereka tidak pernah mempersoalkan hukum Sepuluh Perintah yang diperdalamkan dan diperluaskan penerapannya oleh Yesus sendiri. Hal yang sama berlaku dengan hukum pemakanan yang berkaitan dengan memakan daging (Kasherut), yang dinyatalan melalui rekomendasi oleh para rasul “supaya mereka menjauhkan diri dari makanan yang telah dicemarkan berhala-berhala, dari percabulan, dari daging binatang yang mati dicekik dan dari darah” (Kisah 15:20; bandingkan dengan Im. 17:14). Daripada pemerhatian ini, asas hukum dalam kehidupan beragama tetap berlaku bagi umat Kristian dan juga bagi orang Yahudi.

#### Bahagian III: Penerapan Hidup

Ujian Kebijaksanaan

Sila baca Ulangan 4:6: “Lakukanlah itu dengan setia, sebab itulah yang akan menjadi kebijaksanaanmu dan akal budimu di mata bangsa-bangsa yang pada waktu mendengar segala ketetapan ini akan berkata: ‘Memang bangsa yang besar ini adalah umat yang bijaksana dan berakal budi.’ ”

**Soalan Perbincangan** dan Pandangan: Dari apa yang anda fahami di dalam ayat sebelum ini, apakah yang ada di dalam diri anda yang seharusnya menjadi bukti terhadap pemberian ilahi? Adakah orang akan mengatakan tentang anda bahawa anda adalah “orang yang bijaksana dan memahami”? Apakah yang mereka tidak katakan mengenai anda? Apakah yang harus anda lakukan untuk menunaikan janji di dalam Ulangan 4: 6? Bagaimanakah anda menjelaskan bahawa kepintaran dan kebijaksanaan sejati sebenarnya bukanlah nilai di dalam agama Kristian tradisional?

Bagaimana Membaca Kitab Suci

Sila baca Ulangan 4:2.

1. Buat satu senarai mengenai tradisi baru di dalam denominasi Kristian lain yang telah ditambahkan pada hukum Tuhan.

2. Apakah justifikasi yang ditemui untuk mewajarka penambahan ini?

3. Apakah kita, sebagai Seventh-day Adventist, juga menciptakan kebiasaan dan prinsip baru yang tidak dimasukkan di dalam Hukum Musa? Senaraikannya, jika boleh, dan jelaskan mengapa anda fikir anda dibenarkan untuk membuat pemerhatian terhadapnya, walaupun itu bukan sebahagian daripada tuntutan alkitabiah.

4. Apakah prinsip hermeneutik yang anda simpulkan dari Ulangan 4:2? Mengapakah penting untuk membaca ayat Alkitab secara sepenuhnya? Ayat alkitabiah apakah yang cenderung anda tolak (misalnya, Perjanjian Lama berbanding Injil, Pengkhotbah berbanding Pentateuch), dan mengapa? Cari alasan mengapa anda harus memasukkannya di dalam senarai pembacaan Kitab Suci anda.