---
title:  Baal Peor
date:  01/11/2021
---

Di dalam Ulangan 4:3, 4, bangsa Israel telah diberikan lagi satu tambahan pelajaran sejarah yang berfungi sebagai satu peringatan tentang masa lalu dan apapun kebenaran rohani dan praktikal yang secara idelanya mereka boleh belajar daripadanya.

`Sila baca Bilangan 25:1–15. Apakah yang terjadi di sini dan apakah kebenaran rohani dan praktikal yang seharusnya umat itu ambil dari kegagalan ini?`

Betapa kita tidak selesa sekalipun dengan kisah Israel menghapuskan beberapa bangsa kafir di sekitar mereka, kisah ini tentunya membantu dalam menjelaskan logik di sebalik perintah itu. Israel harus menjadi saksi kepada bangsa kafir di sekeliling mereka tentang Tuhan yang sebenar – iaitu satu-satunya Tuhan. Mereka harus menjadi contoh untuk menunjukkan cara penyembahan kepada Tuhan yang sebenar. Di sebaliknya, dengan berpegang pada “dewa” kafir di sekeliling mereka maka mereka sering kali melakukan pemberontakan secara terang-terangan terhadap Tuhan yang mereka seharusnya gambarkan kepada dunia.

Walaupun ungkapan “berzinah” sering memiliki makna rohani, di mana Israel mengikuti dewa dan amalan kafir (lihat Hos 4: 12–14), dalam hal ini bahasa (dan bahagian cerita ini seterusnya) menunjukkan bahawa terdapat suatu perlakuan dosa seksual, sekurang-kurangnya pada mulanya. Di sini sekali lagi, Syaitan memanfaatkan sifat manusia yang jatuh dengan menggunakan wanita kafir untuk menggoda lelaki, yang jelas membiarkan diri mereka tergoda.

Tidak diragukan lagi, tindakan zina fizikal telah merosot menjadi zina rohani juga. Umat yang terlibat akhirnya terjebak dalam amalan penyembahan kekafiran di mana Israel “bergabung dengan Baal Peor;” mereka beransur-ansur telah menjadi terikat dengan dewa palsu ini dan malah mempersembahkan korban kepadanya. Di sebalik semua yang telah diajar dan diberitahu kepada mereka, namu mereka rela membuang semuanya itu dalam kehangatan keghairahan dan nafsu.

Bagaimanakah hal ini boleh berlaku? Mudah sahaja. Dengan mengeraskan hati nurani mereka terhadap dosa pertama, iaitu yang fizikal, maka mereka menjadi matang untuk jatuh ke dalam dosa yang kedua, iaitu dosa yang rohani, yang pastinya merupakan tujuan utama Iblis. Mereka menjadi sangat terhina sehingga, menurut ayat itu, seorang lelaki membawa wanitanya seorang Midian ke dalam perkhemahan itu sendiri, tepat di hadapan Musa, dan di hadapan umat itu yang sedang menangis di luar khemah suci.

`Minda dan tubuh kita saling berkaitan secara intim. Apa yang mempengaruhi satu akan mempengaruhi yang satu lagi. Apakah yang dapat kita pelajari dari kisah ini tentang betapa bahayanya sifat pemanjaan nafsu itu secara rohani?`