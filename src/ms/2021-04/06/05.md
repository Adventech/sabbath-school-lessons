---
title:  Bangsa Besar Manakah Yang Demikian?
date:  03/11/2021
---

Apa yang menyusul beberapa ayat berikutnya selepas Ulangan 4: 4 adalah di antara beberapa ayat yang paling mendalam dan indah di dalam seluruh Kitab Suci (bahasa Ibraninya ialah cemerlang!). Seseorang boleh berhujah bahawa, pada dasarnya, mesej Ulangan adalah terdapat di sini dan semua yang lain adalah berupa komentari. Semasa anda membaca ayat ini, fikirkan tentang pelbagai cara prisip yang terdapat di sini boleh diterapkan kepada kita pada hari ini juga.

`Sila baca Ulangan 4: 5–9. Mengapakah Tuhan melalui Musa mengatakan apa yang Dia telah katakan di sini kepada bangsa Israel?`

Tuhan ingin bangsa itu menyedari bahawa mereka telah dipanggil, dipilih, untuk satu alasan yang istimewa. Mereka adalah bangsa yang “hebat”, seperti yang diberitahu Tuhan kepada Abram sejak panggilan pertama untuk keluar dari Ur-Kasdim bahawa, “ku akan membuat engkau menjadi bangsa yang besar” (Kejadian 12: 2; lihat juga Kejadian 18:18 ).

Namun tujuan untuk menjadikan mereka satu bangsa yang besar adalah agar mereka dapat menjadi “berkat” (Kejadian 12: 2) bagi “semua kaum di muka bumi” (Kejadian 12: 3). Walaupun berkat utama adalah bahawa Yesus, Mesias, akan lahir menyusuri garis keturunan mereka, namun sehingga saat itu mereka harus menjadi terang dunia.  “Aku akan membuat engkau menjadi terang bagi bangsa-bangsa supaya keselamatan yang dari pada-Ku sampai ke ujung bumi” (Yesaya 49: 6). Bukanlah kerana keselamatan ditemukan di dalam diri mereka, tetapi melalui mereka, Tuhan yang sebenar, satu-satu yang boleh menyelamatkan, haruslah dinyatakan.

Israel adalah yang menyembah dan melayani Tuhan yang menciptakan alam semesta, Tuhan atas langit dan bumi; orang kafir menyembah batu, kayu dan iblis (Ulangan 32:17, Mzm. 106: 37).

Betapa satu perbezaan yang ketara!

Di dalam ayat ini, Musa menunjukkan dua perkara yang menjadikan Israel istimewa. Pertama, Tuhan dekat dengan mereka, sebagaimana Dia dalam cara yang unik melalui khemah suci dan yang kedua, kerana “ketetapan dan peraturan demikian adil seperti seluruh hukum ini” (Ulangan 4: 8).

`Sila baca Ulangan 4: 32–35. Apakah lagi yang Tuhan katakan kepada mereka yang seharusnya membuat mereka menyedari betapa istimewanya panggilan yang telah diberikan kepada mereka?`

`Tidak dipersoalkan, terlalu banyak yang telah diberikan kepada Israel. Kini, bagaimanakah mereka harus merespon?`