### Buku Mengenai Perjanjian:  Kitab Ulangan 

Ceritanya terjadi begini: semasa pemerintahan Raja Yosia di Yerusalem (640-609 BC), ada seorang yang kemungkinan bekerja di bait suci, telah menemukan kitab Taurat, yang membuat dia mengoyak jubahnya” (2 Raja-raja 22:11). Mengapa? Kerana dia menyedari bahawa dia dan rakyatnya tidak menuruti apa yang dituliskan di dalam kitab itu.  

Kemudian, berdasarkan kepada kitab itu, yang disebut "Kitab Perjanjian" (2 Raja-raja 23: 2), Yosia memulakan satu reformasi yang hebat. Kita dapat membaca tentang pembaharuan itu dalam 2 Raja-raja 23.

Kitab apakah yang telah memberikan kesan besar kepada raja dan bangsanya itu? Kitab itu dipercayai sebagai Kitab Ulangan, bahan pelajaran kita untuk suku tahun ini.

Buku yang kelima dan terakhir daripada Lima Kitab Musa, Ulangan - nama yang berasal dari istilah Latin deuteronomium (yang bermaksud “hukum kedua”) – boleh diringkaskan sebagai berikut:

Setelah meninggalkan Mesir dan telah mengadakan perjanjian di Sinai dengan TUHAN, bangsa Israel — disebalik pergi langsung ke Kanaan — telah mengembara di padang gurun selama 40 tahun. Apabila waktu  40 tahun itu berlalu dan bangsa Ibrani akhirnya hendak menyeberang ke Tanah Perjanjian, Musa berbicara kepada mereka melalui satu siri pidato. Inti pada ucapan itu ialah: kamu sekarang akan memasuki Tanah Perjanjian. Akhirnya! Jangan lupa apa yang Tuhan telah lakukan untuk kamu dan jangan lupa apa yang Dia minta dari kamu sekarang, iaitu mengasihi Dia dengan segenap hati dan jiwa kamu dan untuk menunjukkan kasih itu dengan mematuhi semua perintah-Nya, semuanya sesuai dengan perjanjian itu.

Dalam menekankan kepentingan Perjanjian itu, Musa mengulangi Sepuluh Perintah itu kepada mereka, dasar perundangan terhadap kewajipan mereka di dalam perjanjian itu yang pertama kali Tuhan telah lakukan dengan moyang mereka dan sedang melakukannya sekarang ini bersama mereka ketika mereka berada di sempadan tanah Kanaan. 

Oleh itu kita bertanya: Adakah terdapat perkara sejajar dengan apa yang bangsa Israel hadapi ketika berada di sempadan Tanah Perjanjian dengan apa yang kita, hari ini, hadapi juga ketika di ambang sempadan Tanah Perjanjian yang lebih baik? 

Oleh yang demikian, topik bagi suku tahun ini yang bertajuk “Kebenaran Masa Ini Di Dalam Ulangan,” itulah yang kita akan kaji: perkhabaran kebenaran masa ini yang kita boleh ambil daripada Firman Tuhan kepada umat perjanjian-Nya. 

Pada suku tahun ini kita akan mengkaji kitab Ulangan secara topikal yang meliputi tema seperti perjanjian kekal, hukum dan kurnia kasih, apa maknanya mengasihi Tuhan dan mengasihi sesama manusia, dan – yang paling penting daripada segala-galanya -  bagaimana Kitab Ulangan menyatakan kepada kita kasih Tuhan yang telah dinyatakan dengan penuh kuasanya melalui kematian Yesus di Kayu Salib dan melalui Kebangkitan-Nya.

Sememangnya jangka masa dan budaya yang sangat luas memisahkan gereja kita hari ini daripada gereja di padang gurun dahulu. Namun kemungkinan persamaan yang kita miliki dengan mereka adalah lebih besar daripada apa yang memisahkan kita dengan mereka. Contohnya, bukankah kata-kata berikut ini boleh diucapkan kepada kita juga pada hari ini?

“Ingatlah, aku telah mengajarkan ketetapan dan peraturan kepadamu, seperti yang diperintahkan kepadaku oleh Tuhan, TUHANku, supaya kamu melakukan yang demikian di dalam negeri, yang akan kamu masuki untuk mendudukinya. Lakukanlah itu dengan setia, sebab itulah yang akan menjadi kebijaksanaanmu dan akal budimu di mata bangsa-bangsa yang pada waktu mendengar segala ketetapan ini akan berkata: Memang bangsa yang besar ini adalah umat yang bijaksana dan berakal budi.” (Ulangan 4:5,6) 

Perhatikan bahawa bukan hokum itu sendiri yang menjadi “kebijaksanaan dan akal budi” mereka di hadapan bangsa-bangsa teta[I itu adalah penurutan mereka terhadap hokum tersebut. Sudah tentulah terdapat mesej di sini untuk kita. Salah satu daripada banyak yang terdapat di dalamnya sebagaimana kita akan lihat di dalam Kitab Ulangan.

_Clifford R. Goldstein adalah penyunting Panduan Pelajaran Alkitab Dewasa dan penulis buku bertajuk Baptizing the Devil: Evolution and the Seduction of Christianity._