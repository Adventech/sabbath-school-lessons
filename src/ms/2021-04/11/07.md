---
title:  Kajian Tambahan
date:  10/12/2021
---

“Mikha 6: 1–8 ini adalah salah satu petikan hebat Perjanjian Lama. Ia seperti Amos 5:24 dan Hos. 6: 6, melambangkan perkhabaran para nabi abad kelapan. Petikan itu dimulakan dengan contoh yang indah dari tuntutan perjanjian di mana nabi memanggil orang-orang untuk mendengar pertuduhan Yahweh terhadap mereka. Gunung-gunung dan bukit-bukit adalah juri kerana gunung-gunung itu sudah lama di sana dan menyaksikan Tuhan berurusan dengan Israel. Daripada secara langsung menuduh Israel melanggar perjanjian, Tuhan bertanya kepada Israel apakah mereka memiliki tuduhan terhadapNya. ‘Apakah yang telah Kulakukan? Dengan apakah engkau telah Kulelahkan?’ Dalam menghadapi ketidakadilan, beberapa orang miskin mungkin menjadi “jemu berbuat baik.” Dalam menghadapi peluang untuk cepat kaya, beberapa pemilik tanah mungkin sudah bosan  memelihara perintah-perintah perjanjian itu.”—Ralph L. Smith, Word Biblical Commentary, Micah-Malachi, (Grand Rapids, MI: Word Books, 1984), jilid. 32, ms. 50.

“Dalam reformasi yang menyusul, raja itu [Yosia] mengalihkan perhatiannya kepada penghancuran setiap sisa-sisa penyembahan berhala yang masih ada. Begitu lama penduduk negeri itu mengikuti adat istiadat bangsa-bangsa di sekitarnya dengan sujud kepada patung kayu dan batu, sehingga nampaknya di luar kemampuan manusia untuk menghapus setiap jejak kejahatan ini. Tetapi Yosia bertahan dalam usahanya untuk membersihkan negeri itu.”—Ellen G. White, Prophets and Kings, ms. 401.

**Soalan Perbincangan**:

`Ya, kita adalah umat Seventh-day Adventist, dan dengan perkhabaran kebenaran kita sekarang, kita melihat diri kita sendiri dan (memang benar) di tempat yang sama dengan Israel kuno: mempunyai kebenaran yang perlu didengar oleh dunia di sekitar mereka. Ini adalah  satu keistimewaan besar bagi kita. Namun, seberapa baikkah anda fikir kita menunaikan tanggungjawab yang disertakan dengan hak istimewa tersebut?`

`Bayangkan anda adalah Daniel, setelah melihat bangsa anda diserang dan dikalahkan, dan mengetahui bahawa bait suci, pusat seluruh agama anda, telah dihancurkan oleh orang-orang kafir yang menyembah berhala. Namun, bagaimanakah pengetahuan akan kitab Ulangan sangat bermanfaat bagi dia (atau orang Yahudi lain) pada masa ini? Iaitu, bagaimanakah buku itu membantunya memahami semua yang berlaku dan mengapa ia berlaku? Dengan cara yang serupa, bagaimanakah pemahaman kita tentang Kitab Suci secara keseluruhan dapat membantu kita menghadapi masa-masa dan peristiwa yang mencabar yang jika tidak, tanpa pengetahuan kita tentang Kitab Suci, boleh  sangat mengecewakan kita? Apakah jawapan yang harus kita ajarkan tentang betapa pentingnya Injil dalam iman kita?`

`Di dalam kelas, tinjau nubuatan 70 minggu dalam Daniel 9: 24–27. Apakah peranan perjanjian dalam nubuatan itu, dan mengapakah gagasan perjanjian begitu penting bagi nubuatan itu—dan bagi kita?`