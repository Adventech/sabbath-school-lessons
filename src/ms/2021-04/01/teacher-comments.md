---
title:  Komen Guru
date:  01/10/2021
---

**Ayat-ayat Utama**: 1 Yohanes  4:8, Ulangan 4:37, Ulangan 6:5.

Fokus Kajian: Yesaya 14:12-14, Yehezkiel 28:12-17, Kejadian 3:1-7, Kejadian 12:1-3, Kisah 7:20-36, Keluaran 19:4-8, Ulangan  1:34.

#### Bahagian I: Gambaran Keseluruhan

Pengenalan: Kitab Ulangan adalah buku kelima dan terkahir di dalam Pentateuch dan ia mengandungi kata-kata perpisahan dari Musa kepada bangsa Israel sebelum masuk ke Tanah Perjanjian. Oleh yang demikian,  buku ini ditandai dengan satu keterdesakan. Musa tidak lama lagi akan mati dan akan meninggalkan bangsanya dan oleh itu tujuan dari kata-kata terakhirnya adalah untuk mengingatkan mereka tentang ajaran Tuhan yang paling penting. Oleh itu, buku ini merupakan satu penghuraian terhadap agama Israel - buku teks untuk para pemimpin umat itu agar mereka tetap berada di landasan yang benar.

Tema Pelajaran:

• Tuhan Pada Sejarah. Ketika Musa berucap kepada bangsanya, dia mengingatkan mereka tentang peristiwa sejarah masa lalu bagaimana Tuhan telah membebaskan mereka daripada perhambaan dan membawa mereka keluar dari Mesir melalui satu pengalaman sukar di padang gurun.

• Tuhan Adalah Kasih. Kerana Tuhan adalah kasih maka Dia menjangkau kepada UmatNya dan berperang untuk mereka. Sebagai respon maka umat Tuhan akan belajar mengasihi Tuhan mereka.

• Tuhan Perjanjian. Hubungan bertimbal balik di antara Tuhan dan umatNya ini adalah seperti suatu bentuk kontrak, satu perjanjian di antara Tuhan dan Israel.

• Umat Tuhan. Israel adalah umat perjanjian. Namun gelaran ini sama sekali tidak membuat mereka satu bangsa yang lebih tinggi daripada bangsa lain. Perjanjian ini, yang dimulakan dengan Abraham,   membayangkan kesucian Israel dan komitmen mereka melalui kasih untuk takut akan Tuhan dan menuruti hukumNya.

#### Bahagian II: Ulasan

Seluruh Orang Israel

Kitab ini ditujukan kepada “seluruh orang Israel” (Ulangan  1:1), satu ungkapan yang merujuk kep[ada keseluruhan bangsa Israel sebelum mereka memasuki Tanah Perjanjian itu (Ulangan  34:12; Ulangan  27:9; Ulangan  31:1, 7). Rasul Paulus menggunakan ungkapan ini dalam pengertian eskatalogikal bagi merujuk kepada keseluruhan umat yang diselamatkan (termasuk orang Yahudi dan Bangsa Lain): “seluruh Israel akan diselamatkan” (Roma 11:26). Walaupun ungkapan “seluruh Israel” di dalam doa Daniel boleh merujuk kepada umat dalam buangan di Babilon, yang membayangkan harapan untuk satu pemulihan, namun adalah jelas bahawa is memiliki satu skop yang bersifat universal, meliputi “mereka yang dekat dan mereka yang jauh di segala negeri” (Dan. 9:7).

**Soalan Perbincangan** dan Pandangan: Mengapakah Kitab Ulangan berbicara kepada umat Israel sebagai satu masyarakat korporat? Mengapakah mesej kitab ini dapat difahami dengan lebih baik ketika seluruh umat itu berkumpul? Bagaimanakah pepatah “tidak ada kera sumbang” yang harus berlaku di dalam gereja hari ini?

Ulangan

Istilah “Ulangan,” iaitu judul kitab ini, diambil dari terjemahan Yunani (iaitu versi  Septuagint) terhadap satu ungkapan yang terdapat di dalam Ulangan 17:18, yang berbunyi “Salinan hukum,” yang secara literal bererti “kedua [iaitu satu pengulangan] pada hukum ini.” Istilah Ibrani bagi “hokum” ialah Torah, yang lebih daripada merujuk kepada perkatan kita untuk “hukum” dalam ertika kata perundangan; ia bermaksud “ajaran” dalam satu pengertian umum kepada perkataan ini dan merangkumi semua arahan Tuhan. Ungkapan Ulangan, “hukum kedua,” sememangnya menerangkan kandungan buku ini (Ulangan  28:61, Ulangan  29:21, dsb.), bukan sahaja kerana ia adalah pengulangan terhadap hukum yang pada asalnya telah diberikan di Gunung tetapi kerana ia adalah satu bentuk ulang kaji terhadap ajaran Tuhan. Nyata sekali bahawa judul Ibrani pada kitab ini, Debarim “perkataan” atau “inilah kata-kata” (Ulangan  1:1), merujuk kepada ungkapan nubuatan Musa yang berbunyi, “berbicaralah Musa kepada orang Israel sesuai dengan segala yang diperintahkan TUHAN kepadanya demi mereka” (Ulangan  1:3). Hal ini menggemakan kata-kata terakhir dalam Kitab Bilangan  yang berbunyi, “Itulah perintah dan peraturan” (Bilangan  36:13; bandingkan dengan  Ulangan  1:6).

Soalan Renungan: Mengapakah Musa perlu mengulangi hukum itu?

Empat Pidato

Musa berbicara kepada bangsanya melalui empat pidato hebat masing-masing dimulakan dengan ungkapan sama “Inilah perkataan” atau yang sama dengannya (Ulangan 1:1, Ulangan  4:44, Ulangan  29:1, Ulangan  31:1). Pidato pertama berupa satu mukadimah bersifat sejarah (Ulangan 1-4) di mana Musa mengimbas kembali pengemberaan Israel pada masa lalu bermula di Sinai sampai ke Kanaan (Ulangan 1-3). Piadto kedua berupa satu ulang kaji terhadap hukum (Ulangan 4:44-Ulangan  28:68). Pidato ketiga berupa satu rayuan untuk memelihara perjanjian itu (Ulangan 29-30). Pidator keempat berupa satu panggilan akhir untuk membaca dan mengingati hukum itu, diikuti oleh nyanyian Nyanyian Musa dan berkatnya serta kata-kata perpisahan sebelum dia mati (Ulangan 31-34).

Perjanjian

Satu analisis yang lebih teliti mengenai struktur kitab Ulangan berdasarkan kesusasteraan Timur Dekat kuno telah mengungkapkan organisasi canggih yang mengikuti pola perjanjian-perjanjian kuno di antara negara yang ditakluki dengan wakilnya (Bangsa Mesir dan terutama orang Het, dari milenium kedua SM ), yang memaparkan ciri-ciri berikut:

• Mukadimah (Ulangan 1: 1-5)

• Prolog sejarah (Ulangan 1: 6-Ulangan 4:49)

• Ketentuan: umum (Ulangan 5-11); khusus (Ulangan 12-26)

• Berkat dan kutukan (Ulangan 27-28)

• Kesetiaan dan saksi perjanjian (Ulangan 29-30)

Tuhan Dalam Sejarah

Struktur perjanjian ini, yang mengesahkan kitab ini sebagai bahan purba, dan cara penulisannya menurut yang mengikuti kesasteraan Musa menunjukkan satu matlamat untuk menekankan perjanjian Tuhan dengan umat-Nya. Peristiwa bersejarah, peringatan kepada tindakan penyelamatan Tuhan bagi umat-Nya, mendahului dan meletakkan dasar perjanjian dari Abraham dan dari Mesir hingga saat ini. Peristiwa ini menunjukkan teologi sejarah alkitabiah yang pada dasarnya berbeza dengan konsep sejarah Barat moden kita. Bagi Alkitab, sejarah bukanlah berupa satu aliran peristiwa mekanikal berdasar kepada penyebab-dan-akibat; sebaliknya, ia adalah hasil kehadiran dan tindakan Tuhan yang berterusan. Tuhan memulakan perjanjian melalui tindakan-Nya dalam sejarah. Dia adalah yang memulakan gerakan dan tindakan. Tindakan yang di dalam sejarah ini adalah asas perjanjian itu. Tuhan membuat perjanjian itu dengan umat-Nya (Ulangan 5: 3) kerana Dialah Tuhan yang membawa mereka keluar dari tanah Mesir (Ulangan 5: 6). Istilah Ibrani debarim, “kata-kata,” iaitu judul Koitab Ulangan dalam Ibrani, juga bererti “peristiwa” dan merujuk kepada sejarah suci pekerjaan penyelamatan Tuhan. Kita Tawarikh, yang mencatatkan sejarah dalam Perjanjian Lama, disebut dalam bahasa Ibrani sebagai dibrey hayammim, yang bererti “kata-kata pada waktu itu.” Firman Tuhan juga harus dibaca melalui peristiwa-peristiwa sejarah ini.

**Soalan Perbincangan** dan Pandangan: Apakah pelajaran tentang Tuhan yang dapat kita ambil dari hakikat bahawa istilah Ibrani dabar yang sama ini bererti “kata-kata” dan “sejarah”?

Prinsip Kasih

Prinsip asas pada perjanjian Tuhan dengan umatNya adalah kasih. Kata kerja “kasih” sering berlaku di dalam kitab ini, bukan sahaja untuk merujuk kepada kasih Tuhan untuk umatNya (Ulangan  4:37, Ulangan  7:8, Ulangan  10:15, Ulangan  23:5, etc.) tetapi juga kasih Israel dalam merespon kepada Tuhan (Ulangan  6:5, Ulangan  7:9, Ulangan  10:12). Di dalam kitab Ulangan, kasih ilahi tidak digambarkan hanya sebagai suatu emosi sentimental. Kasih Tuhan itu sungguh dan tidak terbatas dan dimanifestasikan melalui peristiwa-peristiwa yang menyatakan kesungguhan, keaslian dan sifat kekekalan pada kasih-Nya. Kerana kasih ini, yang telah menciptakan langit dan bumi (Ulangan 10:14, Ulangan 4:35, dll.), Tuhan juga memasuki ke dalam arena peristiwa manusia untuk menyelamatkan umat-Nya (Ulangan 1: 27-31, Ulangan 4: 20). Dalam merespon kepada kasih ilahi ini, bangsa Israel, umat perjanjian itu digesa oleh Tuhan: “Kasihilah Tuhan, yakni TUHANmu, dengan segenap hatimu dan dengan segenap jiwamu dan dengan segenap kekuatanmu” (Ulangan 6: 5). Oleh itu, kasih menunjukkan bahawa mereka harus mengingati Tuhan (Ulangan 7:18, Ulangan 9: 7, Ulangan 24: 9, dll.), Mendengarkan Dia, berusaha memahami dan mematuhi firman-Nya (Ulangan 4: 1, Ulangan 6: 4 , Ulangan 20: 3, dsb.), Takut akan Dia (Ulangan 4:10, Ulangan 5:29, Ulangan 17, Ulangan 19, Ulangan 31:12, dll.), dan melayani Dia (Ulangan 6:13; Ulangan 28: 47, 48 dsb.).

**Soalan Perbincangan** dan Pandangan: Mengapakah kasih itu lebih dariada sekadar satu emosi yang berlalu? Mengapakah perintah-perintah Tuhan itu “berupa satu pernyataan kasih”?—Ellen G. White, The Desire of Ages, ms. 607.

Panggilan Untuk Mengkaji

Kitab Ulangan berupa satu panggilan berkuasa untuk mempelajari dan mengajarkan firman Tuhan (Ulangan 6: 7), sebuah buku yang telah dihargai di kedua-dua komuniti Yahudi dan Kristian sebagai salah satu buku terbesar di dalam  Kitab Suci mereka. Ini adalah buku yang memuatkan Shema Israel, “Dengarlah, hai Israel,” (Ulangan 6: 4), yang membentuk identiti agama Yahudi. Ia juga merupakan salah satu buku Perjanjian Lama yang paling wujud di dalam Perjanjian Baru, di mana ia dipetik sebanyak 80 kali. Oleh itu, ia adalah salah satu buku Alkitab yang paling penting. Ia berupa satu  kitab yang relevan dengan umat Tuhan pada akhir zaman ketika mereka hendak memasuki Tanah Perjanjian yang Tuhan telah sediakan untuk mereka (Yohanes 14: 2). “Kitab Ulangan harus dipelajari dengan teliti oleh mereka yang tinggal di bumi pada zaman ini.”—Ellen G. White, in the Advent Review and Sabbath Herald, Dec. 31, 1903.

**Soalan Perbincangan** dan Pandangan: Mengapakah pembelajaran Alkitab itu harus menjadi satu komponen penting dalam kehidupan rohani bagi umat Seventh-day Adventist? Cari di dalam Alkitab contoh orang yang menekankan nilai belajar sebagai satu kewajipan agama.

#### Bahagian III: Penerapan Hidup

Tidak cukup untuk sekadar mendengar dan mengkaji firman Tuhan. Kita harus jalani kehidupan mengikut apa yang telah kita dengar dan fahami. Semasa saya kecil, saya (Jacques Doukhan) mendengar dari rabi saya legenda lisan mengenai seorang lelaki yang menemui sangkakala yang luar biasa di pasar. Jurujual itu membanggakan keajaiban kualitinya: “Trompet ini,” katanya, “memiliki kekuatan yang luar biasa. Sekiranya anda meniupkannya, api rumah akan segera dikuasai. ” Sebaik sahaja lelaki itu tiba di rumah, dia ingin menguji kekuatan trompet itu. Dia membakar rumahnya dan kemudian mula meniup trompet itu. Semakin dia meniup sangkakala, semakin api marak dan membakar rumahnya. Lelaki itu marah terhadap orang yang menjualnya trompet dan berlari kembali ke pasar untuk mengadu hal itu. Jurujual itu menjelaskan bahawa fungsi trompet itu bukan untuk memadamkan api tetapi untuk memberi amaran kepada penduduk kota yang kemudian akan datang dan memadamkannya.

Salah satu perbezaan yang paling penting antara Tuhan dan manusia adalah bahawa ketika Tuhan berfirman, perkara akan terjadi. Sila cari beberapa kes di dalam Alkitab yang menggambarkan prinsip ini. Sebagai perbandingan, cari dalam sejarah, dalam dunia politik, dan di dalam kewujudan anda sendiri yang menggambarkan perbezaan antara kata-kata dan tindakan.