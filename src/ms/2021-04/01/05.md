---
title:  Perjanjian Di Sinai
date:  29/09/2021
---

Peristiwa Keluaran dan semua yang berkaitan dengannya, bermula dari darah yang dipercik pada tiang pintu semasa di Mesir kepada drama hebat di Laut Merah – betapa ia satu pengalaman hebat! Tidak diragukan bahawa ia telah meninggalkan satu kesan besar dalam kehidupan mereka yang telah mengalaminya. (Dan mereka yang telah mati, bermula dengan anak lelaki sulung di Mesir kepada tentera yang telah tenggelama di dasar Laut Merah, Tuhan akan menghakimi mereka dengan adil.) Sebagaimana Tuhan telah berfirman: “Kamu sendiri telah melihat apa yang Kulakukan kepada orang Mesir, dan bagaimana Aku telah mendukung kamu di atas sayap rajawali dan membawa kamu kepada-Ku” (Keluaran 19:4).

Mengapakah Tuhan telah melakukan penyelamatan yang menakjubkan dan dramatic ini, sebenarnya mengangkat keluat satu bangsa daripada satu bangsa yang lain, atau sebagaimana Musa sendiri mengatakannya kepada mereka: “Atau pernahkah suatu tuhan mencuba datang untuk mengambil baginya suatu bangsa dari tengah-tengah bangsa yang lain, dengan cubaan-cubaan, tanda-tanda serta mujizat-mujizat dan peperangan, dengan tangan yang kuat dan lengan yang teracung dan dengan kedahsyatan-kedahsyatan yang besar, seperti yang dilakukan TUHANmu, ... bagimu di Mesir, di depan matamu? ” (Ulangan  4:34)?

`Sila baca Keluaran 19:4–8. Mengapakah Tuhan memanggil umat itu keluar dari Mesir?`

Ia adalah semudah itu. Tuhan telah memanggil mereka keluar, iaitu benih keturunan para bapa leluhur, Abraham, Ishak dan Yakub. Bersama dengan keturunan ini maka Tuhan menetapkan perjanjianNya dan mereka sememangnya adalah “… harta kesayangan-Ku sendiri dari antara segala bangsa, sebab Akulah yang empunya seluruh bumi” (Keluaran 19:5). Hubungan ini adalah yang penting kepada perjanjian itu.

Namun idea mengenai “harta kesayangan” (segullah), boleh menjadi sesuatu yang mudah di salah fahami (sememangnya demikian jadinya). Keistimewaan mereka dating bukan kerana sesuatu yang suci dan mulia di dalam diri dan pada mereka itu sendiri. Sebaliknya ia adalah kerana kasih kurnia yang Tuhan berikan kepada mereka  dan oleh kerana kebenaran indah yang dia anugerahkan kepada mereka—kebenaran yang mereka harus turuti dan, sebagai “kerajaan imamat,” akan seterusnya sebarkan kepada dunia.

Kemudian, Tuhan memberi mereka beberapa ketentuan pada perjanjian itu juga, (dikatakan sebagai berupa bahagian pihak mereka di dalam perjanjian itu), Sepuluh Perintah (Keluaran 20) dan kemudian barulah perjanjian ini disahkan. Setelah mememercikkan atas mezbah yang baru dibangun dengan darah persembahan, Musa mengambil “kitab perjanjian itu, lalu dibacakannya dengan didengar oleh bangsa itu” (Keluaran 24: 7). Umat itu sekali lagi menyatakan bahawa mereka akan taat setia.

`“Setelah Musa menyampaikan segala ajaran kepada semua orang menurut hukum Taurat, dia mengambil darah…lalu merenjiskannya ke atas kitab serta semua orang, sambil berkata: ‘Ini darah bagi perjanjian yang telah diperintahkan Tuhan kepadamu.’ “ (Ibr. 9:19, 20, AVB). Apakah yang dilambangkan oleh darah itu dan mengapakah ia sangat penting, malah sangat penting untuk kita juga hari ini?`