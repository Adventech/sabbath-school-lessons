---
title:  Mukadimah Kitab Ulangan
date:  25/09/2021
---

### Bacaan Untuk Pelajaran Minggu Ini
Yesaya 14:12–14, Yehezkiel 28:12–17, Kejadian 3:1–7, Kejadian 12:1–3, Kisah 7:20–36, Keluaran 19:4–8.

> <p>Ayat Hafalan</p>
> “Barangsiapa tidak mengasihi, ia tidak mengenal Tuhan, sebab Tuhan adalah kasih.” (1 Yohanes  4:8).

Sudah tentulah Kitab Ulangan tidak timbul di dalam suatu vakum, sebagaimana halnya dengan segala perkara dalam kehidupan, Kitab Ulangan wujud di dalam satu konteks; dan sebagaimana halnya dengan segala hal di dalam kehidupan, konteks intu memainkan satu peranan penting di dalam memahami apa maksudnya kitab ini dana pa matlamatnya.

Banyak peristiwa sejarah terjadi sebelum itu—satu sejarah yang menjelaskan keadaan, bukan sahaja mengenai kitab itu sendiri tetapi dunia dan persekitaran yang telah membentukkan konteksnya. Sama seperti sukarnya bagi kita untuk menjelaskan fungsi pengelap cermin depan kereta jika terpisah dari konteks sebuah kereta maka adalah juga sukar untuk kita memahami Kitab Ulangan, teruatamanya sehubungan dengan tema kita (Ulangan dan Kebenaran Masa Ini), jika berada di luar konetks ia dituliskan.

Ada seorang yang pernah membaca buku bertajuk War and Peace yang ditulis oleh Leo Tolstoy yang berbangsa Rusia—kira-kira 1,500 muka surat dalam masa tiga hari sahaja. Apabila ditanya apa yang dituliskan di dalam buku itu, pembaca itu menjawab: “Ia adalah mengenai Rusia.”

Jika kita cuba dalam satu minggu untuk cuba mempelajari sejarah yang terjadi ribuan tahun sebelum kita tiba ke Kitab Ulangan adalah melakukan hal yang sama. Namun dengan menumpukan perhatian kepada perakara yang disorotkan maka kita akan melihat konteklsnya yang diperlukan untuk dapat memahami dengan terbaik buku ini yang kaya dengan “kebenaran masa ini.”

*Sila kaji Pelajaran minggu ini sebagai persediaan untuk Sabat, Oktober 2.