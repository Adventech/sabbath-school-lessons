---
title:  Dengan Segenap Hatimu
date:  24/11/2021
---

Ulangan 30: 1–10 mengungkapkan  kasih kurnia dan kebaikan Tuhan bagi orang-orang yang murtad dan orang-orang berdosa, bahkan meskipun orang-orang berdosa dan orang-orang yang murtad itu sebelumnya diberkati oleh Tuhan dengan cara yang unik:  “ ‘Sebab bangsa besar manakah yang mempunyai allah yang demikian dekat kepadanya seperti TUHAN, Allah kita, setiap kali kita memanggil kepada-Nya?’ ” (Ulangan 4: 7). Bahkan di sebalik semua yang telah Dia lakukan untuk mereka, dan walaupun mereka tidak mempunyai alasan yang benar untuk dosa mereka, mereka tetap berbuat dosa (ada sesiapa yang dapat memahaminya?). Namun demikian, apakah yang Tuhan rela lakukan ?

`Dalam Ulangan 30: 1–10, apakah yang orang Israel harus lakukan untuk kembali kepada Tuhan? Apakah seharusnya jawaban ini ajarkan kepada kita hari ini tentang apa yang harus kita lakukan untuk kembali kepada Tuhan?`

Pada akhirnya, mereka harus membuat pilihan untuk kembali kepada-Nya, dan mentaati-Nya, dengan segenap hati. Dalam satu pengertian, masalah sebenarnya adalah hati mereka, kerana jika hati mereka benar dengan Tuhan, tindakan mereka akan mengikuti: iaitu, mereka akan patuh.

Inilah sebabnya mengapa mereka diberi janji indah bahawa jika mereka "kembali" kepada Tuhan, kembali dengan tulus kepada-Nya, maka Dia akan bekerja di dalam mereka dan akan "menyunatkan" hati mereka. Mereka harus membuat pilihan, di tengah-tengah penawanan mereka, untuk kembali kepada Tuhan, dan Dia kemudian akan membawa mereka kembali kepada-Nya dan ke negeri mereka. Di sana, di negeri mereka, Dia akan memberkati mereka, dan sebahagian daripada berkat itu adalah Dia akan bekerja di dalam mereka untuk mengubah hati mereka agar lebih dekat kepada-Nya, sehingga mereka dan anak-anak mereka “mengasihi TUHAN, Allahmu dengan segenap hatimu dan dengan segenap jiwamu, supaya engkau hidup.”

Pada akhirnya, merespon kepada dorongan Tuhan (lihat Kisah 5:31), mereka harus benar-benar bertobat dari dosa-dosa mereka. Walaupun berhadapan dengan konteks sejarah yang berbeza, Ellen G. White menulis: “Orang-orang berduka karena dosa-dosa mereka telah mendatangkan penderitaan pada diri mereka sendiri, tetapi bukan kerana mereka telah menghina Tuhan dengan melanggar hukum kudus-Nya. Pertobatan yang sejati lebih daripada sekadar kesedihan kerana dosa. Ia adalah tekad untuk berpaling dari kejahatan.”—Patriarchs and Prophets, ms. 557. Inilah kebenaran yang dapat kita lihat dalam Ulangan 30: 1–10.

`Bagaimanakah kita dapat mengetahui perbezaan antara menyesal atas akibat dosa-dosa kita, yang boleh  dilakukan oleh sesiapa sahaja,  dengan menyesal atas dosa-dosa itu sendiri? Mengapa perbezaan ini sangat penting?`