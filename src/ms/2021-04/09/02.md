---
title:  Mi-Yitten
date:  21/11/2021
---

Alkitab Ibrani, seperti kebanyakan bahasa, ditaburkan dengan simpulan bahasa, iaitu apabila kata-kata tertentu digunakan untuk bermaksud sesuatu yang berbeza dari apa yang sebenarnya yang mereka katakan. Satu simpulan bahasa dalam Perjanjian Lama adalah "Mi-yitten." "Mi" adalah pertanyaan "siapa?" dan "yitten" bermaksud "akan memberi." Jadi, secara harfiah, "Mi-yitten" adalah "Siapa yang akan memberi?"

Akan tetapi, dalam Perjanjian Lama, ungkapan itu mengemukakan idea tentang impian, keinginan, seseorang yang sangat menginginkan sesuatu.

Contohnya, setelah mereka melarikan diri dari Mesir, anak-anak Israel, yang menghadapi cabaran-cabaran di padang gurun, berseru, “ ‘Ah, kalau kami mati tadinya di tanah Mesir oleh tangan TUHAN!’ ” (Keluaran 16: 3). Ungkapan “andai saja” berasal dari "mi-yitten."

Dalam Mazmur 14: 7 Daud mengatakan, " Ya (oh), datanglah kiranya dari Sion keselamatan bagi Israel!" Orang Ibrani tidak mengatakan "Oh"; ia mengatakan "mi-yitten."

Dalam Ayub 6: 8, ketika dia berseru, “Ah (oh), kiranya terkabul permintaanku” – “Oh”, sekali lagi, berasal dari "mi-yitten."

`Sila baca Ulangan 5: 22–29,  fokuskan terutama pada ayat 29. Apakah maksudnya kata yang diterjemahkan sebagai “Oh” berasal dari “mi-yitten”?`

Inilah Tuhan—Tuhan Pencipta, Yang menciptakan ruang, masa, dan benda, Dia yang berfirman maka wujudlah dunia kita, Dia yang menghembuskan nafas kehidupan kepada Adam —mengucapkan ungkapan yang pada umumnya berkaitan dengan kelemahan dan keterbatasan umat manusia. Betapa satu contoh realiti akan kehendak bebas! Di sini kita melihat bahawa ada batasan untuk apa yang Tuhan dapat lakukan di tengah-tengah kontroversi besar itu. Penggunaan "mi-yitten" ini menunjukkan bahawa bahkan Tuhan tidak dapat menginjak-injak kehendak bebas; kerana pada saat Dia melakukannya, itu bukan lagi kehendak   bebas.

Dan sebagaimana kita manusia bebas untuk melakukan dosa, kita juga bebas memilih Tuhan, memilih untuk terbuka kepada pimpinan-Nya, untuk memilih, dengan merespon kepada Roh-Nya, untuk bertobat dari dosa-dosa kita dan mengikuti-Nya. Akhirnya pilihan adalah milik kita,  milik kita sendiri,  itu adalah pilihan yang harus kita buat hari demi hari, saat demi saat.

`Apakah beberapa pilihan yang akan anda hadapi dalam beberapa jam atau beberapa hari ke depan? Bagaimanakah anda dapat belajar menyerahkan kehendak anda kepada Tuhan supaya, dalam kekuatan-Nya, anda dapat membuat pilihan yang tepat?`