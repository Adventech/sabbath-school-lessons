---
title:  Seorang Nabi Seperti Engkau
date:  15/12/2021
---

Berulang kali, Tuhan telah memperingatkan Israel agar tidak mengikuti amalan bangsa-bangsa di sekitar mereka. Sebaliknya, mereka menjadi saksi bagi bangsa-bangsa itu (Ulangan 4: 6-8). Dalam Ulangan 18: 9–14, Musa sekali lagi memperingatkan mereka tentang amalan tertentu mereka, yang merupakan "kekejian bagi TUHAN" (Ulangan 18:12). Oleh itu, dalam konteks itu, dia mengatakan kepada mereka bahawa mereka harus "tidak bercela di hadapan TUHAN, Allahmu" (Ulangan 18:13).

`Sila baca Ulangan 18: 15–19. Apakah yang Musa katakan di sana? Kemudian bandingkan dengan Kisah 3:22 dan Kisah 7:37. Bagaimanakah Petrus dan Stefanus menerapkan Ulangan 18:18?`

Merujuk kepada perjanjian di Sinai, Musa bercakap tentang bagaimana anak-anak Israel,  pada waktu penyataan hukum Tuhan (Keluaran 20: 18–21), menginginkan Musa bertindak sebagai pengantara, perantara di antara mereka dan Tuhan. Pada masa itulah Musa berjanji kepada mereka, dua kali (Ulangan 18:15, 18), bahawa Tuhan akan membangkitkan seorang nabi seperti Musa, dengan maksud, berdasarkan konteksnya, bahawa nabi ini, seperti Musa,   antara hal-hal lain akan menjadi seorang perantara di antara orang Israel dan Tuhan.

Beberapa abad kemudian,  Petrus dan Stefanus kedua-duanya mengutip ayat itu merujuk kepada Yesus. Bagi Petrus, Yesus adalah pemenuhan apa yang telah dikatakan oleh “nabi-nabi-Nya yang kudus” (Kisah 3:21), dan bahawa para pemimpin perlu mematuhi Dia dan apa yang Dia katakan. Maksudnya, Petrus menggunakan ayat ini, yang diketahui oleh orang Yahudi, dan menerapkannya langsung kepada Yesus, dengan idea bahawa mereka perlu bertaubat untuk apa yang telah mereka lakukan kepada-Nya (Kisah 3:19).

Selanjutnya, dalam Kisah 7:37, ketika Stefanus, walaupun dalam konteks yang berbeza dari Petrus, menjelaskan mengenai Yesus, dia juga merujuk kepada janji yang terkenal itu, dan dia juga mendakwa bahawa hal itu menunjuk kepada Yesus. Dia mengatakan bahawa Musa, dalam peranan-Nya dalam sejarah dan memimpin orang-orang Yahudi, telah menggambarkan Yesus lebih dahulu. Maksudnya, seperti yang dilakukan Petrus, Stefanus berusaha menunjukkan kepada orang Israel bahawa Yesus adalah pemenuhan nubuatan itu dan bahawa mereka perlu mendengarkan Dia. Bertentangan dengan tuduhan terhadapnya, bahawa Stefanus telah mengucapkan “ ‘kata-kata hujat terhadap Musa dan Tuhan’ ” (Kisah 6:11), Stefanus menyatakan Yesus sebagai Mesias, pemenuhan langsung daripada apa yang dijanjikan Tuhan melalui Musa.

`Bagaimanakah ayat-ayat ini memperlihatkan kepada kita betapa pentingnya Yesus bagi keseluruhan Alkitab, dan mengapakah semua pemahaman kita akan Alkitab mesti berpusat pada Kristus?`