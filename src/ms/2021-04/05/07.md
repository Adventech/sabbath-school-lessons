---
title:  Kajian Tambahan
date:  29/10/2021
---

Sukar untuk membayangkan bagaimana, walaupun pada masa yang terbaik sekalipun, seperti ketika di bawah Daud dan Salomo, bangsa Israel yang banyak diberkati oleh Tuhan namun telah menindas orang-orang miskin, yang tidak berdaya dan orang buangan di kalangan mereka.

“Sebab itu, karena kamu menginjak-injak orang yang lemah dan mengambil pajak gandum dari padanya, -- sekalipun kamu telah mendirikan rumah-rumah dari batu pahat, kamu tidak akan mendiaminya; sekalipun kamu telah membuat kebun anggur yang indah, kamu tidak akan minum anggurnya. Sebab Aku tahu, bahwa perbuatanmu yang jahat banyak dan dosamu berjumlah besar, hai kamu yang menjadikan orang benar terjepit, yang menerima uang suap dan yang mengesampingkan orang miskin di pintu gerbang.” (Amos 5:11, 12).

“TUHAN bertindak sebagai hakim atas tua-tua dan pemimpin-pemimpin umat-Nya: ‘Kamulah yang memusnahkan kebun anggur itu, barang rampasan dari orang yang tertindas tertumpuk di dalam rumahmu’ “(Yesaya 3:14).

**Soalan Perbincangan**:

`Israel perlu ingat bahawa mereka pernah menjadi “orang asing” di Mesir, yang merupakan salah satu sebab mengapa mereka melayani orang asing dan orang buangan di Israel kerana mereka pernah diperlkaukan demikian ru[a ketika mereka sendiri menjadi orang buangan. Bagaimanakah kebenaran ini berkaitan dengan Injil, dengan idea bahawa, melalui darah Yesus, kita telah dibebaskan dari perhambaan dosa? Mengapakah dan dalam apakah persamaan yang Yesus telah lakukan untuk kita akan mempengaruhi cara kita memperlakukan orang lain, terutama yang tidak berdaya di kalangan kita?`

`Fikirkan mengenai hal ini. Kita dapat beribadah pada hari yang betul, memahami kebenaran tentang kematian, neraka, tanda binatang dan sebagainya. Itu adalah baik. Namun apakah maksud semuanya itu jika kita memperlakukan orang lain dengan buruk atau menindas yang lemah di kalangan kita atau tidak bersikap adil ketika kita perlu menilai suatu situasi? Terutama oleh kerana kebenaran yang kita miliki, maka mengapakah kita harus lebih berhati-hati untuk tidak berfikir bahawa hanya kerana kita mengetahui kebenaran dalam segala-galanya, maka iu lah semuanya yang Tuhan kehendaki daripada kita? Mengapakah itu berupa satu perangkap yang berpotensi berbahaya bagi kita?`

`Peranan apakah yang harus ada pada iman kita dalam membantu kita memahami apa yang biasa disebut sebagai “hak asasi manusia”?`