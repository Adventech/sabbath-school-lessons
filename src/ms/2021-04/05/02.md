---
title:  Circumcise Your Hearts
date:  24/10/2021
---

Ulangan 10, satu kesinambungan dari Ulangan 9, pada dasarnya adalah penegasan Tuhan atas perjanjian yang Dia telah buat dengan Israel. Sememangnya, sebahagian besar buku ini adalah suatu bentuk pembaharuan perjanjian. Maksudnya, walaupun setelah dosa besar mereka di Horeb, di mana tidak lama kemudian setelah Musa meninggalkan mereka hanya sebentar maka mereka jatuh ke dalam penyembahan berhala, namun Tuhan masih belum meninggalkan mereka.

`Sila baca Ulangan 10:1–11. Apakah yang sedang terjadi di sini yang membantu kita memahami bahawa Tuhan mengampuni dosa-dosa umat-Nya dan menegaskan kembali perjanjian yang dibuat kepada mereka dan moyang mereka?`

Musa memecahkan loh batu Sepuluh Perintah (Ulangan 9:17) —tanda perjanjian yang telah dilanggar (Ulangan 32:19). “Untuk menunjukkan kebenciannya atas jenayah mereka, dia menghempaskan ke tanah loh batu itu dan ia hancur pecah di hadapan semua orang, yang menandakan bahawa kerana mereka telah melanggar perjanjian mereka dengan Tuhan, maka Tuhan telah melanggar perjanjian-Nya itu dengan mereka. ”—Ellen G. White, Patriarchs and Prophets, ms. 320.

Oleh itu, hakikat bahawa Tuhan memerintahkan kepada Musa untuk membuat loh batu yang baharu “sama seperti yang pertama” dan Dia akan menuliskan pada loh batu itu Firman yang ada pada loh batu yang pertama menunjukkan bahawa Tuhan telah mengampuni umat itu dan tidak meninggalkan mereka ketika itu juga.

`Sila baca Ulangan 10:14–16.  Apakah yang Tuhan sedang katakan kepada mereka? Apakah maksud pada gambaran yang Tuhan gunakan di sini?`

`Terdapat beberapa gambaran di sini: kulup, hati dan tengkuk. Walaupun begitu, intinya jelas. Sunat adalah tanda kepada perjanjian itu, tetapi itu hanya tanda luar. Tuhan menghendaki hati mereka, yakni fikiran, perasaan sayang, kasih mereka. Gambaran mengenai tegar tengkuk menunjukkan betapa degilnya hati mereka dalam kesediaan mereka untuk mentaati Tuhan. Oleh itu, pada dasarnya, di sini dan di tempat lain, Tuhan menyuruh mereka menghentikan sikap mereka yang berbelah bagi kesetiaan dan melayani Dia dengan sepenuh hati dan jiwa mereka. Fikirkan tentang berapa banyak kali Tuhan telah mengampuni anda daripada dosa anda. Apakah yang hal itu beri tahukan kepada anda mengenai rahmat-Nya?`