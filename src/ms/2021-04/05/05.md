---
title:  Hakimi Dengan Benar
date:  27/10/2021
---

Sebagai umat  yang beriman, kita telah dipanggil untuk memantulkan sifat Tuhan. Paulus menulis sebagai berikut, “Hai anak-anakku, kerana kamu aku menderita sakit bersalin lagi, sampai rupa Kristus menjadi nyata di dalam kamu” (Gal. 4:19). Kerana, kita pada awalnya dicipta “menurut gambar Tuhan” (Kejadian 1:27), suatu gambar yang kemudiannya dicemari oleh dosa. Seperti yang kita sudah lihat, ketika Musa berbicara tentang kuasa dan keagungan Tuhan, dia juga mengatakan bahawa Tuhan tidak mengambil rasuah dan bahawa Dia mengambil berat tentang orang lemah dan orang buangan. Tuhan melakukan ini; oleh itu, kita juga perlu melakukan perkara yang sama.

**Sila baca ayat berikut yang terdapat di dalam Ulangan. Apakah tema umum di kalangan semua ayat ini?**

`Ulangan  1:16`

`Ulangan  16:19`

`Ulangan  24:17`

`Ulangan  27:19`

Adalah satu pengetahun umum bagaimana orang lemah, miskin, orang buangan tidak mendapat “keadilan” yang sama di kebanyakan mahkamah manusia seperti yang diterima oleh mereka yang mempunyai wang, kuasa dan kenalan. Tidak kira di mana negara, era bila, apa budaya atau seberapa tingginya prinsip keadilan dan kesetaraan yang termaktub dalam perlembagaan atau undang-undang atau apa sahaja; realitinya ialah tetap sama: orang miskin, lemah dan orang buangan hampir tidak pernah mendapat keadilan yang sama yang diperolehi oleh orang lain.

Itulah yang luar biasa mengenai apa yang Tuhan sendiri katakan di sini. Ketidakadilan ini, yang berlaku di semua tempat yang lain, tidak harus dilakukan di Israel, di kalangan umat Tuhan, satu umat yang akan mewakili Dia kew dunia ini. Dalam satu pengertian tertentu, untuk menggunakan istilah dari era moden, Tuhan inginkan ada “keadilan yang setara di bawah undang-undang” di Israel kuno.

Namun ini pergi lebih jauh lagi daripada sekadar falsafah perundangan. ”Kuduslah kamu, sebab Aku, YAHWEH, Tuhanmu, kudus” (Im. 19: 2). Ya, mereka tahu siapa Tuhan yang sebenarnya dan mereka mempunyai bentuk penyembahan yang betul dan mereka membawa persembahan yang tepat. Hal itu semuanya adalah baik. Namun pada akhirnya, apakah kebaikannya semua ini jika mereka menganiaya yang lemah dan miskin yang ada di kalangan mereka? Berulang kali dalam tulisan para nabi, Tuhan menentang para penindas terhadap orang miskin dan yang serba kekurangan di Israel. Bagaimanakah anda boleh menjadi “suci” dan pada masa yang sama tidak bersikap adil terhadap orang lain? Anda tidak boleh melakukannya, walaup;un betapa ketatnya anda mematuhi ritual keagamaan yang betul.

`Sila baca Amos 2: 6; Amos 4: 1; Amos 5:11; Yesaya 3:14, 15; Yesaya 10: 1, 2; dan Yeremia 2:34. Apakah yang dikatakan oleh para nabi yang mencerminkan apa yang Tuhan telah peringatkan kepada Israel kuno? Apakah yang diucapkan oleh kata-kata ini kepada kita pada hari ini?`