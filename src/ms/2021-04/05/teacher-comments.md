---
title:  Komen Guru
date:  29/10/2021
---

**Ayat-ayat Utama**: Ulangan 10:1.

Fokus Kajian: Ulangan  10:1-19, Ps. 146:5-10, Matt. 7:12, James 1:27-2:11.

#### Bahagian I: Gambaran Keseluruhan

Kisah mengenai Tuhan yang menulis semula hukum-Nya pada dual oh batu yang baharumeruakan sebuah kisah rahmat dan kasih sayang Tuhan untuk Israel. Pada zaman kuno, ketika perjanjian dilanggar, satu pembaharuan perjanjian melibatkan penyediaan satyu dokumen perjanjian yang baharu. Dengan berlatarbelakangkan peristiwa yang memalukan di Horeb, maka Musa mendesak Israel untuk memperbaharui perjanjian mereka dan menyiapkan ikrar taat setia yang baru di mana rencana Tuhan untuk umat-Nya dinyatakan. Ayat-ayat ini menyatukan pelbagai tema mengenai prinsip kasih, yaitu, kasih untuk Tuhan (perintah pertama), kasih sebagai respons terhadap kasih dan pengampunan Tuhan, mengasihi sesama manusia dan lebih khusus lagi ialah mengasihi orang asing (perintah kedua), kerana Tuhan mengasihi dia.

Tema Pelajaran:

• Perjanjian Baru. Walaupun perjanjian itu kekal, selalunya ada keperluan untuk memperbaharuinya (iaitu menyunatkan hati).

• Menyunatkan Hati. Bayangan ini, berupa satu campuran beberapa metafora, menyatakan satu kebenaran teologikal yang benar.

• Mengasihi Orang Asing: Mengasihi sesama manusia adalah satu perkara. Namun bagaimana pula dengan mengasihi orang asing?

#### Bahagian II: Ulasan

Perjanjian Baru

Terdapat satu paradoks di dalam pembaharuan satu perjanjian yang kekal. Secara logiknya, perjanjian abadi tidak perlu diperbaharui. Pelajaran yang dipetik dari paradoks ini ada hubungannya dengan kesetiaan Tuhan berbanding ketidaksetiaan umat-Nya. Perhatikan bahawa "perjanjian baru" itu tidak menyebutkan mengenai satu hukum yang baru. Ia adalah hukum sama yang ditulis semula pada tablet yang baru. Apa yang Tuhan kehendaki sekarang hanyalah penerapan dalaman terhadap hukum itu.

Hukum yang telah tertulis di atas dua loh batu mestilah ditulis di dalam hati manusia. Pembaharuan perjanjian itu adalah pembaharuan hati. Mekanisme proses ini adalah kasih. Yeremia, yang untuk pertama kalinya menggunakan ungkapan “perjanjian baru,” mendefinisikannya dalam istilah berikut: “Bukan seperti perjanjian yang telah Kuadakan dengan nenek moyang mereka pada waktu Aku memegang tangan mereka untuk membawa mereka keluar dari tanah Mesir; perjanjian-Ku itu telah mereka ingkari, meskipun Aku menjadi tuan yang berkuasa atas mereka, demikianlah firman TUHAN. Tetapi beginilah perjanjian yang Kuadakan dengan kaum Israel sesudah waktu itu, demikianlah firman TUHAN: Aku akan menaruh Taurat-Ku dalam batin mereka dan menuliskannya dalam hati mereka; maka Aku akan menjadi Allah mereka dan mereka akan menjadi umat-Ku” (Yer. 31:32, 33).

Menariknya, pengalaman yang sama mengenai dokumen perjanjian yang telah diingkari dicatat dalam Yeremia. Nabi itu, seperti Musa, juga harus menulis semula bukunya (Yer. 36:27, 28). Demikian juga, ketika rasul Paulus merujuk kepada “perjanjian baru” (2 Kor. 3: 6), dia memahaminya sebagai satu perjanjian rohani yang ditulis “bukan pada loh-loh batu, melainkan pada loh-loh daging, yaitu di dalam hati manusia” (2 Kor. 3: 3).

**Soalan Perbincangan** dan Pandangan: Bagaimanakah gambaran Alkitab tentang “perjanjian baru” di dalam kitab Ulangan diterapkan di dalam pemahaman kita terhadap hubungan di antara Perjanjian Lama dengan Perjanjian Baru? Mengapakah “perjanjian baru” itu membayangkan hukum yang sama? Mengapakah Tuhan menulis hukum itu di atas loh batu daripada menulisnya di dalam hati umat itu?

Menyunatkan Hati

Tuntutan Tuhan kepada Israel untuk menyunatkan hati mereka, sudah tentulah, tidak harus difahami secara literal. Musa merujuk dirinya yang tidak pertah lidah (Keluaran 6:11, 30) yang bermaksud dia tidak boleh bertutur dengan cekap. Yeremia menyesal bahawa Israel memiliki telinga yang tidak disunat, yang bermaksud bahawa mereka tidak boleh mendengar firman Tuhan (Yer. 6:10). Kerana sunat adalah tanda perjanjian (Kejadian 17: 10-13), sunat di hati adalah gambar yang melambangkan sunat batin yang akan digambarkan oleh Paulus kemudian sebagai pertaubatan orang Kristian (Rom 2:28, 29) . Ini adalah prosedur yang hanya boleh dilakukan oleh Tuhan (Ulangan 30: 6).

Musa tidak mengatakan bahawa sunat pada tubuh itu salah. Sebelum memasuki tanah Kanaan, bangsa Israel harus disunat sebagai tanda perjanjian (Yos 5: 2). Menyunatkan hati adalah untuk mereka yang sudah disunat pada tubuh, iaitu mereka yang berada di bawah perjanjian itu. Setelah sunat daging, pembaharuan perjanjian bukanlah satu sunat baru yang akan membatalkan perjanjian sebelumnya, tetapi memperdalam perjanjian yang sama dan hukumnya. Setelah menerima dokumen hukum itu, mereka sekarang diseru untuk menanam komitmen mereka itu di dalam  hati mereka. Ini bukan hanya menahan diri dari melakukan yang salah, tetapi yang lebih penting, tidak ingin melakukan yang salah. Bukan hanya menahan diri dari melakukan kesalahan, tetapi melibatkan diri sepanjang hidup dalam melakukan kebaikan. Hanya kasih yang akan mewujudkan komitmen ini. Itulah sebabnya mengapa tuntutan Tuhan pada peringkat ini merupakan  satu perjanjian yang berdasarkan kasih dan oleh itu lebih banyak tuntutannya dan lebih.

**Soalan Perbincangan** dan Pandangan: Apakah yang membuat satu perjanjian berdasarkan kasih itu lebih banyak tuntutan daripada perjanjian berdasarkan hukum? Pada masa yang sama, apakah risiko penekanan pada kasih dan mengorbankan ketegasan keadilan? Bagaimanakah gambaran menyunatkan hati berkaitan dengan gambaran mengenai tegak leher?

Mengasihi Orang Asing

Apa yang menarik perhatian adalah bahawa penerapan pertama perintah untuk mengasihi Tuhan adalah untuk mengasihi orang asing. Mengapakah Tuhan menghendaki Israel untuk mengasihi orang asing itu? Dua sebab boleh disenaraikan di sini. Bincangkan dan renungkan perkara ini di dalam kelas: (1) alasan untuk mewajarkan tuntutan ini dan (2) alasan untuk mempersiapkan mereka untuk kekudusan.

Mengapa Mengasihi Orang Asing?

• Kerana Tuhan Mengasihi Orang Asing (Ulangan  10:18). Alasan ini berakar pada iman kepada Pencipta yang memiliki langit dan bumi (Ulangan  10:14). Dua prinsip yang dinyatakan di dalam alasan ini. Pertama adalah p[rinsip bahawa Tuhan telah juga mencipta orang asing itu menurut gambar-Nya (imago Dei). Prinsip kedua di ambil dari yang pertama; ia adalah prinsip dalam meniru sifat Tuhan (imitatio Dei) oleh para hamba-Nya.

• Kerana Israel Pernah Menjadi Orang Asing (Ulangan  10:19). Alasan ini didasarkan pada prinsip “kasihilah sesamamu manusia seperti dirimu sendiri” (Im. 19:18).

• Bersedia Bertemu Tuhan. Tuhan berada pada satu order (susunan)  yang berbeza (Ulangan  10:17). Dia adalah yang Kudus adanya, yang jauh berbeza daripada kita yang adalah manusia. Ajaran terbaik dalam cara mengasihi Tuhan ialah belajar untuk mengasihi seorang yang berbeza, iaitu orang asing.

• Bersedia Bertemu Orang Lain. Sebagai bekas hamba abdi, umat Israel perlua belajar untuk memandang orang lain, bukan sebagai tuan yang kejam yang mereka benci tetapi sebagai “jiran” (sesama manusia) untuk sama-sama bersekutu dan berkongsi bersama dan mengasihi. Kerana pengalaman tentang kasih dan mengasihi akan menjadi lebih kaya dan lebih kuat apabila dihidupkan di antara dua manusia yang berbeza.

• Bersedia Menunaikan Destini Mereka Sendiri Sebagao Orang Asing. Sebagai bekas pengembara di padang gurun, bangsa Israel harus mempelajari cara kesucian dan nilai hidup dengan orang yang berbeza tanpa berkompromi dengan identiti sendiri yang suci. Dalam cara yang sama, Abraham, Yusuf dan Daniel harus belajar bagaimana hidup dalam situasi yang tegang di antara menyesuaikan tugas kesucian dengan tugas kasih.

**Soalan Perbincangan** dan Pandangan:  Bagaimana dan mengapakah prinsip imago Dei boleh membantu kita memahami pentingnya mengasihi orang asing dan menolong kita untuk dapat mengasihi orang asing? Mengapakah pengalaman mencintai orang asing ini akan menguatkan dan memperkayakan kualiti kasih itu? Mengapakah pergaulan dan hidup bersama dengan orang-orang dari agama lain akan menguatkan iman anda sendiri?

Mengasihi Anak yatim Piatu dan Para Janda

Persetujuan perjanjian di dalam Ulangan tidak mendefinisikan “kasih”, tetapi menjelaskan bahwa kasih adalah satu kategori Ilahi. Hanya melalui Tuhan maka bangsa Israel boleh memahami dan menunaikan perintah kasih itu. Pada sisi lain, adalah penting bahawa satu-satunya masa kasih itu digambarkan adalah tindakan melalui pemerintahan keadilan Tuhan bagi pihak anak yatim piatu dan para janda (Ulangan 10:18; bandingkan Ulangan 24: 17-22).

**Soalan Perbincangan** dan Pandangan:  Mengapakah tuntutan untuk mengasihi anak yatim piatu dan para janda dikaitkan dengan mengasihi orang asing? Apakah persaman di antara orang asing, para janda dan anak yatim piatu?

#### Bahagian III: Penerapan Hidup

Di dalam buku tulisan Victor Hugo berjudul Les Misérables, si pencuri, Jean Valjean, akhirnya memahami nilai pengampunan dan rahmat apabila yuan rumah memberikan kepadanya perak yang dia curi; jika tidak dia sudah tentu dimasukkan di dalam penjara. Sila perhatikan kes berikut dan bincangkan:

• Anda adalah elder atau pastor gereja. Seorang wanita muda di gereja anda mempunyai anak hasil satu hubungan luar nikah. Beberapa tahun kemudian pasangan itu datang kepada anda dan meminta anda melakukan upacara pemberkatan perkahwinan mereka (mereka berdua adalah Advent). Bagaimanakah anda akan menangani kes ini?

• Apakah motivasi yang menuntun pilihan politik anda? Adakah anda memilih parti politik anda berdasarkan agenda nasionalistik, kepentingan diri sendiri atau lebih kepada hal berkaitan keadilan sosial dan menjaga orang miskin, para janda, dan anak yatim piatu?

• Seorang pengemis mabuk meminta sejumlah wang kepada anda kerana dia mengatakan bahawa dia lapar dan sudah beberapa hari tidak mendapat makan yang teratur. Bagaimanakah anda akan menangani permintaannya tanpa sebarang jaminan bahawa dia tidak akan menggunakan wang itu untuk membeli alkohol?

• Apakah yang akan anda katakan kepada seorang wanita yang seiman dengan anda yang memberitahu bahawa dia tidak menyukai anda tetapi, kerana Tuhan, dia akan memaksa dirinya untuk mengasihi anda? Bagaimanakah anda merespon kepadanya?