---
title:  Agama Murni Di Hadapan Tuhan
date:  28/10/2021
---

`Sila baca Ulangan 24: 10–15. Prinsip penting apakah yang dinyatakan di sini mengenai bagaimana kita melayani mereka yang berada di bawah kawalan kita?`

Sekali lagi, kita melihat keprihatinan Tuhan terhadap martabat asas manusia. Ya, seseorang berhutang sesuatu kepada anda dan sudah waktunya untuk menuntutnya - namun tunjukkan sedikit sikap hormat kepada orang itu, sedikit harga diri, kan? Jangan menceroboh masuk ke tempatnya dan menuntutnya. Sebaliknya, sila tunggu di luar dan biarkan dia datang untuk memberikannya kepada anda. Ulangan 24:12, 13 kelihatan seperti mengatakan bahawa jika ada orang miskin yang memberikan pakaiannya sebagai “jaminan”, anda sekurang-kurangnya perlu membiarkan dia dengan pakaian itu selama satu malam. Ayat lain membahas tentang bagaimana seseorang harus melayani orang miskin yang bekerja untuk dia yang mudah ditindas. Janganlah menindas mereka, kerana di mata Tuhan itu adalah dosa dan sudah tentu itu juga sangat menyedihkan. Sekali lagi, jika Israel menjadi saksi, umat suci yang berjalan dengan benar di tengah-tengah dunia yang penuh dengan kesesatan, penyembahan berhala, kejahatan dan dosa, pastinya mereka harus bersikap baik kepada yang paling lemah dan terpinggir di kalangan mereka. Jika tidak, kesaksian mereka akan menjadi sia-sia.

`Sila baca Yakobus 1: 27–2:11. Apakah yang dikatakan oleh Yakobus di sini yang menggambarkan apa yang Tuhan katakan kepada umat-Nya di dalam Ulangan? Apakah yang penting pada kenyataan bahawa di dalam ayat ini Yakobus mengaitkan penganiayaan orang miskin dengan Sepuluh Perintah?`

Walaupun tidak ada apa-apa di dalam Sepuluh Perintah itu yang secara langsung berkaitan dengan menunjukkkan sikap berat sebelah kepada orang kaya berbanding orang miskin, namun dengan taat mematuhi perincian pada hukum dan pada masa yang sama menganiaya orang miskin atau yang serba kekurangan akan membuat suatu pengakuan iman dan dakwaan sebagai taat kepada hukum itu menjadikannya satu penghinaan. Mengasihi sesama manusia seperti diri anda sendiri adalah ungkapan tertinggi pada hukum Tuhan - dan ini adalah satu kebenaran masa kini sama seperti ia satu kebanaran pada masa Yakobus dan sama seperti ketika Musa berbicara kepada Israel di sempadan Tanah Suci.

`Mengapakah kita sebagai umat Seventh-day Adventist, yang memandang serius kepada pemeliharan hukum, mahu memastikan bahawa kita sama seriusnya dengan kata-kata di dalam Yakobus dan di dalam Ulangan? Memandangkan kepada apa yang kita sudah baca di dalam Yakobus, mengapakah kepercayaan kita dalam mamelihara hukum itu hanya akan meneguhkan tekad kita untuk membantu orang miskin dan yang serba kekurangan di kalangan kita?`