---
title:  Mengingat Pelangi Itu
date:  28/11/2021
---

Kali pertama kata “ingat” muncul dalam Alkitab adalah dalam Kejadian 9, ketika — selepas air bah di seluruh dunia — Tuhan memberitahu Nuh bahawa Dia akan meletakkan pelangi di langit sebagai tanda perjanjian-Nya dengan seluruh bumi, bahawa Dia tidak lagi akan memusnahkan seluruh bumi dengan air bah.

`Sila baca Kejadian 9: 8–17. Bagaimanakah kata "ingat" digunakan di sini, dan apakah yang dapat kita pelajari dari penggunaannya untuk bagaimana kita harus mengingat apa yang telah Tuhan lakukan untuk kita?`

Sudah tentu, Tuhan tidak memerlukan pelangi untuk mengingat janji dan perjanjianNya. Dia hanyalah bercakap dalam bahasa yang dapat difahami oleh manusia. Sebaliknya, Pelangi itu adalah untuk kita, sebagai manusia, untuk mengingati janji dan perjanjian Tuhan untuk tidak lagi memusnahkan dunia dengan air bah. Dengan kata lain, pelangi adalah untuk menolong orang mengingat perjanjian istimewa ini yang telah dibuat oleh Tuhan; setiap kali pelangi muncul, umat Tuhan akan mengingat, bukan sahaja penghakiman Tuhan terhadap dunia atas dosanya tetapi juga kasih-Nya terhadap dunia dan janji-Nya untuk tidak  mendatangkan air bah lagi.

Oleh itu, kita melihat di sini pentingnya idea mengingat: mengingati janji-janji Tuhan, mengingati peringatan Tuhan, mengingati tindakan Tuhan di dunia.

Pelangi di langit menjadi lebih penting hari ini apabila, berdasarkan kesinambungan hukum alam, banyak saintis menolak idea bahawa pernah ada air bah di seluruh dunia. Betapa menariknya Ellen G. White menulis bahawa sebelum Air Bah itu datang, ramai orang mempunyai idea yang sama bahawa kesinambungan hukum alam menolak kemungkinan air bah di seluruh dunia boleh terjadi. Dia menulis bahawa orang-orang bijak berpendapat bahawa "hukum alam semula jadi sangat mantap sehingga Tuhan sendiri tidak dapat mengubahnya.”—Patriarchs and Prophets, ms. 97. Jadi sebelum Air Bah, orang berpendapat, berdasarkan hukum alam, ia tidak boleh terjadi; selepas Air Bah, orang berpendapat, berdasarkan hukum alam, bahawa ia tidak pernah terjadi sebelumnya.

Namun, Tuhan dalam Firman-Nya memberitahu kita tentang Air Bah itu dan memberi dunia satu tanda, bukan hanya mengenai Air Bah itu, tetapi juga janji-Nya untuk tidak mendatangkannya lagi. Oleh itu, jika kita mengingati apa maksud Pelangi itu, kita dapat memperoleh jaminan, tertulis menentasi langit dengan warna-warna yang indah, bahawa Firman Tuhan itu pasti. Jika kita boleh mempercayai Firman-Nya dalam janji ini, mengapa pula kita tidak mempercayai juga Firman-Nya dalam semua yang Dia katakan?

`Lain kali anda melihat pelangi, fikirkan janji-janji Tuhan. Bagaimanakah kita dapat belajar mempercayai semua janji-janji itu?`