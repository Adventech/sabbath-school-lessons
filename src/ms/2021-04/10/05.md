---
title:  Sesudah Makan dan Kenyang
date:  01/12/2021
---

Seorang bekas pemimpin gereja, yang telah bekerja di General Conference   Seventh-day Adventist selama 34 tahun, menceritakan kisah bagaimana, bertahun-tahun sebelumnya, dia dan isterinya, setelah mendarat di lapangan terbang, kehilangan sebilangan barang. "Di sana," katanya, "dengan tali sawat barang dan di khalayak ramai, kami berlutut dan berdoa, meminta Tuhan untuk mengembalikan barang-barang kami yang hilang." Dia kemudian mengatakan bahawa, bertahun-tahun kemudian, perkara yang sama berlaku: mereka tiba di lapangan terbang, tetapi salah satu daripada barang-barang tidak ada. Dia memberitahu apa yang berlaku seterusnya. "Jangan risau," katanya kepada isterinya, "insurans akan menanggungnya."

`Dengan mengingat kisah ini, baca Ulangan 8: 7–18. Peringatan apakah yang Tuhan berikan kepada umat-Nya di sini, dan apakah seharusnya erti hal itu bagi kita hari ini juga?`

Lihatlah apa hasilnya kesetiaan mereka  kepada Tuhan. Mereka bukan sahaja akan memiliki negeri yang indah dan kaya, “ ‘suatu negeri, di mana engkau akan makan roti dengan tidak usah berhemat, di mana engkau tidak akan kekurangan apapun’ ” (Ulangan 8: 9), tetapi juga,  mereka akan sangat diberkati di negeri itu: ternakan dan  emas dan perak dan rumah-rumah indah. Maksudnya, mereka akan diberi semua keselesaan material yang ditawarkan oleh kehidupan ini.

Tetapi kemudian, apa? Mereka akan menghadapi bahaya yang sentiasa mengiringi kekayaan dan kesejahteraan jasmani, melupakan bahawa hanya Tuhan  “ ‘yang memberikan kepadamu kekuatan untuk memperoleh kekayaan’ ” (Ulangan 8:18).

Mungkin tidak pada awalnya, tetapi seiring berjalannya waktu bertahun-tahun, mereka mendapat semua keselesaan material yang mereka perlukan, mereka akan melupakan masa lalu mereka, melupakan bagaimana Tuhan telah menuntun mereka “melalui padang gurun yang besar dan dahsyat” (Ulangan 1:19), dan, sungguh-sungguh, berfikir bahawa kecerdasan dan bakat mereka sendiri membolehkan mereka berjaya.

Inilah, tepatnya,  apa yang Tuhan peringatkan kepada mereka agar tidak lakukan (sayangnya, terutama ketika seseorang membaca tulisan para nabi terkemudian, inilah yang sebenarnya terjadi kepada mereka).

Oleh itu, di tengah-tengah  kemakmuran ini, Musa mengatakan kepada mereka  untuk mengingat bahawa hanya Tuhan sahaja yang telah melakukan ini untuk mereka dan tidak tertipu oleh berkat-berkat material yang   Dia telah berikan kepada mereka. Berabad-abad kemudian, Yesus sendiri memperingatkan, dalam perumpamaan tentang penabur, tentang "tipu daya kekayaan" (Markus 4:19).

`Tidak kira berapa banyak wang dan harta benda yang kita miliki di sini, kita semua adalah daging dan darah yang menunggu liang kubur. Apakah  seharusnya hal ini beritahu kita mengenai bahaya yang timbul dari kekayaan, kerana kekayaan itu boleh membuat kita melupakan keperluan kita satu-satunya yang dapat menyelamatkan kita daripada liang kubur?`