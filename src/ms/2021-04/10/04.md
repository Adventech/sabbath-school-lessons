---
title:  Waspadalah . . . Kalau-kalau Anda Lupa
date:  30/11/2021
---

`Sila baca Ulangan 4:9, 23. Apakah yang Tuhan beritahu mereka untuk dilakukan di sini, dan mengapakah peringatan ini sangat penting bagi mereka?`

Dua kata kerja mendominasi pembukaan kedua-dua ayat ini: "waspada" dan "lupa." Apa yang Tuhan katakan kepada mereka adalah: berwaspadalah agar kamu tidak lupa. Maksudnya, jangan anda lupa apa yang Tuhan telah lakukan untuk anda atau perjanjian yang telah Dia buat dengan anda.

Kata kerja "berwaspada," smr (yang juga digunakan dalam bentuk yang berbeza dalam Ulangan 4: 9, diterjemahkan "jaga diri"), berlaku di seluruh Perjanjian Lama, dan itu bererti "menjaga," "untuk berjaga-jaga," "Untuk memelihara," atau "untuk menjaga." Cukup menarik, pertama kali ia muncul dalam Alkitab adalah sebelum dosa, ketika Tuhan menyuruh Adam untuk "menjaga" kebun yang  Dia telah berikan kepadanya (Kejadian 2:15).

Namun, sekarang Tuhan memberitahu orang Israel, masing-masing secara individu (kata kerja dalam bentuk tunggal), untuk menjaga diri mereka, kalau-kalau mereka lupa. Ini bukan "lupa"   dalam pengertian kehilangan ingatan (walaupun dari masa ke masa dan generasi baharu perkara itu mungkin datang) tetapi lebih kepada lalai terhadap kewajiban perjanjian mereka. Ertinya, mereka harus berhati-hati tentang siapa mereka dan apa ertinya dari segi  bagaimana mereka hidup di hadapan Tuhan, di hadapan orang Ibrani lain, di hadapan orang asing di antara mereka, dan di hapan bangsa-bangsa di sekitar mereka.

`Sila baca semula Ulangan 4: 9 (lihat juga Ulangan 6: 7 dan Ulangan 11:19), tetapi fokus pada bahagian akhir, mengenai mengajarkannya kepada anak-anak dan cucu mereka. Bagaimanakah  itu dapat menolong mereka agar tidak lupa?`

Bukan satu kebetulan bahawa setelah Musa memberitahu mereka untuk tidak lupa,  untuk tidak membiarkan  perkara-perkara ini “hilang dari ingatanmu,” dia memberitahu mereka untuk mengajar perkara-perkara ini kepada generasi berikutnya dan generasi selepasnya. Anak-anak mereka bukan sahaja perlu mendengar tentang perkara-perkara ini, tetapi mungkin lebih penting lagi, dengan menceritakan dan menceritakan semula  kisah-kisah tentang apa yang   Tuhan telah lakukan untuk mereka,  maka mereka  tidak akan melupakan apa perkara-perkara yang pernah terjadi itu. Oleh itu, cara apakah yang lebih baik untuk memelihara pengetahuan tentang apa yang Tuhan telah lakukan untuk umat pilihan-Nya?

`Bagaimanakah menceritakan pengalaman anda dengan Tuhan kepada orang lain tidak hanya bermanfaat bagi orang lain, tetapi juga diri anda sendiri? Bagaimanakah penceritaan tentang pimpinan Tuhan membantu anda untuk tidak melupakan pimpinan-Nya?`