---
title:  Kajian Tambahan
date:  03/12/2021
---

“ “Betapa besarnya kerendahan hati Tuhan dan belas kasihan-Nya terhadap makhluk-makhluk-Nya yang berbuat salah sehingga meletakkan pelangi yang indah di awan sebagai tanda perjanjian-Nya dengan manusia! Tuhan menyatakan bahawa apabila Dia melihat Pelangi itu, Dia akan mengingati perjanjian-Nya. Ini tidak bermaksud bahawa Dia akan lupa; tetapi Dia berbicara kepada kita dalam bahasa kita sendiri, agar kita lebih memahami Dia. Tuhan bermaksud bahawa apabila anak-anak selepas beberapa generasi   menanyakan makna lengkungan indah yang membentang di langit, ibu bapa mereka harus mengulangi kisah mengenai Air Bah, dan memberitahu mereka bahawa Yang Mahatinggi telah melengkungkan pelangi itu dan meletakkannya di awan sebagai jaminan bahawa air bah tidak   lagi melimpahi  bumi. Oleh itu dari generasi ke generasi ia akan memberi kesaksian tentang kasih ilahi kepada manusia dan akan memperkuat keyakinannya kepada Tuhan. ”—Ellen  G. White, Patriarchs and Prophets, ms. 106, 107.

Sejak berdirinya agama Kristian, tidak pernah ada gereja yang mengambil bahagian dari kekayaan dan keselesaan makhluk yang dinikmati gereja di beberapa negara di dunia hari ini. Persoalannya, apakah akibatnya? Kemakmuran seperti  itu pasti mempengaruhi kerohanian kita— juga bukan untuk kebaikan. Bagaimana mungkin? Sejak bilakah kekayaan dan harta benda memupuk kebaikan Kristian atas penyangkalan diri dan pengorbanan diri? Dalam kebanyakan kes, sebalikannya berlaku: semakin banyak harta orang, semakin mereka berasa cukup diri, dan semakin cenderung mereka kurang bergantung kepada Tuhan. Kekayaan dan kesejahteraan, walaupun bagus, namun ia disertai oleh  perangkap-perangkap kerohanian yang berbahaya.

**Soalan Perbincangan**:

`Bincangkan persoalan bagaimana kekayaan (yang boleh menjadi relatif; iaitu, seseorang yang tidak dianggap kaya di negaranya dapat dilihat sebagai orang kaya raya oleh orang lain) dan bagaimana ia mempengaruhi kerohanian kita. Apakah cara orang-orang yang “mempunyai wang” dapat melindungi diri mereka daripada beberapa bahaya rohani yang boleh dihasilkan oleh kekayaan?`

`Dalam kelas bincangkan mengenai babak-babak akhir kehidupan Kristus dan apa yang ia ceritakan tentang kasih Tuhan kepada kita dan mengapa kita tidak boleh melupakan realiti kasih itu. Apakah perkara lain yang dapat anda fikirkan yang mengungkapkan kebaikan Tuhan, dan mengapakah kita harus selalu mengingat realiti ini?`

`Walaupun beberapa saintis mengatakan tidak ada air bah yang menutupi seluruh bumi, meskipun  Alkitab mengatakan bahawa   ada  air bah (dan pelangi), ada yang mengatakan bahawa tidak ada penciptaan enam hari, walaupun ada Alkitab mengatakan bahawa ada penciptaan enam hari (dan yang ketujuh - hari Sabat untuk memperingati). Apakah yang seharusnya hal ini   katakan kepada  kita tentang betapa kuat dan negatifnya pengaruh budaya terhadap iman?`