---
title:  Umat-Nya yang Istimewa
date:  13/10/2021
---

Sukar bagi kita hari ini untuk memahami bagaimana sebenarnya keadaan dunia purba ketika Israel mengembara di padang gurun. Sekiranya seluruh empayar telah datang dan pergi, dengan hanya reruntuhan yang tertinggal, apakah lagi yang dapat kita ketahui dari banyak negara kafir yang lebih kecil yang tinggal di daerah yang sezaman dengan Israel?

Tidak banyak yang kit adapt tahu, namun kita tahu satu perkara: bangsa ini penuh dengan amalan paganisme, politeisme dan beberapa amalan yang sangat menjatuhkan maruah, termasuk ritual mengorbankan anak sebagai persembahan kepada dewa mereka. Cuba bayangkan betapa kejinya satu budaya dan agama yang akan melakukan perkara seperti itu kepada anak-anak mereka sendiri, dan melakukannya atas nama beberapa dewa yang disembah!

Tidak hairanlah bahawa berulang kali, sepanjang sejarah Israel purba, Tuhan telah mengingatkan umat-Nya agar tidak mengikuti amalan pelbagai bangsa di sekeliling mereka. “Apabila engkau sudah masuk ke negeri yang diberikan kepadamu oleh YAHWEH, Tuhanmu, maka janganlah engkau belajar berlaku sesuai dengan kekejian yang dilakukan bangsa-bangsa itu” (Ulangan 18: 9).

Itu dalah kerana Tuhan memanggil bangsa ini untuk satu tujuan khas. Dengan mengadakan satu perjanjian dengan Tuhan maka mereka harus menjadi umat yang istimewa, menjadi saksi kepada dunia mengenai Tuhan yang menciptakan langit dan bumi – yakni satu-satunya Tuhan.

`Sila baca Ulangan 26:16–19. Bagaimanakah hubungan Perjanjian di antara Tuhan dengan Israel disimpulkan di dalam ayat ini? Bagaimanakah kesetiaan mereka kepada perjanjian itu dinyatakan di dalam jenis manusia yang seharusnya terbentuk dalam sifat mereka? Apakah pelajaran yang kita boleh ambil di sana untuk diri kita sendiri juga?`

Betapa menariknya bahawa Musa memulakan empat ayat ini dengan kata-kata “Pada hari ini,” seperti halnya sekarang ini, sekali lagi, Tuhan mengarahkan anda untuk melakukan perkara ini (Musa mengulangi idea itu di dalam ayat 17). Dia telah mengarahkan mereka semua untuk melakukan semua perkara ini. Seolah-olah dia mengatakan kepada mereka bahawa mereka perlu berkomitmen, sekali lagi,  pada masa ini juga untuk menjadi umat yang setia, suci, dan istimewa yang benar-benar menjadi sebab utama kewujudan mereka sebagai satu bangsa perjanjian. Mereka adalah satu-satunya bangsa, sebagai satu bangsa yang mengenal Tuhan yang benar dan mengetahui kebenaran tentang Tuhan ini dan bagaimana orang menjalani satu gaya hidup yang Dia kehendaki. Dalam ertikata yang sebenarnya, mereka bukan sahaja memiliki “kebenaran masa ini” tetapi mereka, dengan cara mereka sendiri, harus menerapkan kebenaran itu di dalam kehidupan mereka sehingga Yesus, yang adalah “Kebenaran” itu sendiri (Yohanes 14: 6), akan datang.

`Mengapakah idea mengenai komited “pada hari ini” kepada Tuhan dan kepada tunturan perjanjianNya relevan untuk kita “pada hari ini” juga?`