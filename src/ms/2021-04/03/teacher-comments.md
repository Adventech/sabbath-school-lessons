---
title:  Komen Guru
date:  15/10/2021
---

**Ayat-ayat Utama**: Kejadian 17:7.

Fokus Kajian: Kejadian 12:1-3; Kejadian 15:6, 18; Keluaran 2:24; Ulangan 4-5; Rom. 4:1-5.

#### Bahagian I: Gambaran Keseluruhan

Sebagaimana yang telah dinyatakan di dalam mukadimah pelajaran ini, struktur kitab Ulangan berpola menurut struktur tatacara persetujuan perjanjian zaman purba. Ini adalah petunjuk yang jelas bahawa maksud teologi utama pelajaran terakhir Musa adalah mengenai perjanjian Tuhan dengan umat-Nya. Walaupun pengertian perjanjian itu bersifat purba — istilah berit, “perjanjian,” digunakan untuk pertama kalinya dalam kisah Nuh untuk merujuk kepada perjanjian universal Tuhan dengan umat manusia (Kejadian 6:18; bandingkan dengan 9:13) —hanya apabila dengan Abraham maka perkataan itu digunakan untuk pertama kalinya bagi merujuk kepada perjanjian Tuhan dengan umat-Nya (Kejadian 15:18). Dalam kitab Ulangan, istilah “perjanjian” muncul sebanyak 27 kali dan digunakan untuk pertama kalinya di dalam fasal 4 (Ulangan 4:13). Kerana Tuhan itu kekal, kualiti utama perjanjian-Nya adalah bahawa ia adalah “perjanjian abadi” (Kejadian 17: 7). Pembelajaran kita mengenai “perjanjian” selama minggu ini akan membantu kita memahami hubungan Tuhan dengan umat-Nya.

Tema Pelajaran:

• Tuhan atas Kehidupan. Tuhan telah menetapkan perjanjian-Nya dengan Israel, bukan kerana mereka dan siapa mereka tetapi kerana diri-Nya Sendiri—iaitu, Tuhan atas Kehidupan.

• Umat Pilihan: Oleh kerana kesetiaan Tuhan kepada para leluhur, Dia telah memilih Israel untuk menjadi umat Perjanjian-nya.

• Umat yang Suci: Dipanggil oleh Tuhan atas Kehidupan untuk menjadi satu umat perjanjian maka mereka juga haruslah menjadi satu umat yang suci.

#### Bahagian II: Ulasan

Setelah mengingatkan umat itu tentang peristiwa masa lalu semasa di padang gurun, seterusnya Musa menunjukkan bahwa sekarang adalah atas kepentingan mereka untuk berpegang kepada Tuhan dan tetap setia pada kandungan perjanjian mereka dengan Tuhan "pada hari ini." Untuk tujuan itu, Musa menggunakan dua hujah. Pertama, orang harus tetap setia kerana siapa Tuhan "pada hari ini" - Dia adalah Tuhan atas kehidupan. Kedua, umat harus tetap setia kepada Tuhan kerana siapa mereka "pada hari ini" – satu umat pilihan-Nya dan, oleh itu, umat-Nya yang kudus.

Tuhan atas Kehidupan

Perjanjian Tuhan bermula dengan Tuhan, Dialah yang telah memulakan perjanjian itu dengan umat-Nya, bukan kerana siapa mereka, bukan kerana nilai-nilai mereka, tetapi kerana siapa Dia. Inilah sebabnya mengapa perjanjian itu dibuat terutama berdasarkan tindakan keselamatan Tuhan bagi umat-Nya: “Matamu sendirilah yang melihat segala yang dilakukan Tuhanmu” (Ulangan 3:21). Ia adalah satu perjanjian rahmat. Tuhan menyelamatkan Israel bukan kerana apa yang mereka lakukan - mereka adalah bangsa yang tidak layak dan pemberontak - tetapi oleh kerana rahmat-Nya.

Adalah sangat menarik dan penting bahawa ungkapan yang sama digunakan lagi di dalam fasal berikutnya (Ulangan 4: 3) untuk mengingatkan Israel tentang apa yang Tuhan telah lakukan untuk mereka yang mengikuti Baal Peor. (Bandingkan dengan Bilangan 25: 1-9.) Pelajaran utama yang disimpulkan dari kedua-dua kes ini adalah bahawa satu-satunya cara untuk bertahan hidup adalah dengan berpegang kepada Tuhan sahaja dan “mendengar”  dan “mengajar” petunjuk-petunjuk-Nya “supaya kamu hidup”(Ulangan 4: 1). Prinsip ini secara tegas disebutkan dalam Imamat 18: 5, “Sesungguhnya kamu harus berpegang pada ketetapan-Ku dan peraturan-Ku. Orang yang melakukannya, akan hidup karenanya; Akulah TUHAN.”  Implikasi serta merta pada prinsip ini adalah untuk mengelakkan diri daripada penyembahan berhala, satu peringatan yang mengisi sebahagian besar fasal ini (Ulangan 4: 15-40). Oleh kerana penyembahan berhala adalah mekanisme yang membawa umat Tuhan menjauhkan diri dari Tuhan dan oleh itu mereka menjauhkan diri dari kehidupan.

Musa menggambarkan penyembahan berhala sebagai proses yang berasal dari diri kita sendiri; kerana penyembahan berhala adalah satu penyembahan tentang apa yang kita lakukan, siapa diri kita. Inilah sebabnya mengapa Musa memberikan nasihat dengan berkata, “Hati-hatilah sekali” (Ulangan 4:15). Inilah sebabnya mengapa hukum pertama yang diambil dari penegasan terhadap tindakan penyelamatan Tuhan (Ulangan 5: 6) adalah satu perintah yang berkenaan dengan monoteisme (tauhid) (Ulangan 5: 7), yang diikuti oleh perintah yang melarang penyembahan berhala (Ulangan 5: 8). Inilah juga sebabnya mengapa dalam konteks yang sama, perintah untuk memelihara hari Sabat diwajarkan oleh tindakan penyelamatan Tuhan (Ulangan 5:15), dan mengapa pengulangan Sepuluh Perintah disusuli oleh seruan untuk mengasihi Tuhan (Ulangan 6: 1 -9), yang menunjukkan satu hubungan eksklusif yang sama (lihat pelajaran seterusnya).

**Soalan Perbincangan** dan Pandangan: Sila baca Amsal 3:1, 2. Mengapakah hukum Tuhan itu suatu yang baik untuk hidup kita? Dengan cara apakah hukum Tuhan itu menyelamatkan kita daripada kematian? Mengapakah Hukum Sabat dalam Ulangan 5:15 merujuk kepada keselamatan Israel dan bukannya Penciptaan dunia (compare dengan Keluaran 20:11)?

Umat Pilihan

Hujah Musa yang lain untuk meyakinkan bangsanya untuk mematuhi perintah-perintah Tuhan adalah berkaitan dengan umat itu sendiri kerana mereka telah dipilih oleh Tuhan (Ulangan 7: 6). Serta merta selepas itu, Musa menyatakan bahawa Tuhan memilih umat ini, bukan kerana mereka lebih baik daripada bangsa lain, tetapi hanya kerana kesetiaan-Nya terhadap sumpah yang Dia buat dengan moyang mereka (Ulangan 7: 8) dan kerana Dia mengasihi mereka (Ulangan 7: 8 ). Kerana Dia mengasihi umat-Nya, Tuhan cemburu (Ulangan 4:24; Ulangan 6:15) dan tidak akan bertolak ansur terhadap hati umat-Nya yang berpecah belah di antara Dia dan kasih cinta mereka kepada dewa lain. Rujukan kepada istilah “cemburu” yang berkaitan dengan Tuhan mungkin menghairankan bagi sesetengah orang kerana sikap “cemburu” pada umumnya dikaitkan dengan kejahatan dan dosa manusia. Namun gambaran tentang Tuhan sebagai “cemburu” ini adalah suatu sungguh meyakinkan. Penulis alkitabiah merujuk kepada kualiti manusia untuk menunjukkan semnagat dan kasih eksklusif Tuhan untuk umat-Nya. Sama seperti Tuhan digambarkan sebagai “Satu” yang unik, Dia menganggap umat-Nya sebagai unik, kerana Dia mengasihi mereka.

**Soalan Perbincangan** dan Pandangan: Mengapakah perlu bagi Tuhan untuk memilih hanya satu bangsa tertentu, iaitu Israel, untuk menjadi wadah-Nya dalam menyampaikan kebenaran mengenai keselamatan sejagat? Mengapakah kasih Tuhan yang khusus untuk satu bangsa, iaitu Israel, secara bersekutu tidak sesuai dengan kasih tertentu Tuhan untuk saya? Apakah bahayanya dalam berpendapat bahawa Tuhan lebih mengasihi saya daripada orang lain? Namun, sejauh manakah pemikiran seperti ini mempunyai sesuatu yang benar di dalamnya?

Umat yang Suci

Dalam satu hal, sama seperti Tuhan bertindak dan menyelamatkan Israel dan memilih mereka kerana Dia mengasihi mereka, adalah diharapkan bhawa Israel bertindak balas dan juga kerana kasih akan memilih Dia daripada memilih semua dewa yang lain. Akibatnya, pilihan itu hanya melibatkan kesetiaan kepada-Nya dan kepada cara hidup yang “berbeza” yang dituntut oleh pilihan ini. Adalah penting bahawa definisi “umat pilihan” berkaitan dengan kelayakan sebagai “umat yang suci” (Ulangan 7: 6). Istilah Ibrani qadosh, “suci,” bermaksud “diasingkan”, yaitu, menjadi berbeza, unik, sama seperti Tuhan itu unik: “Haruslah kamu kudus, sebab Aku ini kudus”(Im. 11:44, NKJV; bandingkan dengan Im 11:45).

Menjadi “suci” tidak merujuk pada kualiti yang statik untuk menjadi sempurna sebagaimana Tuhan itu sempurna, dan menjadi “umat yang suci.” Dengan menyebut umat-Nya menjadi qadosh, “suci”, Tuhan memanggil Israel untuk menjadi umat-Nya, untuk diasingkan dari bangsa lain untuk mengadakan satu hubungan istimewa dengan-Nya (bandingkan Keluaran 19: 6). Kata kerja Ibrani le, yang ganding dengan istilah Tuhan (leYHWH), mengungkapkan satu idea ini mengenai kepemilikan Tuhan. Menjadi "suci" bermaksud diasingkan untuk satu hubungan istimewa dengan Tuhan:  “Engkaulah umat yang kudus bagi TUHAN [leYHWH] Tuhanmu" (Ulangan 7: 6). Alasan penasingan ini adalah bahawa “YAHWEH, Tuhanmu telah memilih kamu untuk menjadi umat bagi Dia” (Ulangan 7: 6). Oleh itu, menjadi “suci” adalah elemen penting di dalam perjanjian. Oleh kerana ia bukanlah suatu kualiti yang statik, maka ia adalah dinamik dan selalu hadir dan sentiasa relevan. Menjadi "suci" bukanlah sesuatu yang kita warisi dari masa lalu kerana moyang kita atau para perintis kita. Kenyataan perjanjian ini ditekankan dalam definisi perjanjian itu sendiri:  “Bukan dengan nenek moyang kita TUHAN mengikat perjanjian itu, tetapi dengan kita, kita yang ada di sini pada hari ini, kita semuanya yang masih hidup” (Ulangan 5: 3). Menjadi "suci" adalah tuntutan yang berkaitan masa kini, “kita pada hari ini.”

Kebenaran masa kini ini diulang berkali-kali di dalam kitab Ulangan dengan tepat kerana kita dipanggil untuk menjadi “umat istimewa pada hari ini” (Ulangan 26:17, 18). Petikan lain lebih jelas lagi dan merangkumi umat pada masa depan dalam perjanjian itu: “Bukan hanya dengan kamu saja aku mengikat perjanjian dan sumpah janji ini, tetapi dengan setiap … orang yang tidak ada di sini pada hari ini bersama-sama dengan kita” (Ulangan 29:14, 15). Beberapa baris kemudian petikan alkitabiah menyatakan bahawa perjanjian ini juga merujuk kepada “anak-anak kita sampai selama-lamanya” (Ulangan 29:29).

**Soalan Perbincangan** dan Pandangan:  Bagaimanakah kita, orang yang sangat berdosa ini, namun, boleh menjadi suci? Mengapakah tuntutan Alkitab untuk kita menjadi “suci”—iaitu berbeza dan terasing dari dunia—mengajar kita bagaimana kita harus berinteraksi dengan dunia masa kini?

#### Bahagian III: Penerapan Hidup

Seorang hali falsafah berbangsa Yahudi, bernama Abraham Heschel menggambarkan jawapan alkitabiah kepada pertanyaan, “Apakah itu hiduo?” sebaga “suatu rahasia menjadi manusia dan suci.”—Abraham Joshua Heschel, I asked for Wonder (New York: Crossroad, 1983), ms. 80.  Perhatikan contoh dalam Alkitab mengenai tokoh yang “manusiawi” – iaitu seiring dengan realiti dunia masa kini – dan juga “suci”. Senaraikan kualiti pada orang suci ini: Apakah yang membuat mereka manusiawi biasa dan apakah yang membuat mereka suci? Sehubungan dengan contoh dalam Alkitab ini, bagaimanakah anda boleh menerapkan prinsip ini tentang “menjadi manusiawi dan suci” di dalam pelbagai situasi seperti berikut?

• Anda dijemput ke rumah seorang sahabat. Sahabat anda yang bukan Advent, menghidangkan anda makanan daging babi yang dia sudah sediakan. Bagaimanakah anda boleh bersifat “manusiawi” – iaitu, mengasihi dan menghormati keramahannya—namun harus menjadi suci, sehingga anda tidak melanggar larangan Tuhan terhadap makanan yang tidak halal?

• Anda berada di dalam gereja dan di belakang anda ada sekumpulan belia yang sedang ketawa sambil berbual-bual. Bagaimanakah anda akan mengajar mereka untuk bersikap hormat serta menghormati sifat suci pada tempat kudus (“menjadi suci”) dalam cara yang masih boleh mengilhamkan satu hubungan yang positif dengan mereka?

• Bagaimanakah anda boleh menerangkan kebenaran nubuatan kepada satu kumpulan orang yang tidak percaya dan masih dapat menyampaikannya dengan jelas, menarik dan relevan kepada mereka?

• Anda adalah seorang pemimpin di dalam gereja anda yang terbahagi kepada dua kumpulan. Satu kumpulan suka menekankan keadilan sosial, cinta persaudaraan dan pentingnya kasih karunia, sementara satu kumpulan lagi menekankan penghakiman dan hukum. Bagaimanakah anda mencadangkan untuk menguruskan ketegangan di antara kedua-dua kumpulan ini?