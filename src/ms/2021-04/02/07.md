---
title:  Kajian Tambahan
date:  08/10/2021
---

Beriktu merupakan cara seorang sarjana menjawab kepada persoalan tentang apa yang yang bangsa Israel lakukan terhadap bangsa-bangsa yang mereka perangi:

“Sebagai Pencipta segala sesuatu dan semua manusia dan sebagai yang berkuasa di atas segala sesuatu, Tuhan boleh melakukan apa sahaja yang [Dia] mahukan dengan sesiapa sahaja dan bersikap benar dalam melakukannya. . . .

“Cara Tuyahn ada suatu misteri. Memanandangkan kita tidak akan memahami Dia sepenuhnya maka ada baiknya kita biarkan persoalan itu di dalam minda kita. Yesaya 55:8–9 menawarkan suatu pendekatan.

“Menurut gambaran alkitabiah mengenai orang Kanaan, bangsa ini sangat jahat, dan penghapusan bangsa mereka menggambarkan penghakiman Tuhan atas dosa mereka. Kehancuran orang Kanaan bukanlah kali pertama atau terakhir kali Tuhan melakukan perkara seperti ini. Perbezaan antara nasib orang Kanaan dan nasib manusia (kecuali keluarga Nuh) seperti yang dijelaskan dalam Kejadian 6–9 melibatkan satu skala yang keseluruhan. . . .

“Tuhan tidak pernah bermaksud agar bangsa Israel mengamalkan satu dasar pembasmian kaum sebagai satu dasar umum terhadap bangsa lain. Ulangan 7: 1 secara jelas mengenal pasti dan dengan demikian menghadkan kaum sasaran. Orang Israel tidak boleh melaksana dasar ini terhadap orang Aram atau Edom atau Mesir, atau sesiapapun orang lain (lih. Ulangan 20: 10–18). . . .

“Orang Kanaan telah mengalami nasib yang akhirnya akan dihadapi oleh semua orang berdosa: iaitu penghakiman Tuhan. . . .

“Penghapusan oleh Tuhan terhadap orang Kanaan adalah langkah penting dalam sejarah keselamatan. . . .

“Walaupun orang Kanaan secara keseluruhan adalah sasaran penghakiman Tuhan, mereka mempunyai peringatan sekurang-kurangnya empat puluh tahun lebih awal (lihat Pengakuan Rahab di dalam Yosua 2: 8-11)." - Daniel I. Block, The NIV Application Commentary: Deutorenomy ( Grand Rapids, Mich .: Zondervan, 2012), ms. 98, 99.

**Soalan Perbincangan**:

`Fikirkan tentang pemahaman kita tentang milenium, di mana kita akan mempunyai seribu tahun lamanya untuk mendapat jawapan terhadap semua soalan kita. Bagaimanakah pemahaman seperti ini boleh membantu kita belajar untuk mempercayai Tuhan di sebalik apa pun persoalan sukar yang kita miliki sekarang?`

`Apakah di antara cara yang Tuhan telah memimpin anda pada masa lalu yang dapat membantu anda belajar mempercayai Dia untuk masa depan? Mengapakah penting untuk tidak melupakan bagaimana Tuhan telah bekerja dalam hidup kita?`

`Semasa dalam kelas, sila baca soalan pada akhir pelajaran hari Ahad, mengenai kesediaan Musa untuk kehilangan jiwanya sendiri demi umat-Nya. Adakah itu sikap yang betul untuk dimiliki? Apa, jika ada, yang berbaloi untuk kehilangan nyawa kerananya, terutamanya jika kita perhatikan kos yang diperlukan untuk menebusnya?`