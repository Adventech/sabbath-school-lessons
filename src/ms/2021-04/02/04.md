---
title:  Seribu Kali Lebih Banyak
date:  05/10/2021
---

Setelah sekian lama mengembara di padang gurun, Musa, yang berbicara bagi Tuhan (dia adalah seorang nabi, malah lebih dari seorang nabi), berkata: “Ketahuilah, Aku telah menyerahkan negeri itu kepadamu; masukilah, dudukilah negeri yang dijanjikan TUHAN dengan sumpah kepada nenek moyangmu, yakni Abraham, Ishak dan Yakub, untuk memberikannya kepada mereka dan kepada keturunannya.” (Ulangan  1:8).

Namun perhatikan apa yang menyurusl kemudiannya.

`Sila baca Ulangan 1:9–11. Apakah signifikan pada kata-kata ini, terutama sehubungan dengan hakikat bahawa, dalam erti kata sebenar, mereka sedang dihukum oleh Tuhan ata pemberontakan mereka semasa di Kadesh-Barnea?`

Kita melihat di sini satu lagi contoh mengenai kemurahan Tuhan. Di tengah-tengah pengembaraan di padang gurun sekalipun mereka telah diberkati: “Empat puluh tahun lamanya Engkau memberikan mereka makan di padang gurun. Mereka tidak berkekurangan, pakaian mereka tidak rusak, dan kaki mereka tidak bengkak” (Neh. 9:21).

Sekali lagi Musa menunjukkan kasihnya kepada bangsanya dengan meminta kepada Tuhan untuk menggandakan mereka seribu kali banyak daripada jumlah yang Tuhan sudah lakukan atas mereka sekarang!

`Sila baca Ulangan 1:12–17. Sebagai akibat langsung dari berkat Tuhan kepada mereka, apakah yang terjadi dan apakah langkah-langkah yang Musa ambil untuk menangani situasi itu?`

Oleh itu, walaupun pada etika Tuhan hadir dengan sangat berkuasa di kalangan mereka, ada keperluan untuk satu organisasi yang teratur, untuk satu struktur, untuk satu sistem pertanggungjawaban. Israel adalah sebuah qahal, iaitu satu struktur organisasi teokratik, sebuah perhimpunan yang teratur (lihat Ulangan 31:30), perintis kepada ekklesia Perjanjian Baru, Bahasa Yunani untuk “gereja” (lihat Matius 16:18). Walaupun berkerja dalam konteks yang berbeza, namun Paulus tidak pernah berada jauh dari asal usulnya sebagai orang Yahudi dan di dalam 1 Korintus 12 kita melihat dengan jelas bagaimana dia melihat perlunya menggariskan mereka yang berkelayakan untuk mengambil pelbagai peranan bagi membolehkan satu badan berfungsi dengan betul, sama seperti yang kita lihat di sini di dalam Ulangan dan struktur qahal itu semasa di padang belantara. Gereja hari ini, sama seperti qahal ketika itu, perlu menjadi satu badan umat yang bersatu yang akan memenuhi pelbagai peranan sesuai dengan karunia mereka.

`Walaupun sering kita dengar sesetengah orang yang menentang agama yang “teratur” (adakah mereka inginkan gereja yang “tidak teratus”?) , namun Firman Tuhan, terutaanya Perjanjian Baru, hanya menerima satu badan gereja yang teratur (organized church).`