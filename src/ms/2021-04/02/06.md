---
title:  Kezaliman Orang Amori
date:  07/10/2021
---

Di dalam Ulangan 2 dan 3, Musa meneruskan untuk mengulangi kisah sejarah Israel dan bagaimana, dengan berkat Tuhan, mereka telah mengalahkan musuh mereka; ketika mereka setia, Tuhan memberi mereka kemenangan, bahkan mengalahkan “raksasa” (Ulangan 2:11, 20; Ulangan 3:13).

Sudah tentu, hal ini membawa satu topik yang sukar, yang setidak-tidaknya kita harus sentuh, mengenai kemusnahan orang-orang ini. Walaupun bangsa Israel sering berbicara mengenai damai terlebih dahulu kepada suatu bangsa (Ulangan 20:10, 11), tetapi jika bangsa itu tidak menerima tawaran mereka, maka sering kali bangsa Israel akan masuk dan memusnahkan mereka, termasuklah wanita dan anak-anak. “Tetapi TUHAN kita, menyerahkan dia kepada kita, sehingga kita mengalahkan dia dengan anak-anaknya dan seluruh tentaranya. Pada waktu itu kita merebut segala kotanya dan menumpas penduduk setiap kota: laki-laki dan perempuan serta anak-anak. Tidak ada seorang pun yang kita biarkan terluput” (Ulangan 2:33, 34).

Sesetengah orang akan melihat kepada cerita ini dan berkata bahawa kisah-kisah ini tidak benar. Namun, kerana kita percaya bahawa “Segala tulisan yang diilhamkan Allah memang bermanfaat untuk mengajar, untuk menyatakan kesalahan, untuk memperbaiki kelakuan dan untuk mendidik orang dalam kebenaran“ (2 Tim. 3:16), maka itu bukanlah satu pilihan munasabah  umat Seventh-day Adventist. Dengan demikian kita dibiarkan dengan satu perosalan sukar sehubungan dengan peristiwa yang disebutkan di sini.

`Sila baca Kejadian 15:1–16. Apakah yang Tuhan katakan kepada Abram di dalam Kejadian 15:16 dan bagaimanakah hal ini boleh memberikan suatu bentuk pencerahan terhadap topik yang sukar ini?`

Tidak ada keraguan bahawa banyak di antara negara kafir ini adalah orang yang sangat ganas dan kejam yang secara adil akan berhadapan kemurkaan dan hukuman Tuhan lama sebelum itu. Hal itu benar dan walaupun Tuhan menantikan mereka dengan sabar untuk mengubah cara mereka, namun mereka tidak berubah – hal ini masih tidak mengubah realiti nyata mengenai pembunuhan semua orang, termasuk kanak-kanak. (Sudah tentu, mungkin lebih ramai lagi kanak-kanak terbunuh dalam Air Bah daripada dibunuh oleh orang Israel.)

Hakikatnya ialah bahawa, pada masa ini, memandangkan maklumat sangat terhad yang kita miliki tentang konteks penuh peristiwa itu, namun kita hanya perlu menerima realiti nyata  ini dan mempercayai kebaikan Tuhan, yang telah dinyatakan dalam banyak cara yang lain. Iman itu bukan sekadar mengasihi Tuhan pada hari yang indah di hutan yang indah penuh dengan pemandangan dan suara yang indah. Ia juga adalah mengenai mempercayai Dia walaupun kita tidak faham sepenuhnya.

`Sila baca 1 Korintus 10:1–4 dan Yohanes 14:9. Bagaimanakah ayat ini dan banyak ayat lain yang sama seperti ini, boleh membantu kita belajar untuk percaya di dalam kasih, keadilan dan kebaikan Tuhan walaupun ketika kita melihat hal-hal yang sukar untuk disamakan dengan pemahaman terhadap Tuhan yang seperti ini?`