---
title:  Kadesh Barnea
date:  06/10/2021
---

Suatu igauan telah menghantui di bahagian awal kitab Ulangan, iaitu iagauan mengenai peristiwa Kadesh Barnea. Sebagaimana kita sudah lihat, cerita malang ini telah menetapkan latar belakang serta merta pa akitab Ulangan dan berbaloi untuk kita melihatnya lebih dekat.

`Sila baca Bilangan  14.  Bagaimanakah umat itu bertindak balas terhadap lapuran para pengintip itu dan apakah akibat dari reaksi mereka? (Sila lihat juga Ulangan  1:20–46.)`

Kita dapat memperoleh banyak pelajaran penting dari kisah ini, tetapi satu pelajaran penting, yang akan muncul lagi dalam buku ini, boleh ditemukan di dalam Bilangan 14 juga.

`Sila baca Bilangan  14:11–20. Walaupun kita melihat lagi Musa di dalam peranannya sebagai pengantara, namun apakah yang menonjol tentang garis hujahnya dengan Tuhan sehubungan dengan mengapa Tuhan tidak seharusnya memusnahkan mereka?`

Fikirkanlah apa yang Musa katakan kepada Tuhan. Sekiranya anda melakukan ini, lihatlah bagaimana anda akan akan kelihatan di mata orang Mesir dan bangsa lain di kawasan itu. Perkara ini penting kerana, pada akhirnya, semua yang Tuhan ingin lakukan untuk Israel bukan untuk kepentingan Israel sahaja; ia juga adalah untuk umat manusia secara keseluruhan. Bangsa Israel harus menjadi cahaya bagi dunia, menjadi saksi kepada bangsa pada zaman purbakala tentang kasih dan kuasa dan keselamatan yang terdapat hanya pada Tuhan yang benar dan bukan pada berhala tidak bernilai yang disembah oleh bangsa ini.

Namun, seperti yang dikatakan oleh Musa, jika bangsa ini dihapuskan, lalu apa? Bangsa lain akan berkata:  “Oleh kerana TUHAN tidak berkuasa membawa bangsa ini masuk ke negeri yang dijanjikan-Nya dengan bersumpah kepada mereka, maka Ia menyembelih mereka di padang gurun” (Bilangan 14:16).

Dalam kata lain, apa yang kita lihat di sini adalah tema yang terdapat di seluruh Alkitab: satu idea bahawa Tuhan harus dimuliakan di dalam umat-Nya - bahawa kemuliaan dan kebaikan serta kasih dan kuasa Tuhan akan dinyatakan di dalam gereja-Nya, menerusi apa yang Dia melakukan melalui umat-Nya. Sudah tentu, umat-Nya tidak selalu mempermudah Dia melakukan ini, tetapi akhirnya Tuhan akan dimuliakan melalui tindakan-Nya di bumi.

`Sila baca Efesus 3:10. Apakah yang Paulus katakan di sini, dan bagaimanakah ini boleh berlaku? Bagaimanakah “pelbagai ragam hikmat” Tuhan dinyatakan kepada kosmos? Apakah peranan, jika ada, yang kita miliki sebagai individu di dalam mewujudkannya?`