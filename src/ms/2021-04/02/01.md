---
title:  Pelajaran Sejarah Oleh Musa
date:  02/10/2021
---

### Bacaan Untuk Pelajaran Minggu Ini
Ulangan 1–3, Keluaran 32:29–32, Bilangan  14, Eph. 3:10, Kejadian 15:1–16, Yohanes 14:9.

> <p>Ayat Hafalan</p>
> Mereka semua makan makanan rohani yang sama dan mereka semua minum minuman rohani yang sama, sebab mereka minum dari batu karang rohani yang mengikuti mereka, dan batu karang itu ialah Kristus” (1 Korintus 10:3, 4).

Inilah perkataan-perkataan yang diucapkan Musa” (Ulangan  1:1). Demikianlah bermulanya kitab Ulangan, Walaupun sememangnya Musa dan kehadiran Musa mendominasi kitab ini, namun bermula dari kata-kata permulaan ini samapilah kepada kematiannya di tanah Moad (Ulangan  34:5), Ulangan (sebagaimana halnya seluruh Alkitab) sebenar-benarnya adalah mengenai Tuhan Yesus. Kerana Dialah yang telah menciptakan kita (Kejadian 1, 2; Yohanes 1:1–3), menopang kita (Col. 1:15–17, Heb. 1:3), dan menebus kita (Yesaya 41:14, Titus 2:14). Dalam satu pengertian yang lebih sederhana terhadap perkaraan ini, Ulangan menyatakan bagaimana Tuhan terus-menerus mencipta, menopang dan menebus umatnya pada masa kritikal sekarang ini di dalam sejarah penyelamatan.

Pada dasarnya, pada masa sebelum bangsa  Israel akhirnya akan memasuki Kanaan, Musa memberi mereka satu pelajaran sejarah, satu tema yang diulang-ulang di seluruh Alkitab: ingatlah apa yang Tuhan telah lakukan untuk anda pada masa lalu.

Nasihat ini harus memberi satu makna bagi kita, kita yang sedang berada di sempadan Tanah Perjanjian yang lebih baik: “Dalam meninjau sejarah masa lalu kita, setelah menempuh setiap langkah maju ke kedudukan kita sekarang,. . . Saya dipenuhi dengan kekaguman dan dengan keyakinan kepada Kristus sebagai seorang pemimpin. Kita tidak perlu takut pada masa depan, kecuali kita akan melupakan cara Tuhan memimpin kita, dan pengajaran-Nya dalam sejarah masa lalu kita.”—Ellen G. White, Life Sketches, ms. 196.

*Sila kaji Pelajaran minggu ini sebagai persediaan untuk Sabat, Oktober 9.