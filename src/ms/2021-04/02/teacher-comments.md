---
title:  Komen Guru
date:  08/10/2021
---

**Ayat-ayat Utama**: 1 Korintus 10:3, 4; Ulangan 1:30.

Fokus Kajian: Ulangan 1-3, Keluaran 32:29-32, Bilangan  14, Eph. 3:10, Kejadian 15:1-16, John 14:9.

#### Bahagian I: Gambaran Keseluruhan

Menurut struktur perjanjian buku ini, ucapan Musa bermula dengan satu “mukadimah” (Ulangan 1: 1-5), yang mengandungi dua fungsi. Pertama, ia menandakan sifat kandungan buku, sebagmana yang dinyatakan oleh frasa “Inilah perkataan-perkataan” (Ulangan 1: 1). “Perkataan-perkataan” ini tidak hanya merujuk kepada ucapan Musa sebagai seorang nabi dan sebagai pemimpin Israel, tetapi juga pada "firman" Tuhan, perintah-perintah-Nya (bandingkan dengan Bil. 36:13), yang kemudian akan dijelaskan oleh Musa (Ulangan 1: 5), dan untuk tindakan Tuhan melalui peristiwa sejarah keselamatan. Kedua, ia meletakkan tempat dan waktu kesaksian terakhir Musa kepada umatnya: “di seberang sungai Yordan” (Ulangan 1: 1), yaitu seluruh wilayah seberang Yordan yang berhadap[an dengan Tanah Perjanjian (Bilangan 36:13), dan pada  "tahun keempat puluh" (Ulangan 1: 3), yaitu, tahun terakhir pengemberaan Israel di padang gurun.

Menyusuli "mukadimah" itu ialah  prolog bersejarah yang mengimbas kembali peristiwa bersejarah yang darinya Musa mengambil pelajaran bagi bangsanya.

Tema Pelajaran:

• Ingatlah dan berharaplah

• Tuhan berjuang untuk kamu

• Tuhan menunaikan kata-kata-Nya

• Kurnia kasih dan keadilan

#### Bahagian II: Ulasan

Tinjauan sejarah yang Musa berikan merangkumi tiga peristiwa utama di dalam perjalanan bangsa Israel, perjanjian Tuhan dengan umat-Nya di Horeb (Ulangan 1: 6-18), pemberontakan umat itu di oasis di Kadesh-Barnea (Ulangan 1: 19-46) dan akhirnya penaklukan Gilead (Ulangan 2: 1-3: 29).’

Tuhan Membuat Perjanjian Di Horeb (Ulangan  1:6-18).

Horeb adalah tempat pernyataan tentang Tuhan. Horeb dan Sinai merujuk pada tempat yang sama, iaitu gunung itu, di mana Tuhan menyatakan diri-Nya kepada Israel dan membuat perjanjian dengan mereka dan memberikan Hukum-Nya kepada  mereka  (Keluaran 3: 1). Musa menekankan ikatan peribadi yang erat di antara Israel dengan Tuhan, yang disebut “Yahweh, TUHAN kita” (Ulangan 1:6), satu gelaran yang sering digunakan di dalam kitab Ulangan. Musa mengingatkan bangsanya tentang seruan Tuhan untuk bertindak: “Telah cukup lama kamu tinggal di gunung ini” (Ulangan 1: 6).

Sama pentingnya dengan saat penyembahan yang luar biasa di sini, Tuhan menganggap bahawa sudah tiba waktunya untuk bertindak. Tuhan Israel bukanlah Tuhan yang tinggal di biara. Dia bukan Tuhan hanya untuk doa dan meditasi; Dia juga adalah Tuhan yang mendesak umat-Nya untuk pergi dan memiliki tanah yang dijanjikan kepada para leluhur Abraham, Ishak, dan Yakub (Ulangan 1: 8; bandingkan Kejadian 12: 7). Inilah sebabnya mengapa Tuhan disebut "YAHWEH, Tuhan nenek moyangmu" (Ulangan 1:11). Oleh itu, peristiwa ini disajikan sebagai penggenapan firman Tuhan. Idea ini diperkasakan oleh rujukan oleh Musa tentang sifat umat, yang sekarang ini telah bertambah beribu kali jumlah mereka dan sudah menjadi "seperti bintang-bintang di langit banyaknya" (Ulangan 1:10), suatu keajaiban yang juga merupakan akibat dari janji Tuhan (bandingkan Kejadian 15:5; Kejadian 22:17). Peranan ini bukan sahaja memerlukan satu tanggungjawab berat untuk bersiap sedia menghadapi perang tetapi juga keperluan untuk mengatur diri mereka sebagai sebuah negara; mereka harus menyediakan untuk diri mereka sendiri dengan (Ulangan 1:13) para hakim yang adil (Ulangan 1:16).

**Soalan Perbincangan** dan Pandangan: Mengapakah Tuhan itu disebut “Tuhan nenek moyangmu”? Sejauhmanakah pentingnya satu peringatan terhadap moyang itu di dalam agama kita hari ini? Adakah gelaran ini menunjukkan sat agama yang menumpukan hanya kepada masa lalu? Jika tidak, mengapa tidak?

Pemberontakan Umat itu di Kadesh Barnea (Ulangan  1:19-46)

Musa menggambarkan wilayah ini sebagai satu tempat "yang diberikan kepada kita oleh TUHAN kita" (Ulangan 1:20). Perhatikan penggunaan perkataan kata kerja, yang menekankan satu kenyataan dan kepastian mengenai pemberian Tuhan. Musa mengingatkan Israel bahawa disebalik daripada dorongan Tuhan (Ulangan 1:20, 21) dan jaminan bahwa Tuhan akan berjuang bersama mereka seperti yang Dia lakukan di Mesir (Ulangan 1:30; bandingkan Keluaran 14:14), bangsa itu menjadi ragu-ragu dan takut dan enggan mengambil risiko (Ulangan 1:32). Rakyat melakukan dua kesalahan.

Pertama, ketika mereka mengutus para pengintai untuk menilai kekuatan penduduk dan melihat bahawa penduduk asal negeri itu adalah raksasa yang gagah, mereka menjadi takut dan enggan memasuki negeri itu. Kedua, apabila Israel memahami bahawa Tuhan kecewa kerana kurangnya iman mereka, lalu mereka memutuskan untuk pergi sendiri dan berperang melawan musuh itu tanpa sokongan Tuhan. Akibatnya, mereka bukan sahaja telah kehilangan satu kesempatan untuk memasuki negeri itu dengan cepat, sehingga mengalami kerugian besar, namun Tuhan “bersumpah” bahawa mereka akan mengembara di padang gurun selama 40 tahun (Ulangan 2:14). Ungkapan yang sama "dengan sumpah" digunakan untuk merujuk kepada sumpah yang dilafazkan oleh Tuhan kepada leluhur mereka.  Waktu, iaitu  “tahun keempat puluh”,  ironinya ialah, satu lagi peringatan akan penggenapan Tuhan terhadap firman-Nya. Musa menggunakan semua peristiwa ini untuk mengingatkan Israel akan janji Tuhan dan juga untuk memperingatkan umatnya sebelum menyeberangi sungai Yordan bahawa mereka harus belajar dari pengalaman mereka masa lalu agar mereka boleh mendapat jaminan untuk masa depan mereka.

**Soalan Perbincangan** dan Pandangan:  Apaah pelajaran yang terkandung di dalam kata-kata Musa yang berulangkali bahawa Tuhanlah “yang berperang kamu.”? Bagaimanakah ungkapan ini dipertangyngjawabkan kepada cara penaklukan yang dimaksudkan oleh Tuhan untuk umatNya? Mangapakah bansga Israel gagal beroleh kemenangan apabila mereka pergi berperang dengan sendirian?

Penaklukan Gilead (Ulangan  2:1-3:29)

Setelah menghabiskan waktu yang lama di Kadesh-Barnea, bangsa Israel, iaitu umat Israel, berpaling lagi ke arah utara ke arah Tanah Perjanjian, tetapi mereka tidak serta merta menakluki negeri itu. Sangat menarik untuk diperhatikan bahawa mereka terlebih dahulu harus melewati bangsa dan negeri yang tidak tersenarai di dalam janji Tuhan kepada mereka, seperti Edom, Moab dan Ammon, dan oleh itu mereka tidak menyerang mereka. Dalam perjalanan mereka selama 40 tahun “melalui padang gurun yang luas ini,” mereka telah mengalami betapa Tuhan telah melindungi mereka dan menjaga mereka (Ulangan 2: 7). Hanya pada penghujung riwayat "generasi pemberontak" maka Israel memulakan penaklukan ke atas negeri itu. Satu demi satu, bangsa Kanaan, musuh mereka, dikalahkan dan negeri mereka diambil alih dari mereka. Kemudian bangsa Israel merebut tanah di negeri itu dan pengagihannya diatur.

Masalah Terhadap Penaklukan itu

Naratif Alkitab mengenai penaklukan negeri itu berfokus pada kemenangan, tanpa secara langsung menyebut mengenai masalah etika yang sensitif dan kompleks yang berkaitan dengan proses tersebut. Namun, teks alkitabiah memberikan beberapa petunjuk dan prinsip untuk membantu memahami masalah ini:

• Tuhan memberi. Tuhan ada pemilik dan pemberi negeri itu. Prinsip ini disahkan beberapa kali (Ulangan  1:8, 20, 25, 35). Oleh itu bukan semua negeri itu telah diberikan kepada bangsa Israel. Tuhan telah memberikan beberapa bahagian dari negeri itu kepada bangsa Edom, iaitu keturunan Esau (Ulangan  2:5), dan kepada bangsa  Moab dan Amon, sebagai keturunan Lot (Ulangan  2:9, 19).

• Tuhan Mengambil. Tuhan tidak memberikan negeri itu kepada sebagaian bangsa Israel yang memberontak, yang telah mengembara di padang gurun selama 40 tahun. Perhatian bahawa Musa juga tidak berpeluang menikmati negeri itu kerana dia juga pernah gagal untuk percaya kepada Tuhan (Ulangan  3:27). Tuhan mengambil negeri dari bangsa Amori kerana mereka sudah samapi ke tahapa kenuhan kedurjanaan mereka (Kejadian 15:16). Kegagala bangsa Israel ini untuk memasuki negeri itu dan kematian mereka di padang gurun, haruslah difahami sebagai akibat daripada penghakiman Tuhan sama seperti kemusnahan dan penyingkiran bangsa Kanaan dari negeri itu.

• Tuhan berperang. Prinsip ini yang diulangi lagi kepada Yosua (Ulangan  3:22) menunjukkan bahawa Tuhan itu, sebenarnya, adalah pelaksana bagi operasi penghakiman ini. Perhatikan bahawa penghakiman itu, yang membayangkan kemusnahan kejahatan, adalah juga tindakan kurnia kasih Tuhan demi umatNya.

Perpespektif Eskatologikal

Perhatikan penerapan eskatologikal dan Mesianik oleh Ellen G. White mengenai khayal nubuatan Abraham mengenai penaklukan Tanah Perjanjian di dalam Kejadian 15: 16-18: “Suara Tuhan didengar, menyeru kepadanya [Abraham] untuk tidak berharap pemeilikan segera kepada Tanah Perjanjian itu dan menunjukkan ke masa depan kepada penderitaan oleh keturunannya sebelum mereka menetap di Kanaan. Rencana penebusan di sini dibuka untuknya, di dalam kematian Kristus, pengorbanan besar itu, dan kedatangan-Nya dalam kemuliaan. Abraham juga telah melihat bumi dipulihkan ke dalam keindahan Edennya, untuk diberikan kepadanya sebagai milik kekal, sebagai  penggenapan muktamad kepada janji itu.”—Patriarchs and Prophets, ms. 137.

**Soalan Perbincangan** dan Pandangan: Mengapakah perlu bagi rencana keselamatan Tuhan yang lebih luas bahawa bangsa Israel memiliki tanah Kanaan? Mengapakah tanah Kanaan digambarkan dalam istilah yang mengingatkan pada Taman Eden? Mengapakah kesucian yang ideal memerlukan penghapusan kejahatan secara total?

#### Bahagian III: Penerapan Hidup

Seorang yang bijak pernah berkata, "Sebilangan besar kebimbangan saya tidak pernah berlaku." Mengapakah refleksi ini adalah suatu yang sememangnya benar bagi umat Kristian? Katakan anda sedang bergelut dengan satu projek yang sukar dan anda risau mengenainya. Bagaimanakah janji bahawa "Tuhan akan berperang untuk anda" boleh membantu anda mengatasi kerisauan anda ini? Mengapakah iman kepada Tuhan, sebenarnya, boleh melegakan tekanan anda dan memudahkan berjayanya pencapaian anda?