---
title:  Takut Akan Tuhan
date:  18/10/2021
---

Musa memberitahu bangsa Israel untuk mengasihi Tuhan dengan segala yang ada pada mereka. Itulah perintahnya. Namun, beberapa ayat lebih awal daripada itu Musa memberikan mereka satu lagi perintah: “Engkau dan anak cucumu takut akan TUHANmu” (Ulangan  6:2).

`Sila baca Ulangan 10:12. Apakah yang dikatakan di dalam ayat ini mengenai kasih dan takut dan bagaimanakah kita memahaminya?`

Di dalam satu ayat mereka diberitahu untuk takut kepada Tuhan, di dalam ayat yang lain ayat berkata untuk mengasihi-Nya dan di dalam ayat ini mereka diberitahu untuk takut dan juga mengasihi Dia pada masa yang sama. Dalam pemahaman umum mengenai perkataan “takut” ini mungkin kelihatan seperti ada percanggahan, namun sebenarnya tidak. Sebaliknya, rasa takut akan Tuhan – iaitu dalam perasaan kagum dan menghormati siapa Dia, autoriti dan kuasa-Nya serta keadilan dan kebenaran, terutama yang bertentangan dengan dosa, kelemahan, dan ketergantungan kita sepenuhnya kepada-Nya - seharusnya menjadi satu reaksi semula jadi. Kita adalah makhluk yang berdosa, makhluk yang telah melanggar hukum Tuhan dan yang, jika bukan kerana rahmat-Nya, harus dijatuhkan hukuman dan kematian kekal.

`Sila baca Efesus 2: 1–10. Bagaimanakah ayat-ayat ini bolrh mrmbantu kita memahami bagaimana kita boleh bersikap takut dan mengasihi Tuhan pada masa yang sama?`

Walaupun pada hakikatnya kita adalah “anak-anak murka” (itulah sebabnya kita harus takut akan Dia), namun Kristus mati bagi kita dan dengan demikian memberikan kita kehidupan baru di dalam Dia, yang merangkumi kebebasan dari dosa dan penghukuman masa lalu (itulah juga sebabnya kita harus mengasihi Dia).

Sebagaimana hal ini suatu yang benar bagi kita pada hari ini, prinsip yang sama juga adalah berlaku untuk Israel kuno: mereka adalah tawanan di Mesir, dihukum menjadi hamba abdi dan ditindas dan hanya kasih Tuhan kepada mereka dan kemurahan terhadap mereka yang menuntun kepada pembebasan besar mereka. “Sebab haruslah kauingat, bahwa engkau pun dahulu budak di tanah Mesir dan engkau dibawa keluar dari sana oleh YAHWEH, Tuhanmu” (Ulangan 5:15). Maka tidak hairanlah bahawa mereka mengasihi dan juga takut kepada Tuhan pada masa yang sama. Jika mereka melakukan hal seperti itu, lebih-lebih lagilah kita seharusnya demikian yang memiliki kebenaran agung mengenai Yesus yang mati di kayu salib bagi kita?

`Sila baca Wahyu 14: 6, 7. Bagaimanakah kita harus memahami mengapa perintah untuk “takut akan Tuhan” harus menjadi perintah pertama daripada khabar terakhir Tuhan kepada dunia? Memandangkan kepada hal yang kita ketahui tentang apa yang akan terjadi di dunia, mengapakah perintah itu sangat masuk akal?`