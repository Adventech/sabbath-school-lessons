---
title:  Jika Kamu Mengasihi Aku, Turutilah Perintah-Ku
date:  20/10/2021
---

Israel - bangsa itu secara keseluruhan - diseru untuk mengasihi Tuhan. Namun ini adalah sesuatu yang boleh berlaku hanya secara individu. Sebagai manusia tunggal yang diberikan kebebasan untuk memilih, setiap orang Israel harus membuat pilihan untuk mengasihi Tuhan - dan mereka harus menunjukkan kasih itu melalui kesetiaan.

**Apakah persamaan di dalam ayat berikut? Iaitu, apakah tmea umum dikalangannya?**

`Ulangan  5:10`

`Ulangan  7:9`

`Ulangan  10:12, 13`

`Ulangan  11:1`

`Ulangan  19:9`

Sejauhmanakah lebih jelas lagi Firman Tuhan itu seharusnya? Sama seperti Tuhan bukan sahaja mengatakan bahawa Dia mengasihi kita tetapi telah menyatakan kasih itu bagi kita melalui apa yang telah Dia lakukan dan masih sedang lakukan, demikian juga umat Tuhan harus menunjukkan kasih mereka kepada Tuhan melalui tindakan mereka. Di dalam ayat ini kita melihat bahawa bagi Tuhan, kasih itu tidak dapat dipisahkan dengan penurutan kepada -Nya.

Itu sebab mengapa Yohanes mengatakan hal seperti, “Sebab inilah kasih kepada Tuhan, yaitu, bahwa kita menuruti perintah-perintah-Nya” (1 Yohanes  5:3), atau apabila Yesus berkata, “Jikalau kamu mengasihi Aku, kamu akan menuruti segala perintah-Ku” (Yohanes 14:15), ayat ini adalah mengungkapkan ajaran asas ini. Kasih kepada Tuhan haruslah sentiasa diungkapkan dengan penurutan kepada Tuhan. Itulah yang sudah sekian lama yang harus dilakukan dan akan terus dilakukan. Penurutan kepada Tuhan ini bermakna penurutan kepada Hukum-Nya, iaitu Sepuluh Perintah (Hukum Sepuluh) yang mengandungi perntah keempat juga, iaitu Hari Sabat. Memelihara perintah keempat bukanlah suatu yang bersifat legalisme sama seperti memelihara sembilan perintah yang lain.

Walaupun penurutan terhadap mana-mana daripada perintah itu boleh menjadi legalisme, namun penurutan seumpama ini sebenarnya tidak dilakukan kerana kasih kepada Tuhan. Apabila kita benar-benar mengasihi Tuhan, terutama kerana apa yang telah Dia lakukan untuk kita di dalam Kristus Yesus, maka kita ingin mentaati-Nya, kerana itulah yang Dia minta supaya kita lakukan.

Ketika Musa berulang kali memberitahu Israel untuk mengasihi dan mentaati Tuhan, dia melakukannya setelah mereka dibebaskan dari Mesir. Ertinya, kasih dan ketaatan mereka adalah tindak balas terhadap pembebasan yang Tuhan berikan kepada mereka. Mereka telah ditebus oleh Tuhan. Kini mereka akan merespon dengan mematuhi perintah-perintah-Nya dengan setia. Adakah hal itu berbeza pada hari ini?

`Apakah pengalaman anda sendiri dalam hal mentaati Tuhan? Maksudnya, apakah motif anda sendiri dalam mentaati Tuhan? Mengapakah hal itu  harus dilakukan kerana kasih kepada-Nya? Apakah peranan, jika ada, yang sikap takut, iaitu takut menurut pemahaman alkitabiah harus lakukan juga?`