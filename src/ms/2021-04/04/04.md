---
title:  Dia Dahulu Mengasihi Kita
date:  19/10/2021
---

Disebalik semua undang-undang dan peraturan di dalam Ulangan dan semua teguran yang mengingatkan bangsa Yahudi ini bahawa umat itu harus mentaati “hukumNya, penghakimanNya dan ketetapanNya,” namun mereka terlebih dahulu dan terutamanya haruslah mengasihi Tuhan dengan segenap hati dan jiwa dan kekuatan. Sudah tentulah mereka mempunyai alasan yang baik untuk berbuat itu.

`Sila baca Ulangan 4:37; Ulangan 7:7, 8, 13; Ulangan 10:15; Ulangan 23:5; dan Ulangan 33:3. Apakah yang ayat ini ajarkan mengani kasih Tuhan untuk umatNya?`

Berulang-kali di dalam Ulangan, Musa memberitahu umat itu tentang kasih Tuhan kepada moyang mereka dan kepada mereka. Namun lebih dari sekadar mengucapkan kata-kata, Tuhan mengungkapkan kasih ini melalui tindakan-Nya. Iaitu, walaupun terdapat kekurangan, kegagalan, dosa, kasih Tuhan untuk mereka tetap teguh - kasih yang nyata dinyatakan dengan penuh kuasa di dalam urusan-Nya dengan mereka.

Kita mengasihi, karena Allah lebih dahulu mengasihi kita” (1 Yohanes  4:19). Bagaimanakah ayat ini membantu kita untuk memahami mengapa kita harus mengasihi Tuhan?

Kasih Tuhan untuk kita mendahului kewujudan kita, iaitu bahawa rencana keselamatan sudah ditentukan lama “sebelum dunia dijadikan” (Efesus 1:4).

Sebagaimana yang dikatakan oleh Ellen G. White: “Rencana penebusan kita bukanlah suatu pemikiran yang baru, suatu rancangan yang dirumuskan setelah kejatuhan Adam. Ia adalah satu penyataan 'misteri yang telah dipelahara secara diam-diam menerusi zaman kekekalan.' Rom. 16:25. Ia adalah penampilan prinsip-prinsip bahawa sejak abad kekekalan telah menjadi dasar takhta Tuhan.”- The Desire of Ages, ms. 22.’

Betapa beruntungnya kita semua bahawa Tuhan, sesungguhnya, adalah Tuhan pengasih, kasih yang sangat besar sehingga Dia telah pergi ke salib untuk kita, kasih yang mengorbankan diri di mana “Dia telah merendahkan diri-Nya dan taat sampai mati, bahkan sampai mati di kayu salib” (Filipi 2: 8). Oleh itu, kita hari ini mempunyai peryataan tentang kasih Tuhan kepada kita yang mungkin tidak dapat dibayangkan oleh bangsa Israel.

`Disebalik daripada mengasihi, bagaimanakah jika Tuhan membenci atau jika Tuhan tidak peduli? Dunia yang bagaimanakah jadinya dunia ini? Mengapakah penyataan tentang kasih Tuhan kepada kita itu sesuatu yang semestinya harus kita bersukacita mengenainya?`