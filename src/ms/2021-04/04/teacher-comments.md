---
title:  Komen Guru
date:  22/10/2021
---

**Ayat-ayat Utama**: Ulangan 6:5.

Fokus Kajian: Ulangan  6:4-6; Ulangan  7:9; Ulangan  4:37; Ulangan  10:15; Ulangan  23:5; Markus 12:28-30; Efesus. 2:1-8; 1 Yohanes  4:19.

#### Bahagian I: Gambaran Keseluruhan

Di dalam Kitab Suci Ibrani, kata “Kasih” sebahagian besar muncul dalam kitab Ulangan dan di dalam Kitab Nyanyian (Song of Songs). Perkaitan antara kedua-dua buku ini sudah menunjukkan sifat relasional tertentu pada kasih. Kerana kitab Ulangan pada dasarnya adalah mengenai perjanjian, iaitu mengenai hubungan di antara Tuhan dan umat-Nya, maka kasih itu berupa satu tema penting pada buku ini. Malangnya, kitab Ulangan tidak mengandungi definisi yang jelas tentang “kasih.”  Kasih itu suatu misteri dan berada di luar pemahaman kita (lihat Ef. 3:17). Namun, nampaknya kasih itu dikaitkan dengan Tuhan, dengan takut dan dengan hukum.

Tema Pelajaran:

Di dalam pelajaran ini, kita akan bergelut dengan tiga tema yang kompleks dan persoalan sukar yang berkisar dari setiapnya.

• Kasih dan Tuhan. Apakah kasih itu? Jika Tuhan telah memilih umat-Nya kerana Dia mengasihi mereka, bukan kerana mereka mengasihi Dia (Ulangan  7:8), lalu apakah kasih itu? Jika kasih itu bermula dengan Tuhan dan tidak ada objek penyebab kepada kasih itu lalu menagapakah Tuhan mengasihi? Dalam merespon, dari sudut pandangan manusia, bagaimanakah kita mengasihi Tuhan yang kita tidak nampak? (lihat 1 Yohanes  4:20.)

• Kasih dan Takut. Jika “di dalam kasih tidak ada ketakutan” (1 Yohanes  4:18), bagaimanakah kita mengasihi Dia dan takut akan dia pada masa yang sama?

• Kasih dan Hukum. Bagaimanakah kita mengasihi Tuhan secara bebas jika kita diperintahan untk mengashi Dia? Bagaimanakah kita dapat mengaitkan aspek penting dan legalistik pada hukum dengan sifat spontan pada kasih?

#### Bahagian II: Ulasan

Sila baca Ulangan 6:1-9.

Hukum  (Ulangan  6:1)

Pembentukan kalimat pertama “Inilah perintah, yakni ketetapan dan peraturan” dengan jelas menunjukkan bahawa frasa “inilah perintah” merujuk kepada apa yang menyusul: “ketetapan dan peraturan” (Ulangan 6:1; bandingkan Ulangan 5: 1), yang diperintahkan Tuhan kepada Musa untuk dia “ajarkan.” Oleh itu, apabila Musa mengucapkan kata-katany yang pertama, “Inilah perintah,” dia merujuk kepada Se[uluh Perintah, yang baru saja dia sebutkan (Ulangan 5:1-20). Sebagai tambahan, kata penentu sebelum kata istilah mitswah, iaitu “hukum,” menunjukkan satu penekanan. Perintah yang dia maksudkan adalah perintah yang terbaik, satu perintah yang merangkumi semua. Menariknya, kata kerja yang sama tsawah, “perintah," yang digunakan Musa dalam mukadimahnya muncul kembali di tengah-tengah petikan yang berkaitan dengan perintah mengani kasih (Ulangan 6: 6); dan terdapat juga, sepertyi dalam mikadimah itu (Ulangan 6:1), ia muncul sehubungan dengan kata kerja “ajarkan.” Pengulangan ini jelas menunjukkan bahawa perintah untuk mengasihi adalah hukum yang diingatkan oleh Musa ketika dia mengatakan, “Inilah perintah itu.” Oleh itu, apabila Yesus mengenal perintah kasih sebagai “Hukum yang terutama” (Markus 12: 29-31), Dia adalah seharmoni  dengan pernyataan Musa terhadap hukum itu.

**Soalan Perbincangan** dan Pandangan: Mengapakah perintah untuk mengasihi Tuhan yang Pengasih itu merangkumi semua perintah lain? Mengapakah perintah untuk mengasihi sesama manusia itu sama seperti perintah untuk mengasihi Tuhan, dan bukan hanya suatu perintah yang lain (yang kedua) satu perintah yang berbza (Markus 12:31)?

Supaya Engkau takut Akan Tuhan (Ulangan  6:2)

Menyusul kepada arus hujah Musa, tujuan pada “hukum” itu  adalah “supaya .. engkau dan anak cucumu takut akan TUHAN.”  Dalam kata lain, mengasihi Tuhan bermaksud, pertama sekali ialah untuk “takut akan Tuhan,” untuk menyedari bahawa adanya Tuhan. Kasih menyiratkan adanya seorang lain yang kita sayangi. Mengasihi Tuhan bukanlah mencintai suatu prinsip yang abstrak, atau suatui kebijaksanaan yang mendalam, atau satu kisah yang indah. Mengasihi Tuhan bukanlah suatu teologi atau tradisi budaya. Mengasihi Tuhan adalah mengasihi Dia sebagai satu Peribadi. Takut kepada Tuhan bermaksud memiliki, dan melayani, satu sikap rasa akut akan kehadiran-Nya di mana-mana dan pada setiap masa. Tuhan itu hadir bukan hanya di gereja atau ketika kita berdoa. Tuhan juga hadir di pejabat, di dapur, di bilik tidur, di pasar. Tuhan hadir apabila kita bersama dengan ramai orang atau ketika kita bersendirian, di dalam cahaya yang terang atau di dalam kegelapan. (Lihat Mazmur 139: 2-12.)

**Soalan Perbincangan** dan Pandangan: Apakah maknanya mengasihi Tuhan sebagai satu Peribadi? Mengapakah tidak mungkin untuk mengasihi Tuhan tanpa menyedari bahawa Tuhan adalah satu Peribadi? Sila baca Pengkhotbah 12:13, 14. Mengapakah perasaan takut akan Tuhan dikaitkan dengan Tuhan sebagai Hakim?

Mentaati Semua Peraturan-Nya dan Semua Hukum-Nya (Ulangan  6:2)

Oleh itu, takut kepada Tuhan adalah hidup bersama dengan dengan Dia, hidup terus-menerus di hadapan-Nya. Kita tidak dapat mengasihi seseorang dan mengambil jalan lain di mana Dia tidak hadir bersama. Kasih  membawa kepada hukum. Pertama, kasih membawa kepada hukum kerana hukum Tuhan adalah ungkapan daripada kasih-Nya:  “karena TUHAN mengasihi kamu” (Ulangan 7: 8). Kedua, kasih mengarah kepada penurutan terhadap hukum-Nya kerana kita mengasihi Tuhan: iaitu mereka “yang kasih kepada-Nya dan berpegang pada perintah-Nya” (Ulangan 7:9). Perhatikan bahawa susunan kata ayat Ibrani dalam ungkapan ini menunjukkan bahawa gabungan waw ("dan") harus difahami sebagai memperkenalkan penjelasan: “mereka yang mengasihi, yaitu, yang mematuhi perintah-perintah-Nya.” Pematuhan terhadap perintah Tuhan tidak ditambahkan pada kasih; ia adalah kasih. Kerana kita mengasihi Tuhan, maka kita mengasihi hukum-Nya (Mzm 119: 70, 92, 97).

**Soalan Perbincangan** dan Pandangan: Bagaimanakah hakikat bahawa “mengasihi Tuhan” bermaksud menuruti perintah-perintah-Nya mempengaruhi pemahaman kita tentang kaih? Bagaimanakah sikap kita mengabaikan perintah Tuhan akan mempengaruhi kasih kita kepada-Nya? Mengapakah penurutan kita terhadap hukum Tuhan akan mempengaruhi pemahaman kita tentang siapa Dia sebagai satu Peribadi dan, dengan itu, mempengaruhi kasih kita kepada-Nya?

Kasihilah Tuhan (Ulangan  6:5).

Hakikat bahawa Tuhan memerintahkan kita untuk mengasihi bukanlah suatu masalah, kerana “Tuhan itu kasih” (1 Yohanes 4: 8). “Kasihilah Tuhan” adalah perintah kerana ia tidak boleh tidak begitu rupanya; ia adalah satu keperluan mutlak kerana siapa Dia Tuhan itu. Oleh itu, kerana Tuhan adalah kasih, maka perintah itu melibatkan keseluruhan keberadaan kita. Kasih berpunca dari hati, iaitu dari dalam, dari apa yang tidak kelihatan, dari pemikiran dan perasaan kita yang paling intim, niat koita yang paling mendalam. Secara signifikannya, perintah yang mengakhiri Sepuluh Perintah, “jangan mengingini” (Ulangan 5:21), pada penghujung hukum itu telah memberikan satu kunci mendalam kep[ada semua semua perintah yang lain. Adalah tidak cukup untuk sekadar memiliki hukum itu, untuk memiliki kebenaran, untuk mengetahui bahawa kita tidak boleh membunuh atau berzina. Lebih-lebih lagi, untuk tidak melakukan zina atau membunuh adalah tidak cukup; malah kita tidak seharusnya memikirkannya atau menginginkannya (Mat. 5:28).

Kerana “kasih” itu berupa satu semangat, maka respons kasih kita kepada Tuhan sangat mendesak; ia terpancar dari hati kita pada hari ini (Ulangan 6:6). Ia bukan sekadar suatu tindakan memori atau suatu harapan untuk masa depan. Ia hadir dan melibatkan kehidupan kita seharian. Mengasihi Tuhan, yang selalu hadir di dalam kasih-Nya, adalah menjadikan Tuhan relevan dalam kehidupan kita sekarang. Oleh itu, untuk mengasihi Tuhan, yang adalah kasih, adalah sepenuhnya; ia merangkumi “semua.” Bukan sekadar “segenap hatimu”, tetapi juga “segenap jiwamu,” yang bererti “semua keberadaanmu.” Ia tidak berhenti di situ. Kerana apa yang dikasihi, itu menunjukkan kesungguhan. Kita tidak dapat mengasihi Tuhan dengan cara yang sederhana dan acuh-tak-acuh.

**Soalan Perbincangan** dan Pandangan: Adakah kasih kita kepada Tuhan dihadkan kepada penurutan terhadap hukum-Nya sahaja? Adakah kemungkinan untuk mengasihi Tuhan terpisah daripada hukum -Nya? Sekiranya tidak, mengapa tidak? Bagaimanakah kefanatikan itu mempengaruhi ketulenan kasih kita kepada Tuhan? Mengapakah kefanatikan bertentangan dengan kasih Tuhan?

Ajarkanlah Mereka (Ulangan  6:1,7).

Sama seperti Musa diperintahkan untuk mengajarkan hukum Tuhan (Ulangan 6:1), kita juga diperintahkan untuk mengajarkannya (Ulangan 6: 7). Memandangkan arahan untuk mengajarkan hukum Tuhan itu berasal dari kasih Tuhan, misi untuk mengajar mereka tidak boleh berasal dari niat untuk memaksa atau keinginan untuk beroleh keuntungan peribadi. Sekiranya manusia menerima Yesus di bawah ancaman pedang atau dengan kemungkinan mendapat keuntungan, maka mereka tidak akan memahami makna hukum Tuhan dan siapa sebenarnya Tuhan itu. Secara jelasnya, petikan Alkitab ini telah dipilih untuk menandakan misi Israel sebagai saksi kepada Tuhan. Di dalam ayat Ibrani itu baris pertamanya ialah, “Dengarlah, hai orang Israel: TUHAN itu Tuhan kita, TUHAN itu esa!” (Ulangan 6: 4), huruf 'ayin, yang mengakhiri istilah pertama shema', “dengarlah,” dan huruf dalet, yang mengakhiri istilah terakhir, “esa”, membuat perkataan itu menjadi “saksi.” Kepada para ahli taurat kuno yang menyalin kitab Taurat, baris ini mengandungi intipati identiti Israel dan misinya sebagai umat Tuhan untuk memberikan kesaksian kepada dunia di mana sahaja, pada bila-bila masa, pagi dan malam, ketika waktu lahir dan waktu mati , siapa Tuhan itu ; iaitu, Tuhan yang unik yang mengasihi umat-Nya.

**Soalan Perbincangan** dan Pandangan: Apakah maknanya mengajrkan hukum Tuhan? Apakah kaitan antara satu pengertian tentang Tuhan yang unik dan pengertian tentang Tuhan yang penyayang yang ingin dikasihi? Adakah misi menghadkan dirinya kepada hukum? Bagaimanakah pemahaman terhad seperti ini boleh memesongkan makna pada hukum?

#### Bahagian III: Penerapan Hidup

Sila baca Ulangan 6:8, 9. Ayat ini bersama ayat yang lain (banding dengan Keluaran 13:9, 16; Ulangan  11:8) yang digunakan sebagai sumber untuk mewajarkan tradisi Yahudi tentang satu amalan memakai tefilin atau phylacteries - kotak kecil mengandungi ayat Ibrani yang diikat pada tangan atau pada dahi yang digunakan oleh lelaki Yahudi ketika sembayang). Walaupun tidak ada bukti yang menyakinkan tentang amalan ini di dalam zaman alkitabiah sebagai satu satu aplikasi literal terhadap ayat ini, namun tradisi ini dipercayai sebagai sangat kuno; ia disebukan di dalam Perjanjian baru (Mat. 23:5) dan di dalam tulisan Flavius Josephus dan beberapa bahan peninggalan Qumran. Namun, apa yang jelas ialah makna simbolik pada ritual ini. Sila cari tefilin atau phylacteries di internet untuk melihat satu gambaran di mana ritual ini digunakan untuk dapat lebih memahaminya.

Renungi pelajaran mengenai iman dan ibadah yang dilambangkan di dalam semua gerak laku amalan berikut:

• Haruslah Engkau Mengikatkannya. Hukum Tuhan harus berkait rapat dengan keperibaidan fizikal kita. Mengikatkannya juga bermaksud mengenai idea kesetiaan dan satu hubungan penuh berkasihan dengan Tuhan.

• Pada tanganmu. Hukum Tuhan harus mempengaruhi tindakan dan perbuatan kita.

• Di dahimu. Hukum Tuhan harus berada dalam minda dan pengertian kita.

• Menuliskannya Pada Tiang Pintu Rumahmu. Hukum Tuhan harus menjadi amalan di dalam keluarga kita.

**Soalan Perbincangan** dan Pandangan:  Bagaimanakah pemahaman terhadap amalan ini boleh membantu dalam hubungan kita dengan Tuhan? Bagaimanakah amalan ini boleh memudaratkan hubungan kita dengan Tuhan?

Sila baca Wahyu 14: 9. Bagaimanakah tefillin  ini boleh membantu kita memahami identiti pada umat sisa Tuhan?