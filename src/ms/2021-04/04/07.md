---
title:  Kajian Tambahan
date:  22/10/2021
---

“Salib Kristus akan menjadi ilmu sains dan nyanyian untuk orang yang ditebus selama kekekalan. Di dalam Kristus yang dimuliakan itu mereka akan melihat Kristus yang telah disalibkan. Tidak akan pernah dilupakan lagi bahawa Dia yang kekuasaannya telah menciptakan dan menegakkan dunia yang tidak terhitung jumlahnya melalui alam ruang yang luas, Dia yang dikasihi TUHAN, Kemegahan Syurga, Dia yang menjadi pujaan penuh sukacita oleh kerub dan seraf – telah merendahkan diri-Nya untuk mengangkat manusia yang jatuh; bahawa Dia yang telah menanggung rasa bersalah dan penghinaan dosa dan yang menyembunyikan wajah Bapa-Nya, sehingga kesengsaraan dunia yang jatuh telah mematahkan hati-Nya dan menghancurkan nyawa-Nya di salib Kalvari. Bahwa Pencipta semua dunia, Penentu segala takdir, harus mengetepikan kemuliaan-Nya dan merendahkan diri-Nya atas kasih kepada manusia akan sentiasa menimbulkan kekaguman atas keajaiban dan pemujaan oleh seluruh alam semesta. Ketika bangsa-bangsa yang diselamatkan memandang kepada Penebus mereka dan melihat kemuliaan Bapa yang kekal bersinar di wajah-Nya; ketika mereka melihat takhta-Nya, yang dari yang kekal hingga yang kekal dan mengetahui bahawa kerajaan-Nya tidak akan berakhir, maka mereka berseru dengan nyanyian yang penuh meriah: ‘Layaklah Anak Domba yang disembelih itu, yang telah menebus kita kepada Tuhan oleh darah-Nya sendiri yang berharga!’ ”—Ellen G. White, The Great Controversy, ms. 651, 652.

**Soalan Perbincangan**:

`Sila baca kenyataan Ellen G. White di atas. Apakah yang dikatakannya yang dapat menolong kita memahami mengapa kasih kita kepada Tuhan harus menjadi kasih terbesar yang kita miliki? Fikirkanlah apa maksudnya bahawa Tuhan, Dia yang “menegakkan dunia yang tidak terhitung di seluruh ruang semesta alam yang luas” adalah Dia yang telah pergi ke salib untuk kita. Mengapakah kebenaran ini harus menjadi asas kepada hubungan kita dengan Tuhan?`

`Renungi lebih lanjut mengenai idea mengasihi dan takut akan Tuhan pada masa yang sama. Bagaimanakah kita melakukan kedua-duanya sekali, atau adakah kita perlu melakukan kedua-duanya sekali?`

`Adalah suatu hal untuk mengasihi Tuhan jika segala-galanya berjalan baik di dalam kehidupan kita. Namun bagaimanakah pula jika keadaan tdak nyaman, apabila trajedi melanda kehiudpan kita?  Mengapakah, pada masa seperti ini, mengasihi Tuhan itu lebih penting daripada ketika semuanya baik-baik saja?`

`Baca kembali soalan terakhir dalam pelajaran hari Khamis. Apakah pelbagai pendekatan yang anda boleh ambil untuk menjelaskan kepada seseorang yang tidak beriman tentang apa ertinya mengasihi Tuhan? Bagaimanakah kita manusia biasa boleh mengasihi seseorang yang tidak pernah kita lihat secara fizikal? Mengapakah hal itu tidak menjadi masalah walaupun kita tidak pernah melihat-Nya, sekurang-kurangnya secara peribadi.`