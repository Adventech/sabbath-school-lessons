---
title:  Mengashi Tuhan
date:  17/10/2021
---

Setelah Musa menceritakan kepada bangsa Israel sejarah mereka, dia mulai memberi mereka petunjuk tentang apa yang harus mereka lakukan untuk menakluki negeri itu dan berkembang di sana. Sesungguhnya, seseorang boleh berpendapat bahawa sebahagian besar Ulangan hanyalah itu: Tuhan memberitahu umat itu apa yang perlu mereka lakukan untuk menepati bahagian mereka dalam perjanjian itu, yang Dia dengan berkemurahan telah adakan dengan mereka dalam memenuhi janji-Nya kepada moyang mereka.

Ulangan 6 bermula seperti ini: “Inilah perintah, yakni ketetapan dan peraturan, yang aku ajarkan kepadamu atas perintah TUHAN, Allahmu, untuk dilakukan di negeri, ke mana kamu pergi untuk mendudukinya, supaya seumur hidupmu engkau dan anak cucumu takut akan TUHAN, Allahmu, dan berpegang pada segala ketetapan dan perintah-Nya yang kusampaikan kepadamu, dan supaya lanjut umurmu” (Ulangan 6: 1, 2).

`Sila baca Ulangan 6:4, 5.Apakah perintah yang Tuhan telah berikan kepada bangsa di dalam ayat 5? Apakah maksudnay itu?`

Kasihilah Tuhanmu dengan sepenuh hati ...? Betapa menariknya bahawa di sini, di tengah-tengah hukum itu, di tengah semua peringatan, peraturan dan ketentuan, umat itu diseru untuk mengasihi Tuhan. Bukan hanya untuk mengasihi Dia tetapi untuk melakukannya “dengan segenap hatimu dan dengan segenap jiwamu dan dengan segenap kekuatanmu” yang menunjukkan sifat mutlak pada kasih ini.

Mengasihi Tuhan dengan segenap hati dan jiwa dan kekuatan bermaksud bahawa kasih kita kepada-Nya harus menjadi yang tertinggi daripada kasih kita kepada segala sesuatu dan kepada sesiapapun, kerana Dia adalah asas dan landasan kepada semua keberadaan dan kewujudan kita dan segala-gala yang lain. Kasih untuk Dia harus meletakkan kasih kita terhadap semua hal yang lain di dalam perspektif yang tepat.

Di dalam bahasa Ibrani, istilah “anda” untuk Tuhan anda, hati anda, kekuatan anda, adalah dalam dalam bentuk tunggal. Ya, Tuhan berbicara kepada bangsa itu secara keseluruhan, tetapi keseluruhannya hanya sekuat pada bahagiannya. Tuhan menghendaki setiap daripada kita, yang berupa sebahagian dari badan yang lebih besar, untuk setia kepada-Nya secara individu dan asas kesetiaan itu haruslah kasih kita kepada-Nya, kerana siapa Dia dan atas apa yang telah Dia lakukan untuk kita.

`Apakah makna bagi anda untuk mengasihi Tuhan dengan segenap hati, dengan segenap jiwa dan dengan segenap kekuatan?`