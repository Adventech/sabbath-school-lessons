---
title:  Hukum yang Pertama
date:  21/10/2021
---

Walaupun sebilangan besar umat Kristian, atas pelbagai alasan, berusaha untuk memisahkan Perjanjian Lama dari Perjanjian Baru, namun ianya tidak dapat dilakukan, sekurang-kurangnya tidak boleh dilakukan kecuali menolak Perjanjian Baru daripada maknanya yang sebenar. Perjanjian Baru, di dalam peryataannya tentang  Yesus dan penjelasan teologinya mengenai kehidupan, kematian, kebangkitan dan pelayanan Yesus sebagai Imam Besar, menunjukkan kepada penggenapan terhadap banyak nubuatan dan pembayang  di dalam Perjanjian Lama. Dalam banyak cara, Perjanjian Lama membentuk latar belakang, konteks, dasar bagi yang Perjanjian Baru. Kedua-dua Kitab Perjanjian ini (Lama dan baru) menyatakan kebaikan dan kasih Tuhan.

Inilah satu sebab mengapa, berulang kali, Perjanjian Baru, termasuk Yesus, memetik Perjanjian Lama.

`Sila baca Markus 12:28–30. Mengenai apakah ditanyakan oleh soalan  “Hukum manakah yang paling utama”? Apakah respon Yesus dan dari manakah Dia mendapatkan jawapan-Nya?`

Adalah suatu hal yang menarik bahawa seorang ahli taurat, seseorang yang telah mengabdikan hidupnya untuk memahami hukum dan undang-undang dan bagaimana ia harus diaplikasikan, akan mengajukan soalan seperti ini. Namun, banyak hukum dan undang-undang yang mungkin mereka yakini sebagai perlu dituruti (tradisi Yahudi kemudiannya mengatakan bahawa terdapat 613 undang-undang), maka tidak menghairankan jika mereka mahu semuanya itu disimpulkan di dalam satu soalan. Apakah yang Yesus lakukan?

Dia langsung memetic Ulangan 6, bermula dengan “Dengarlah, hai orang Israel: TUHAN itu Tuhan kita, TUHAN itu esa!” (Ulangan 6:4), lalu memetic juga ayat berikutnya mengenai mangasihi Tuhan dengan segenap hati, jiwa dan kekuatan. Dia menunjukkan kepada kunci pengesahan Tuhan sebagai TUHAN mereka, satu-satunya Tuhan merekadan berdasarkan kepada kebenaran agung ini maka mereka diseur untuk mengasihi Dia secara mutlak.

Apakah yang lebih bersifat “kebenaran masa ini” selain daripada perintah ini? Pada hari-hari terakhir nanti, apabila peristiwa terakhir terjadi dan setiap manusia akan dipanggil untuk berada pada satu pihak atau di pihak lain dalam satu cara yang sangat dramatik, maka hukum Tuhan (Wahyu 14:12) akan memainkan satu peranan yang sangat penting.

Pada akhirnya, pihak yang kita pilih, walaupun berhadapan dengan penganiayaan, akan didasarkan kepada apakah kita benar-benar mengasihi Tuhan atau tidak. Itulah isu yang menentukan dan kita boleh mengasihi Tuhan dengan segenap hati, jiwa dan kekuatan kita hanya apabila kita mengenal Dia untuk diri kita sendiri dan mengalami sendiri kebaikan, kasih sayang dan rahmat-Nya. Sekiranya perlu, itu adalah sesuatu yang kita mahu korbankan nyawa kita.

`Sekiranya ada seseorang bertanya kepada anda: Bagaimanakah orang boleh mengasihi Tuhan yang belum pernah mereka lihat sendiri, apakah yang anda akan katakan? Di dalam kelas, bincangkan jawapan anda.`