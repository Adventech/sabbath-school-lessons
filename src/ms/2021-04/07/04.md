---
title:  Letov Lak
date:  09/11/2021
---

Para skeptik, mereka yang mencari alasan untuk menolak Alkitab, sering menunjukkan beberapa firman Tuhan yang kelihatan kasar yang muncul dalam Perjanjian Lama. Idea bahawa Tuhan dalam Perjanjian Lama itu bersifat kasar, pendendam dan kejam, terutama jika dibandingkan dengan Yesus. Ini bukan hujah baru, tetapi kini ia berupa satu hujah yang cacat sama seperti ketika pertama kali ia dipromosikan beberapa abad yang lalu.

Berulang kali di dalam Perjanjian Lama, Tuhan itu dipamerkan sebagai Tuhan yang mengasihi umat-Nya di zaman kuno dan hanya menginginkan yang terbaik untuk mereka. Kasih ini muncul secara berkuasa di dalam kitab Ulangan.

`Sila baca Ulangan 10:1–15. Apakah konteks terdekat pada ayat ini dan apakah yang ia ajarkan kepada kita tentang bagaimana perasaan Tuhan terhadap umat-Nya, walaupun setelah mereka berdoa? Apakah yang mereka ajarkan kepada kita tentang rahmat?`

Rahmat dan kasih Tuhan untuk bangsa Israel muncul pada ayat ini. Perhatikan, terutamanya, ayat 12 dan 13. Ia adalah benar-benar satu ayat yang panjang, satu pertanyaan dan pertanyaannya adalah mudah: Apakah yang dimintakan dari padamu oleh Tuhanmu… hidup menurut segala jalan yang ditunjukkan-Nya, mengasihi Dia, beribadah kepada Tuhan dengan segenap hatimu dan dengan segenap jiwamu dan peliharalah ketetapan-Ku untuk kebaikanmu sendiri?

Seluruh Bahasa Ibrani dalam ayat ini, perkataan untuk “anda” adalah dalam bentuk kata tunggal. Walaupun Tuhan pasti berbicara kepada bangsa secara keseluruhan, apa kebaikkannya bagi firman-Nya itu jika umat itu, masing-masing secara individu, tidak mematuhinya? Keseluruhan mereka hanyalah sama baiknya dengan jumlah pada sebahagiannya. Tuhan berbicara satu persatu, secara individu, kepada Israel sebagai satu bangsa.

Kita juga tidak boleh melupakan penghujung pada ayat 13: menjaga perkara-perkara ini letov lak, iaitu, supaya “baik keadaanmu.” Dalam kata lain, Tuhan memerintahkan umat itu untuk taat kerana itu adalah kepentingan terbaik mereka untuk melakukannya. Tuhan mencipatkan mereka, Tuhan menopang mereka, Tuhan tahu apa yang terbaik untuk mereka dan Dia mahukan apa yang terbaik untuk mereka. Ketaatan kepada hukum-Nya, terhadap Sepuluh Perintah-Nya, berfungsi hanya untuk faedah mereka.

Hukum itu sering dibandingkan dengan pagar, sebuah tembok perlindungan dan dengan tetap tinggal di dalam lingkugan tembok itu mapa para pengikut-Nya akan dilindungi dari pelbagai rangkaian kejahatan yang, jika tidak, akan menguasai dan memusnahkan mereka. Pendek kata, kerana kasih kepada umat-Nya, Tuhan memberi mereka hukum-Nya dan ketaatan kepada hukum-Nya adalah  uantuk “kebaikan mereka.”

`Apakah cara yang kita dapat melihat sendiri bagaimana penurutan kepada hukum Tuhan, sebenarnya, adalah untuk “kebaikan kita sendiri”?`