---
title:  Hukum Di Syurga
date:  07/11/2021
---

Tuhan itu adalah Tuhan Kasih dan kasih adalah prinsip yang menjulang tinggi pada sifatNya dan dasar kepada kerajaan-Nya. Oleh kerana Tuhan mahi kita untuk mengasihi Dia kembali, Dia telah menciptakan kita sebagai mahkluk bermoral dengan kebebasan moral, kebebasan yang terkandung di dalam kasih.

Pusat kepada idea kebebasan moral adalah hukum moral. Partikel sub-atomik, gelombang laut, kanggaru yang walaupun pada suatu tahap tertentu mengikuti hukum alam, namun tidak mengikuti atau memerlukan hukum moral. Hanya makhluk bermoral yang boleh melakukannya, sebab itulah walaupun di syurga Tuhan mempunyai undang-undang moral untuk para malaikat.

`Sila baca Yehezkiel 28:15, 16, yang berbicara mengenai kejatuhan Lucifer di surga. “Kecurangan” didapati di dalam dirinya dan dia juga berbiat “dosa.” Apakah yang dinyatakan oleh penggunaan kata-kata ini di sini, dalam konteks syurga, mengenai kewujudan undang-undang moral di syurga?`

“Kecurangan” [kejahata] dan “dosa” adalah perkataan yang digunakan di sini di kalangan kita bangsa manusia. Namun Kitab Suci menggunakan perkataan yang sama untuk merujuk kepada apa yang terjadi di syurga, iaitu di bahagian lain dalam ciptaan itu sendiri. Hal ini harus memberitahu kita mengenai apa yng wujud di syurga dan juga di bumi.

`Jika demikian, apakah yang hendak kita katakan? Apakah hukum Taurat itu dosa? Sekali-kali tidak! Sebaliknya, justru oleh hukum Taurat aku telah mengenal dosa. Karena aku juga tidak tahu apa itu keinginan, kalau hukum Taurat tidak mengatakan: ‘Jangan mengingini!’” (Rom. 7:7). Bagaimanakah idea yang sama ini, sekurang-kurangnya secara prinsip, wujud di syurga di mana mahkluk bermoral – iaitu para malaikat – wujud juga?`

Seperti yang dijelaskan oleh Ellen G. White: “Kehendak Tuhan dinyatakan dalam ajaran hukum suci-Nya dan prinsip-prinsip hukum ini adalah prinsip-prinsip di syurga. Para malaikat di syurga tidak memperoleh pengetahuan yang lebih tinggi selain daripada mengetahui kehendak Tuhan dan melakukan kehendak-Nya adalah layanan tertinggi yang dapat melibatkan kuasa mereka.”—Thoughts From the Mount of Blessing, ms. 109.

Syurga, bumi—tidak mengapa: jika Tuhan memiliki makhluk bermoral maka Dia akan memberikan hukum moral untuk mengurus mereka dan pelanggaran terhadap hukum itu, sama ada di syurga atau di bumi, adalah dosa.

`Mengapakah idea mengenai hukum moral itu tidak boleh dipisahkan dari idea mengenai makhluk bermoral? Tanpa hukum itu, apakah yang menggariskan apakah yang moral dan apakah yang yang bukan moral?`