---
title:  Bukan Kerana Kebenaranmu
date:  11/11/2021
---

Inti pada agama Kristian, sebenarnya kepada semua agama alkitabiah, adalah tema hanya dibenarkan oleh iman. “Sebab apakah dikatakan nas Kitab Suci? "Lalu percayalah Abraham kepada Tuhan, dan Tuhan memperhitungkan hal itu kepadanya sebagai kebenaran.” (Rom. 4:3).

Ellen G. White secara terkenal menyatakannya seperti berikut: “Apa pembenaran oleh iman? Ia adalah satu pekerjaan Tuhan dalam meletakkan kemuliaan manusia di dalam debu tanah dan melakukan bagi manusia apa yang tidak boleh dilakukannya untuk dirinya sendiri. Apabila manusia melihat kehampaan mereka sendiri, maka mereka bersedia untuk dipakaikan dengan jubah kebenaran Kristus.”—The Faith I Live By, ms. 111.

Tidak dipersoalkan, ketika anda memperhatukan siapa Tuhan itu dan betapa kudusnya Dia, berbeza dengan siapa kita dan betapa tidak sucinya kita berbanding dengan Dia – maka semestian akan mengambil satu tindakan rahmat yang luar biasa untuk menyelamatkan kita. Itulah yang telah berlaku: tindakan rahmat itu terjadi di kayu salib, dengan Kristus, yang tidak bercacat cela, mati kerana dosa orang yang bersalah.

`Dengan mengingatkan konteks ini, sila baca Ulangan 9: 1–6. Apakah yang Musa katakan kepada bangsa itu di sini yang secara dramatik mempamerkan realiti rahmat Tuhan bagi bangsa yang tidak layak? Bagaimanakah kejadian yang berlaku di sini mencerminkan prinsip pembenaran oleh iman?`

Sekiranya seseorang dapat merangkum ajaran Paulus mengenai Injil, mungkin itu dapat ditemui di dalam ungkapan dari Ulangan 9:5, “Bukan karena jasa-jasamu atau karena kebenaran hatimu” yang Tuhan akan menyelamatkan kamu. Sebaliknya, Dia akan melakukannya kerana janji-janji pada “Injil kekal” (Wahyu 14:6), janji yang diberikan kepada kita “bukan berdasarkan perbuatan kita, melainkan berdasarkan maksud dan kasih karunia-Nya sendiri, yang telah dikaruniakan kepada kita dalam Kristus Yesus sebelum permulaan zaman” (2 Tim. 1:9; lihat juga Titus 1: 2). Sekiranya janji itu diberikan kepada kita  “sebelum permulaan zaman” maka itu pastinya bukan berasal dari pekerjaan kita kerana, hakikatnya, kita tidak ada “sebelum permulaan zaman,” dan oleh itu tidak ada sebarang pekerjaan yang telah dibuat.

Pendek kata, disebalik kekurangan, kesalahan dan kedegilan anda, namun Tuhan akan melakukan pekerjaan yang luar biasa ini untuk anda dan di dalam diri anda. Oleh itu, sebagai hasilnya, Tuhan memerintahkan anda untuk mematuhi Dia dan hukum-Nya. Janji itu sudah diberikan dan disampaikan: perkerjaan anda, penurutan anda, walaupun yang kelihatan cukup baik (yang sememangnya tidak), bukanlah saluran untuk keselamatan anda. Sebaliknya, ia adalah akibatnya.

Tuhan telah menyelamatkan anda oleh rahmat; kini, dengan hukum-Nya yang tertulis di dalam hati anda dan roh-Nya yang memperkasakan anda, maka turutilah hukum-Nya.