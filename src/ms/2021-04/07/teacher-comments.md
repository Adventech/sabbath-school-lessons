---
title:  Komen Guru
date:  12/11/2021
---

**Ayat-ayat Utama**: Galatia 2:21, Ulangan 9:1-6.

Fokus Kajian: Yehezkiel 28:15, Ps. 119:29, Ps. 119:41-45, Ps. 119:70, Ps. 119:92-97.

#### Bahagian I: Gambaran Keseluruhan

Pemelihara hukum itu sering dituduh sebagai legalis yang tidak berjiwa tanpa kepintaran, pengikut satu agama yang ketinggalan zaman. Tuduhan ini tidak adil. Hukum, seperti yang difahami di Israel, menyiratkan, sebaliknya, cahaya yang kehidupan rohani seseorang dan mendorong kemajuan. Pemazmur membandingkan hukum itu dengan “pelita bagi kakiku dan terang bagi jalanku” (Mzm 119: 105).

Pelajaran ini terkandung di dalam istilah Ibrani Torah, yang berkaitan dengan perkataan, yang makna “cahaya.” Ketika seseorang berjalan pada waktu malam, lampu di kaki seseorang bukan sahaja akan menerangi jalannya, tetapi juga akan mengusir ular yang berada di atas jalan. Oleh itu, gambaran penyair itu menterjemahkan fungsi ganda pada hukum: untuk memberi pencerahan, mengajar dan oleh itu untuk menolong seseorang berjalan ke hadapan, tetapi juga untuk melindungi dari bahaya dan untuk memastikan keselamatan orang yang sedang dalam perjalanan. Nabi Yesaya menimbulkan kaitan yang sama apabila dia mengatakan bahawa jika orang itu tanpa hukum maka “baginya tidak terbit fajar” (Yesaya 8:20). Hukum yang adalah terang adalah ungkapan rahmat Tuhan untuk umat-Nya. Cahaya ini akan menolong kita berjalan dan seterusnya membolehkan kita berjalan dengan selamat ketika berada di jalan yang berbahaya dan gelap. Di dalam pengertian itu, hukum itu diberikan agar kita dapat “hidup.”

Di dalam pelajaran ini, kita akan mengkaji hubungan yang bersifat paradoksikal di antara hukum rahmat Tuhan.

Tema Pelajaran:

* Rahmat dan Hukum: Apakah hubungan di antara rahmat dan hukum dan bagaimanakah kedua-duanya berkaitan antaranya di dalam kehidupan umat percaya?

#### Bahagian II: Ulasan

Kitab Ulangan, yang mungkin lebih daripada mana-mana buku di dalam Perjanjian Lama, berupa satu buku di mana rahmat dan hukum diikat bersama sedemikian rupa sehingga sukar untuk melihat salah satu daripada yang satu lagi. Ketika Musa berbicara mengenai hukum, dia pada dasarnya memikirkan rahmat. Di dalam kitab ini, hukum itu difahami sebagai tanda perjanjian itu. Inilah sebabnya mengapa hukum dan rahmat berkaitan rapat dari perpektif Ilahi dan manusia. Bagi Tuhan, hukum itu adalah cara untuk membuat kehendak-Nya dilaksanakan di bumi melalui kewujudan dan sejarah manusia. Bagi Israel, hukum adalah tanda nyata mengenai respon mereka terhadap Tuhan dan hubungan perjanjian mereka dengan Tuhannya. Dalam kata lain, hukum inilah yang menjadikan rahmat boleh kelihatan dan konkrit, dalam tubuh sejarah dan kehidupan; rahmat adalah apa yang membolehkan hukum terjadi, tertanggung dan boleh di dihidupi.

Ramhat Mendahului dan Memimpin kepada Hukum.

Proses ini adalah mesej pertama yang Adam dengar di dalam peritah pertama Tuhan. Kali pertama istilah tsawah, “perintah,” digunakan itu merujuk kepada rahmat: “Lalu TUHAN memberi perintah ini kepada manusia: ‘Semua pohon dalam taman ini boleh kaumakan buahnya dengan bebas,’ “(Kejadian 2:16). Perintah untuk tidak makan dari pohon pengetahuan didahului oleh pemberian Tuhan tentang semua pohon di taman itu. Demikian juga, kitab Ulangan bermula dengan rahmat Tuhan, tentang apa yang dia telah lakukan untuk umat-Nya dan pemberian tanah yang Dia berikan. Kemudian, dari peringatan kukuh dan bersejarah ini Tuhan pergi kepada hukum itu dan menuntut dari umat-Nya untuk menuruti hukum. Proses ini dapat dilihat dalam struktur perjanjian kitab Ulangan dan diulangi diseluruh kitab ini. Sepuluh Perintah bermula dengan penegasan ini:  “Akulah TUHAN, Allahmu, yang membawa engkau keluar dari tanah Mesir, dari tempat perhambaan” (Ulangan 5: 6). Ini adalah pengakuan dari apa yang Tuhan telah lakukan untuk mereka yang menuntun kepada Israel untuk menuruti perintah Tuhan: “Kamu sendiri telah melihat apa yang Kulakukan kepada orang Mesir, dan bagaimana Aku telah mendukung kamu di atas sayap rajawali dan membawa kamu kepada-Ku. Jadi sekarang, jika kamu sungguh-sungguh mendengarkan firman-Ku dan berpegang pada perjanjian-Ku. . . ” (Keluaran 19:4, 5).

Perhatikan seruan untuk “menurut” (shama‘), yang diperkenalkan oleh istilah “kerana itu,” mensusuli dan juga berupa akibat langsung kepada apa yang Tuhan telah lakuklan untuk mereka.

Di dalam Mazmur 119, yang berupa puisi yang paling indah tentang hukum dan rahmat di seluruh Alkitab, pemazmur itu bermula dengan satu pemerhatian terhadap rahmat, “Kiranya kasih setia-Mu mendatangi aku,… keselamatan dari pada-Mu itu sesuai dengan janji-Mu”(Mzm 119: 41). Kemudian ia berbicara mengenai huku: “Aku hendak berpegang pada Taurat-Mu senantiasa, untuk seterusnya dan selamanya” (Mazmur 119: 44). Kitab Ulangan menyatakan bahawa itu adalah “karena TUHAN mengasihi kamu” (Ulangan 7:8) “Jadi berpeganglah pada perintah,” (Ulangan 7:11). Pada peringkat manusia, adalah atas kasih kepada Tuhan bahawa umat-Nya akan selesa untuk menuruti hukum-Nya. Pemazmur berseru, “Hukum -Mu ialah kesukaanku” (Mazmur 119: 70, bandingkan Mazmur 119: 174), atau “Betapa kucintai Hukum-Mu” (Mazmur 119: 97).

**Soalan Perbincangan** dan Pandangan: Mengapakah penurutan kepada hukum Tuhan satu-satunya respon balas yang logik dan serius terhadap rahmat dan keselamatan-Nya? Mengapakah satu tindakan mesti membawa kepada tindakan seterusnya? Apakah pendapat anda tentang seorang ahli politik yang akan berkempen hanya atas kehendak sentiment tanpa sebarang rujukan tentang projek dan rancangannya untuk menyelesaikan masalah ekonomi dan sosial? Apakah alasan yang mewajarkan kasih para pemazmur terhadap hukum?

The Hukum Dan Rahmat

Hukum ditakrifkan sebagai satu pemberian dari Tuhan. Kata kerja natan, "memberi," digunakan oleh Tuhan untuk merujuk kepada hukum: “seluruh hukum ini, yang kubentangkan (natan) kepadamu pada hari ini” (Ulangan 4: 8). Sepuluh Perintah telah “diberikan” oleh Tuhan (Keluaran 24:12). Pemazmur secara literal mengenali hukum itu sebagai rahmat: “karuniakanlah aku Taurat-Mu” (Mzm 119: 29). Terjemahan lain adalah seperti berikut, “bersikap ramahlah saya dan ajarlah saya hukum-Mu” (NIV). Jadi, pemazmur mengalami hukum Tuhan itu dalam hidupnya sebagai satu rahmat, iaitu jalan kebebasan: “Aku hendak hidup dalam kelegaan” (Mazmur 119: 45). Di dalam Perjanjian Baru, Yesus mengulangi pandangan ini ketika Dia mengajar murid-murid-Nya bahawa dengan kata-kata kebenaran-Nya mereka akan mendapat kebebasan (Yohanes 8:32; bandingkan Yakobus 1:25; Yakobus 2:12).

Sangat menarik bahawa istilah Ibrani umum untuk menyebut hukum di dalam Perjanjian Lama adalah Taurat, yang bererti “menunjukkan jalan.” Ini adalah perkataan yang biasanya dikaitkan dengan cara yang ditunjukkan oleh para imam. Satu contoh tertentu dari pengertian kata ini terdapat dalam Hagai 2:11, di mana Tuhan memberitahu nabi itu untuk meminta petunjuk, petunjuk, dalam satu kes tertentu daripada imam. Hukum itu rahmat kerana memberi kita jalan keluar dari masalah, ia adalah gaya hidup, jalan menuju kebebasan.

**Soalan Perbincangan** dan Pandangan: Bagaimanakah hukum itu yang dikait sama dengan rahmat mengesani keselamatan? Sehubungan dengan ayat di dalam Yehezkiel 28:15, 16, mengapakah kita menemukan hukum di syurga, walaupun tidak ada dosa di sana (paling tidak setelah Lucifer dan malaikat yang jatuh dan diusir keluar)? Mengapakah hukum itu menyatakan karakter Tuhan, dan oleh itu ia berupa cara untuk memahami dan mengasihi Tuhan? Sila baca Sepuluh Perintah dan kenalpasti rahmat di dalam setiapnya dan jelaskan mengapa itu merupakan rahmat di dalam hukum.

Kemurahan Pada Hukum

Hukum Tuhan itu sebagai sebuah ayat adalah yang sangat indah. Ia berupa satu karya sastera yang agung. Tuhan bukan sahaja “melakukan” rahmat dalam memberikan Sepuluh Perintah; Dia juga menyusunkannya dalam bentuk senia. Latihan berikut dibentuk untuk menolong anda menghargai kemurahan perintah Tuhan:

• Pertama, sila baca ayat-ayat Alkitab hanya untuk menghargai keindahan estetiknya.

• Perhatikan persamaan di antara lima perintah awal (1, 2, 3, 4, 5) dengan lima perintah yang menyusul (6, 7, 8, 9, 10). Bandingkan perintah yang bertentangan antara satu sama lain (1 dengan 6 berkaitan membunuh setiap manusia individu yang dicipta gambar Tuhan dengan keunikan Tuhan; 2 dengan 7 mengaitkan penyembahan berhala dengan perzinaan; 3 dengan 8 berkaitan mencuri dengan sumpah palsu; 4 dengan 9 mengaitkan pelanggaran Sabat dengan saksi palsu ; 5 dengan 10 menceritakan kehormatan ibu bapa dengan mengingini pasangan orang lain). Apakah pelajaran yang anda boleh ambil dari setiap perbandingan?

**Soalan Perbincangan** dan Pandangan: Mengapakah Hari Sabat itu berada di tengah-tengah Sepuluh Perintah? Apakah pelajaran yang anda simpulkan dari kedudukan hari Sabat yang di tengah-tengah ini? Bagaimanakah pelanggaran perintah keempat mempengaruhi penurutan kepada perintah yang lain? Bagaimanakah Hari Sabat merangkumi hubungan di antara hukum dan rahmat? Bandingkan perintah keempat dan kelima. Apakah motif umum yang dikongsi oleh kedua-dua perintah ini? Apakah pelajaran yang anda simpulkan dari hubungan ini?

#### Bahagian III: Penerapan Hidup

Isteri kepada seorang pastor yang komited jatuh sakit. Dia berdoa berulang kali, namun isterinya tidak sembuh. Dia menjadi marah kepada Tuhan dan memutuskan untuk meninggalkan pelayanannya kerana Tuhan tidak melakukan keajaiban yang dia minta.

**Soalan Perbincangan** dan Pandangan: Bagaimana kisah benar ini berkaitan dengan pengalaman anda sendiri dengan Tuhan? Apakah motivasi anda dalam mentaati perintah Tuhan? Sejauh manakah anda mentaati perintah Tuhan agar diberkati oleh Tuhan? Apakah pengalaman peribadi anda mengenai hubungan antara hukum dan rahmat di dalam hidup anda?

Terdapat Midrash (perumpamaan) rabinik lama dalam tradisi Yahudi kuno yang mengulas mengenai strategi geografi Tuhan yang janggal ketika Dia memberikan Taurat. Mengapakah Tuhan tidak memberikan Taurat di tanah Israel atau di tanah Rom atau di tanah Yunani? Setiap bangsa mempunyai semua hak untuk berfikir bahawa mereka seharusnya mendapat penghormatan itu. Alasan mengapa Tuhan memilih tanah berkecuali ialah untuk memberikan Taurat adalah untuk menghindari kebanggaan nasionalis apa pun dalam hal hukum, dan membiarkan orang yang menginginkannya mengambilnya.

Soalan Pandangan: Mengapa satu pengakuan iman yang saleh secara umum, “Saya bangga menjadi orang Kristian” atau malahn “saya bangga menjadi Seventh-day Adventist” tidak sesuai (baca 1 Kor. 1:31; bandingkan Mazmur 34: 3)? Bagaimanakah kebanggaan sesuatu institusi yang terhormat akan mempengaruhi kecekapan misi?