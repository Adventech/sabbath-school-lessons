---
title:  Hukum dan Rahmat
date:  06/11/2021
---

### Bacaan Untuk Pelajaran Minggu Ini
Yehezkiel 28:15, 16; Ulangan  4:44; Rom. 3:20; Ulangan  10:1–15; Ulangan  5:6–22; Ulangan  9:1–6.

> <p>Ayat Hafalan</p>
> “Aku tidak menolak kasih karunia Tuhan. Sebab sekiranya ada kebenaran oleh hukum Taurat, maka sia-sialah kematian Kristus” (Galatians 2:21).

Umat Kristian dari kebanyakan denominasi bercakap mengenai hukum dan rahmat dan memahami hubungan antara kedua-duanya. Hukum adalah piawai kekudusan dan kebenaran Tuhan dan pelanggaran hukum itu adalah dosa. “Setiap orang yang berbuat dosa, melanggar juga hukum Tuhan, sebab dosa ialah pelanggaran hukum Tuhan” (1 Yohanes 3: 4). Kerana kita semua telah melanggar hukum itu – “Tetapi Kitab Suci telah mengurung segala sesuatu di bawah kekuasaan dosa” (Gal. 3:22) - hanya anugerah Tuhan yang dapat menyelamatkan kita. “Sebab karena kasih karunia kamu diselamatkan oleh iman; itu bukan hasil usahamu, tetapi pemberian Tuhan”(Ef. 2: 8).

(Sudah tentulah, terdapat “perincian berbeza” kepada Sabat hari ketujuh sebagai sebahagian daripada hukum itu. Namun, kerana atas pelbagai alasan, ramai orang Kristian bertekad, setidaknya pada waktu ini, untuk menolak Sabat hari ketujuh, dan memberikan pelbagai alasan lemah untuk mewajarkan mengapa mereka menolak Hukum Sabat. Tetapi itu adalah topik yang lain.)

Walaupun diungkapkan dalam pelbagai cara dan dalam pelbagai senario, tema pada hukum dan rahmat pasti ditemukan melalui Alkitab, termasuk kitab Ulangan. Ya, Ulangan juga menunjukkan hubungan antara hukum dan rahmat tetapi dalam konteks yang unik.

*Sila kaji Pelajaran minggu ini sebagai persediaan untuk Sabat, 13 November.