---
title:  Kajian Tambahan
date:  12/11/2021
---

“Musuh Kristus, yang memberontak melawan hukum Tuhan di syurga, sebagai jenderal yang terlatih dan berkemahiran, telah bekerja dengan segenap kekuasaannya, dengan menggunakan satu demi satu prasarana yang penuh dengan tipu daya untuk membatalkan hukum Tuhan, iaitu satu-satunya pengesan dosa yang sebenar, satu piawai untuk kebenaran.”—Ellen G. White, Review and Herald, November 18, 1890.

Dua trillion galaksi memenuhi ruang kosmos. Satu ratus billion bintang terdapat di dalam setiap galaksi. Jumlahnya ialah 100,000,000,000. Dua trilion galaksi dengan 100 bilion bintang di dalam setiap satu memberikan kita jumlah 200,000,000,000,000,000,000,000 bintang.

Sekarang, ini adalah satu prinsip kewujudan: apa sahaja yang melahirkan sesuatu dan mencipta sesuatu mestilah lebih besar daripada dan melampaui apa yang dibayangkan dan diciptakannya. Picasso lebih besar dan berada di atas karya seni oleh Picasso. Tuhan yang telah melahirkan dan menciptakan alam semesta kita semestinyalah lebih besar daripada kosmos dan juga melampaui alam semesta.

Dengan mengingati hal itu, fikirkan mengenai ayat berikut: “Pada mulanya adalah Firman; Firman itu bersama-sama dengan Tuhan dan Firman itu adalah Tuhan. Ia pada mulanya bersama-sama dengan Tuhan. Segala sesuatu dijadikan oleh Dia dan tanpa Dia tidak ada suatu pun yang telah jadi dari segala yang telah dijadikan.” (Yohanes 1:1–3). Iaitu, Tuhan yang telah menciptakan segala-gala yang telah diciptakan, 200,000,000,000,000,000,000,000 bintang dan segala perkara yang lain—Apakah yang Dia telah lakukan? Dia “merendahkan diri-Nya,” dan menjadi seorang bayi manusia, menjalani satu kehidupan yang tidak berbuat dosa, kemudian mati di Salib, memikul atas diri-Nya sendiri upha bagi dosa dan kejahatan kita agar kita boleh memiliki janji kehidupan kekal.

Di hadapan kita adalah kebenaran agung ini: rahmat yang diberikan kepada kita di dalam Yesus Kristus di kayu Salib. Apakah yang Tuhan minta dari kita sebagai balasan? “Akhir kata dari segala yang didengar ialah: takutlah akan Tuhan dan berpeganglah pada perintah-perintah-Nya, karena ini adalah kewajiban setiap orang” (Pkhl. 12:13).

**Soalan Perbincangan**:

`Di dalam kelas, sila baca pertanyaan di penghujung pelajaran hari Isnin, tentang bagaimana orang yang percaya mematuhi hukum Tuhan, iaitu Sepuluh Perintah (termasuklah yang keempat) boleh menghindari perangkap senyap mengenai legalisme. Bagaimanakah penurutan, satu penurutan yang ketat sekalipuan, berbeza dari legalisme dan bagaimanakah kita dapat mengenalpasti perbezaan di antara kedua-duanya?`

`Apakah di antara beberapa kisah yang pernah anda dengar (atau ketahui secara langsung) tentang bagaimana mereka yang telah melanggar Sepuluh Perintah mengalami akibat buruk dari pelanggaran tersebut? Apakah yang harus diajarkan kepada kita tentang bagaimana hukum itu memantulkan kenyataan tentang kasih Tuhan kepada kita?`

`Mengapakah salib harus menunjukkan kepada kita tentang kesia-siannya dalam usaha sendiri untuk mendapatkan jalan ke syurga?`