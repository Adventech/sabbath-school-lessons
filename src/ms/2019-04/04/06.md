---
title: 'Melakukan Suatu “Pekerjaan Yang Besar”'
date: 24/10/2019
---

`Sila baca Nehemia 6:1–13. Mengapakah Nehemia melihat pekerjaan yang dia sedang lakukan di Yerusalem itu sebagai satu “pekerjaan yang besar” (Neh. 6:3)? Dalam kes ini, apakah percubaan untuk menghalang dia?`

Fasal 6 menerangkan beberapa percubaan untuk membunuh Nehemia. Sanbalat dan Gesyet terus menerus menghantar surat kepada Nehemia supaya dia akan datang menemui mereka atas alasan mengadakan mesyuarat. Walau bagaimanapun, kerana pertemuan yang dicadangkan itu diadakan di lembah Ono, yang berada di wilayah musuh, maka hal itu telah mendedahkan maksud sebenar jemputan itu. Sanbalat, Tobia dan Gesyem melihat bahawa mereka mempunyai peluang berbuat demikian hanya sebelum tembok itu selesai dan pintu tembok tertutup. Bangsa Yahudi memiliki perlindungan daripada raja Parsi, oleh itu musuh mereka tidak boleh menakluki mereka melalui serangan penuh dari depan. Tetapi jika mereka dapat membunuh pemimpin itu, mereka akan dapat menghalangkan kerja-kerja daripada berterusan atau malah mungkin menghalang orang Yahudi untuk selama-lamanya. Mereka tidak berputus asa. Walaupun Nehemia tidak merespon, mereka terus berusaha. Sudah tentulah hal ini telah merisaukan Nehemia kerana harus berhadapan dengan tentangan sepanjang masa. Dia menjawab mereka dengan mengatakan, “Aku tengah melakukan suatu pekerjaan yang besar,” (Neh. 6:3).

Menurut piawai dunia, Nehemia memikul satu tanggungjawab yang hebat sebagai seorang pegawai di dalam istana raja, yang merupakan pekerjaan yang berprestij, salah satu jawatan yang tertinggi di negeri itu di mana dia berkhidmat sebagai penasihat raja. Tetapi bagaimanakah pula pekerjaan membina sebuah bandar yang dalam runtuhan, yang tidak mempunyai sebarang kepentingan di dalam dunia ini? Adakah hal itu yang dia sebut sebagai satu pekerjaan yang besar? Nehemia menganggap satu pekerjaan untuk Tuhan itu sebagai “besar” dan lebih penting kerana dia menyedari bahawa kehormatan nama Tuhan perlu dikembalikan di Yerusalem.

Begitu juga ketika Tuhan menetapkan upcara suci di dalam bait suci, Dia mentauliahkan pekerjaan keimamatan. Dalam menjaga kesucian dan keistimewaan rumah Ibadah di dalam pemikiran bangsa itu, Dia hanya membenarkan para imam untuk melaksanakan tugas-tugas di dalam bait suci. Secara peribadi pada diri kita sendiri, kita mengalami kesukaran untuk melihat kesucian Tuhan; oleh itu, Tuhan menyediakan prasarana untuk membantu umat Israel datang ke hadirat Tuhan dengan penuh hormat. Nehemia tahu bahawa perkarangan bait suci itu adalah untuk semua orang, tetapi bukan bilik yang sebelah dalaman. Melalui kata-kata beliau, mengenai pertemuan di dalam bait suci itu, Semaya bukan sahaja menunjukkan dirinya sebagai nabi palsu dengan mencadangkan sesuatu yang bertentangan dengan arahan Tuhan, tetapi dia juga mendedahkan dirinya sebagai pengkhianat.

`Apakah di antara cara kita, hari ini, yang tidak ada bait suci duniawi, boleh mengekalkan di dalam diri kita satu kesedaran mengenai kesucian Tuhan? Bagaimanakah kesedaran terhadap kesucian Tuhan itu, berbanding keberdosaan kita, mendorong kita untuk datang ke Salib?`