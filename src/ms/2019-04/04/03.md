---
title: 'Para Nabi Mendorong'
date: 21/10/2019
---

Malangnya, tentangan yang dihadapi oleh orang Yahudi dari bangsa yang disekeliling mereka, sebagaimana digambarkan di dalam Ezra 4–6, telah membuat mereka takut dan tidak mahu meneruskan kerja-kerja membina semula rumah Tuhan.

Seperti yang disebutkan sebelum ini, Ezra 4:6–6:22 tidak ditulis dalam susunan kronologi. Oleh itu, kita perlu baca fasal 5 sebelum membaca fasal 4.

`Sila  baca Ezra 5:1–5. Mengapakah Tuhan mengutus nabi Hagai dan Zakharia kepada bangsa Yahudi? Apakah hasil dari pelayanan mereka sebagai nabi?`

Orang-orang Yahudi telah berhenti bekerja atas bangunan itu kerana mereka takut. Namun Tuhan telah menghantar mereka ke Yehuda untuk membina semula rumah Tuhan dan kota itu dan Dia mempunyai satu rencana. Memandangkan mereka takut, Dia harus melakukan sesuatu untuk mendorong mereka. Oleh itu, Dia memanggil dua nabi untuk masuk campur. Tentangan dari manusia tidak akan menghentikan Tuhan; walaupun orang Yahudi sendiri menyumbang kepada tentangan ini melalui tindakan mereka sendiri, namun Tuhan tidak meninggalkan mereka. Dia bekerja melalui para nabi untuk mendorong mereka dan menggesa mereka untuk bertindak semula.

`Sila  baca Hagai 1. Apakah mesej itu untuk mereka dan apakah yang kita boleh ambil dari sini untuk diri kita sendiri?`

“Nabi Hagai dan Zakharia dibangkitkan untuk menangani satu krisis. Melalui kesaksian yang menggerakkan, para utusan yang dilantik ini menyatakan kepada umat itu mengenai masalah mereka. Kedua-dua nabi ini menjelaskan bahawa kekurangan kemakmuran pada waktu itu adalah akibat daripada pengabaian untuk meletakkan kepentingan Tuhan terlebih dahulu. Sekiranya bangsa Israel menghormati Tuhan, sekiranya mereka menunjukkan kepadaNya sikap menghormati dan sopan dengan membuat pembinaan semula rumahnya sebagai pekerjaan mereka yang utama maka sudah tentu mereka mengundang hadirat dan berkatNya.”— Ellen G. White, Prophets and Kings, pp. 573, 574.