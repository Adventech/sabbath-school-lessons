---
title: 'Pandangan Tambahan'
date: 25/10/2019
---

Kajian Tambahan: Ellen G. White, “The Builders on the Wall,” “A Rebuke Against Extortion,” dan “Heathen Plots,” ms. 635-660, di dalam Prophets and Kings.

“Tentangan dan keputus-asaan yang pembina pada zaman Nehemia hadapi dari musuh terbuka dan rakan-rakan yang berpura-pura adalah pengalaman biasa yang pekerja untuk Tuhan hari ini akan hadapi. Umat Kristian akan digoda, bukan sahaja oleh kemarahan, penghinaan dan kekejaman daripada musuh, tetapi oleh rasa tidak puas hati, sikap tidak konsisten, ketidakacuhan dan pengkhianatan dari kalangan para sahabat dan penolong yang sepatutnya boleh dipercayai.”—Ellen G. White, Prophets and Kings, p. 644.

“Dalam pengabdian Nehemia terhadap pekerjaan Tuhan dan ketergantungannya yang sama teguh kepada Tuhan, terletak sebab-sebab kegagalan musuhnya untuk membawa dia ke dalam kekuasaan mereka. Jiwa yang pemalas akan mudah jatuh menjadi mangsa pencubaan; tetapi dalam kehidupan yang mempunyai matlamat mulia dan berdedikasi, kejahatan tidak akan mampu bertapak. Imannya yang sentiasa maju tidak akan menjadi lemah; kerana di atas, di bawah, di luar, dia mengenali Kasih Yang Kekal, yang mengerjakan semua perkara untuk mencapai tujuan-Nya yang. Para hamba Tuhan yang sejati akan bekerja dengan nekad yang tidak akan gagal kerana mereka secara tetap bergantung sepenuh kepada takhta anugerah.”—ms. 660.

**Soalan Perbincangan**

`Letakkan diri anda pada kedudukan Zerubabel dan Yesua dan para pemimpin lain apabila orang-orang itu datang kepada mereka dengan tawaran untuk membantu. Jika kita lihat kembali pada masa sekarang, kita boleh melihat bahawa mereka telah melakukan perkara yang betul dengan tidak menerima tawaran tersebut. Sebagai umat Advent, bagaimanakah kita dapat tahu bila kita seharusnya menerima atau menolak untuk bekerjasama dengan orang lain yang tidak seagama dengan kita? Bagaimanakah kita boleh putuskan sama ada hal itu benar atau salah untuk dilakukan? Apakah kriteria yang harus kita patuhi?`

`Pada sepanjang sejarah dalam Alkitab kita melihat bahaya dalam mengkompromikan iman kita dengan dunia. Sememangnya, sepanjang sejarah Israel purba, sehingga kepada penawanan di Babilon, adalah berupa satu contoh kuat mengenai berkompromi ini. Pada masa yang sama, apakah yang berlaku apabila seorang bertindak terlalu ekstrim dalam usaha untuk mengelakkan bahaya itu.`

`Apabila Yesus sendiri dituduh sebagai melanggar Hari Sabat (sila lihat Yohanes 9:14-16), bukankah kita melihat satu contoh kukuh mengenai orang yang menuduhNya yang bertindak terlalu ekstrim? Bagaimanakah kita mendapatkan satu keseimbangan yang betul?`