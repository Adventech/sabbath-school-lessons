---
title: 'Kerja Dihentikan'
date: 22/10/2019
---

`Apakah pihak “lawan” lakukan di dalam Ezra 4:6–24 untuk menghentikan pekerjaan di Yerusalem?`

“Mereka” (orang-orang di negeri itu) telah menulis surat tuduhan terhadap orang Yahudi dan pekerjaan mereka pertama kepada Darius (Ezra 5 and 6), kemudian kepada Raja  Ahasyweros dan juga kepada Raja Artahsasta. Mereka melakukan sedaya upaya mereka untuk menhentikan kerja-kerja di Yerusalem.

Orang-orang daripada bangsa di sekeliling mendakwa bahawa jika kota itu dibina semula maka raja akan kehilangan kuasa ke atasnya kerana Yerusalem sentiasa menjadi tempat pemberontakan dan kekacauan pada masa lalu. Malangnya, Raja Artahsasta telah dipengaruhi untuk mempercayai bahawa orang Yahudi membina semula kota itu kerana mereka mahu mencapai kemerdekaan mereka dan dengan demikian akan menghasut konfrontasi. Dia memerintahkan supaya kerja-kerja pembinaan semula itu dihentikan dan mereka telah menghantar sepasukan tentera untuk menghalang sebarang kerja atas kota itu diteruskan. Pendekatan keras ini telah menyebabkan pekerjaan untuk Tuhan terhenti.

`Sila  baca Ezra 4:23, 24. Mengapakah orang Yahudi menghentikan pembinaan?  Bukankah mereka tahu bahawa Tuhan mahu mereka membina semula kota itu? Apakah yang menghalang mereka ?`

Adalah jelas bahawa orang Yahudi menyedari yang Tuhan telah memanggil mereka untuk membina semula kota dan rumah Tuhan itu, tetapi kerana tentangan yang kuat maka mereka menjadi takut. Mungkin mereka membuat alasan seperti “Sekarang bukanlah masa yang tepat,” atau “Jika ini benar-benar apa yang Tuhan mahu kita lakukan, Dia pasti akan menyediakan jalan,” atau “Mungkin kita sama sekali tidak sepatutnya kembali ke sini.” Apabila penentang menghalang kita melakukan apa yang kita percayai sebagai suatu yang Tuhan panggil untuk kita lakukan, kita mempunyai kecenderungan untuk mempersoalkan dan meragui pimpinan Tuhan. Kita boleh dengan mudah meyakinkan diri kita bahawa kita telah membuat kesilapan. Perasaan takut boleh melumpuhkan minda kita, dan pemikiran kita bertukar menjadi keputus-asaan dan ketidakberdayaan daripada tertumpu pada kuasa Tuhan

`Pernahkah anda mengalami sesuatu hal yang sama, yakin bahawa Tuhan telah memanggil anda untuk melakukan sesuatu, kemudian, merasa ragu apabila perkara menjadi sukar? (Sebagai contoh, fikirkan mengenai Yohanes Pembaptis.) Apakah yang anda telah pelajari daripada pengalaman itu??`