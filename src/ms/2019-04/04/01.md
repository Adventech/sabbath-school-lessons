---
title: 'Berhadapan Tentangan'
date: 19/10/2019
---

### Bacaan Untuk Pelajaran Minggu Ini
Ezra 4:1–5, 2 Kor. 6:14, Ezra 5:1–5, Hagai 1, Ezra 4:6–24, Neh. 4, Neh. 6:1–13.

> <p>Ayat Hafalan</p>
> “Tetapi mata Allah mengamat-amati para tua-tua orang Yahudi, sehingga mereka tidak dipaksa berhenti oleh orang-orang itu sampai ada berita diterima oleh Darius dan kemudian dikirim kembali surat jawaban mengenai hal itu” (Ezra 5:5).

Ezra 3–6 dibentuk secara tematik, yang meliputi pelbagai tempoh sejarah mengenai penentangan terhadap pembinaan semula rumah Tuhan. Jika kita memahami pendekatan tematik ini maka ia akan membantu memberikan pencerahan kepada seluruh mesej itu.

Ezra pertama kali disebut dengan namanya di dalam Ezra 7:1. Setibanya pada tahun 457 S.M., banyak hal telah berubah dan kota Yerusalem dengan temboknya mula dibina semula secara spasikal. Tiga belas tahun kemudian Nehemia tiba (diutus oleh Artahsasta pada tahun 444 S.M.), dan bangunan tembok akhirnya diteruskan. Walaupun tentangan itu sengit, namun kerja pembinaan itu selesai dalam masa 52 hari (Neh. 6:15).

Rintangan terhadap pekerjaan Tuhan merupakan satu tema lazim dalam kedua-dua kitab Ezra dan Nehemia; oleh itu, tidaklah menghairankan bahawa pembinaan semula rumah Tuhan dan Yerusalem telah menimbulkan penentangan dan penganiayaan. Di mana sahaja kita berada di dunia hari ini, pekerjaan Tuhan itu ditentang. Syaitan cuba memastikan bahawa Injil tidak tersebar dengan cepat kerana hal itu mengancam kekuasaannya. Di dalam Ezra dan Nehemia, bagaimanakah orang Yahudi menangani tentang itu?

_*Sila kaji pelajaran minggu ini untuk persediaan bagi Sabat, 26 Oktober._