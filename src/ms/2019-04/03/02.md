---
title: 'Panggilan bagi Ezra dan Nehemia'
date: 13/10/2019
---

Kita boleh katakan bahawa Ezra telah dipilih atas pelbagai sebab: (1) dia rela untuk pergi; (2) dia adalah seroang pemimpin; dan (3) dia seorang ahli taurat yang mahir dan seorang guru. Kita juga dapati beberapa alasan yang lain. Namun, terdapat satu ayat yang mungkin yang terbaik menggambarkan mengapa Ezra telah diberikan tugas ini.

`Apakah  yang Ezra 7:10 katakan mengenai Ezra? Bagaimanakah mungkin Ezra telah “menyediakan” atau “menetapkan” hatinya untuk meneliti “Taurat Tuhan” dan melakukannya?`

Perkataan “menyediakan” atau “menetapkan” (bertekad) adalah “kun” dalam Bahasa Ibrani. Perkataan ini  boleh diterjemahkan sebagaai “bersedia, menetapkan, bertekad, menetapkan dengan teguh, menjadi stabil, dan selamat. Oleh itu, makna sebenar pada kenyataan ini boleh membawa maksud bahawa Ezra telah bernekad didalam hatinya atau telah menetapkan di dalam hatinya untuk mencari Tuhan.

Selepas tiba di Yerusalem, Ezra mencontohkan apa yang dimaksudkan dengan berdedikasi kepada Tuhan, dan dia mengajar Firman Tuhan di Yerusalem selama 13 tahun. Mungkin agak kelihatan bagi dia bahawa dia tidak mampu membuat sebarang perubahan selama 13 tahun itu, tetapi kemudian, setelah tembok selesai dibina, umat itu memanggil satu perhimpunan-bukan kerana ada sesiapa yang memaksa mereka, tetapi kerana mereka mahu melakukannya. Firman Tuhan yang mereka telah dengar dari Ezra sudah berakar.

`Mengapakah  Nehemia telah dipilih? Sila baca Nehemia 1:1–11.`

Hati Nehemia ada pada Tuhan dan pada umat itu. Dia menjadi risau apabila dia mengetahui bahawa pekerjaan di Yerusalem telah dihentikan. Nehemia memiliki semangat terhadap perjuangan mereka, dan sama seperti Ezra, dia telah menawarkan diri bagi tugas itu. Tuhan telah menjawab doa dan permintaan mereka. Seringkali kita berpendapat bahawa jika kita menyayangi sesuatu, ia semestinya bukan berasal dari Tuhan kerana Tuhan akan hanya memberikan tugas yang sukar yang mungkin kita tidak mahu melakukannya. Namun, jika kita berjalan bersama Tuhan, keinginan kita untuk melakukan sesuatu yang kita gemari seringkali diberikan oleh Tuhan. Tuhan mahu agar kita gairah melakukan sesuatu untuk Dia.

`Dalam cara apakah anda telah mengalami satu realiti yang Tuhan telah memanggil anda untuk melakukan sesuatu yang anda gemari untukNya?`