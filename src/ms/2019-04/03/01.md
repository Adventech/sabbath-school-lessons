---
title: 'Panggilan Tuhan'
date: 12/10/2019
---

### Bacaan Untuk Pelajaran Minggu Ini
Ezra 7:10; Neh. 1:1–11; Dan. 9:24–27; Daniel 8; Roma. 8:28, 29; Roma 9; Keluaran 3, 4.

> <p>Ayat Hafalan</p>
> “Terpujilah TUHAN, Allah nenek moyang kita, yang dengan demikian menggerakkan hati raja, sehingga ia menyemarakkan rumah TUHAN yang ada di Yerusalem” (Ezra 7:27).

Adakah Tuhan memanggil setiap orang untuk suatu tugas tertentu? Adakah terdapat kriteria yang membuat seseorang itu lebih layak daripada orang lain untuk suatu tugas tertentu? Adakah kriteria ini berbeza di mata manusia daripada di mata Tuhan? Ramai di antara kita mungkin akan menjawab ya, terutama kepada dua soalan terakhir. Ada kalanya Tuhan menyediakan kita, melalui pendidikan atau pengalaman, untuk suatu tugas tertentu; pada masa yang lain, Dia memilih kita untuk berkhidmat hanya kerana kita rela dan rendah hati. Namun, tidak selalu mudah untuk mengetahui apa panggilan Tuhan itu di dalam kehidupan kita. Namun demikian, Alkitab penuh dengan riwayat mengenai umat yang Tuhan pilih untuk suatu tugas tertentu

Apa yang menariknya, Ezra dan Nehemia dipanggil oleh Tuhan untuk satu tugas tertentu: untuk membina semula apa yang dalam reruntuhan. Walau bagaimanapun, membina semula dalam hal ini melibatkan pelbagai tugas. Mereka akan memimpin bangsa Israel kembali ke Yerusalem dan membina semula rumah Tuhan dan kota. Pada masa yang sama, mereka harus mengajar umat itu tentang Tuhan dan di atas segalanya membimbing mereka kembali kepada hubungan yang komited dengan Dia. Inilah yang disebut satu panggilan dari Tuhan, dan suatu panggilan yang penting.

_*Sila kaji pelajaran minggu ini untuk persediaan bagi Sabat, 19 Oktober._