---
title: 'Pandangan Tambahan'
date: 18/10/2019
---

Kajian Tambahan: Sila baca dengan teliti Prophets and Kings, ms. 697-699, berhubung dengan nubuatan 70-minggu dan penggenapannya dalam sejarah.

“Masa kedatangan Kristus, pengurapan-Nya oleh Roh Suci, kematian-Nya, dan penyebaran Injil kepada Bangsa Lain secara khusus telah dinyatakan. Adakah suatu keistimewaan bagi orang Yahudi untuk dapat memahami nubuatan ini, dan menerima penggenapannya dalam misi Yesus. Kristus menegaskan kepada murid-murid-Nya tentang pentingnya mengkaji nubuatan. Merujuk kepada nubuatan yang diberikan kepada Daniel berkenaan dengan zaman mereka, Dia berkata, ‘Para pembaca hendaklah memperhatikannya.’ Matius 24:15. Selepas kebangkitan-Nya Dia menjelaskan kepada murid-murid dalam ‘segala kitab nabi-nabi’ ‘apa yang tertulis tentang Dia.’ Lukas 24:27. Juruselamat telah berbicara melalui semua nabi. ‘Roh Kristus, yang ada di dalam mereka’ ‘memberi kesaksian tentang segala penderitaan yang akan menimpa Kristus dan tentang segala kemuliaan yang menyusul sesudah itu.’ 1 Peter 1:11.”—Ellen G. White, The Desire of Ages, p. 234.

**Soalan Perbincangan**

`Luangkan lebih banyak masa untuk memikirkan idea ini mengenai Tuhan memanggil anda untuk melalukan sesuatu yang anda gemar lakukan. Apakah di antara beberapa prinsip yang boleh anda ikuti untuk mengetahui bahawa anda melakukan kehendak Tuhan, bukan hanya dalam hal sesuatu yang anda suka lakukan, tetapi secara umum?`

`Sila baca riwayat mengenai Yunus dan bagaimana dia menyahut kepada panggilan Tuhan di dalam kehidupannya. Apakah pelajaran yang kita boleh ambil daripada pengalamannya ini? Pada masa yang sama, bandingkan apa yang Yunus telah lakukan dengan apa yang Paulus telah lakukan apabila dia dipanggil oleh Tuhan.(Sila lihat Kisah 9:1-20.) Apakah di antara beberapa perbezaan besar di antara mereka berdua?`

`“Sejarah mengenai Yudas mempamerkan satu kesudahan hidup menyedihkan yang, jika tidak demikian, ia sesuatu yang boleh dihormati oleh Tuhan. Jika sekiranya Yudas mati sebelum perjalanan terakhirnya ke Yerusalem, mungkin dia boleh dianggap sebagai seorang yang layak mendapat tempat di kalangan dua belas murid-murid itu, dan seseorang yang kehilangannya pasti akan dirasai.”—Ellen G. White, The Desire of Ages, ms. 716. Fikirkan mengenai riwayat Yudas Iskariot. Adakah “panggilan” kepadanya itu adalah untuk mengkhianati Yesus? Jika demikian, adakah itu adil baginya? Bagaimanakah kita boleh memahami Yudas dan peluang yang ada padanya berbanding dengan apa yang akhirnya dia lakukan? Apakah pelajaran yang kita boleh ambil daripada kisah ini mengenai kuasa pada pilihan bebas di dalam kehidupan kita?`