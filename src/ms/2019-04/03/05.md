---
title: 'Pilihan Tuhan'
date: 16/10/2019
---

Terdapat banyak bicara mengenai Tuhan melantik atau memilih kita untuk melakukan sesuatu. Ramai yang memiliki pelbagai idea tentang apa makna pemilihan itu. Apakah yang Alkitab katakan mengenai pemilihan terhadap kita?

`Sila  baca Romans 8:28, 29. Untuk apakah Tuhan panggil kita? Untuk apakah Dia memilih kita?`

Petikan ini secara khusus menyatakan bahawa Tuhan menentukan manusia supaya serasi dengan gambaran Anak-Nya. Ia tidak mengatakan bahawa Tuhan menentukan kita sama ada untuk diselamatkan atau dihukum dan bahawa kita tidak punya pilihan dalam perkara ini. Dalam kata lain, pemilihan itu adalah bertujuan mentransformasi kita. Kita harus diubah untuk memantulkan Anak Tuhan. Transformasi ini dijanjikan dalam ayat berikut (Roma 8:30), di mana Paulus, penulisnya, mengatakan bahawa mereka yang dipanggil Tuhan itu juga ditahirkan (membuat kita benar) dan dimuliakan (dikuduskan). Oleh itu, kita tidak dibiarkan mengubah diri kita sendiri, tetapi Tuhan berjanji untuk mencapai transformasi ini oleh kuasaNya.

`Sila  baca Roma 9. Apakah jenis pemilihan atau panggilan Tuhan yang dijelaskan di dalam fasal ini?`

Di dalam Roma 9 Paulus membahas pemilihan oleh Tuhan kepada satu tugas khusus. Bangsa Israel telah dipilih untuk membawa berita baik mengenai Tuhan kepada dunia. Ungkapan â€œ"Aku mengasihi Yakub, tetapi membenci Esauâ€ (Rom. 9:13) biasanya disalahfaham sebagai bermaksud bahawa Tuhan hanya mengasihi salah seroang daripada dua beradik ini. Namun, di dalam konteks ayat ini, Paulus berkata bahawa Yakub telah dipilih tetapi Esau tidak. Untuk apakah Yakub dipilih? Menjadi bapa kepada bangsa Israel. Oleh itu, terdapat dua jenis pemilihan yang Tuhan lakukan. Pertama, Tuhan memilih setiap kita untuk keselamatan dan mahu agar kita diubah kepada imej Yesus. Kedua, Tuhan memilih pelbagai manusia untuk suatu tugas khusus.

`Mengapakah ia suatu yang menggalakkan untuk mengetahui bahawa anda ditentukan untuk diselamatkan? Namun, mengapakah hal itu tidak bermakna bahawa pilihan yang anda buat tidak akan menyebabkan anda kehilangan keselamatan yang Tuhan tawarkan?`