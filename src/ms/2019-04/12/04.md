---
title: 'Ezra Bereaksi'
date: 17/12/2019
---

`Sila baca Ezra 9. Bagaimanakah Ezra merespon setelah mendengar tentang perkahwinan campur orang Israel? Ezra 9: 1 dan 2 menyatakan bahawa orang itu "tidak memisahkan diri mereka." Perkataan "memisahkan" digunakan juga dalam ayat-ayat berikut: Imamat 10:10; 11:47; Keluaran 26:33; Kejadian 1: 4, 6, 7, 14, 18.  Apakah yang disiratkan oleh penggunaan perkataan ini tentang isu orang beriman yang menikahi orang yang tidak beriman?`

Orang  datang kepada Ezra dengan isu perkawinan campur mereka sendiri. Istilah yang mereka gunakan dengan menyenaraikan bangsa-bangsa yang terlibat dalam kekejian itu menunjukkan pengetahuan mereka tentang Taurat, kerana senarai itu diambil secara langsung dari kisah alkitabiah. Menariknya, para pemimpin orang awam membawa berita itu kepada Ezra, kerana para pemimpin rohani bangsa itu, imam dan orang Lewi juga bersalah atas pelanggaran ini.

"Dalam penyelidikannya tentang sebab-sebab yang membawa kepada penawanan Babel, Ezra telah ketahui bahawa kemurtadan Israel sebahagian besarnya  dapat dikesan disebabkan oleh pergaulan dengan bangsa-bangsa pagan. Dia telah melihat bahawa jika  mereka mematuhi perintah Tuhan untuk memisahkan diri daripada bangsa-bangsa asing di sekeliling mereka, mereka akan terselamat daripada pengalaman yang sedih dan memalukan itu. Sekarang apabila dia mengetahui bahawa tanpa menghiraukan pengajaran masa lampau, orang-orang yang terkenal telah berani melanggar undang-undang yang diberikan sebagai perlindung terhadap kemurtadan, hatinya bergolak. Dia memikirkan kebaikan Tuhan dalam memberikan   umatNya peluang sekali lagi untuk berpijak di tanah air mereka,  dia diselubungi  dengan kemarahan yang benar dan dengan kesedihan atas ketidaksyukuran mereka.”—Ellen G. White, Prophets and Kings, ms. 620

Perkataan "memisahkan" digunakan untuk membezakan entiti. Malahan, ia menandakan perbezaan sepenuh. Dengan pernyataan ini rakyat mengakui mempunyai pengetahuan sebelumnya akan perintah Tuhan   untuk menjauhi agama-agama palsu. Mereka memahami bahawa tiada siapa yang boleh mengatakan bahawa dia yang akan berkahwin dengan pasangan yang tidak seiman tidak akan memberi kesan kepada hubungan perkahwinan itu atau bagaimana mereka membesarkan anak-anak mereka. Mereka menyedari kini betapa seriusnya keadaan itu.

`Apakah yang boleh kita lakukan dalam usaha untuk mengekalkan iman hidup dalam rumah dan keluarga kita, walaupun sekiranya kita telah membuat keputusan yang salah pada masa lalu?`