---
title: 'Menangani Keputusan yang Buruk'
date: 14/12/2019
---

### Bacaan Untuk Pelajaran Minggu Ini
Neh. 13:23–25; Ulangan. 7:3, 4; 2 Kor. 6:14; Ezra 9, 10; 1 Kor. 7:10–17.

> <p>Ayat Hafalan</p>
> “Dan kataku: ‘Ya Tuhanku, aku malu dan mendapat cela, sehingga tidak berani menengadahkan mukaku kepadaMu, ya Tuhanku, karena dosa kami telah menumpuk mengatasi kepala kami dan kesalahan kami telah membubung ke langit’ ” (Ezra 9:6).

Ezra dan Nehemia menjadi pemimpin dalam komuniti di mana berkahwin dengan orang bukan bangsa Israel menjadi perkara biasa. Kedua-dua pemimpin itu sangat mengambil berat tentang hal ini, kerana mereka mahu memimpin bangsa itu ke dalam hubungan yang erat dengan Tuhan. Mereka menyedari pengaruh negatif dari yang orang  tidak percaya atau penyembah berhala terhadap rakyat Israel, kerana mereka telah melihat kesan-kesan buruk sepanjang sejarah. Agama Kanaan tersebar di seluruh Israel sehingga Baal dan Asyera disembah di setiap bukit yang tinggi. Lebih-lebih lagi, pengaruh   oleh pasangan suami isteri terhadap keluarga Israel adalah memudaratkan. Bileam menasihati kaum Moab untuk menghantar wanita mereka kepada orang Israel, yakin bahawa orang Israel akan berpaling daripada Tuhan apabila mereka jatuh hati kepada wanita-wanita ini. Malangnya, dia betul. Bukan sahaja pasangan mempengaruhi satu sama lain, tetapi juga iman anak-anak mereka turut terjejas.

Apakah yang akan dilakukan oleh Ezra dan Nehemia terhadap situasi perkahwinan campur Israel? Adakah mereka akan membiarkan saja atau menentangnya? Minggu ini kita akan melihat cara kedua-dua pemimpin itu menangani masalah ini.

_*Sila kaji pelajaran minggu ini untuk persediaan bagi Sabat, 21 Disember._