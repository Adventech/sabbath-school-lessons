---
title: 'Celaan Nehemia'
date: 16/12/2019
---

`Sila baca Nehemia 13:26, 27. Apakah yang hal ini tunjukkan betapa pentingnya sejarah alkitabiah untuk memberitahu kita tentang bahaya  menyimpang dari jalan yang benar?`

Salomo dibawa lebih dalam ke dalam dosa disebabkan oleh pilihan yang dibuatnya. Adalah tepat untuk mengatakan bahawa Salomo menyebabkan kehancurannya sendiri dengan tidak mematuhi perintah Tuhan untuk raja-raja Israel: "Juga janganlah ia mempunyai banyak isteri, supaya hatinya jangan menyimpang" (Ulangan 17:17). Kehidupan Salomo digunakan sebagai contoh negatif: bukan sahaja dia berkahwin dengan lebih dari seorang isteri, tetapi lebih serius lagi, seperti yang ditunjukkan Nehemia, dia memilih wanita yang bukan penyembah Tuhan.

`Mengapakah Nehemia betul dalam memarahi bangsa itu kerana berkahwin campur dengan orang-orang pagan? Kej 6: 1-4; Kejadian 24: 3, 4; Kejadian 28: 1, 2; Ulangan. 7: 3, 4; dan 2 Kor. 6:14.`

Perintah untuk tidak berkahwin dengan bangsa lain bukanlah berkaitan dengan semangat nasionalisme tetapi tentang penyembahan berhala. Beberapa orang dalam Alkitab berkahwin dengan orang bukan Israel. Musa berkahwin dengan Zipora, seorang wanita Midian; Boaz berkahwin dengan Rut, seorang Moab. Sebaliknya isu  berkahwin dengan bangsa lain dalam perintah ini adalah berkahwin dengan seseorang yang beragama lain atau tiada agama.   Masalahnya adalah bahawa orang-orang pada zaman Ezra dan Nehemia tidak memilih untuk berkahwin dengan orang percaya di dalam Tuhan. Richard M. Davidson, dalam Flame of Yahweh (Peabody, Mass .: Hendrickson Publishers, 2007), menyatakan: "Rencana Eden untuk perkahwinan . . . menyeru keutuhan jiwa raga yang saling melengkapi dari dua pasangan dalam iman rohani serta nilai-nilai penting lainnya. "- Halaman 316. Isteri-isteri pagan dalam kisah ini tidak memilih untuk melepaskan ibadat penyembahan berhala. Akibatnya, Nehemia mungkin lebih sedih daripada marah disebabkan pilihan rakyat, kerana baginya ini menunjukkan kurangnya komitmen yang sebenar kepada Tuhan.

Alkitab memberikan kita beberapa formula untuk beberapa amalan yang akan membuat kita teguh di dalam Tuhan dan direka untuk memaksimumkan kebahagiaan kita. Dengan cara yang sama, perintah untuk berkahwin dengan pasangan yang seiman adalah bertujuan untuk membantu kita menjalani kehidupan yang lebih baik dan untuk menggalakkan kesetiaan bersama kepada Tuhan.

`Prinsip apakah yang boleh kita ambil dari kisah ini hari ini yang dapat membantu kita melindungi iman dan keluarga kita?`