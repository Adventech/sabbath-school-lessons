---
title: 'Ezra Bertindak'
date: 18/12/2019
---

`Sila baca Ezra 10. Bagaimanakah Ezra dan para pemimpin menangani isu perkahwinan campur?`

Secara sebulat suara, seluruh majelis memutuskan untuk menghantar balik isteri-isteri bangsa asing. Apa yang mengagumkan adalah, bahkan mereka yang telah mengawini wanita asing itupun bersetuju dengan rancangan itu, kecuali empat orang yang disebut namanya dalam Ezra 10:15. Orang-orang Yahudi berjanji untuk menghantar balik pasangan mereka, dan mengambil masa tiga bulan untuk rancangan itu dilaksanakan. Pada akhirnya, 113 orang lelaki Yahudi menghantar balik isteri mereka (Ezra 10: 18-43). Menariknya, ayat terakhir (Ezra 10:44) menyatakan bahawa beberapa perkahwinan campur ini sudah mempunyai anak. Menghantar balik/mengusir ibu-ibu dari keluarga yang mempunyai anak-anak adalah tidak rasional atau bukan tindakan yang  tepat bagi pandangan kita. Walau bagaimanapun, kita harus ingat bahawa ini adalah masa yang unik di mana Tuhan telah bermula semula dengan bangsa Yahudi, dan, dalam ertikata, mereka memulakan kembali dengan Dia. Mengikuti Tuhan sepenuhnya menuntut langkah-langkah radikal.

Perkataan khas  yang digunakan dalam Ezra 10:11, 19 untuk "pisahkanlah dirimu" (badal) dan "tinggalkan" (yatza') tidak digunakan di tempat lain di dalam Kitab Suci untuk bercerai. Ezra tentu mengetahui terminologi yang sering digunakan untuk perceraian, tetapi dia memilih untuk tidak menggunakannya. Oleh itu, jelas bahawa Ezra tidak menganggap perkahwinan itu sah selepas didapati bahawa mereka melanggar perintah Taurat. Dengan kata lain, perkahwinan itu telah terbatal kerana perkahwinan itu bertentangan dengan undang-undang. Proses itu membubarkan perkahwinan yang tidak sah. Walau bagaimanapun, kita tidak diberi maklumat mengenai apa yang berlaku kepada isteri-isteri dan anak-anak tersebut dan kesannya terhadap komuniti ini. Mengikut adat masa itu, bekas suami akan bertanggungjawab menghantar balik bekas isteri mereka dan anak-anak mereka. Para isteri biasanya akan kembali ke rumah bapa mereka.

Walau bagaimanapun, seiring berjalannya waktu, beberapa lelaki Yahudi sekali lagi mula berkahwin dengan orang-orang pagan, dan mungkin ada yang kembali kepada isteri-isteri yang mereka telah hantar pulang. Sifat  penyelesaian yang tidak bertahan lama itu boleh dikaitkan dengan sifat manusia dan kitaran naik turun komitmen kita kepada Tuhan. Malah kita yang menganggap diri kita sebagai orang percaya yang kuatpun harus mengakui bahawa kita telah melalui masa-masa kurang pengabdian kepada Tuhan semasa perjalanan kita  dengan Dia boleh, dengan tepat, digambarkan sebagai mengecewakan.  Malangnya, manusia bergelut dengan meletakkan Tuhan terlebih dahulu.

`Apakah pengalaman anda dengan masa-masa "kurang dedikasi kepada Tuhan"? Apakah yang anda pelajari daripada pengalaman itu?`