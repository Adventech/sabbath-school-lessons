---
title: 'Pandangan Tambahan'
date: 20/12/2019
---

Kajian Tambahan: Ellen G. White, “Reformation,” pp. 669-678, in Prophets and Kings.

"Kerja keras dalam tugas yang ditetapkan  Tuhan adalah bahagian penting daripada agama sejati. Manusia harus merebut kedudukan sebagai instrumen   bagi Tuhan untuk  mengerjakan kehendakNya. Tindakan yang cepat dan tegas pada masa yang tepat akan mendapat kejayaan yang gemilang, sementara kelewatan dan pengabaian mengakibatkan kegagalan dan kehinaan bagi Tuhan. Jika para pemimpin dalam jalan kebenaran tidak menunjukkan semangat, jika mereka  acuh tak acuh dan tidak ada sasaran, gereja akan menjadi cuai, tidak peduli, dan mengejar kesenangan; tetapi jika mereka dipenuhi dengan matlamat yang suci untuk melayani Tuhan dan hanya kepadaNya sahaja, jemaat akan bersatu, penuh harapan, dan bersemangat.

"Firman Tuhan penuh dengan perbandingan-perbandingan yang jelas. Dosa dan kekudusan diletakkan berdampingan. Kita boleh ketepikan yang satu dan menerima yang lain. Halaman-halaman yang menggambarkan kebencian, kepalsuan, dan pengkhianatan Sanballat dan Tobia, juga menggambarkan kebaikan, pengabdian, dan pengorbanan diri Ezra dan Nehemia. Kita dibiarkan bebas untuk meniru antara dua, apabila kita memilih. Akibat  yang menakutkan daripada melanggar perintah Tuhan menggantikan berkat-berkat yang terhasil daripada ketaatan. Kita sendiri mesti memutuskan sama ada kita akan menderita yang satu itu atau menikmati yang satu lagi.”—Ellen G. White, Prophets and Kings, ms. 676.

**Soalan Perbincangan**

`Sementara kita membaca kisah-kisah ini, nampaknya ramai orang yang sememangnya tidak taat kepada Tuhan, itulah sebabnya mereka memilih isteri-isteri yang pagan. Oleh itu, Ezra tidak membiarkan mereka begitu saja, dengan cara mereka sendiri, tetapi cuba untuk menegur dan membetulkan mereka dengan harapan untuk mencapai perubahan. Adakah perubahan itu benar-benar berlaku? Dengan mengubah kelakuan mereka, adakah mereka berubah dari dalam? Adakah ibadat mereka kepada Tuhan benar-benar bertumbuh? Bukti apakah yang kita ada bahawa kebanyakan daripada mereka tidak benar-benar berubah? Apakah yang dapat kita pelajari daripada kesilapan mereka tentang betapa pentingnya perubahan hati sebenarnya?`

`Apakah cara-cara yang kita boleh lakukan untuk membantu orang-orang di gereja kita yang mungkin bergelut dengan masalah yang timbul dari perkahwinan yang tidak bijak?`

`Walaupun prinsip-prinsip Tuhan kekal dan mutlak, namun budaya sangat berbeza. Mengapakah kita mesti mengambilkira perbezaan ini sementara kita berusaha untuk menerapkan prinsip-prinsip Tuhan dalam kehidupan dan situasi kita sendiri?`