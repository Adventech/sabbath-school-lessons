---
title: 'Pandangan Tambahan'
date: 04/10/2019
---

Kajian Tambahan: Sila baca Ellen G. White, “Ezra, the Priest and Scribe,” ms. 607–617, di dalam Prophets and Kings.

Perhatikan kerja keras Ezra: “Ezra telah menjadi jurubicara Tuhan, mendidik mereka yang disekelilingnya dalam prinsip yang menguasai syurgawi. Semasa tahun-tahun terakhir riwayatnya, sama ada di dalam istana raja Media-Persia atau di Yerusalem, pekerjaan utamanya ialah sebagai guru. Ketika dia menyampaikan kepada orang lain kebenaran yang dia telah pelajari, kepuyaannya untuk bekerja meningkat. Dia menjadi seorang yang taqwa dan bersemangat. Dia adalah saksi Tuhan kepada dunia tentang kuasa kebenaran Alkitab yang memperkasakan kehidupan sehari-hari.”—Ellen G. White, Prophets and Kings, ms. 609.

“Di dalam pekerjaan pembaharuan yang harus dilaksanakan hari ini, terdapat satu keperluan bagi umat yang, sama seperti Ezra dan Nehemia, tidak akan memperingan atau mengizinkan dosa dan tidak akan mengecut daripada mempertahankan kehormatan Tuhan. Mereka memikul beban kerja ini tidak akan berdiam diri apabila sesuatu kesalahan dilakukan dan mereka juga tidak akan menutupi kejahatan dengan satu perbuatan amal yang palsu. Mereka akan mengingati bahawa Tuhan itu tidak mengenal bulu, bahawa keazaban terhadap sedikit orang boleh membuktikan belas kasihan kepada banyak orang. Mereka akan mengingati juga bahawa di dalam diri dia yang mengutuk kejahatan, Roh Kristus akan sentiasa dinyatakan.”—ms. 675.

**Soalan Perbincangan**

`Sememangnya kita mempunyai banyak janji indah daripada Tuhan. Namun pada masa yang sama, Tuhan tidak memaksakan diri-Nya kepada kita. Apakah pilihan yang mungkin kita ambil di dalam kehidupan kita sendiri yang boleh menghalang penggenapan janji-janji-Nya kepada kita?`

`Sila baca doa di dalam Daniel 9:1–23. Apakah prinsip yang anda lihat di sana yang boleh diaplikasikan dalam cara peribadi kepada kehidupan anda sendiri? Iaitu, apakah yang sedang Daniel lakukan, apakah tingkah lakunya dan apakah yang diminta olehnya? Apakah lagi hal lain yang anda lihat di situ yang boleh digunapakai oleh kita hari ini?`

`Di dalam Pelajaran hari Khamis kita membaca di aman Ellen G. White telah menulis mengenai betapa pentingnya Firman Tuhan itu kepada pelayanan Ezra dan bagaimana dia sangat rajin bekerja untuk menyebarkannya di kalangan umat itu. Apakah pelajaran yang jelas dan penting di sini untuk kita hari ini sehubungan dengan keterutamaan yang Firman Tuhan harus miliki di dalam kehidupan kita dan di dalam gereja?`