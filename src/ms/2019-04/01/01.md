---
title: 'Sabat Petang'
date: 28/09/2019
---

### Bacaan Untuk Pelajaran Minggu Ini
Yer. 25:11, 12; Dan. 9:1, 2; Ezra 4:1–7; Yes. 55:8, 9; Ezra 7:1–28.

> <p>Ayat Hafalan</p>
> “Beginilah perintah Koresh, raja Persia: ‘Segala kerajaan di bumi telah dikaruniakan kepadaku oleh TUHAN, Tuhan semesta langit. Ia menugaskan aku untuk mendirikan rumah bagi-Nya di Yerusalem, yang terletak di Yehuda.’” (Ezra 1:2).

Di dalam tulisan Yeremia, Tuhan telah berjanji bahawa umat-Nya akan kembali pulang selepas 70 tahun dalam buangan di Babilon. Raja Koresh adalah alat yang Tuhan gunakan untuk membolehkan kepulangan ini terjadi. Setelah diurapi oleh Tuhan (Yes. 45:1), Koresh mengeluarkan satu titah pada kira-kira tahun 538 S.M., untuk membebaskan umat Tuhan dan kembali ke negeri mereka dan membangunkan semula Rumah Tuhan.

Tuhanlah yang telah berbicara mengenai Yerusalem (bukan Koresh): “ ‘Baiklah ia dibangun!’ dan tentang Bait Suci: ‘Baiklah diletakkan dasarnya.’” (Isa. 44:28). Tuhan adalah penjamin bahawa Yerusalem akan dibangunkan semula dan Dia telah menggerakkan hati Koresh untuk memberikan kebenaran bagi pembinaan Rumah Tuhan.

Ia suatu selalunya mendorong, juga, untuk melihat umat Tuhan merespon secara positif terhadap tindakan Tuhan: “Maka berkemaslah kepala-kepala kaum keluarga orang Yehuda dan orang Benyamin, serta para imam dan orang-orang Lewi, yakni setiap orang yang hatinya digerakkan Tuhan untuk berangkat pulang dan mendirikan rumah TUHAN yang ada di Yerusalem” (Ezra 1:5).

Di sini kita melihat satu contoh mengenai umat yang merespon secara positif terhadap tindakan Tuhan yang perkasa dan berkemurahan. Tindakan terbaik kita datang daripada kesedaran tentang siapa Tuhan itu dan apa yang Dia telah lakukan dan daripada mengetahui bagaimana dia campurtangan dengan penuh belas kasihan bagi pihak umat-Nya.

_*Sila kaji pelajaran minggu ini untuk persediaan bagi Sabat, Oktober 5._