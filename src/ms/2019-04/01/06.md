---
title: 'Kepentingan pada Pendidikan'
date: 03/10/2019
---

`Sila  baca Ezra 7:6 dan 10. Apakah yang ayat ini ajarkan kepada kita mengenai kepentingan pada pendidikan agama yang betul?`

Ketaatan sepenuh hati Ezra kepada Tuhan dan keputusannya untuk belajar, mempraktik dan mengajarkan Firman Tuhan (Ezra 7:6, 10) telah menyediakannya bagi satu pelayanan yang lebih besar di Israel. Ayat Alkitab secara literal menyatakan bahawa dia telah mengabdikan dirinya kepada pembelajaran, melakukan/membuat dan mengajarkan Hukum Tuhan.

Ellen G. White menyediakan satu pencerahan yang penting: “Lahir dari keturunan keluarga Harun, Ezra telah diberikan latihan sebagai imam; dan sebagai tambahan kepada hal ini dia telah memahami tulisan-tulisan para nujum, tukang-tukang tilik dan orang bijak dari kalangan bangsa Media-Persia. Namun dia tidak berpuas hati dengan keadaan kerohaniannya. Dia rindu untuk seharmoni sepenuhnya dengan Tuhan; dia inginkan kebijaksanaan untuk melaksanakan rencana Ilahi. Oleh itu dia ‘telah bertekad untuk meneliti Taurat TUHAN dan melakukannya.’ Ezra 7:10. Hal ini membuat dia bernekad untuk mengkaji sejarah mengenai umat Tuhan sebagaimana yang dicatatkan di dalam tulisan para nabi dan raja-raja. Dia telah mengkaji buku-buku sejarah dan puisi mengenai Alkitab untuk dapat mengetahui mengapa Tuhan telah membiarkan Yerusalem dimusnahkan dan umat-Nya dibawa sebagai tawanan di negeri orang kafir.”—Prophets and Kings, ms. 608.

“Usaha Ezra dalam membangkitkan semula minat untuk mempelajari Kitab Suci telah diberikan keutamaan melalui kerja-kerja sepajang hayatnya dalam memeliharakan dan menggandakan Tulisan-tulisan Suci. Dia telah mengumpulkan semua salinan undang-undang yang dia dapat cari dan membuat salinannya dan membahagikannya. Oleh itu, jumlah tulisan Firman Tuhan telah berganda dan mampu diberikan kepada ramai orang dan telah memberikan ilmu pengetahuan yang tidak terduga.”—ms 609.

Perhatikan bahawa walaupun Ezra telah banyak mempelajari cara-cara orang akfir, dia melihat itu sebagai tidak benar; oleh itu, dia berusaha untuk mengenali kebenaran dari sumber kebenaran, iaitu Firman Tuhan dan dari “taurat Tuhan.” Dia perlu mengikis banyak perkara dari apa yang dia telah pelajari dari universiti duniawi, kerana, tidak diragukan, kebanyakan daripada apa yang mereka ajarkan adalah salah. Kerana, sejauhmanakah kebaikan dari “tulisan para nujum dan tukang tilik” bagi dirinya?

`Di dalam cara apakah, malah hari ini, kita perlu mengikiskan banyak perkara yang telah diajarkan kepada kita dari dunia ini?`