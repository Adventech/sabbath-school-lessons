---
title: 'Satu Pandangan Tentang Raja-raja dan Peristiwa'
date: 30/09/2019
---

Kumpulan pertama yang kembali itu telah menerima tugas untuk membangun semula Rumah Tuhan. Kita akan pelajari mengenai tentangan terhadap pembinaan Rumah Tuhan itu dalam pelajaran kita kemudian nanti. Sekarang ini kita akan mempelajari mengenai turutan raja-raja Persia yang memerintah semasa pembinaan Rumah Tuhan yang berlanjutan itu dan pembinaan semula kota Yerusalem. Adalah penting bagi kita untuk mempelajari sejarah disebalik kisah mengenai Ezra dan Nehemia kerana ia memberikan satu pencerahan yang lebih mendalam kepada mesej mereka.

`Sila  baca Ezra 4:1–7. Siapakah raja-raja yang disebutkan dan yang sedang berkuasa semasa penentangan terhadap pembinaan Rumah Tuhan itu berlaku?`

Berikut adalah senarai raja Persia, di dalam turutan kronologinya, yang dikaitkan dengan kitab Ezra dan Nehemia, Ia bermula dengan Koresh, yang telah menubuhkan Empayar Persia dan menawan Babilon pada tahun 539 S.M.:

- Koresh II “yang Agung” (559–530 S.M.)
- Cambyses II (530–522 S.M.)
- Darius I (522–486 S.M.)
- Ahasyweros I (485–465 S.M.) (Sebagaimana dikenali dalam Kitab Ester)
- Artahsasta I (465–424 S.M.)

Ketika kita mempelajari kitab ini, adalah sangat penting untuk mengetahui bahawa kemunculan raja-raja ini bukan dalam turutan kronologi. Contohnya, Ezra 4:6–24 diselitkan sebelum fasal 5, yang meneruskan kisah mengenai penentangan terhadap pembinaan Rumah Tuhan. Seterusnya, surat yang melibatkan Ahasyweros I dan Artahsasta I yang digambarkan didalam Ezra 4 berlaku setelah terjadinya peristiwa yang dicatatkan di dalam fasal 5 dan 6, yang berkaitan dengan Darius I. Turutan ini kelihatan seperti mengelirukan kepada pembaca dan ini mungkin telah menyebabkan berlakunya beberapa kekeliruan yang ada pada sesetengah orang selama beberapa abad berlalu sehubungan dengan kitab ini. Ketika kita mempelajarinya pada suku tahun ini, mengetahui turutan peristiwa itu akan membantu kita untuk memahami dengan lebih baik mesej pada Ezra dan Nehemia.

`Berapa kalikah anda mendapati hal-hal di dalam Alkitab yang mengelirukan anda? Bagaimanakah anda boleh belajar untuk percaya kepada Tuhan dan Firman-Nya, waalaupun anda akan menemui hal-hal yang kelihatan seakan-akan tidak berbaloi? Mengapakah hal ini penting untuk anda lakukan? (Lihat Yesaya 55:8, 9.)`