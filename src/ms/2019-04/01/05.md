---
title: 'Titah Artahsasta'
date: 02/10/2019
---

`Sila  baca Ezra 7:11–28. Apakah antara kandungan titah raja itu? Mengapakah arahan ini penting bagi bangsa Israel?`

Titah Artahsasta menyerupai titah pertama raja Koresh. Raja itu menasihati setiap orang yang rela, terutama mereka yang dari keturunan imam, untuk melakukan perjalanan kembali ke Yerusalem. Walaupun menurut dokumen sejarah Murashu, kebanyakan orang Yahudi akhirnya menetap Persia (sebagaimana digambarkan melalui kisah Esther), terdapat mereka yang telah menanti-nantikan peluang untuk memulakan hidup baharu di tanah air moyang mereka. Raja itu mengarahkan sebilangan besar komennya kepada para bendahari di wilayah Trans-Efrat. Para bendahari ini akan memberikan Ezra dengan apapun yang dia perlukan untuk membangunkan semula kota itu dan untuk “menyemarakkan rumah TUHAN” (Ezra 7:27). Akhirnya, raja itu telah mentauliahkan Ezra untuk mempastikan satu pemeliharaan yang betul terhadap Hukum Tuhan dan juga undang-undang di negeri itu dengan menubuhkan satu sistem perundangan. Peraturan dan organisasi yang dihasilkan oleh perintah ini merupakan satu aspek penting bagi mana-mana masyarakat. Tambahan pula, Raja itu telah membuatnya lebih mudah bagi Ezra dan bangsa Israel untuk memulihkan tanah air mereka.

Adakah keprihatinan raja terhadap pemulihan kota itu dan Rumah Tuhan menunjukkan bahawa dia telah menjadi umat percaya keada Tuhan Ezra? Artahsasta menyebut Tuhan itu sebagai “Tuhan Israel, yang tempat kediaman-Nya di Yerusalem” (Ezra 7:15). Istilah yang raja itu gunakan terhadap Tuhan Israel menunjukkan bahawa dia melihat Tuhan itu sebagai salah satu dewa yang perlu diberikan hadiah demi menyenangkannya. Dia tidak mahu dewa setempat ini menjadi murka terhadapnya dan anak-anaknya (Ezra 7:23). Tambahan pula, kita harus perhatikan bahawa tahun 457 S.M. adalah juga tahun pemberontakan oleh Mesir melawan kerajaan Persia; oleh itu, kemungkinan besar tindakan baik oleh raja itu bertujuan untuk mendapat kesetiaan dari wilayah Yehuda.

Malangnya, disebalik interaksi yang ada pada raja itu dengan Ezra dan Nehemia, itu tidak membuatkannya percaya kepada Tuhan. Sekurang-kurangnya tiada di dalam ayat itu yang menunjukkan bahawa dia telah bertaubat. Hal ini menunjukkan bahawa Tuhan boleh menggunakan orang yang tidak bertaubat untuk melaksanakan rencana-Nya di dunia ini.

`Walaupun ditengah-tengah kesakitan dan penderitaan, bagaimanakah kita boleh belajar untuk percaya kepada kedaulatan Tuhan ke atas dunia ini, sebagaimana yang dilihat di sini?`