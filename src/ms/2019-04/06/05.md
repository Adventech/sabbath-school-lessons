---
title: 'Respon Dari Rakyat'
date: 06/11/2019
---

Ketika Ezra membuka Firman Tuhan, iaitu Taurat Ibrani, umat itu berdiri. Sebelum Ezra membaca, dia memberkati Tuhan. Selepas dia membaca, rakyat itu merespon dengan “Amen, Amen!” (Neh. 8:5, 6) serentak ketika mereka mengangkat tangan ke arah surga. Mereka kemudian menundukkan kepala mereka dan menyembah dengan muka mereka menghadap ke tanah.

`Sila  baca Nehemia 8:9–12. Mengapakah para pemimpin memberitahu orang ramai itu untuk tidak “berdukacita dan menangis”?`

“Oleh, pada tahun-tahun kemudiannya, ketika hukum Tuhan dibacakan di Yerusalem kepada para bekas tawanan yang kembali dari Babilon itu dan orang ramai menangis kerana pelanggaran mereka, kata-kata berkemurahan itu dilafazkan: ‘Jangan kamu berdukacita dan menangis!, … Pergilah kamu, makanlah sedap-sedapan dan minumlah minuman manis dan kirimlah sebagian kepada mereka yang tidak sedia apa-apa, karena hari ini adalah kudus bagi Tuhan kita! Jangan kamu bersusah hati, sebab sukacita karena TUHAN itulah perlindunganmu!.’ Nehemia 8:9, 10.”— Ellen G. White, The Ministry of Healing, p. 281.

Ketika orang mendengar kata-kata Tuhan, mereka merasai dosa mereka sendiri dan mulai menangis. Apabila Tuhan menyatakan diri-Nya kepada kita dan kita mula memahami bahawa Tuhan itu penuh dengan cinta, kebaikan, belas kasihan dan kesetiaan, maka kekurangan dan kegagalan kita sendiri untuk menjadi apa yang kita seharusnya terpapar dihadapan kita. Ketika melihat kesucian Tuhan melalui Firman-Nya menyebabkan kita melihat kekurangan diri kita sendiri di dalam terang yang baharu. Kesedaran ini menyebabkan bangsa Israel menangis dan meratap, tetapi mereka tidak harus berduka, “sukacita kerana TUHAN itulah perlindunganmu” (Neh 8:11). Dalam kata lain, disebalik kegagalan mereka, mereka boleh percayai kepada kuasa Tuhan.

Hari ini juga merupakan hari istimewa, hari kudus, Perayaan Trompet (Rosh Hashanah), di mana bunyi tiupan pendek trompet itu menunjukkan pentingnya persiapan "hati" untuk berhadapan penghakiman Tuhan (Hari Pendamaian, yang disambut pada ke-10 hari bulan Tishri). Meniup trompet menandakan panggilan untuk berdiri di hadapan Tuhan dan bertaubat. Kerana hari itu diadakan untuk mengingatkan umat untuk berpaling kepada Tuhan, tangisan dan berkabung dapat difahami. Tetapi para pemimpin mengingatkan mereka bahawa apabila mereka telah bertaubat, Tuhan telah mendengarnya dan oleh itu sudah tiba waktunya untuk bersukacita di dalam pengampunan Tuhan.

`Apakah yang hal ini harus kita katakan kepada kita tentang betapa buruk dosa sehingga meletakkan Yesus di kayu salib sebagai satu-satunya jalan untuk menyelesaikan masalah dosa dan memberi harapan kepada kita?`