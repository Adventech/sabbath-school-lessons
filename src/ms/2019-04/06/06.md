---
title: 'Sukacita Tuhan'
date: 07/11/2019
---

Ungkapan “sukacita karena TUHAN itulah perlindunganmu” (Neh 8:11) berfungsi sebagai peringatan bahawa adalah kehendak Tuhan yang kita bersukacita dan menikmati kehidupan. Apa yang terutama ialah, ini bukan sekadar suatu jenis sukacita biasa, tetapi satu sukacita yang lahir kerana kita mengenal Tuhan dan realiti pada kasih-Nya. Bersukacita di dalam Tuhan, di dalam kebaikan-Nya, dan bergembira kerana segala yang Tuhan telah sediakan bagi kita adalah sesuatu yang kita harus berusaha untuk melakukan setiap hari. Tambahan pula, bergembira didalam Tuhan memberikan kita kekuatan untuk menghadapi hari ini dan untuk menangani apa yang akan muncuk di hadapan kita.

`Sila  baca Nehemia 8:13–18. Apakah yang berlaku di sini, dan apa yang hal ini beritahu kepada kita tentang umat  dan pemimpin mereka pada masa ini?`

Keesokan harinya para pemimpin rakyat itu datang kepada Ezra untuk mempelajari lebih lanjut lagi daripada kitab Tuhan. Inisiatif yang ditunjukkan oleh para pemimpin iut menunjukkan keinginan mereka untuk memimpin umat itu kepada Tuhan. Mereka memahami bahawa memimpin umat dalam cara yang betul tidak akan terjadi jika mereka sendiri tidak mencari Tuhan dan berusaha mendapatlan pengetahuan dari-Nya.

`Sila baca Imamat 23: 39-43. Apakah yang diperintahkan Israel untuk dilakukan, dan mengapa?`

Perhatikan bahawa di dalam Nehemia 8:15, ayat itu merujuk kepada hakikat bahawa apa yang mereka sedang lakukan adakan menurut apat yang “tertulis.” Kita lihat di sini satu lagi contoh bagaimana umat itu kini mahu menuruti Firman Allah, dengan idealnya kerana selepas beberapa dekad dalam penawanan, mereka telah mempelajari pelajaran tentang ketidaktaatan. Juga, dalam ayat-ayat dari kitab Imamat, mereka akan merayakan perayaan itu dan “bersukaria di hadapan TUHANmu, tujuh hari lamanya” (Im 23:40). Dalam kata lain, ketika mereka mengingati tindakan belas kasihan, rahmat dan keselamatan Tuhan, umat harus bersukacita dengan apa yang Tuhan telah lakukan untuk mereka.

`Fikirkan tentang apa yang telah diberikan kepada kita di dalam Yesus, yang dilambangkan di dalam semua perayaan Israel purba. Bagaimanakah kita dapat belajar untuk bersukacita dalam Tuhan walaupun pada masa pencubaan yang menyukarkan dan menyakitkan? Mengapakah, terutamanya pada masa seperti ini, adalah penting untuk kita berbuat demikian?`