---
title: 'Pembacaan Firman'
date: 02/11/2019
---

### Bacaan Untuk Pelajaran Minggu Ini
Neh. 8:1–8, Ula. 31:9–13, Mat. 17:5, Kisah 8:26–38, Neh. 8:9–12, Im. 23:39–43.

> <p>Ayat Hafalan</p>
> “Bagian-bagian dari pada kitab itu, yakni Taurat Allah, dibacakan dengan jelas, dengan diberi keterangan-keterangan, sehingga pembacaan dimengerti” (Nehemia 8:9).

Tembok Yerusalem akhirnya siap dibina semula. Dengan pintu gerbangnya siap ditempatkan, bangsa Israel, di bawah pimpinan Nehemia, telah menyelesaikan tugas mereka yang utama. Apabila tembok itu selesai, para bangsa di sekeliling mereka merasa kagum dan mengakui bahawa ini pekerjaan itu telah “dilaksanakan dengan bantuan. . . Tuhan "(Neh. 6:16). Pihak musuh menyedari bahawa Tuhan Israel adalah nyata kerana, disebalik penentangan dan kebencian yang luar biasa yang dialami oleh umat Israel, mereka masih mampu menyelesaikan pekerjaan yang telah mereka lakukan.

Setelah tembok itu siap dibina semula, Nehemia melantik seorang gabenor Yerusalem (iaitu saudaranya Hanani) dan seorang panglima benteng (Hananya). Kedua-dua lelaki dipilih berdasarkan integriti, amanah dan menghormati Tuhan (Neh. 7:2) dan bukannya pada silsilah. Tembok itu selesai pada bulan Elul (bulan ke-6; Neh 6:15)

Apakah yang akan menjadi urusan resmi seterusnya? Fasal yang menyusul di dalam kitab Nehemia (Nehemia 8-10) menggambarkan siri peristiwa penting yang terjadi pada bulan Tishri, iaitu bulan ke-7 (Neh 8:2). Di dalam ayat ini kita dapat melihat beberapa contoh bagaimana umat Israel bertekad untuk menuruti Firman Tuhan dan bagaimana mereka bersukacita di dalamnya.

_*Sila kaji pelajaran minggu ini untuk persediaan bagi Sabat, 9 November._