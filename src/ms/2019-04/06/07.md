---
title: 'Pandangan Tambahan'
date: 08/11/2019
---

Kajian Tambahan: Ellen G. White, “Instructed in the Law of Tuhan,” ms. 661–668, di dalam Prophets and Kings.

“Kini mereka harus menyatakan iman di dalam janji-janjiNya. Tuhan telah menerima pertaubatan mereka; mereka kini bersukacita didalam kepastian terhadap dosa yang sudah diampuni dan pemulihan mereka dengan kehendak Ilahi. . . .

Setiap tindakan sejati untuk berpaling kepada Tuhan membawa kegembiraan yang kekal ke dalam kehidupan. Ketika seorang berdosa menyerahkan diri kepada pengaruh Roh Suci, dia melihat kesalahan dan kemerosotannya sendiri berbanding dengan kesucian pada Pencari hati yang agung. Dia melihat dirinya dikutuk sebagai pesalah. Namun kerana hakikat ini maka dia tidak harus menyerah kepada keputusasaan; kerana pengampunannya telah dijamin. Dia boleh bersukacita dalam kesedaran dosa yang diampuni, dalam kasih Bapa syurgawi yang mengampuni. Kemuliaan Tuhan menyelubungi manusia berdosa yang bertaubat di tangan kasih-Nya, membalut luka mereka, menyucikan mereka dari dosa dan mengenakan kepada mereka pakaian keselamatan.”—Ellen G. White, Prophets and Kings, ms. 668.

**Soalan Perbincangan**

`Dalam keadaan apakah yang mungkin anda alami “sukacita kerana Tuhan” (Neh 8:11) sebagai kekuatan anda? Maksudnya, adakah sesuatu yang perlu kita lakukan untuk mengalami kuasa Tuhan dan pengampunan-Nya di dalam hidup kita? Jika ya, apakah dia?`

`Bagaimanakah kita mendapati satu keseimbangan yang betul dalam meratap atas dosa kita dan pada masa yang sama, bersukacita di dalam Tuhan? Bukankah hal ini bercanggah antara satu sama lain? Bagaimanakah hukum dan injil secara bersama-sama dapat memberikan jawapannya? (Sila lihat Roma 3:19-24.)`

`Sila baca Nehemia 8:11, di mana Nehemia berkata kepada umat itu, “Pergilah kamu, makanlah sedap-sedapan dan minumlah minuman manis dan kirimlah sebagian kepada mereka yang tidak sedia apa-apa, karena hari ini adalah kudus bagi Tuhan kita! Jangan kamu bersusah hati, sebab sukacita karena TUHAN itulah perlindunganmu!” Makanlah lemak, minumlah yang manis, sediakanlah bagi orang yang tidak ada yang disediakan - dan lakukan semua ini kerana “hari ini adalah kudus bagi Tuhan kita”? Apakah yang hal ini ajarkan kita tentang cara kita boleh bersukacita di dalam Tuhan? Apakah maknanya bahawa itu adalah “suci” di dalam konteks ini?`