---
title: 'Membaca dan Mendengar Hukum'
date: 04/11/2019
---

Ezra “membawa Hukum itu” di hadapan perhimpunan itu dibacakan. Apakah yang dia bacakan kepada mereka? Hanya Hukum Sepuluh yang dibaca berulang kali selama setengah hari? Rujukan kepada buku Hukum itu harus difahami sebagai terdiri daripada lima kitab Musa, iaitu kitab Kejadian sampai kitab Ulangan, yang dikenali sebagai Taurat Ibrani. Oleh itu, istilah “hukum,” merangkumi hanya sebahagian daripada apa yang dimasukkan dalam pembacaan; adalah lebih sesuai untuk menterjemahkannya sebagai “arahan.”  Ia adalah arahan Tuhan yang membolehkan kita mengetahui jalan yang harus kita lalui agar tidak terlepas daripada menuju ke sasaran. Apabila Ezra membaca, orang ramai itu mendengar tentang sejarah mereka sebagai umat Tuhan, bermula dengan Penciptaan hingga ke zaman Yosua. Melalui cerita, lagu-lagu, puisi, berkat, dan hukum, mereka diingatkan tentang perjuangan mereka dalam mengikuti Tuhan dan kesetiaan Tuhan kepada mereka. Taurat termasuklah “hukum,” tetapi ia lebih daripada itu; ia menggabungkan sejarah umat Tuhan dan terutamanya ia menjelaskan pimpinan Tuhan. Seterusnya, ia memberi masyarakat itu asal usul dan identiti mereka.

`Sila  baca Nehemia 8: 3; Ulangan 4: 1; 6: 3, 4; Yosua 1: 9; Mazmur 1: 2; Amsal 19:20; Yehezkiel 37: 4; dan Matius 17: 5. Apakah yang ayat ini ajarkan kepada kita tentang bagaimana kita berinteraksi dengan Firman Tuhan?`

Bahawa umat itu yang ingin mendengar Firman Tuhan kemungkinan besar adalah hasil daripada pembacaan dan pengajaran Firman itu oleh Ezra sejak kedatangannya ke Yerusalem sekitar 13 tahun yang sebelum itu. Dia berdedikasi kepada pekerjaan Tuhan dan bertekad untuk membuat perubahan. Firman Tuhan itu menjadi nyata kepada rakyat setelah terus menderus mendengarkannya daripada Ezra. Akibatnya, mereka membuat keputusan sungguh untuk mendengar dan menurutinya kerana mereka berminat mendengar daripada Tuhan. Oleh itu, pada kesempatan ini, mereka menghampiri Taurat itu dengan penuh hormat dan dengan satu keinginan untuk belajar.

Jika kita menyelubungi diri kita di dalam Firman maka ia akan mewujudkan satu kerinduan yang lebih mendalam terhadap hadirat Tuhan di dalam kehidupan kita.

`Bagaimanakah anda mengaitkan diri anda dengan Firman Tuhan? Itulah, walaupun anda mendakwa mempercayainya, namun bagaimanakah dakwaan itu menjadi nyata di dalam hidup anda, dalam ertikata cara anda berusaha mematuhi apa yang diajarkannya? Sejauhmanakah berbezanya kehidupan anda jika anda tidak menuruti Alkitab?`