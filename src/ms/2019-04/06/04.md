---
title: 'Membaca dan Mentafsirkan Firman'
date: 05/11/2019
---

`Sila  baca Nehemia 8:4–8. Bagaimanakah pembacaan Hukum itu dilakukan?`

Terdapat dua kumpulan terdiri daripada 13 orang lelaki bagi setiap kumpulan yang berdiri bersama Ezra semasa membaca. Kumpulan 13 orang yang pertama (Neh 8: 4) membantu membaca Firman Tuhan, dan kumpulan 13 orang yang kedua (Neh 8:7) membantu dalam memahami petikan yang telah dibaca. Kita tidak mempunyai sebarang maklumat mengenai bagaimana acara ini dijalankan di kawasan lapangan terbuka; Walau bagaimanapun, kumpulan yang membantu membaca mungkin memegang kitab Taurat (gulungan kitab Ibrani adalah berat dan perlu bantuan orang lain untuk membukanya) serta membacanya secara berturut-turut dan saling berganti ketika membaca. Memandangkan mereka membaca dari pagi hingga tengah hari, mereka telah mendapatkan cara untuk menjangkau semua orang yang berada di lapangan itu.

Ungkapan “dengan diberi keterangan-keterangan” dan “sehingga pembacaan dimengerti.” (Neh 8:9) boleh merujuk sama ada kepada tafsiran ayat itu atau terjemahannya. Kedua-duanya sama-sama digunakan dalam hal di sini. Rakyat itu telah kembali dari Babilon, tempat mereka tinggal selama bertahun-tahun dan bahasa utama di sana adalah bahasa Aramaik. Oleh itu, mendengar pembacaan dalam bahasa Ibrani mungkin tidak mudah difahami oleh ramai di antara, terutama generasi muda. Pada masa yang sama, pembaca Alkitab boleh mendapat manfaat daripada penjelasan atau komentarinya. Khotbah dan penjelasan membuat ayat itu menjadi hidup dan menggesa para pendengar untuk mengaplikasikan maklumat itu secara peribadi.

`Sila  baca Kisah 8:26–38. Apakah yang berlaku di sini yang sejajar dengan apa yang berlaku di Yerusalem seperti yang disebutkan di dalam ayat di atas? Apakah pelajaran di sini untuk kita?`

Sebagai orang Protestan, kita memahami bahawa umat percaya secara individu harus mengetahui Firman Tuhan untuk diri mereka sendiri dan bahawa kita tidak boleh secara buta menerima kata-kata orang lain tentang suatu kebenaran alkitabiah tanpa mengira autoritinya. Pada masa yang sama, siapakah yang tidak pernah diberkati dengan penjelasan terhadap suatu ayat yang diberikan oleh orang lain? Kita perlu, masing-masing daripada kita, untuk mengetahui apa yang kita percayai untuk diri kita sendiri, tetapi ini tidak bermakna bahawa ada masanya kita tidak mendapat pencerahan oleh ajaran orang lain.