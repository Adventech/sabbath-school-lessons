---
title: 'Rakyat Berhimpun'
date: 03/11/2019
---

`Sila  baca Nehemia 8:1, 2. Apakah yang hal ini seharusnya beritahu kepada kita mengenai betapa pentingnya Firman Tuhan itu kepada umat?`

Aapbila orang Yahudi selesai membina semula tembok itu dan berpindah ke Yerusalem, mereka berkumpul di kawasan lapang Yerusalem pada bulan ketujuh. Bulan ketujuh, iaitu bulan Tishri, adalah bulan paling penting bagi bangsa Israel kerana ia ditahbiskan kepada Pesta Trompet (iaitu persediaan bagi penghakiman Tuhan, iaitu hari pertama dalam bulan tersebut), Hari Pendamaian (Hari Penghakiman, adalah hari ke-10 pada bulan itu), dan Pesta Pondok Daun (pesta memperingati pembebasan umat Tuhan dari Mesir oleh Tuhan dan perbekalan yang Dia berikan selama dalam pengembaraan di padang gurun, iaitu hari ke 15 pada bulan itu). Perhimpunan itu berlangsung pada hari pertama bulan itu, iaitu pada hari Pesta Trompet disambut. Para pemimpin menyerukan kaum lelaki dan wanita bangsa itu untuk menghadiri perhimpunan istimewa ini, melalui pembacaan Hukum, untuk memberikan peluang bagi mereka untuk belajar tentang Tuhan dan sejarah mereka.

Rakyat mengundang Ezra untuk membawa kitab Hukum Musa ke hadapan mereka dan membacanya. Mereka juga membina satu pentas dengan mimbar untuk majlis itu. Ia bukan sesuatu yang dipaksa oleh para pemimpin ke atas Jemaah itu. Sebaliknya, “mereka,’ iaitu rakyat, memberitahu Ezra untuk membawa Kitab itu. Kemungkinan besar Ezra membaca kepada umat itu dari kitab Musa, termasuklah hukum yang diberikan kepada Musa di Gunung Sinai.

`Sila  baca Ulangan 31:9–13. Apakah yang Tuhan beritahu kepada mereka dan apakah pelajaran yang kita boleh ambil dari sini untuk diri kita sendiri?`

Dalam Ulangan 31:9-13, Musa memberitahu orang Israel bahawa, semasa Perayaan Pondok Daun, mereka akan berkumpul dan membacanya bersama Hukum Tuhan dan ia menyebutkan pelbagai kumpulan yang perlu dihimpunkan bersama: lelaki, wanita, kanak-kanak dan orang asing yang menumpang di dalam rumah mereka.

`Pembaca secara literal pada Nehemia 8:1 mengatakan bahawa mereka berkumpul bersama “sebagai satu orang.” Apakah yang hal itu beritahu kepada kita tentang pentingnya perpaduan dikalangan umat percaya?`