---
title: 'Idea Mengenai Perjanjian'
date: 17/11/2019
---

`Sila baca Nehemia 10:1–29 (dan imbas kembali dalam ingatan anda denhan membaza Nehemia 9:36–38). Siapakah yang membuat perjanjian ini, dan mengapakah mereka turut sama di dalam perjanjian itu?`

Walaupun hanya para pemimpin yang menandatangani dokumen itu, teks itu menunjukkan bahawa semua “orang-orang yang lain” turut tergolong dalam “bersumpah kutuk untuk hidup menurut Hukum Tuhan” (Neh 10:28, 29). Apakah yang sangat penting mengenai perjanjian itu sehingga mereka semua mahu masuk ke dalam perjanjian itu dengan Tuhan? Untuk menjawab soalan ini, kita perlu kembali kepada permulaannya, dan memahami idea Alkitab mengenai perjanjian itu.

Perjanjian itu penting kerana ia adalah sebahagian daripada kisah Tuhan dalam menangani bangsa manusia yang berdosa, dan ia menunjukkan hasrat Tuhan untuk berhubungan dengan manusia. Ia juga membolehkan orang ramai untuk menunjukkan keinginan mereka untuk didedikasikan kepada Tuhan.

Kisah penciptaan dalam Alkitab di dalam Kejadian 1 dan 2 mengungkap bukan sahajah penciptaan manusia pertama tetapi hubungan antara mereka dan Tuhan, dan antara satu sama lain, juga. Walau bagaimanapun, dosa memasuki dunia ini dan memutuskan semua hubungan tersebut. Dosa adalah antitesis penciptaan, iaitu disebaliknya dosa menyahkan penciptaan (mewujudkan kematian).

Genealogi Adam akhirnya berpecah, ketika Kain memilih kejahatan (Kejadian 4: 8-19) dan Seth memeluk Tuhan (Kej 5: 3-24). Genealogi Kain memuncak kepada Lamekh (Kejadian 4: 17-19), generasi ketujuh (merangkumi semua) dari Adam, yang memperkenalkan poligami. Keganasan dan balas dendam pada silsilah Kain  menojol dalam persamaan silsilah sejajar dengan keturunan Seth yang setia. Silsilah Seth juga dihitungkan, tetapi yang ketujuh di baris ini ialah Enoch, yang "berjalan dengan Tuhan" (Kejadian 5:24) dan dibawa ke syurga.

Malangnya, dunia mengamalkan kejahatan lebih daripada memeluk Tuhan, dan ia tiba pada satu titik ketika garis keturunan yang setia itu menjadi sangat kecil, dan tidak lama lagi mungkin tidak ada keluarga yang tertinggal yang melaluinya Tuhan dapat menggenapi firmanNya dalam mengutus Benih yang dijanjikan untuk menyelamatkan manusia. Pada saat itu, Tuhan campur tangan dengan air bah. Namun, air bah itu adalah penciptaan semula, pembalikan dan pemusnahan kehidupan, tetapi Tuhan hanya menghancurkan apa yang manusia telah musnahkan (Kejadian 6: 11-13).

`Bagaimanakah anda mengalami realiti kuasa dosa yang memusnahkan ini? Apakah satu-satunya kuasa menentang dosa, dan bagaimanakah kita memanfaatkannya?`