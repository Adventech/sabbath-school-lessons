---
title: 'Bait Suci'
date: 21/11/2019
---

`Look at Nehemia 10:32–39 again. Mengapakah upacara bait suci itu penting bagi bangsa Israel sebagaimana ditunjukkan melalui kenyataan “Kami tidak akan membiarkan rumah Allah kami” (Neh. 10:39)? Mengapakah bait suci itu sangat penting bagi iman secara keseluruhan? (sila lihat juga Ibr. 8:1–7.)`

Bangsa Israel berjanji untuk menjaga rumah Tuhan itu. Walaupun mereka berupa satu kumpulan kecil yang ditindas dari segi kewangan oleh para raja, namun mereka memutuskan bahawa mereka perlu memberi daripada sedikit yang mereka miliki agar bait suci itu berkembang maju dan bukan sekadar bertahan. Oleh itu, mereka memutuskan untuk memberi sepertiga daripada satu shekel untuk persembahan kepada bait suci setiap tahun, bukan sekadar apabila banci berlaku, seperti yang dituntut oleh undang-undang. Bangsa itu melihat keperluan yang melampaui daripada apa yang diperlukan. Di samping itu, mereka memberi mengagihkan tanggungjawab untuk membakar kayu api di atas mezbah itu kepada keluarga tertentu, kerana mereka mengakui bahawa tanpa organisasi amalan tersebut akan pupus.

Hasil pertama, anak sulung dan persepuluhan dan persembahan adalah aspek pelayanan bait suci yang menyediakan keperluan pelayanan para imam dan orang Lewi. Sepersepuluh daripada segala-galanya adalah untuk orang Lewi. Juga, anak sulung ditebus dengan wang dan hal ini ditambahkan kepada jumlah yang diterima oleh orang Lewi. Namun, sepersepuluh daripada sepersepuluh yang orang Lewi terima akan diberikan kepada para imam.

Bait Suci ini berfungsi sebagai nadi jantung bagi bangsa Israel. Ia sangat penting kepada iman mereka sehingga tragedi terbesar yang terjadi ialah apabila Nebukadnezar merobohkan bait itu dan membawa bersamanya segala objek suci.

Apabila bait suci itu diurus dengan betul, maka ia memberikan kehidupan rohani cergas kepada bangsa itu kerana ia menunjuk kepada umat itu satu penyelesaian mutlak kepada masalah dosa, yang dinyatakan melalui kematian seekor anak domba. Apabila Yesus mati di kayu salib, penyelesaian itu diberikan (Roma 5: 5-10). Tambahan pula, melalui upacara Hari Pendamaian yang diadakan pada setiap tahun, umat itu akan mempelajari bahawa pada akhirnya Tuhan mempunyai rancangan untuk menghapuskan kejahatan dan dosa selama-lamanya. Dalam kata lain, Bait Suci itu berfungsi sebagai satu penetapan untuk menyatakan kepada umat itu mengenai seluruh rencana keselamatan. Pelajaran yang boleh kita peroleh melalui melihat upacara bait suci ini adalah sangat besar dan diperlukan untuk memberi kita gambaran yang lebih besar tentang sifat Tuhan dan untuk memberi pencerahan yang lebih mengenai rencana keselamatan.

Apabila Yesus mati di kayu salib, penyelesaian itu telah disediakan (Roma 5:5-10).

`“Perkataan ini benar dan patut diterima sepenuhnya: ‘Kristus Yesus datang ke dunia untuk menyelamatkan orang berdosa,’ dan di antara mereka akulah yang paling berdosa” (1 Tim. 1:15). Apakah yang menjadi pengharapan Paulus dan bagaimanakah kita boleh membuatnya menjadi pengharapan kita juga?`