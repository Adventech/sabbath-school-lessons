---
title: 'Tuhan dan Perjanjian'
date: 16/11/2019
---

### Bacaan Untuk Pelajaran Minggu Ini</p>
Neh. 10:1–29, Kej. 4:8–19, Ibr. 13:20, Yosua 24, Neh. 10:30–39, Ibr. 8:1–7.

> <p>Ayat Hafalan</p>
> “Berdasarkan semuanya ini kami mengikat perjanjian yang teguh yang kami catat dengan dibubuhi meterai para pemimpin kami, orang-orang Lewi kami dan para imam kami.’ . . . Kami tidak akan membiarkan rumah Allah kami.” (Nehemia 9:38; 10:39).

Apakah maksud Bible apabila ia mengatakan mengenai “perjanjian”? Penjelasan paling mudah mengenai perjanjian seperti ini adalah bahawa ia adalah satu penetapan persehubungan di sisi undang-undang di antara Tuhan dan umatNya. Tuhan berkata, “Kamu adalah umat-Ku, dan Aku adalah Tuhanmu.” Selain daripada hal yang disebutkan di sini, kita dapati penggunaan perjanjian bertulis di kalangan orang lain pada zaman dunia purba, sering di antara pemimpin dan para wali yang berada di bawahnya.

Perjanjian ini ditetapkan kerana ianya memberi manfaat kepada kedua-dua pihak. Pemimpin akan menjaga rakyat dan rakyat akan membayar cukainya. Tetapi dengan Tuhan, perjanjian itu berbeza. Tuhan tidak sebenarnya tidak mendapat apa-apa daripada perjanjian itu, namun Dia berjanji untuk setia kepadanya, walaupun umat tidak setia. Sesungguhnya berkat dan kutukan yang mengiringi perjanjian itu membolehkan umat Israel mengetahui apabila perkara buruk mula berlaku kepada mereka bahawa mereka telah melanggar perjanjian itu.

Minggu ini, kita akan melihat pada perjanjian yang diperbaharui oleh Israel dengan Tuhan, di dalam Nehemia 10, dan juga membahas beberapa maklumat umum mengenai sejarah dan kepentingan pada perjanjian di dalam Alkitab.

_*Sila kaji pelajaran minggu ini untuk persediaan bagi Sabat, 23 November._