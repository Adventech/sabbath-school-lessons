---
title: 'Struktur Perjanjian'
date: 19/11/2019
---

Para sarjana Alkitab menyedari bahawa ada struktur tipikal kepada perjanjian-perjanjian alkitabiah; hal ini juga terdapat di dalam perjanjian yang dibuat oleh orang Het purba. Iaitu, Tuhan telah menyampaikan kepada rakyat dengan cara yang mereka, di dalam budaya mereka, dapat memahami.

Perjanjian yang lazim pada zaman Israel purba mempunyai bahagian seperti berikut: Mukadimah (siapa Tuhan); prolog sejarah (hubungan masa lalu ditetapkan); ketetapan atau undang-undang; berkat dan kutukan; para saksi, peruntukan khas atau tanda perjanjian itu. Oleh itu, tidaklah menghairankan bahawa Tuhan menggunakan sesuatu yang serupa ketika berkomunikasi dengan umat-Nya pada zaman itu. Dia menggunakan apa yang mereka sudah kenali.

Sebagai contoh, seluruh kitab Ulangan ditulis dalam bentuk perjanjian, kerana Musa mengajak umat Tuhan untuk turut sama menyertai dalam satu hubungan perjanjian baru dengan Tuhan mereka. Ia menyatakan perjanjian itu dalam cara seperti berikut: (1) Mukadimah (Ula 1: 1-5); (2) Prolog sejarah (Ula 1: 6-4: 43); (3) Ketetapan atau undang-undang (Ula 4: 44-26: 19); (4) Berkat dan Kutukan (Ulangan 27-30); (5) Saksi (Ula 30:19); dan akhirnya, (6) Ketetapan khusus (Ula 31: 9-13).

`Sila  baca Yosua 24. Bagaimanakah corak perjanjian ini dinyatakan di dalam fasal ini juga?`

Begitu juga dengan pembaharuan perjanjian yang dibuat oleh Yosua.

Pertama, adakah mukadimahnya yang menyebut di mana Tuhan menyatakan diri-Nya Sendiri sebagai â€œTuhan, TUHAN Israelâ€ (Yos. 24: 2). Kemudian disusuli dengan satu prolog sejarah yang panjang di mana Yosua mengingatkan umat itu tentang apa yang Tuhan telah dilakukan untuk mereka pada masa yang lalu (Yos. 24: 2-13). Selepas sejarah ini, ketentuan atau undang-undang disebutkan (Yos. 24:14, 15, 23), berkat dan kutuk disebutkan (Yos. 24:19, 20), para saksi dikenal pasti (Yosua 24:22, 27), dan peruntukan khusus dinyatakan (Yos. 24:25, 26). Di sini juga, bentuk dasar dari suatu perjanjian digunakan untuk berkomunikasi dengan Israel dan mempamerkan kepada mereka, bukan sahaja pimpinan Tuhan pada masa lalu, tetapi apa yang mereka perlukan lakukan untuk mempertahankan bahagian mereka di dalam perjanjian itu.

`Sila baca Yosua 24:15. Apakah prinsip di sini yang kita boleh gunapakai bagi diri kita sendiri hari ini?`