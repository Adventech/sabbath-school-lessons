---
title: Ikrar
date: 20/11/2019
---

`Sila  baca Nehemia 10:30–39. Apakah empat perkara yang dipersetujui oleh orang Israel sebagai sebahagian daripada perjanjian baru?`

Umat itu berikrar sebagai berikut:

- Tiada perkahwinan campur (tidak ada perkahwinan dengan individu yang boleh memimpin seseorang kepada penyembahan berhala);
- Pemeliharaan Sabat yang sejati (tidak ada gangguan melalui transaksi perniagaan);
- Pelupusan hutang dan pemeliharaan tahun Sabat untuk menjaga golongan miskin dan memberi mereka kebebasan;
- Menyokong melalui kewangan upacara bait suci, upacaranya dan kakitangannya dengan membawa hasil pertama, anak sulung dan persepuluhan, dengan demikian memastikan keberterusan ibadahnya yang sejati.

Tiga ikrar pertama adalah berkenaan dengan hubungan sesama manusia (perkahwinan dan pelupusan hutang) dan hubungan dengan Tuhan (Sabat), sementara yang terakhir (Neh. 10:32–39) adalah berkaitan dengan peraturan bait suci.

Matlamat umat itu adalah untuk menggambarkan bahawa mereka komited kepada perjanjian, dan oleh itu akan melaksanakan cara praktikal untuk membina hubungan mereka dengan Tuhan dan orang lain. Walaupun mereka tidak selalu memelihara perjanjian itu dengan sempurna, namun mereka memahami bahawa tabiat dan amalan yang betul akan mempengaruhi masa depan. Sekiranya bangsa Israel akan menuju ke hala tuju yang betul, maka mereka perlulah menetapkan satu amalan dan tabiat yang sesuai dengan keinginan mereka.  Sekiranya mereka ingin melalui kehidupan yang rapat dengan Tuhan, maka membuat hari Sabat penting dan menjaga bait suci adalah langkah utama ke arah itu.

Malangnya, mereka tidak memelihara ikrar mereka dengan baik, sebagaimana yang digambarkan  di dalam beberapa fasal terakhit kitab Nehemia. Walaupun semua orang tidak memelihara ikrar mereka, namun ada sesetengah diantara mereka yang memeliharanya. Dengan bantuan Tuhan dan mengekalkan fokus kita kepada Dia, kita boleh membina tabiat yang betul dan kekal berada pada jalan yang betul.

`“Melalui cara melatih kehendak yang betul, seluruh perubahan boleh dibuat dalam hidup anda. Dengan menyerahkan kehendak anda kepada Kristus, anda bersekutu dengan kuasa yang berada di atas semua pemerintah-pemerintah dan penguasa-penguasa. Anda akan memiliki kekuatan dari atas untuk memegang anda teguh, dan oleh itu melalui penyerahan berterusan kepada Tuhan maka anda akan dapat menjalani kehidupan baru, malah satu kehidupan beriman.”— Ellen G. White, Steps to Christ, ms. 48. Apaah yang menhalang anda daripada mengalami apa yang dicatatkan di sini?`