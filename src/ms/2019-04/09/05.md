---
title: 'Direndahkan Diri Di Hadapan Tuhan'
date: 27/11/2019
---

`Sila  baca Ulangan 30:1–6. Apakah janji yang diberikan di sini kepada bangsa Ibrani? Apakah semestinya makna janji ini, dan bersama-sama janji yang lain, kepada mereka seperti like Ezra dan Nehemia?`

Ezra dan Nehemia tahu mengenai nubuatan. Mereka tahu bahawa Tuhan akan membawa umat itu pulang kembali dari penawanan. Kita telah lihat di dalam Nehemia 9 bahawa mereka memahami sejarah mereka dan sebab berlakunya masalah mereka. Pada masa yang sama juga, mereka tahu mengenai kemurahan dan pimpinan Tuhan, disebalik dosa mereka.

Dengan demikian, mereka percaya kepada Tuhan yang Dia akan membolehkan kepulangan dari pembuangan itu berjaya dilakukan. Namun demikian, janji-janji ini tidak bermaksud bahawa mereka tidak akan berhadapan dengan banyak cabaran sepanjang perjalanan mereka. Sebahagiuan besar pelajaran pada suku tahun ini, kita telah mempelajari mengenai pencubaan dan kesukaran yang mereka telah hadapi walaupun adanya janji-janji Tuhan.

`Sila  baca Ezra 8:16–23. Pakah cabaran di sini dan bagaimanakah mereka menanganinya?`

Di sebalik janji-janji itu, Ezra tahu betapa berbahaya perjalanan itu nanti. Oleh itu, puasa dan merendahkan diri di hadapan Tuhan adalah cara mengakui betapa mereka sangat bergantung kepada Tuhan atas kejayaan mereka. Pada ketika ini, dengan begitu banyak bahaya yang berada di hadapan mereka, idea untuk memohon bantuan dan perlindungan daripada raja sekurang-kurangnya telah terfikir oleh Ezra. Tetapi pada akhirnya, dia memutuskan untuk tidak berbuat demikian, berbeza dengan Nehemia (Neh. 2: 9), yang mempunyai pengiring untuk melindunginya. Ezra jelas merasakan bahawa jika dia telah meminta kepada raja, maka itu dianggap suatu yang tidak menghormati Tuhan, kerana pada awalnya dia sudah berkata kepada raja, “Tangan Tuhan kami melindungi semua orang yang mencari Dia demi keselamatan mereka, tetapi kuasa murka-Nya menimpa semua orang yang meninggalkan Dia” (Ezra 8:22). Dalam hal ini, semuanya baik belaka untuk mereka, kerana kemudiannya dia menulis (Ezra 8:31) bahawa Tuhan telah melindungi mereka, dan mereka samapi ke destinasi mereka dengan selamat.

`Sudah tentulah kita harus percaya kepada Tuhan untuk segala-galanya. Pada masa yang sama juga, apakah situasi ketika kita meminta pertolongan daripada mereka yang tidak seiman dengan kita? Dalam banyak hal, mengapakah tindakan seperti ini tidak salah, namun mungkin ia lebih sesuai?`