---
title: 'Pencubaan, Kesukaran dan Jadual'
date: 23/11/2019
---

### Bacaan Untuk Pelajaran Minggu Ini
Ezra 1:9–11; Dan. 1:1, 2; Daniel 5; Ula. 30:1–6; Ezra 8:1–23; Neh. 11:1, 2; 12:1–26.

> <p>Ayat Hafalan</p>
> “Menggabungkan diri dengan saudara-saudara mereka, yakni pemuka-pemuka mereka itu. Mereka bersumpah kutuk untuk hidup menurut hukum Allah yang diberikan dengan perantaraan Musa, hamba Allah itu, dan untuk tetap mengikuti dan melakukan segala perintah TUHAN, yakni Tuhan kami, serta segala peraturan dan ketetapan-Nya” (Nehemia 10:29).

Selalunya kita tinggalkan senarai salasilah keturunan dan senarai yang panjang di dalam Alkitab. Tetapi Tuhan mempunyai alasan untuk memasukkannya di sana. Tuhan Alkitabiah adalah Tuhan yang berperincian. Dia memperhatikan butir-butir dan hal ini memberi jaminan kepada kita bahawa kita tidak pernah dilupakan oleh-Nya.

Beberapa contoh salasilah ini menyatakan bahawa Tuhan mengetahui semua hal tentang keluarga kita dan senarai segala perkara ini memberitahu kita bahawa Tuhan peduli apa yang orang lain anggap "tidak penting." Yesus menyatakan bahawa Tuhan menjaga burung pipit dan malah menghitung rambut kita: “Bukankah burung pipit dijual lima ekor dua duit? Sungguhpun demikian tidak seekor pun dari padanya yang dilupakan Allah, bahkan rambut kepalamu pun terhitung semuanya. Kerana itu jangan takut, kerana kamu lebih berharga dari pada banyak burung pipit” (Lukas 12: 6, 7). Tuhan yang peduli tentang butiran ini juga prihatin terhadap kita dan Dia tahu perincian segala hal yang menimbulkan masalah kepada kita.

Oleh itu, kita boleh memiliki keyakinan sepenuh, memupuk kepercayaan dan bersandar di dalam kepastian bahawa Tuhan pedulikan setiap hal di dalam kehidupan kita. Sementara ia suatu yang menghiburkan, sebagaimana seharusnya, ia juga harus memberitahukan kepada kita bahawa kita perlu pedulikan setiap hal juga.

_*Sila kaji pelajaran minggu ini untuk persediaan bagi Sabat, 30 November._