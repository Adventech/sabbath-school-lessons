---
title: 'Di Manakah Para Imam?'
date: 26/11/2019
---

Tidak dipersoalkan—sebagaimana kita telah pelajari kelmarin, apa yang membawa bangsa Yahudi kembali dari Babilon merupakan satu penggenapan nubuatan yang menakjubkan.

Tetapi seperti manapun yang melibatkan manusia, masalah tetap wujud. Salah satu masalah besar ialah, walaupun dengan semua janji-janji indah mengenai pemulihan selepas pembuangan, ramai orang Yahudi tidak mahu kembali ke tanah air nenek moyang mereka. Iaitu, mereka lebih suka tinggal di Babilon.

Mengapakah demikian?

`Sila  baca Ezra 8:1–15. Tumpukan secara khusus kepada ayat 15. Apakah yang menjadi kebimbangan besar di sini, dan mengapakah ia seharusnya menjadi suatu yang membimbangkan bagi seseorang yang mahu mendirikan semula bangsa Israel di bekas tanahairnya?`

Hakikatnya ialah, tidak semua orang Yahudi di Babilon, termasuk beberapa orang Lewi, ingin kembali. Kemungkinan ada beberapa faktor yang turut terlibat. Ramai di antara mereka telah dilahirkan dan dibesarkan di negeri baharu itu dan itu sahaja yang mereka kenali. Ramai yang mungkin tidak mahu melakukan satu perjalanan yang jauh dan pastinya membahaykan untuk ke negeri yang mereka tidak pernah kenali. Akhirnya, di sebalik cabaran yang mereka hadapi, kita tahu bahawa mereka membawa bersama beberapa orang Lewi yang cukup untuk dalam melaksanakan pelayanan dan upacara di dalam di Bait Suci (sila lihat pelajaran Khamis).

“Sehingga kini, orang Yahudi yang tinggal di negeri pembuangan sudah berada di sana selama hampir satu setengah abad. Penggalian kawasan Nippur telah menghasilkan banyak dokumen yang menunjukkan bahawa ramai orang Yahudi yang kaya tinggal di wilayah Mesopotamia pada zaman pemerintahan Artahsasta I. Oleh karena itu, mungkin ia merupakan satu tugas yang sukar bagi Ezra dan rakan-rakannya untuk memujuk sejumlah orang untuk kembali ke tanah air. Kelompok kecil yang kembali ini hanya boleh mengjangkakan satu kehidupan sukar sebagai perintis di tanah air lama mereka, dengan keselesaan yang sangat sedikit berbanding di Babilon. Sehubngan dengan hal-hal seperti ini maka ia suatu yang menghairankan untuk mendapati Ezra yang berjaya memujuk hampir 2,000 keluarga yang turut serta dengan saudara-mara mereka dan kembali ke tanah air mereka dahulu..”—The SDA Bible Commentary, vol. 3, ms. 376.

`“Untuk masuk ke dalam Kerajaan Tuhan kita harus mengalami banyak sengsara” (Kisah 14:22). Apakah hyang hakikat ini beritahu kepada kita mengenai reality pencubaan dan kesukaran yang dihadapi oleh mereka yang mahu berbakti kepada Tuhan dengan setia?`