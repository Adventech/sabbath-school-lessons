---
title: 'Tuhan Dalam Sejarah'
date: 24/11/2019
---

`Sila  baca Ezra 1:9–11 dan Daniel 1:1, 2. Bagaimanakah ayat di dalam Daniel ini membantu kita memahami apa yang dimaksudkan oleh Ezra?`

Perhatikan bagaimana perincian diberikan di dalam Ezra, sementara di dalam Daniel gambaran besar itu telah dibentangkan. Namun, secara bersama-sama, ayat ini menunjukkan bahawa Tuhan berada sedang mengawal.

“Sejarah bangsa-bangsa berbicara kepada kita hari ini. Kepada setiap bangsa dan kepada setiap individu Tuhan telah menetapkan satu tempat dalam rencanaNya yang besar. Hari ini manusia dan bangsa-bangsa sedang diuji dengan menjunam di tangan Dia yang tidak berbuat kesilapan. Semuanya adalah oleh pilihan mereka sendiri yang menentukan nasib mereka dan Tuhan mengalahkan semua demi mencapai matlamat-Nya.”— Ellen G. White, Prophets and Kings, ms. 536.

`Sila  baca Daniel 5. Apakah yang ayat ini ajarkan kepada kita mengenai penghakiman ke atas Belsyazar?`

Babilon jatuh pada Oktober, 539 S.M., apabila Koresh, raja tentara Medo-Persia, menaklukinya. Belsyazar, dalam kepalsuannya bergantung kepada kejayaan, kemewahan dan kemasyhurannya, bersikap sangat sombong sehingga dia telah menganjurkan satu majlis jamuan liar pada malam yang akan berakhir dengan kematiannya. Tangan Ilahi telah menulis di dinding istana bahawa hari-harinya telah dihitung dan akan berakhir. Walaupun dia tahu nasib dan kisah pertaubatan Raja Nebukadnezar yang hebat,  namun dia tidak belajar daripada pengalaman itu. Ia sentiasanya suatu yang tragik apabila kita tidak mendengar amaran Tuhan dan tidak menuruti perintah -Nya.

Nabi Daniel sentiasa berada di sana etapi dia telah diabaikan. Apabila kita hilang kesedaran terhadap kesucian Tuhan dan kehadiran-Nya di dalam hidup kita maka kita akan melangkah di dalam laluan ditemani dengan komplikasi, masalah dan targedi yang akhirnya berkesudahan dalam kematian.

`Setelah menceritakan kisah Nebukadnezar kepada raja itu, Daniel berkata, “Tetapi tuanku, Belsyazar, anaknya, tidak merendahkan diri, walaupun tuanku mengetahui semuanya ini” (Dan 5:22). Bagaimanakah kita dapat memastikan bahawa kita, dalam konteks kita sendiri, tidak akan membuat kesilapan sama yang dilakukan oleh Belsyazar? Bagaimanakah realiti salib itu membuat kita sentiasa merendahkan diri di hadapan Tuhan?`