---
title: 'Nehemia Berbicara'
date: 08/10/2019
---

Nehemia 1:11 mengatakan bahawa Nehemia merupakan juru minuman raja. Bagi kita, pekerjaan ini mungkin kelihatannya seperti satu pekerjaan yang tidak penting tetapi para juru minuman boleh jadi orang yang berpengaruh kuat oleh kerana mereka memiliki hubungan yang tetap dan rapat kepada raja. Para juru minuman merasa minuman-minuman untuk raja bagi mencegah penyakit atau kematian raja. Herodotus menunjukkan bahawa orang-orang Persia menganggap pembawa minuman diraja sebagai orang yang terhormat kerana mereka dipandang sebagai pegawai berpangkat tinggi. Sebagai contoh, juru minuman raja Esar-Hadon dari Asyur merupakan juga seorang ketua menteri di kerajaan. Oleh yang demikian, Nehemia memegang satu kedudukan tinggi dalam kerajaan dan disebabkan hubungannya dengan raja, maka dia meminta bersungguh-sungguh dengan Tuhan untuk menggunakan dia berbicara kepada raja tentang situasi di Yehuda.

`Baca  Nehemia 2:1â€“8. Apakah yang berlaku hasil daripada doa dan puasa Nehemia?`

Doa itu dijawab pada bulan Nisan iaitu lebih kurang pada bulan April tahun 444 sm. Empat bulan telah berlalu sejak Hanani dan orang Yahudi membawa perkhabaran yang tidak menyenangkan tentang Yerusalem kepada Nehemia. Selama empat bulan, Nehemia berdoa dan berpuasa serta setiap hari ianya kelihatan baginya seolah-olah Tuhan tidak menjawab. Tetapi waktu Tuhan sentiasa sempurna. Tuhan menyediakan raja untuk mendengar Nehemia dan memberikan sambutan yang menggalakkan.

Ia bukan suatu perkara yang biasa berlaku secara harian untuk di mana pembawa minuman dilepaskan daripada tugasannya buat seketika untuk menjadi seorang gabenor di suatu negeri yang lain. Tuhan berbicara melalui Nehemia dan menggerakkan hati Raja Artahsasta I dari Persia untuk melantik Nehemia sebagai gabenor di wilayah Yehuda. Hakikat bahawa permaisuri ada disebutkan membayangkan bahawa ini berkemungkinan satu pertemuan peribadi kerana ianya bukan satu kebiasaan bagi seorang permaisuri untuk sentiasa hadir pada jamuan-jamuan makan rasmi. Nehemia tidak segera menyebutkan Yerusalem agar mengelakkan raja itu daripada mempunyai idea-idea prasangka tetapi sebaliknya dia membuat satu rayuan beremosi kepada raja tentang sesuatu yang peribadi baginya. Pada waktu tempat terperinci itu disebutkan, raja itu telah dimenangi.

`Dalam cara apakah kita dapat melihat satu keselarian antara kedudukan Nehemia di dalam istana ini dan kedudukan Daniel di Babel? Apakah yang ia katakan tentang sifat Nehemia sehingga raja itu kelihatannya begitu positif cenderung kepadanya?`