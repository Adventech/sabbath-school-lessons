---
title: 'Doa Nehemia'
date: 07/10/2019
---

`Baca  doa Nehemia yang terdapat dalam Nehemia 1:5–11. Apakah komponen-komponen yang berbeza daripada doa itu? Mengapakah dia memasukkan dirinya di dalam doa itu sebagai yang bersalah?`

* Tuhan yang maha besar dan memiliki kasih setia (Neh. 1:5).
    * Dengarkanlah hambaMu (Neh. 1:6).
        * Pengakuan dosa (Neh. 1:6, 7).
            * Ingatlah janji-janjiMu (Neh. 1:8, 9).
        * Engkau telah menebus kami (Neh. 1:10).
    * Dengarkanlah hambaMu (Neh. 1:11).
* Tuhan mengurniakan keberhasilan dan belas kasihan (Neh. 1:11).

Doa Nehemia merupakan satu penulisan indah yang menceritakan kebesaran Tuhan, keadaan berdosa mereka dan diakhiri dengan satu seruan meminta tolong. Doa itu menyerupai doa Daniel dalam Daniel 9 dan terdapat kemungkinan yang Nehemia biasa dengan doa itu. Ia perlu diberikan perhatian bahawa Nehemia tidak memulakan dengan satu seruan meminta tolong tetapi sebaliknya menyatakan terlebih dahulu kebenaran tentang siapa Tuhan itu yang Maha Besar dan Hebat. Dia juga menunjukkan bahawa Tuhan memelihara perjanjianNya dan berbelas kasihan ke atas mereka yang mengasihi Dia dan sepertinya mengingatkan Tuhan bahawa Dia telah sentiasa setia dan tidak berubah.

Doa itu dalam struktur yang istimewa (digambarkan di atas) bahawa tengah-tengahnya pada ayat 8 di mana Nehemia menyatakan dengan jelas janji-janji Tuhan. Nehemia berkata: “Ingatlah!” Dengan kata lain: Ingatlah, Tuhan, bahawa Engkau berjanji yang Engkau akan mencerai-beraikan kami apabila kami tidak setia tetapi Engkau juga berjanji untuk membawa kami kembali dan memulihkan segala sesuatu. Oleh kerana yang pertama telah terjadi, maka sekaranglah masanya untuk menggenapi janji yang kedua kerana kami sedang kembali kepadaMu. Nehemia tidak takut untuk menuntut janji-janji Tuhan dan mengingatkan Tuhan tentang semuanya itu. Sudah tentu, bukan kerana Tuhan tidak tahu atau tidak ingat terhadap janji-janjiNya. Sebaliknya, Tuhan merasa senang dengan kerelaan kita unrtuk menuntut janji-nya. Dia mahu kita percaya dalam semuanya itu dan mahu agar kita mengucapkannya dengan nyaring kepada-nya. Dengan menyatakan secara lisan apa yang Tuhan telah janjikan kita, kita dapat dikuatkan dalam azam kita sendiri untuk percaya kepada janji-janji itu terutama sekali pada waktu ketika segala sesuatu kelihatan seolah-olah tiada harapan.

`Apakah beberapa janji Tuhan yang anda dapat tuntut untuk dirimu sekarang ini? Mengapakah ianya penting tidak pernah berputus asa untuk  menuntut janji-janji itu? (Lagipun, jika anda berputus asa, apa yang tertinggal?)`