---
title: 'Nehemia Bersedia untuk Tugasannya'
date: 10/10/2019
---

Tidak dipersoalkan bahawa Tuhan telah memanggil Nehemia kepada tugasan ini dan akan menyediakan semua yang dia akan perlukan. Dilengkapi dengan pengetahuan tentang janji-janji Tuhan dan kepastian terhadap panggilan oleh Tuhan, maka Nehemia meneruskan rancangannya. Tetapi dia bergerak ke depan dengan hati-hati dan penuh dengan doa yang tekun. Dengan kata lain, walaupun dia mengetahui Tuhan bersama dengan dia, namun pengetahuan ini tidak menghalang dia daripada dasar berfikir secara teliti apa yang harus dia akan lakukan.

`Baca Nehemia 2:11–20. Apakah yang Nehemia lakukan untuk bersedia bagi projek pembangunan semula tembok itu?`

Pelajaran-Pelajaran Kepimpinan:  Pelajaran 1: Nehemia tidak memberitahukan sesiapapun tentang rancangan-rancangan untuk Yerusalem yang “diberikan Tuhanku dalam hatiku” (Neh. 2:12). Bukan saja dia tidak memberitahukan musuh itu malah dia merahsiakan daripada para pemimpin Yahudi juga. Dia sedang dalam misi meninjau untuk melihat dan mencari tahu apa yang perlu dilakukan.  Pelajaran 2: Sebelum menyatakan sesuatu apapun, terlebih dahulu Nehemia melakukan kerja rumahnya dan merancang semua pekerjaan yang akan diperlukan.  Pelajaran 3: Apabila dia berbicara tentang tugasan itu, Nehemia terlebih dahulu menggaris besarkan apa yang Tuhan telah lakukan setakat ini untuk memimpin ekspedisi ini dan kemudian dia menambahkan kata-kata daripada raja. Dia mendorong sebelum meminta komitmen. Satu keajaiban mencukupi apabila bangsa Yahudi menyambut begitu baik dan berkeputusan untuk membangun meskipun tentangan akan datang. Tuhan telah menyediakan bukan saja raja itu melalui doa dan puasa Nehemia malah orang-orang Yahudi juga supaya mereka menyambut dengan teguh dan berani.

`Baca Nehemia 2:19, 20. Apakah yang ayat-ayat ini beritahukan kita tentang iman Nehemia? Bagaimanakah kuatnya teks seperti Ulangan 7:9, Mazmur 23:1–6 dan Bilangan 23:19 telah membantu Nehemia?`

Perbualan-perbualan kita menyatakan siapa kita dan apa yang benar-benar kita percaya. Nehemia cenderung untuk berbicara kata-kata yang memberikan semangat. Dia tidak takut untuk melibatkan Tuhan di dalam semua yang dia katakan dan dia juga memuliakan Dia meskipun ketika orang-orang mengejek dan mentertawakan dia. Walaupun Nehemia menyedari  kebencian yang dirasakan musuh-musuh terhadap mereka, namun dia tidak mengeluarkan Tuhan dan perkataanNya daripada perbualan. Seperti Yusuf di Mesir bertahun-tahun sebelumnya, Nehemia tidak takut untuk mempromosikan TuhanNya di kalangan orang yang tidak percaya kepadaNya.