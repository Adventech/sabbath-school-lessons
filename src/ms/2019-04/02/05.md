---
title: 'Nehemia Diutus'
date: 09/10/2019
---

Raja itu mengutus surat bersama Nehemia kepada Sanbalat orang Horon dan kepada Tobia orang Amon iaitu pegawai-pegawai tinggi di daerah seberang Sungai agar menyediakan jalan untuk apa yang Nehemia akan selesaikan. Tambahan pula, raja itu memerintahkan Asaf penjaga taman atau hutan raja untuk menyediakan Nehemia dengan semua kayu yang diperlukan untuk membina semula kota, tembok-tembok dan pintu-pintu gerbang bait suci.

`Baca  Nehemia 2:9, 10. Apakah yang ayat-ayat ini beritahukan kita mengenai tentangan yang Nehemia dan bangsa Yahudi pada umumnya akan hadapi?`

Nehemia tiba di Yerusalem sekitar tahun 445/444. Tentangan kelihatan seperti muncul malah sebelum pun Nehemia mencuba untuk mengambil sebarang tindakan kerana permintaan yang dihantar kepada gabenor itu telah menimbulkan masalah. Walaupun Tobia adalah nama Yahudi yang bererti “Tuhan itu baik” (anak lelakinya Yohanan juga mempunyai nama Yahudi yang bermaksud “Tuhan itu  berkemurahan”), namun dia berkhidmat sebagai seorang gabenor Amon. Oleh itu, Yerusalem dikelilingi dengan musuh-musuh: Sanbalat iaitu gabenor Samaria di utara, Tobia iaitu gabenor Amon di timur dan Gesyem orang Arab (Neh. 2:18, 19) di selatan yang mengambil alih Edom dan Moab. Malangnya kepimpinan di daerah itu mengelak Nehemia untuk mengambil berat tentang “keadaan” umat yang tertindas. Pembuli tidak bersukacita ke atas nasib baik mereka yang mereka ancam.

“Ketibaan” Nehemiah “di Yerusalem yang diiringi oleh satu pasukan tentera menunjukkan bahawa dia mempunyai satu misi penting, dan ini telah menimbulkan sikap cemburu daripada bangsa kafir yang tinggal berdekatan dengan kota itu yang telah seringkali membangkitkan permusuhan terhadap bangsa Yahudi dengan membebankan mereka dengan kesakitan dan penghinaan. Yang utama dalam pekerjaan jahat ini adalah ketua-ketua tertentu daripada suku kaum ini iaitu Sanbalat orang Horon, Tobia orang Amon dan Gesyem orang Arab. Sejak awal lagi, para pemimpin ini memerhatikan dengan mata yang kritikal pergerakan-pergerakan Nehemia dan berikhtiar dengan setiap cara yang mungkin dalam kuasa mereka untuk menggagalkan rancangannya dan menghalang pekerjaannya.”—Ellen G. White, Prophets and Kings, ms. 635.

`Apakah cerita-cerita Alkitab lain yang anda dapat temui yang menunjukkan bagaimana mereka yang dipanggil Tuhan untuk melakukan kehendakNya akan bersemuka dengan penentangan? Bawa jawapan anda ke kelas pada hari Sabat.`