---
title: 'Nehemia Menerima Berita Buruk'
date: 06/10/2019
---

Buku Nehemia didahului agak sama seperti buku Daniel (baca Dan. 1:1, 2) iaitu dengan berita buruk. Ya, ramai yang telah kembali ke tanahair nenek moyang mereka tetapi hal-hal yang tidak berapa baik berlaku bagi mereka di sana.

`Baca  Nehemia 1:1–4. Mengapakah Nehemia begitu tertekan? Apakah reaksinya kepada berita buruk yang diterimanya?`

Sebahagian orang Yahudi yang dijadikan tawanan beberapa tahun sebelumnya dibawa ke Susan iaitu salah satu daripada empat pusat pentadbiran Empayar Persia di mana Nehemia berkhidmat di istana raja sebagai seorang juru minuman. Istilah yang digunakan bagi “Hanani, salah seorang dari saudara-saudaraku” kemungkinan besar merujuk kepada saudara sedarah atau saudara kandung kerana terdapat satu persamaan tetapi lebih bersifat kekeluargaan merujuk kepada Hanani dalam Nehemia 7:2, walaupun ianya boleh diertikan kepada hanya sekadar seorang yang sebangsanya Israel. Perbualan dengan Hanani kemungkinan besar berlaku di antara pertengahan November dengan pertengahan Disember 445 sm iaitu selang 13 tahun setelah kembalinya Ezra ke Yerusalem. Hanani melaporkan bahawa situasi di Yerusalem adalah buruk sekali. Rakyat telah tidak mampu membina semula Yerusalem dan musuh telah membinasakan tembok-tembok kota itu yang menyebabkannya tidak berdaya dan terbiar.

Nehemia mungkin telah mendengar khabar-khabar angin yang orang-orang Samaria telah memusnahkan tembok-tembok kota itu tetapi dia tidak mendapat jawapan-jawapan yang pasti sehingga ke saat ini. Maka dengan itu, Raja Artahsasta sendirinya memusnahkan harapan mereka yang kembali daripada pembuangan dengan menghentikan perkembangan pembinaan setelah bangsa-bangsa di seberang sungai merungut (Ezra 4).

Walaupun bait suci dibangunkan semula, namun ianya tidak berfungsi sepenuhnya kerana umat yang diperlukan bagi menjalankan upacara bait suci tidak dapat tinggal di Yerusalem. Situasi itu menyedihkan Nehemia sementara implikasi berita itu menusuk jiwanya: bangsa Yahudi tidak dapat memuliakan Tuhan walaupun mereka telah kembali untuk tujuan itu. Sebaliknya, mereka telah mengabaikan rumah Tuhan dan Kota Suci disebabkan oleh ketakutan mereka terhadap musuh dan penindasan.

Jadi, Nehemia dengan sendirinya pergi kepada Tuhan. Dia tidak merungut bahawa orang-orang Yehuda kekurangan iman atau merendah-rendahkan mereka sebagai pengecut atau hanya menerima situasi itu seadanya. Nehemia terus berlutut dan mula berdoa dan berpuasa.

`Dengan berita buruk ini, Nehemia menangis, berpuasa dan berdoa. Apakah yang sepatutnya hal ini katakan kepada kita tentang bagaimanakah kita perlu merayu kepada Tuhan terutamanya ketika masa pencobaan?`