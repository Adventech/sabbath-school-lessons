---
title: 'Pandangan Tambahan'
date: 11/10/2019
---

Renungan Lanjutan: Renungkan “A Man of Opportunity,” ms. 628–634, dalam Prophets and Kings.

Nehemia merupakan seorang yang tekun berdoa: “Nehemia telah sering mencurahkan jiwanya bagi pihak rakyatnya. Tetapi sekarang, sementara dia berdoa, suatu tujuan kudus terbentuk di dalam mindanya. Dia bertekad bahawa jika dia dapat memperolehi persetujuan raja dan bantuan yang diperlukan dalam mendapatkan bahan dan pelaksanaan, dia sendirinya akan berusaha melakukan tugasan membina semula tembok-tembok Yerusalem dan memulihkan kekuatan bangsa Israel. Dan dia meminta Tuhan untuk mengurniakan dia bantuan di hadapan raja itu agar rancangan ini akan dapat dilaksanakan. ‘Biarlah hamba-Mu berhasil hari ini,’ dia memohon dengan bersungguh-sungguh, ‘dan mendapat belas kasihan dari orang ini.’ Empat bulan Nehemia menantikan satu peluang yang baik untuk menyatakan permohonannya kepada raja itu.”—Ellen G. White, Prophets and Kings, ms. 629, 630.

**Soalan Perbincangan**

`Dalam menjawab kepada soalan hari Rabu, apakah maksudnya bahawa dalam seluruh Alkitab—Perjanjian Lama, Perjanjian Baru—semua yang dipanggil oleh Tuhan berdepan dengan tentangan dahsyat? Sebenarnya, apakah maksudnya dalam hampir segala sesuatu yang mereka lakukan? Barangkali satu soalan yang lebih baik adalah: Apakah contoh-contoh yang anda dapat temui tentang seseorang yang dipanggil oleh Tuhan untuk melakukan kehendakNya yang tidak mengalami tentangan? Apakah yang hal ini beritahukan kita tentang bagaimana kita tidak sepatutnya putus asa bahkan sementara melakukan kehendak Tuhan ketika berhadapan dengan halangan-halangan keras dalam menyempurnakan apa yang kita percaya Tuhan telah panggil kita untuk lakukan?`

`Baca Nehemia 2:18. Apakah yang hal ini beritahukan kita tentang kuasa yang satu kesaksian peribadi dapat miliki dan bagaimanakah ianya mustahak dalam mendapatkan sambutan positif yang Nehemia terima daripada orang-orang sebangsanya iaitu Yahudi?`

`Ezra atau Nehemia tidak dapat menyelesaikan apapun juga tanpa bantuan raja. Dengan kata lain, orang-orang Tuhan ini bekerjasama dengan para penguasa politik yang merupakan juga orang kafir. Apakah pelajaran yang kita dapat daripada hal ini tentang bila dan bagaimana kita sebagai sebuah gereja dapat bekerja dengan kuasa-kuasa politik walau siapapun mereka? Pada masa yang sama, apabila melakukan sedemikian, mengapakah gereja mesti sangat berhati-hati?`

`Perhatikan keseluruhan doa Nehemia (Neh. 1:1–11) dalam kelas. Apakah yang anda dapat daripadanya yang dapat membantu memperdalamkan hubungan anda dengan Tuhan? Apakah yang ia ajarkan tentang penyerahan, pengakuan dan menuntut janji-janji?`