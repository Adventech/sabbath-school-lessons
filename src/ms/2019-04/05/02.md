---
title: 'Keluhan Umat'
date: 27/10/2019
---

`Sila  baca Nehemia 5:1â€“5. Apakah yang sedang berlaku di sini? Mengenai apakah keluhan umat itu?`

Masyarakat Yahudi nampaknya telah bersatu di bawah kepimpinan Nehemia dalam menghadapi tekanan dari luar. Tetapi tidak semua dalam keadaan baik bagi bangsa itu yang berdiri berdepan penganiayaan dan mempertahankan diri dari serangan bangsa asing. Walaupun kelihatan kukuh dengan usaha yang bersatu padu berhadapan dengan musuh, namun masyarakat berpecah secara dalaman. Para pemimpin dan golongan kaya telah mengeksploitasikan golongan miskin dan kurang mampu untuk keuntungan mereka sendiri, dan keadaan menjadi sangat buruk sehingga kaum keluarga berseru meminta bantuan. Sesetengah keluarga mengatakan bahawa mereka tidak mempunyai makanan untuk memberi makan kepada anak-anak mereka; sesetengah di antara mereka orang berseru bahawa kerana kebuluran mereka telah menggadai harta mereka dan sekarang tidak mempunyai apa-apa; keluarga lain mengeluh bahawa mereka terpaksa meminjam wang untuk membayar cukai kerajaan Persia dan malah anak-anak mereka dijadikan hamba abdi.

Nampaknya penyebab utama masalah itu ialah kebuluran dan pembayaran cukai yang menyebabkan keluarga lebih miskin memohon bantuan daripada jiran mereka. Kerajaan Persia menuntut cukai sebanyak 350 talenta perak setiap tahun dari wilayah Yehuda (lihat catatan pada Neh 5:1-5 dalam Bible Study Andrews, ms 598). Sekiranya seseorang tidak dapat membayar cukai mandatori yang ditetapkan, sesebuah keluarga biasanya akan menggadaikan harta mereka atau meminjam wang terlebih dahulu. Namun demikian, jika mereka tidak dapat memperoleh wang pada tahun depan, maka mereka perlu melakukan sesuatu mengenai hutang yang mereka perlu bayar tahun ini. Biasanya memperhambakan anak untuk membayar hutang adalah pilihan seterusnya. Mereka sudahpun kehilangan tanah mereka dan sekarang mereka terpaksa menghantar seorang dari kalangan ahli keluarga, biasanya anak-anak, untuk berkhidmat kepada pemiutang untuk menghapuskan hutang tersebut.

Kadangkala di dakam hidup ini kita dapati diri kita dala masalah akibat daripada tindakan kita sendiri; Sudah tentu, ada juga masa kita mengalami sakit atau dalam masalah kewangan yang bukan atas kesilapan kita sendiri. Cerita di atas mengisahkan suatu ketika apabila dasar kerajaan akan merugikan rakyat, yang menuntun kepada kemiskinan yang semakin bertambah buruk. Mereka terperangkap dalam lingkaran kemiskinan yang semakin mendalam dengan tiada jalan keluar.

`Betapa suatu hal menarik bahawa, dahulu sebagaimana halnya sekarang ini, manusia bergelut dengan penindasan ekonomi. Apakah mesej yang harus kita ambil daripada hakikat yang topik ini dan juga Alkitab sering tangani?`