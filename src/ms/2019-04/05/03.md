---
title: 'Melanggar Semangat Pada Hukum'
date: 28/10/2019
---

`Sila  baca Nehemia 5:6–8 (sila lihat juga Keluaran 21:2–7). Mengapakah Nehemia bertindakbalas dengan marah?`

Betapapun sukar bagi kita untuk memahami hari ini, namun hamba abdi merupakan satu budaya biasa dalam dunia zaman purba. Ibu bapa boleh dengan sendirinya menjadi hamba atau dia menjual anak sebagai hamba abdi. Dari segi social dan secara sah, ibu bapa memiliki hak untuk menjual anak lelaki dan anak perempuan mereka. Namun demikian, memandangkan Tuhan itu adalah berkaitan dengan pemberian kebebasan, maka Dia mengawal amalan ini di dalam masyarakat Israel dengan menuntut agar si pemiutang membebaskan hamba abdi mereka pada setiap tujuh tahun. Oleh itu Tuhan melindungi orang daripada menjadi hamba abdi secara tetap dan menunjukkan keinginannya agar semua orang akan hidup dengan bebas.

Walaupun memberi pinjaman dibenarkan oleh undang-undang, namun mengenakan faedah tidak dibenarkan (untuk peraturan alkitabiah terhadap riba -bunga atau faedah-, lihat Keluaran 22: 25-27; Im 25:36, 37; Ul 23:19, 20). Namun demikian, bunga yang dikenakan oleh peminjam adalah kecil berbanding dengan apa yang dikenakan oleh bangsa lain di sekeliling mereka. Mereka diminta membayar satu peratus pada setiap bulan. Cukai di Mesopotamia dari abad ke-7 menunjukkan bunga 50 peratus untuk perak dan 100 peratus untuk bijirin pada setiap tahun. Oleh itu, faedah 12 peratus setahun adalah rendah berbanding amalan bangsa lain di Mesopotamia. Namun pada keseluruhannya, menurut Firman Tuhan, satu-satunya kesalahan yang dilakukan oleh pemiutang adalah dengan mengenakan faedah (Neh. 5:10), dan apa yang menariknya ialah, umat itu langsung tidak menyebutkan hal itu dalam keluhan mereka. Segala-galanya berada di dalam norma sosial dan juga dalam peruntukan undang-undang. Jadi mengapakah Nehemia "sangat marah"? Menariknya ialah, dia tidak bertindak serta merta, tetapi memikirkannya dengan serius.

Hakikat bahawa Nehemia menangani masalah ini dengan tegas adalah sangat mengagumkan. Dia tidak membiarkan keluhan tanpa ditangani hanya kerana secara teknikal ia tidak melanggar undang-undang atau ia suatu yang diterima secara sosial, walaupun ia “baik” berbanding dengan amalan di negeri itu. Adapun yang dilanggari ialah semangat pada hukum itu sendiri. Terutama pada musim kesusahan secara ekonomi, adalah menjadi tugas rakyat untuk saling membantu. Tuhan berada pada pihak orang yang tertindas dan serba kekurangan dan Dia harus menghantar para nabi untuk berbicara mengenai kejahatan dan keganasan yang dilakukan terhadap orang miskin.

`Apakah di antara cara yang, walaupun secara tidak sengaja, kita boleh menuruti tepat seperti yang disuratkan di dalam undang-undang namun melanggar semangat disebaliknya? (sila lihat Mikha 6:8.)`