---
title: 'Satu Sumpah'
date: 30/10/2019
---

`Sila  baca Nehemia 5:12, 13. Mengapakah Nehemia melafazkan satu kutukan terhadap mereka yang tidak melakukan bahagian mereka dalam persetujuan itu?`

Walaupun para pemimpin bersetuju untuk memulihkan dan mengembalikan apa yang mereka telah ambil, namun Nehemia masih tidak berpuas hati dengan sekadar kata-kata. Dia perlu bukti yang kukuh; oleh itu dia membuat mereka bersumpah di hadapan para imam. Tindakan ini juga memberikan kesahihan undang-undang terhadap pengakuan mereka seandainya dia perlu merujuk persetujuan itu kemudian kelak.

Namun, mengapakah dia perlu melafazkan kutukan? Nehemia melakukan satu perbuatan simbolik dengan mengumpul pakaiannya seolah-olah memegang sesuatu di dalamnya dan kemudian menggoncangkan sebagai tanda dia sudah kehilangannya. Oleh itu, mereka yang akan melanggar sumpah ini akan kehilangan segala-galanya. Adalah lazim untuk melafazkan kutukan untuk menarik perhatian orang lain tentang kepentingan pada suatu undang-undang atau peraturan tertentu. Orang ramai juga berkemungkinan tidak akan melanggar undang-undang apabila sumpahan dikaitkan dengan pelanggaran terhadapnya. Nampaknya Nehemia merasakan bahawa ini adalah satu isu penting sehingga dia perlu lakukan sesuatu yang drastik untuk meningkatkan kebarangkalian kejayaannya.

`Apakah  yang ayat di dalam Perjanjian Lama ini ajarkan kepada kita mengenai kesucian pada sumpah bagi orang-orang ini? (Bil. 30:2; Ula. 23:21â€“23; Pkh. 5:4, 5; Imamat. 19:12; Kej. 26:31).`

Pada akhirnya, kata-kata adalah satu pemberian berkuasa yang Tuhan telah berikan kepada manusia; ia wujud sebagai suatu yang sama sekali berbeza daripada apa yang ada pada haiwan. Dan ada kuasa dalam kata-kata kita, malah kuasa pada hidup atau mati. Oleh itu, kita perlu berhati-hati dengan apa yang kita ucapkan, dalam apa yang kita janjikan untuk kita lakukan dan dalam komitmen lisan yang kita buat. Adalah juga penting bahawa perbuatan kita sepadan dengan kata-kata yang kita ungkapkan. Berapa ramaikah orang yang telah menjauhkan diri daripada Kekristianan oleh mereka yang bunyi sauaranya menonjol sebagi Kristian tetapi tindakannya jauh sekali?

`Fikirkan sejauhmanakah kesan kata-kata anda terhadap orang lain. Bagaimanakah kita boleh belajar untuk sangat berhati-hati dalam apa yang kita ucapkan, bila kita mengatakannya dan cara kita melafazkannya?`