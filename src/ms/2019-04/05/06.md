---
title: 'Teladan Nehemia'
date: 31/10/2019
---

`Sila  baca Nehemia 5:14–19. Apakah alasan yang Nehemia berikan untuk menuntut perbekalan [bayaran] sebagai ‘gabenor’ (bupati)” (Neh. 5:18) dari rakyat?`

Kemungkinan besar Nehemia menulis catatan dalam ayat ini selepas kembali ke istana Raja Artahsasta, setelah 12 tahun sebagai gabenor di Yehuda. Walaupun gabenor berhak menerima bayaran daripada rakyatnya, Namun Nehemia tidak pernah menuntut hak ini, tetapi dia membiayai sara hidupnya sendiri. Bukan sahaja dia membayar perbelanjaannya sendiri, tetapi dia juga menyediakan nafkah untuk keluarganya serta seluruh keperluan di kediamannya. Zerubabel, gabenor yang pertama, adalah satu-satunya gabenor lain yang namanya kita tahu. Apabila Nehemia berkata “para bupati yang sebelumnya,” kemungkinan besar dia merujuk kepada gabenor yang berkuasa di antara Zerubabel dan dirinya sendiri. Akibatnya, pada masa dia selesai dengan tempoh jawatannya, dia mungkin telah kehabisan wang. Daripada memperoleh kekayaan, sepertimana yang diharapkan dengan kedudukan yang berprestij ini, mungkin dia telah menolak menerima kekayaan dan harta benda. Nehemia seorang yang kaya, itulah sebabnya dia dapat menyediakan makanan harian untuk ramai orang, dan dia murah hati dalam memberikan bekalan yang banyak kepada orang lain (Neh. 5:17,18).

Walaupun tidak sama dengan apa yang Abraham lakukan setelah menyelamatkan mereka yang ditawan oleh bangsa lain di sekelilingnya (sila lihat Kejadian 14), apa yang Nehemia lakukan di sini tetap menyatakan prinsip yang sama pentingnya.

`Sila  baca Nehemia 5:19. Apa yang dia katakan di sana dan bagaimanakah kita memahami ini dari segi injil?`

Apa yang kita lihat dengan Nehemia adalah satu contoh mengenai seorang yang meletakkan Tuhan dan pekerjaan Tuhan terlebih dahulu sebelum dirinya sendiri. Hal ini berupa satu pelajaran yang baik untuk kita semua, disebalik apapun keadaan kita. Adalah mudah untuk bekerja bagi Tuhan apabila ia tidak membebankan kita.

`Sila  baca Filipi 2:3–8. Dalam cara apakah, sekarang ini, yang anda boleh nyatakan di dalam kehidupan anda sendiri prinsip tidak mementing diri sendiri yang dinyatakan di sini?`