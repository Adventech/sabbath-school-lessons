---
title: 'Melanggar Semangat Pada Hukum'
date: 26/10/2019
---

### Bacaan Untuk Pelajaran Minggu Ini
Neh. 5:1–5; Exod. 21:2–7; Mikha 6:8; Neh. 5:7–12; Ula. 23:21–23; Neh. 5:14–19.

> <p>Ayat Hafalan</p>
> “Biarlah kamu kembalikan kepada mereka hari ini juga ladang mereka, kebun anggur, kebun zaitun dan rumah mereka, pula hapuskanlah hutang mereka, yakni uang serta gandum, anggur dan minyak yang kamu tagih dari pada mereka” (Nehemia 5:11).

Sehingga hari ini, kita sebagai manusia bergelut dengan persoalan tentang kekayaan dan kemiskinan dan jurang di antara orang kaya dengan orang miskin dan apa yang kita boleh lakukan mengenainya. Ya, Yesus ada mengatakan bahawa “orang-orang miskin selalu ada padamu” (Mat. 26:11), namun hal itu tidak semestinya menjadi alasan untuk tidak melakukan sesuatu bagi membantu mereka. Di sebaliknya, Kitab Suci menggesa kita untuk melakukan bahagian kita untuk membantu. Kita tidak akan menggelar diri kita Kristian jika tidak berbuat demikian.

Betapa menarik juga, walaupun di tengah-tengah ujian dan kesukaran yang dihadapi oleh orang buangan yang telah kembali dan membangun semula kota Jerusalem, tema ini muncul, bukan sahaja mengenai kemiskinan dan orang miskin, tetapi juga persoalan lebih bermasalah tentang orang kaya yang menindas golongan miskin. Ini adalah masalah sebelum pembuangan dan kini, malah setelah kembali ke tanah air mereka sendiri, ia muncul semula.

Minggu ini kita akan melihat satu lagi manifestasi tema lama ini dan bagaimana Nehemia bekerja untuk menanganinya. Seperti yang akan kita lihat, apa yang membuat penindasan ini lebih buruk ialah bahawa ia boleh dikatakan sebagai dilakukan dalam “nama hukum itu,” sendiri, satu contoh yang kuat tentang bagaimana kita perlu berhati-hati untuk tidak membiarkan undang-undang dan peraturan menjadi tali pengukur yang muktamad dengan sendirinya disebalik ia dijadikan ukuran yang membolehkan kita memantulkan sifat Yesus.

_*Sila kaji pelajaran minggu ini untuk persediaan bagi Sabat, 2 November._