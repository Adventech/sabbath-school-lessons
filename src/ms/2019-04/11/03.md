---
title: 'Orang Lewi di Ladang-ladang'
date: 09/12/2019
---

`Sila baca Nehemia 13: 10-14. Apakah yang  Nehemia usahakan untuk pulihkan di sini?`

Para penyanyi, penjaga gerbang, dan para suruhan lain di bait suci terpaksa kembali bekerja di ladang masing-masing untuk menyara keluarga mereka, kerana pekerjaan Tuhan tidak disokong. Seluruh sistem persepuluhan dan persembahan yang telah ditubuhkan dengan sangat mantap  kini hanya tinggal reruntuhan. Nehemia terpaksa memulakannya semula. Perbuatan melemparkan segala-galannya keluar dari bilik menunjukkan kekecewaan.

`"Bukan sahaja bait suci itu telah dicemari, tetapi persembahan-persembahan itu telah disalahgunakan. Ini telah  menghalang kerelaan hati rakyat untuk memberi. Mereka telah kehilangan semangat mereka dan enggan membayar persepuluhan mereka. Perbendaharaan rumah Tuhan tidak dibekalkan secara konsisten; ramai penyanyi dan orang lain yang bekerja dalam pelayanan bait suci, tidak menerima sokongan yang mencukupi, telah meninggalkan kerja Tuhan untuk bekerja di tempat lain. ”— Ellen G. White, Prophets and Kings, hlm. 670.`

Ianya mengagumkan untuk melihat bahawa seluruh Yehuda berkumpul kembali dan membina semula apa yang telah dimusnahkan. Rakyat berada di pihak Nehemia menentang Tobiah dan Elyasib, kerana mereka pasti telah menyedari bahawa Nehemia melakukan segala yang dia dapat untuk kepentingan rakyat. Di samping itu, Nehemia mengamanahkan jawatan pengawas tapak bait suci kepada orang-orang  yang dia anggap setia dan boleh dipercayai. Mereka diberikan tugas untuk mengutip persepuluhan dan persembahan, memastikan barang-barang disimpan dengan betul, dan membahagi-bahagikan sumber-sumber kepada pihak yang wajar menerimanya. Dengan kata lain, Nehemia masuk dan menggulingkan sistem kepimpinan rasuah sekaligus.

Walaupun Nehemia melantik orang-orang yang setia untuk mengurus organisasi bait suci itu, Imam Besar yang korup, Elyasib, tidak kehilangan jawatannya, kerana dia diperturunkan melalui keturunan Harun. Kerjanya di bait suci mungkin telah dilumpuhkan oleh langkah Nehemia  melantik orang lain untuk mengurus sebahagian daripada tanggungjawab Imam Besar, tetapi dia masih menjadi Imam Besar.

`Nehemia telah berdoa, "Tuhanku, ingatlah kepadaku karena hal itu dan janganlah hapuskan segala perbuatan bakti yang telah kulakukan terhadap rumah Tuhanku dan segala pelayanan di dalamnya" (Neh 13:14).  Bagaimanakah doa ini menunjukkan luahan seorang manusia biasa?`