---
title: 'Pandangan Tambahan'
date: 13/12/2019
---

Kajian Tambahan: Ellen G. White, “Rejoicing in the Lord,” ms. 115–126, dalam Steps to Christ.

"Ketika dia bentangkan di hadapan mereka perintah dan ancaman-ancaman Tuhan, dan penghakiman yang menakutkan yang mengunjungi Israel pada masa lalu kerana dosa yang sama ini, hati nurani mereka telah tergerak, dan kerja pembaharuan  dimulakan yang mana telah meredakan ancaman murka Tuhan  dan membawa perkenan dan berkatNya.

Ada beberapa pemegang jawatan dalam bait suci  yang merayu untuk isteri-isteri mereka yang pagan, menyatakan bahawa mereka tidak sanggup berpisah dengan isteri mereka. Tetapi tidak ada pengecualian yang dilakukan; tidak ada hormat yang ditunjukkan untuk pangkat atau kedudukan. Sesiapapun di antara para imam atau penguasa yang enggan memutuskan hubungannya dengan para penyembah berhala serta merta dipisahkan daripada pelayanan Tuhan. Seorang cucu imam besar, yang telah berkahwin dengan seorang anak perempuan Sanbalat yang terkenal itu, bukan hanya dipecat daripada jawatan, tetapi segera diusir dari Israel. ‘Ingatlah ya Tuhan,’ Nehemia berdoa,  ‘bagaimana mereka mencemarkan jabatan imam serta perjanjian mengenai para imam dan orang-orang Lewi.' ” —Ellen G. White, Prophets and Kings, ms. 673, 674

**Soalan Perbincangan**

`Sila baca petikan Ellen G. White di atas. Di kelas, bicarakan tentang apa yang anda fikirkan tentang apa yang Nehemia lakukan, tidak membuat apa-apa pengecualian, bahkan bagi mereka yang seolah-olah benar-benar mencintai isteri mereka dan tidak mahu berpisah dengan mereka. Adakah anda fikir Nehemia terlalu keras, terlalu tidak bertolak ansur, dan seboleh-bolehnya membuat beberapa pengecualian? Mengapa atau mengapa tidak? Dalam konteks yang sama, bagaimanakah perlaksanaan disiplin gereja dalam kasih dan pengertian, dan pada masa yang sama menjadi konsisten dan tidak mengurangi standard kebenaran Tuhan?`

`Walaupun kita tahu bahawa tidak ada legalisma berkaitan dengan pemeliharaan Sabat hari ketujuh—sama seperti tidak ada legalisma tentang tidak mengingini, mencuri, atau berbohong—bagaimanakah  kita boleh berhati-hati untuk tidak memelihara Sabat (atau ketaatan kepada perintah mana pun) menjadi sesuatu yang menjadi legalisma? Mengapakah mengekalkan Salib dan apa yang telah dilakukan Kristus untuk kita di salib sentiasa dalam fikiran kita menjadi perlindungan yang paling kuat terhadap perangkap legalisma?`

`Pada masa yang sama, bagaimanakah kita dapat melindungi diri kita daripada bahaya yang datang dari kompromi yang perlahan-lahan tetapi mantap, seperti apa yang dihadapi oleh Nehemia?`