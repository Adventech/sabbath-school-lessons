---
title: 'Bukankah Nenek Moyangmu Telah Berbuat Demikian?'
date: 12/12/2019
---

Semangat Nehemia untuk hari Sabat sangat mengagumkan. Nehemia begitu bersemangat untuk memelihara Sabat dengan betul sehingga dia juga berjanji untuk "mengenakan tangan" terhadap para pedagang dari bangsa-bangsa lain. Dalam erti kata lain, dia akan secara peribadi campur tangan jika dia mendapati mereka berada  di dalam kota atau di pintu gerbang lagi pada hari Sabat. Sebagai gabenor, dia mempunyai tanggungjawab rasmi untuk memastikan bahawa perintah ini dipatuhi dengan baik.

“Nehemia tanpa takut menegur mereka kerana mengabaikan tugas mereka. ‘Kejahatan apa yang kamu lakukan ini dengan melanggar kekudusan hari Sabat?’ Dia tegas menuntut. ‘Bukankah nenek moyangmu telah berbuat demikian, sehingga Tuhan kita mendatangkan seluruh malapetaka ini atas kita dan atas kota ini? tetapi kamu membawa lebih banyak murka kepada Israel dengan mencemarkan hari Sabat.’  Kemudian dia memberi perintah bahawa ‘kalau sudah remang-remang di pintu-pintu gerbang Yerusalem menjelang hari Sabat,’ pintu-pintu gerbang harus ditutup, dan tidak dibuka lagi sampai hari Sabat berlalu; dengan mempunyai keyakinan yang lebih tinggi terhadap hamba-hambanya sendiri daripada yang ditetapkan oleh majistret  Yerusalem, dia menempatkan mereka di pintu-pintu untuk memastikan perintahnya dikuatkuasakan.”—Ellen G. White, Prophets and Kings, ms. 671, 672.

Amaran Nehemia mengenai penodaan hari Sabat bersama-sama dengan amaran-amaran lain tentang melanggarnya, nampaknya berulang-ulang sepanjang zaman hingga zaman Yesus. Kita tahu ini, kerana di dalam Injil berkali-kali digambarkan Yesus  berjuang dengan para pemimpin agama atas pemeliharaan Sabat yang betul.

`Sila baca Matius 12: 1-8, Markus 3: 1-6, Lukas 6: 6-11, dan Yohanes 5: 5-16. Apakah isu di sini, dan bagaimanakah pemahaman tentang sejarah Israel purba dapat menjelaskan mengapa kontroversi itu timbul?`

Dalam kesungguhan mereka, walaupun sesat, untuk memastikan bahawa hari Sabat tidak "dicemari," para pemimpin agama ini begitu fanatik sehingga mereka menuduh Yesus, "Tuhan atas hari Sabat" (Lukas 6: 5),  melanggarnya. Bercakap tentang mengambil perkara yang  baik  keterlaluan! Ironinya adalah bahawa walaupun kebanyakan daripada orang ini menyatakan keprihatinan yang tinggi mengenai hukum itu, mereka lupa "perkara yang lebih berat/penting" daripada hukum itu: "keadilan dan belas kasihan dan kesetiaan" (Mat 23:23).

`Bagaimanakah kita, sebagai individu, dan sebagai gereja, berhati-hati untuk tidak membuat kesalahan yang sama yang dilakukan oleh orang-orang ini, sama ada dengan Sabat atau dengan sesuatu yang kita percaya yang penting untuk iman?`