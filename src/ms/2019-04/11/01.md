---
title: 'Orang  Murtad'
date: 07/12/2019
---

### Bacaan Untuk Pelajaran Minggu Ini
Neh. 13:1–9; Ulangan. 23:3–6; Neh. 13:10–14; Bil. 18:21–24; Neh. 13:15–22;Yohanes 5:5–16.

> <p>Ayat Hafalan</p>
> “Juga kusuruh orang-orang Lewi mentahirkan dirinya dan datang menjaga pintu-pintu gerbang untuk menguduskan hari Sabat. Ya Allahku, ingatlah kepadaku juga karena hal itu dan sayangilah aku menurut kasih setia-Mu yang besar!” (Nehemia 13:22).

Dalam perantaraan antara bab 12 dan 13, Nehemia kembali ke Babel. Walaupun kita tidak tahu berapa lama pemergiannya, apabila dia kembali (mungkin sekitar 430-425 S.M.) rakyat sudah murtad. Walaupun mereka telah berjanji dengan Tuhan tentang hal-hal ini: pertama, tidak berkahwin dengan penyembah berhala; kedua, untuk memelihara Sabat dengan baik; dan, ketiga, untuk mengurus bait suci dan kakitangannya dengan memberikan persepuluhan dan persembahan (Nehemia 10) )— mereka telah melanggar ketiga-tiga janji ini.

Beberapa waktu kemudian, apabila Nehemia kembali, dia mendapati mereka sangat lemah dalam pengabdian mereka kepada Tuhan. Orang-orang telah berhenti memulangkan persepuluhan dan persembahan, mula menggunakan bilik-bilik bait suci untuk tujuan lain, berhenti memelihara Sabat dengan baik, dan bahkan kembali berkahwin campur dengan bangsa-bangsa di sekeliling mereka. Paling teruk, para pemimpin yang dia tinggalkan selama pemergiannya, merekalah yang menyumbang kepada penurunan keteguhan hubungan Israel dengan Tuhan. Tidak hairanlah bahawa Nehemia sangat kecewa apabila dia mendapati betapa besar perubahan yang berlaku. Walau bagaimanapun, daripada menerima saja keadaan itu, sekali lagi, sesuai dengan tuntutan karakternya,  dia bertindak untuk kemuliaan Tuhan.

_*Sila kaji pelajaran minggu ini untuk persediaan bagi Sabat, 14 Disember._