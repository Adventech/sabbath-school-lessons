---
title: 'Puasa dan Ibadah'
date: 10/11/2019
---

`Sila baca Nehemia 9:1–3. Mengapakah umat itu memisahkan diri mereka daripada semua bangsa asing?`

Walaupun Nehemia bersungguh-sungguh untuk memastikan bahawa umat itu bersekutu di dalam sukacita ini, dia sekarang memimpin mereka yang berhimpun itu untuk berpuasa. Mereka merendahkan diri di hadapan Tuhan dan meletakkan debu di atas kepala mereka, sambil memakai pakaian kabung. Oleh kerana bangsa asing tidak memiliki bahagian di dalam dosa korporat umat Israel, maka orang Israel memisahkan diri dari mereka, sebagaimana yang orang Ibrani ketahui bahawa dosa merekalah yang perlu diampuni. Mereka mengakui dosa bangsa mereka, yang telah membawa mereka kepada pembuangan.

Doa dan pengakuan korporat mereka menggambarkan satu pemahaman mendalam tentang sifat dosa. Orang-orang Israel boleh menjadi marah bahawa keturunan mereka terdahulu telah merosakkan bangsa mereka dan membawa seluruh bangsa itu kepada pembuangan. Atau mereka boleh meluangkan masa mengeluh atas pilihan yang para pemimpin mereka telah ambil dan sikap kekurangan iman yang dipamerkan oleh generasi terdahulu, yang membawa mereka ke dalam keadaan mereka sekarang – iaiyu hanya sekelompok kecil yang kembali pulang. Walau bagaimanapun, daripada menyimpan kebencian dan keluhan, mereka berpaling kepada Tuhan dengan kerendahan hati dan pengakuan.

Nehemia 9:3 mencatatkan bahawa untuk hari yang keempat umat itu membaca dari Kitab Taurat, dan untuk yang keempat hari juga mereka mengaku dosa dan menyembah Tuhan. Inilah bacaan kitab Taurat untuk kali yang ketiga. Membaca Taurat adalah inti kepada pengakuan, yang harus didasarkan kepada kebenaran, yang berasal dari Tuhan. Melalui pembacaan kita terhadap Alkitab, Tuhan menghampiri kita, dan Roh Kudus boleh berbicara kepada kita dan mengajar kita. Kebenaran Firman-Nya membentuk pemikiran dan pemahaman kita, mendorong dan mengangkat kita. Bangsa Israel juga bersedih dan menangis, kerana meluangkan masa dalam hadirat suci Tuhan membuat kita menyedari keindahan dan kebaikan-Nya sementara hal itu meyakinkan kepada kita betapa mengagumkan bahawa Pencipta alam semesta memilih untuk bersama kita, walaupun kita tidak layak. Oleh itu, kita menyedari bahawa tanpa Tuhan dalam hidup kita, kita adalah sama dengan mana-mana nenek moyang rohani kita dalam iman. Hanya dengan Tuhan yang bekerja di dalam kita maka kita boleh menjadikan diri kita kepada siapa kita yang seharusnya.

`Sila baca Daniel 9:4–19. Dalam cara apakah doanya sesuai dengan kita hari ini? Apakah seharusnya realiti yang aplikasi ini katakana kepada kita secara individu dan sebagai sebuah gereja?`