---
title: 'Kajian Tambahan'
date: 15/11/2019
---

Sila baca Ellen G. White, “Confession,” ms. 37–41, di dalam Steps to Christ.

Di dalam Nehemia 9:25, bangsa Ibrani bercakap tentang bagaimana nenek moyang mereka “hidup mewah” [bersukacita] di dalam kebaikan Tuhan yang besar. Kata kerja asal bagi istilah ini adalah sama dengan nama Eden, seperti dalam “taman Eden” (Kejadian 2:15). Mungkin, terjemahan yang terbaik adalah “mereka meng-eden-kan diri sendiri” jika hanya perkataan itu boleh dipakai sebagai kata kerja.

Lagipula, Injil adalah pemulihan, dan apakah lagi simbol yang lebih sesuai selain daripada Eden untuk melambangkan apa yang kita akan akhirnya dipulihkan. Tuhan membangkitkan bangsa Ibrani dan membawanya mereka ke persimpangan jalan dunia purba untuk dapat mewujudkan gambaran paling dekat mengenai Eden yang boleh menjadi wujud di bumi berdosa ini. Walaupun selepas pembuangan dan kepulangan kembali, potensi itu masih ada. “Sebab TUHAN menghibur Sion, menghibur segala reruntuhannya; Ia membuat padang gurunnya seperti taman Eden dan padang belantaranya seperti taman TUHAN. Di situ terdapat kegirangan dan sukacita, nyanyian syukur dan lagu yang nyaring” (Yesaya 51:3).

Sememangnya, rakyat itu menikmati berkat material yang dijanjikan Tuhan kepada mereka, berkat yang, sejauh mana mungkin di dalam dunia yang jatuh, berupa satu gambaran mengenai Eden yang berkelimpahan. Hal itu adalah baik.  Mereka sepatutnya menikmatinya. Tuhan menciptakan dunia fizikal tepat pada cara yang manusia boleh nikmati, dan Israel purba – yang diberkati Tuhan – boleh menikmatinya juga. Dosa mereka adalah kerana mereka melupakan Tuhan (Yehezkiel 23:35), yang kebaikannya mereka nikmati. Berkat yang mereka terima adalah untuk menyatakan Tuhan kepada orang-orang di sekeliling mereka.

**Soalan Perbincangan**

`Yesus berkata, “Yang ditaburkan di tengah semak duri ialah orang yang mendengar firman itu, lalu kekhuatiran dunia ini dan tipu daya kekayaan menghimpit firman itu sehingga tidak berbuah” (Mat 13:22). Apakah yang dimaksudkan dengan “tipu daya kekayaan,” dan bagaimanakah hal ini berkaitan dengan doa pengakuan yang kita pelajari minggu ini?`

`Perhatikan lebih dalam pada doktrin penciptaan. Perhatikan dalam doa Nehemia 9 bahawa mereka hampir membicarakan tentang Tuhan sebagai Pencipta dan Penopang. Apakah yang hal itu beritahu kita tentang betapa pentingnya doktrin ini untuk iman kita?` 

`Bagaimanakah kita mendapatkan keseimbangan yang betul dalam hal mengakui keberdosaan kita dan pada masa yang sama, tidak membenarkan Syaitan untuk menggunakan keberdosaan kita ini dalam cara yang boleh menyebabkan kita menjadi putus asa dan meninggalkan iman kita?`