---
title: 'Praise and Petition'
date: 14/11/2019
---

`Sila  baca Nehemia 9: 32-38. Apakah tumpuan pada penghujung doa pengakuan itu?`

Sekali lagi doa berubah kepada memuji Tuhan atas kebesaran, keperkasaan dan kehebatan-Nya, Dia yang menunaikan perjanjian dan berbelaskasihan. Mereka kelihatan ikhlas dalam pengakuan mereka terhadap kebaikan Tuhan kepada mereka.

`Mereka juga mengemukakan petisyen dalam bentuk membuat perjanjian dengan Tuhan, yang dijelaskan secara terperinci dalam fasal 10. Apakah petisyen mereka?`

“Sekarang, ya Tuhan kami, Tuhan yang maha besar, kuat dan dahsyat, yang berpegang pada perjanjian dan kasih setia-Nya, janganlah Kaupandang remeh segala kesusahan yang telah dialami oleh kami” (Neh. 9:32).

Umat itu harus membayar cukai kepada raja-raja yang memerintah ke atas mereka. Penindasan dari setiap sudut menyeksa kumpulan bangsa Israel itu dan mereka sudah bosan dengannya. Mereka terpaksa menanggung satu demi satu kezaliman dan mereka berharap untuk mendapat kelegaan.

Menariknya, mereka menyebut diri mereka sebagai “hamba.” Selepas menyenaraikan ketidaksetiaan bangsa mereka, mereka akhiri dengan merujuk kepada diri mereka dengan istilah itu. Sebagai hamba, tentu saja mereka taat kepada tuan yang berada di atas mereka. Oleh itu penggunaan istilah ini membayangkan yang mereka menyedari bahawa mereka perlu menuruti Tuhan dalam cara yang tidak sama dengan umat yang sudah mendahului mereka. Ini adalah ungkapan keinginan mereka untuk menjadi setia kepada Tuhan dan perintah-perintah-Nya. Sebagai hamba Tuhan, mereka meminta Dia untuk campur tangan bagi pihak mereka.

Masyarakat di mana Ezra dan Nehemia berada menggambarkan keadaan mereka ketika itu sebagai “dalam kesesakan besar” (Neh 9:37), yang boleh disamakan dengan penderitaan yang dialami Israel semasa di Mesir (Neh 9: 9). Doa mereka memuji Tuhan kerana melihat penderitaan mereka di Mesir dan bukan mengabaikannya. Umat itu sekarang meminta Tuhan untuk campur tangan sama seperti yang Dia telah lakukan pada masa lalu, walaupun mereka tidak layak menerimanya, kerana tiada sesiapapun - raja-raja, putera, imam atau nabi, atau para bapa - yang setia. Oleh itu, mereka hanya bergantung pada kurnia kasih dan rahmat Tuhan terhadap mereka dan bukan atas diri mereka sendiri atau dalam pekerjaan nenek moyang mereka, dengan harapan Tuhan akan campur tangan bagi mereka.

`Sila baca Roma 5: 6-8. Bagaimanakah ayat ini memantulkan apa yang ditanya oleh orang Israel kepada Tuhan? Apakah penghiburan yang kita dapati dari apa yang ditanya oleh orang Israel dan apa yang dikatakan oleh Paulus dalam Roma`