---
title: 'Permulaan Doa Itu'
date: 11/11/2019
---

Respon dari orang ramai terhadap pembacaan Alkitab adalah doa panjang yang menceritakan kebaikan Tuhan berbeza dengan sejarah ketidaksetiaan Israel. Seseorang boleh melihat bahawa jawapannya lebih seperti khutbah daripada doa, kerana hampir setiap ayat mempunyai sejajarnya di suatu tempat di dalam Alkitab.

`Sila  baca Nehemia 9: 4-8. Apakah topik utama yang ditumpukan oleh doa itu pada permulaan ayat ini, dan mengapa?`

Pada bahagian pertama doa itu, rakyat memberkati Tuhan dan khususnya nama-Nya. Di dalam budaya Ibrani, nama bukan sekadar nama yang seseorang itu dipanggil, tetapi ia memberikan orang tersebut satu identiti. Oleh itu, pujian kepada nama Tuhan adalah penting kerana ia menunjukkan kepada dunia bahawa ini adalah nama yang patut dipuji dan dihormati. Ini adalah nama Pencipta Alam Semesta. Doa itu bermula dengan menyembah Tuhan sebagai Pencipta dan sebagai “yang memberi hidup” kepada semuanya (Neh. 9:6 lihat juga Kol. 1:16, 17). Istilah “memberi hidup” berasal dari kata kerja Ibrani yang bermaksud “mengekalkan kehidupan.”

Dia yang menciptakan segala-galanya adalah Dia yang telah memilih Abraham, seorang manusia yang tiada apa-apa keistimewaan selain daripada “hatinya” itu “setia.” Abraham mungkin kelihatan seperti kurang beriman dalam banyak peristiwan, tetapi apabila diminta untuk menyerahkan anaknya, dia tidak teragak-agak (silakan lihat Kejadian 22). Dia telah belajar untuk menjadi setia – bukan dalam sehari, tetapi selama perjalanan hidupnya bersama Tuhan. Di dalam pemikiran orang Ibrani, “hati” itu merujuk kepada minda. Dalam kata lain, Abraham telah membina kesetiaan dalam pemikiran dan tindakan dan itu telah diakui untuknya oleh Tuhan.

Beberapa ungkapan pertama dalam doa itu tertumpu kepada Tuhan sebagai (1) Pencipta, (2) Pemelihara, dan (3) Penunai Janji. Rakyat itu terlebih dahulu mengingatkan diri mereka tentang siapa Tuhan: Dia adalah Yang Setia yang telah menciptakan kita, memelihara kita dan sentiasa menunaikan janji-Nya kepada kita. Dengan memiliki pemikiran ini, kita dapat mengekalkan kehidupan kita sendiri dalam perspektif dan belajar mempercayai Dia walaupun dalam situasi yang paling sukar, apabila kelihatan seperti Dia berada jauh dari kita dan tidak pedulikan cabaran yang kita hadapi.

`Mengapakah doktrin tentang Tuhan sebagai Pencipta kita begitu penting kepada iman kita? Lagipula, apakah pengajaran yang lain sangat penting berbanding dengan yang ini, di mana kita diperintahkan oleh Tuhan untuk meluangkan satu-per-tujuh daripada kehidupan kita setiap minggu untuk mengingati Dia sebagai Pencipta kita?`