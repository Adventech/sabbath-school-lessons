---
title: 'Pelajaran Dari Masa Lampau'
date: 12/11/2019
---

`Sila  baca Nehemia 9: 9-22. Bagaimanakah bahagian doa ini berbeza daripada bahagian yang pertama?`

Peralihan doa daripada memuji Tuhan atas kesetiaan-Nya kepada menceritakan ketidaksetiaan oleh bangsa Israel semasa pengalaman mereka di Mesir dan di padang gurun. Ia menggariskan semua pelbagai perkara yang diberikan Tuhan kepada orang Israel; namun malangnya, sambutan daripada “para bapa” kepada pemberian itu adalah kebanggaan, kedegilan dan mengabaikan perbuatan Tuhan yang berkemurahan di kalangan mereka.

Pengakuan terhadap kegagalan manusia dan kurangnya ibadah sejati kepada Tuhan adalah langkah penting dalam pengakuan dan pertaubatan. Walaupun ayat  ini berbicara mengenai mereka yang sudah lama pergi daripada kita, namun tiada yang boleh menafikan bahawa setiap satu di antara kita memiliki masalah dengan isu-isu yang sama ini.

`Sudah tentu, di sinilah Injil ini masuk untuk kita dan juga untuk bangsa itu. Pengakuan dosa kita tidak akan menyelamatkan kita; hanya pengorbanan Kristus bagi pihak kita yang menyelamatkan kita. Pengakuan, bersama-sama dengan pertaubatan, adalah penting kepada pengakuan kita sendiri bahawa kita mesti dibenarkan oleh Kristus sahaja. “Apabila melalui pertaubatan dan iman kita menerima Kristus sebagai Juruselamat kita, maka Tuhan mengampuni dosa kita dan menghapuskan hukuman yang ditetapkan atas pelanggaran hukum. Orang berdosa kemudian berdiri di hadapan Tuhan sebagai orang yang tidak bersalah; dia diterima dalam kasih kurnia dengan Syurga dan melalui Roh memiliki persekutuan dengan Bapa dan Anak. "-  Ellen G. White, Selected Messages, book 3, ms. 191.`

Pada masa yang sama, oleh kerana kebaikanNya membolehkan kita mengakui dosa kita dan bertaubat daripadanya maka kita mesti ditentukan oleh kuasa Tuhan untuk meninggalkannya juga.

Intinya adalah bahawa Israel telah keras kepala sementara Tuhan sentiasa mengasihi. Dalam melihat kembali apa yang Tuhan telah lakukan untuk umat Israel mengingatkan bangsa itu bahawa kerana sudah terlalu banyak yang Tuhan telah lakukan untuk mereka pada masa lalu maka Dia akan terus menjaga mereka pada masa sekarang dan pada masa hadapan. Itulah sebabnya mengapa sangat penting bagi rakyat itu untuk sentiasa mengingati bagaimana Tuhan telah bertindak di dalam sejarah mereka. Apabila mereka terlupa, itu masanya mereka akan berhadapan dengan masalah.

`Sila ingat kembali pada suatu lalu apabila anda yakin Tuhan telah bekerja dalam hidup anda. Bagaimanakah anda boleh mendapat penghiburan daripada pengalaman ini untuk diri sendiri apabila pada masa akan datang  anda berhadapan dengan situasi yang sama? Bagaimanakah anda boleh belajar untuk mempercayai kebaikan Tuhan di tengah-tengah kesukaran apabila anda merasa sama sekali putus asa, dikecewakan dan takut pada masa depan?`