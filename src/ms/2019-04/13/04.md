---
title: 'Keberanian dan Pemberdayaan'
date: 24/12/2019
---

`Sila baca Nehemia 4: 7-23. Dalam  cara apakah Nehemia menunjukkan keberanian? Apakah yang memberi dia keberanian?`

Nehemia bangkit melawan musuh mereka, yang cuba menakut-nakutkan orang Yahudi. Nehemia merespon dengan mengambil inisiatif untuk membuat rakyat bersedia untuk bertarung. Nehemia tidak hanya berkata "Baiklah, Tuhan, Engkau lakukan semuanya." Sebaliknya, dia telah mendorong rakyat  untuk memainkan peranan mereka. Mereka mengambil pedang dan senjata lain sementara pada masa yang sama bekerja untuk membina tembok itu. Orang-orang Yahudi, di bawah kepimpinan Nehemia, tidak mengiggil dalam ketakutan tetapi sebaliknya berani mengangkat senjata untuk mempertahankan diri. Nehemia memberi semangat kepada rakyat, mempercayai mereka, bekerja dengan mereka, dan memberi mereka tanggungjawab untuk bertindak. Dia memberikan kekuatan kepada mereka untuk melakukan kerja yang dia tentukan bagi mereka. Walau bagaimanapun, Nehemia bukan sekadar memberitahu orang-orang apa yang perlu dilakukan dan kemudian pergi bersembunyi di dalam biliknya. Dia berdiri di samping mereka dan melakukan kerja-kerja berat yang perlu disiapkan.

Ada kalanya di dalam Alkitab  Tuhan memberitahu rakyat untuk berdiam diri dan hanya menonton Dia bertarung,  tetapi ada banyak contoh lain ketika Tuhan berkata, "Bersiaplah untuk bertindak, dan Aku akan memberikan kemenangan kepadamu." Kita mesti melakukan bahagian kita jika kita mahu untuk melihat pembebasan dan berkat Tuhan.

"Di dalam keteguhan pengabdian  Nehemia  terhadap kerja Tuhan, dan  keteguhan yang sama dalam kebergantungannya kepada Tuhan, terletak penyebab  kegagalan musuh-musuhnya untuk menariknya ke dalam kuasa mereka. Jiwa yang malas mudah jatuh menjadi mangsa  pencubaan; tetapi dalam kehidupan yang mempunyai matlamat yang mulia,  kejahatan sukar untuk bertapak. Iman bagi orang yang sentiasa maju tidak menjadi lemah; kerana di atas, di bawah, di hadapan, dia memperakui Tuhan, mengerjakan semua perkara untuk mencapai tujuan baikNya. Hamba-hamba  Tuhan yang bekerja dengan tekad yang kuat tidak akan gagal kerana takhta anugerah adalah kebergantungan mereka yang berterusan.”—Ellen G. White, Prophets and Kings, ms. 660.

Akhirnya, Nehemia mendapat keberaniannya dari pemahamannya tentang realiti dan kuasa Tuhan. Namun demikan, seperti yang telah kita lihat, pengetahuannya tentang Tuhan menyebabkan dia bertindak selaras dengan imannya.

`Walaupun konteksnya berbeza, bagaimanakah apa yang telah kita lihat dalam Nehemia mencerminkan ayat ini: "Tetapi mungkin ada orang berkata: "Padamu ada iman dan padaku ada perbuatan", aku akan menjawab dia: "Tunjukkanlah kepadaku imanmu itu tanpa perbuatan, dan aku akan menunjukkan kepadamu imanku dari perbuatan-perbuatanku" (Yakobus 2:18)?`