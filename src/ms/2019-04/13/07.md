---
title: 'Pandangan Tambahan'
date: 27/12/2019
---

Kajian Tambahan: Sila baca Ellen G. White, “The Privilege of Prayer,” pp. 93-104, dalam Steps to Christ.

"Kerja pemulihan dan pembaharuan yang dilakukan oleh orang buangan yang sudah kembali itu,  di bawah pimpinan Zerubabel, Ezra, dan Nehemia, memperlihatkan gambaran kerja pemulihan rohani yang akan dilakukan pada hari-hari penutupan sejarah bumi ini. Sisa-sisa Israel adalah orang yang lemah, terdedah kepada serangan yang membinasakan dari musuh mereka; tetapi melalui mereka Tuhan bermaksud untuk memelihara di bumi pengetahuan tentang diriNya dan hukumNya. Mereka adalah penjaga ibadah sejati, penjaga para nabi yang kudus. Berbagai pengalaman yang datang kepada mereka ketika mereka membina semula bait suci dan tembok Yerusalem; pihak lawan yang kuat  harus mereka hadapi. Berat  bebanan yang ditanggung oleh para pemimpin dalam kerja ini; tetapi orang-orang ini bergerak ke hadapan dengan keyakinan yang tidak berbelah bahagi, dengan semangat rendah hati, dan teguh bergantung pada Tuhan, mempercayai bahawa Dia akan menyebabkan kebenaranNya beroleh kemenangan. Seperti Raja Hizkia, Nehemia 'mendekatkan diri kepada Tuhan, dan tidak meninggalkan Dia, tetapi mematuhi perintah-perintahNya .... Dan Tuhan menyertai dia.' "2 Kings 18: 6, 7.”—Ellen G. White, Prophets and Kings, ms. 677.

**Soalan Perbincangan**

`Mengapakah kita harus berusaha sedaya upaya, oleh pertolongan Tuhan, untuk menyokong para pemimpin kita?`

`Mengapakah gaya kepimpinan hamba begitu sukar, mencabar, dan pada masa yang sama memberi ganjaran? Mengapakah begitu penting bagi seorang pemimpin Kristian untuk menjadi seorang hamba juga?`

`Pada permulaan dan di akhir buku itu, serta di perantaraan, Nehemia berdoa. Kedua-dua Ezra dan Nehemia adalah orang yang berdoa. Hitung dengan teliti berapa kali perkataan "doa" atau "berdoa" disebutkan dalam kitab Ezra dan Nehemia. Para pemimpin ini sentiasa berdoa. Apakah yang hal ini katakan kepada kita mengenai kehidupan doa kita sendiri?`

`"Ia berpaut kepada TUHAN, tidak menyimpang dari pada mengikuti Dia dan ia berpegang pada perintah-perintah TUHAN yang telah diperintahkan-Nya kepada Musa" (2 Raja-raja 18: 6). Bagaimanakah seseorang "berpegang teguh kepada Tuhan"? Apa maksudnya? Bagaimanakah berpegang teguh pada Tuhan berkaitan dengan mematuhi perintah-perintahNya?`