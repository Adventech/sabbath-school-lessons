---
title: 'Pengaruh Para Pemimpin'
date: 22/12/2019
---

Di seluruh  Alkitab, kita dapati contoh-contoh kepemimpinan, sama ada baik atau tidak baik, bahkan kadang-kadang  campuran kedua-duanya. Pemimpin yang tidak baik, kadang-kadang telah melakukan beberapa perkara yang baik, sementara pemimpin yang baik, kadang-kadang, telah melakukan beberapa perkara yang tidak baik. Lagipun, semua pemimpin adalah manusia biasa dan, dengan itu, boleh saja melakukan yang baik dan yang jahat, melakukan yang benar dan yang salah. Siapakah yang tidak pernah mengalami realiti ini dalam kehidupan mereka sendiri?

Bagaimanapun, masalahnya adalah apabila anda seorang pemimpin, anda mempunyai pengaruh yang besar, sama ada pengaruh yang baik ataupun yang buruk. Pengaruh negatif anda di rumah atau di tempat kerja anda sendiri, atau di mana saja kehadiran anda dirasai sudah cukup buruk walaupun anda hanya orang biasa. Tetapi apabila anda berada dalam kedudukan seorang pemimpin, sama ada pemimpin  rohani, politik, atau kedua-duanya, pengaruh itu berlipat-lipat kali ganda. Maka betapa pentingnya, dalam apa jua peranan anda,  terutama sebagai seorang pemimpin, anda mencerminkan prinsip dan ajaran Kitab Suci.

**Sila lihat ayat-ayat berikut. Contoh-contoh kepimpinan apakah yang kita dapati di sana? Jika baik, terangkan mengapa ia baik. Sekiranya tidak baik, terangkan mengapa ia tidak.**

`Rehabeam (1 Raj. 12:1–16)`

`Petrus (Kis. 15:7–11)`

`Yosia (2 Raj. 23:1–10)`

`Deborah (Hak. 4:1–16)`

`Ahab (1 Raj. 21:1–16)`

`Walaupun hanya sedikit, apakah pelajaran yang  kita dapat ambil dari cerita-cerita ini tentang apa yang membuat kepimpinan yang baik dan buruk, dan bagaimanakah kita dapat menerapkan apa yang kita pelajari kepada diri sendiri dalam apa jua peranan kita?`