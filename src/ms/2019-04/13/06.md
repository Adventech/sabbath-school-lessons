---
title: 'Kerendahan Hati dan Ketabahan'
date: 26/12/2019
---

`Sila baca Ezra 8: 21-23, 31, 32. Adakah anda menganggap keputusan Ezra untuk tidak berbicara kepada raja sebagai bodoh atau berani? Bagaimanakah Ezra dan rakyat menunjukkan kerendahan hati?`

Beberapa waktu kemudian, Nehemia menerima pengiring raja untuk perlindungan. Tetapi dalam contoh Ezra, dia percaya bahawa Tuhan dapat menunjukkan diriNya dengan lebih baik jika mereka tidak meminta apa-apa daripada raja. Oleh itu, apabila mereka tiba di Yehuda tanpa bahaya, itu boleh dikaitkan dengan perlindungan Tuhan mereka. Boleh jadi dalam keadaan tertentu, kita mungkin terlalu bergantung pada orang lain dan tidak cukup untuk membiarkan Tuhan menunjukkan diriNya. Ezra memilih untuk membiarkan Tuhan melakukan kerja dalam keadaan ini dan membuktikan kepada raja bahawa sesungguhnya Tuhan adalah Tuhan yang berkuasa.

Walau bagaimanapun, Ezra tidak bertindak dengan sekadar menjangka Tuhan akan melindungi. Dia memanggil rakyat bersama-sama,  mereka berpuasa dan berdoa atas keadaan itu. Mereka tidak melakukan perjalanan mereka sehingga mereka menghabiskan masa yang serius dengan Tuhan. Mereka datang ke hadapan Tuhan dengan rendah hati, meminta agar perlindunganNya menjadi tanda kuasaNya, dan Tuhan menjawab.

`Sila baca Nehemia 5: 14-19. Bagaimanakah Nehemia perlihatkan kerendahan hati?`

Para pemimpin yang sejati mesti bersedia merendahkan diri dan menjadi hamba. Pemimpin yang berkebolehan tidak menghendaki atau memerlukan "gelaran" untuk mendapat penghormatan. Nehemia membuka pintunya dan memberi dengan murah hati kepada rakyat. Dia memperlihatkan keyakinannya kepada Tuhan, dan dedikasinya yang luar biasa kepada Tuhan adalah contoh kepada rakyat. Dia mempunyai keperibadian yang kuat dan perangai yang baik, tetapi Dia tidak meletakkan dirinya di atas orang lain sebagai yang unggul. Dia mempunyai kedudukan tertinggi dalam negara Yahudi pada masa itu, namun dia murah hati. Dengan cara ini, Dia mencerminkan kehidupan dan ajaran Yesus, yang mengajar kita bahawa cara terbaik untuk memimpin adalah untuk melayani orang lain. Yesus melakukannya, dan oleh itu kita, tanpa mengira kedudukan kita, seharusnya melakukan perkara yang sama.

`"Dan Ia duduk dan memanggil kedua belas murid itu dan berkata kepada mereka, ‘ Lalu Yesus duduk dan memanggil kedua belas murid itu. KataNya kepada mereka: ‘Jika seseorang ingin menjadi yang terdahulu, hendaklah ia menjadi yang terakhir dari semuanya dan pelayan dari semuanya.’ ” (Markus 9:35).  Apakah yang diajarkan oleh kata-kata Yesus di sini kepada kita tentang apa yang dimaksudkan sebagai pemimpin yang benar dalam pandangan Tuhan?`