---
title: 'Para Pemimpin dalam Israel'
date: 21/12/2019
---

### Bacaan Untuk Pelajaran Minggu Ini
1 Raj. 12:1–16; Kis. 15:7–11; Yoh. 11:46–53; Neh. 4:7–23; Ezra 8:21–23, 31, 32.

> <p>Ayat Hafalan</p>
> “Maka pergilah semua orang itu untuk makan dan minum, untuk membagi-bagi makanan dan berpesta ria, karena mereka mengerti segala firman yang diberitahukan kepada mereka” (Nehemia 8:13).

Ezra dan Nehemia kedua-duanya adalah contoh pemimpin hebat yang berdedikasi kepada Tuhan  untuk memenuhi tugas-tugas yang diamanahkan oleh Tuhan untuk mereka lakukan. Kasih mereka kepada Tuhan telah membangkitkan  keinginan dalam diri mereka untuk menjadi hamba yang setia. Malah, kesetiaan mereka  telah menjadi bahagian penting dalam pengkajian kita.

Minggu ini kita akan melihat beberapa contoh kepimpinan yang terdapat di dalam Alkitab, termasuk contoh Ezra dan Nehemia. Ini bukan pengkajian yang lengkap, kerana banyak lagi yang boleh dibincangkan. Walau bagaimanapun, pelajaran yang dipilih adalah penting bagi mana-mana pemimpin. Anda mungkin tidak menganggap diri anda seorang pemimpin pada masa tertentu dalam hidup anda, tetapi kita semua mempunyai pengaruh terhadap beberapa orang; oleh itu, pelajaran ini boleh terpakai untuk semua orang.

Firman Tuhan adalah perkara terpenting dalam kehidupan para pemimpin ini. Firman itu mengubah pemikiran dan kehidupan mereka. Inilah yang membawa kepada program kebangkitan dan pembaharuan yang menyeluruh. Mereka benar-benar terhutang budi kepada Firman Tuhan dan petunjukNya yang mereka dapati dalam Firman itu. Dengan cara yang sama, tidak kira siapa kita, dan apa jua peranan kita, kita mesti memelihara Firman Tuhan sebagai perkara terpenting  bagaimana kita hidup sebagai orang Kristian Seventh-day Adventist.

_*Sila kaji pelajaran minggu ini untuk persediaan bagi Sabat, 28 Disember._