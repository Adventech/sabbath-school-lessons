---
title: 'Jahat Di Mata Tuhan'
date: 23/12/2019
---

**Sila lihat ayat-ayat berikut. Apa yang ayat-ayat ini katakan kepada kita tentang pemimpin-pemimpin ini dan pengaruh mereka terhadap rakyat yang mereka perintah?**

`1 Raja 15:26, 34`

`2 Raja-raja 13: 1-3`

`Yohanes 11: 46-53`

Ianya satu  pemikiran yang menekan bagi kebanyakan daripada kita  yang memegang jawatan pimpinan dalam apa jua kapasiti di mana kepimpinan kita berpotensi untuk membawa orang turun atau naik secara rohani. Dalam semua kes yang disebut dalam ayat-ayat ini, kesannya sangat negatif.

Lebih khusus lagi, sifat dan dedikasi kita kepada Kristus membuat perbezaan kepada mereka yang dengan siapa kita berinteraksi. Pemimpin rohani mempengaruhi orang lain, sama ada kepada Tuhan jika mereka sendiri mencari Tuhan, atau ke arah kejahatan jika mereka tidak mencari Tuhan.

Berbeza dengan apa yang kita lihat/baca hari ini, hakikat bahawa Ezra dan Nehemia mempunyai hubungan yang kuat dengan Tuhan tidak dapat dinafikan. Jumlah puasa dan doa yang dicatat di dalam buku-buku ini mengenai Ezra dan Nehemia melebihi apa yang dilaporkan oleh Alkitab untuk para pemimpin hebat lainnya. Rakyat berjalan bersama Tuhan di bawah kepimpinan mereka, walaupun semuanya tidak sempurna. Hala tuju  hidup mereka adalah ke arah Tuhan. Sebaliknya, hakikat bahawa ada orang-orang yang tidak terpengaruh atau diubah oleh pengaruh Ezra dan Nehemia membuktikan bahawa iman  orang lain tidak dapat mengubah kita selain daripada iman  kita sendiri. Lagipun, lihatlah orang-orang yang mempunyai peluang untuk melihat Yesus dalam daging, mendengar Dia berkhutbah, bahkan menyaksikan atau mendengar tentang mukjizat-mukjizatNya, tetapi mereka ini pada akhirnya menolak Dia. Kita mempunyai peranan untuk dimainkan, apa jua kedudukan kita dalam hidup, kita boleh menjadi pengaruh baik atau jahat. Tetapi pada akhirnya, setiap orang perlu menjawab untuk dirinya sendiri di hadapan Tuhan.

`Fikirkan tentang orang-orang di dalam lingkungan pengaruh anda sendiri. Apakah cara-cara anda boleh meningkatkan pengaruh anda?`