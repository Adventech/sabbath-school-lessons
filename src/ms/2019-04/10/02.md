---
title: 'Menyanyikan Lagu-Lagu Tuhan'
date: 01/12/2019
---

`Sila baca Nehemia 12: 27-29. Perhatikan beberapa kata kunci yang mendedahkan bagaimana rupa penyembahan dan pujian mereka. Bagaimanakah anda menerangkannya?`

Bangsa Israel telah menugaskan golongan khusus yang terdiri daripada orang Lewi untuk menjadi penyanyi dan pemuzik untuk pelayanan bait suci. Tuhan mengarahkan amalan ini dan memberi panduan-panduan untuk upacara itu, kerana kebaktian di bait suci  harus menjadi indah dan dilakukan secara profesional.

Raja Daud telah menyusun atur amalan ini menjadi sistem yang lebih terperinci dan lebih laik berbanding sebelumnya. Oleh itu, keturunan Asaf, yang telah dilantik oleh Daud sebagai pemimpin kebaktian di bait suci, masih ditentukan sebagai "penyanyi yang bertanggung jawab dalam kebaktian di rumah Tuhan" (Neh 11:22).

`Sila lihat 1 Tawarikh 25: 6-8. Apakah yang hal ini ajarkan kepada kita tentang betapa pentingnya muzik  kepada penyembahan mereka dan   "lagu-lagu Tuhan" yang mereka nyanyikan?`

Para penyanyi itu adalah orang Lewi dan, oleh itu, secara rasmi ditentukan untuk bertugas di bait suci. Jadi, menyediakan muzik untuk kebaktian di bait adalah tugas mereka yang dibayar. Semasa zaman Raja Daud, akademi muzik ditubuhkan, yang mana dia sendiri seliakan. Akademi itu mempunyai guru-guru dan pelajar-pelajar, muda dan tua, yang bekerja secara bergilir di bait suci, menyediakan muzik. Beberapa daripada mereka adalah pemain instrumental, yang lain adalah penyanyi, di samping itu  yang lain mengurus instrumen dan pakaian yang digunakan semasa kebaktian. Apakah tujuan organisasi profesional sedemikian rupa? Ia berfungsi untuk mengasah bakat dan agar kebaktian menjadi yang terbaik. Kecemerlangan mesti selalu menjadi matlamat dalam kebaktian. Pujian mesti datang dari hati dan dinyatakan dengan cara yang terbaik supaya orang-orang akan terangkat secara rohani. Boleh dikatakan bahawa para pemuzik dan penyanyi yang melayani di bait suci dipilih dengan teliti untuk memimpin kebaktian.

`Apakah cara-cara yang mana anda mengalami kegembiraan kebaktian melalui muzik? Dalam  cara apakah ini penting bagi anda?`