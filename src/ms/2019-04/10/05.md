---
title: 'Mempersembahkan Korban sebagai Sebahagian daripada Ibadah'
date: 04/12/2019
---

`Sila baca Nehemia 12:43. Apakah yang istimewa tentang mempersembahkan "korban yang besar" sebagai sebahagian daripada upacara ibadah mereka?`

Mempersembahkan korban-korban adalah aspek ibadah yang  paling penting pada zaman bait suci. Beberapa korban yang berbeza  digunakan, sama ada untuk janji pengampunan atau untuk menyatakan kegembiraan dalam persekutuan dan rasa syukur kepada Tuhan. Korban-korban menyediakan bahan untuk ibadah, kerana korban-korban itu mengingatkan para penyembah akan Tuhan yang benar dan siapa Dia, dan menunjuk kepada Benih yang  Dijanjikan, Mesias, yang akan mengorbankan nyawanya untuk mereka, kerana Dia adalah Anak Domba Tuhan.

`Sila baca Yohanes 1:29, 36; 1 Korintus 5: 7; dan Wahyu 5: 6, 12, 13. Apakah yang ayat-ayat ini ajarkan kepada kita tentang apa yang ditunjuk oleh korban-korban itu akhirnya? Jika orang Israel dahulukala boleh  bersukacita atas haiwan ternakan  yang mati, kematian yang hanya dapat mengungkapkan sebahagian besar kebenaran, bukankah   kita mempunyai lebih banyak alasan untuk bersukacita daripada yang mereka punyai?`

Perhatikan juga berapa kali idea sukacita dan kegembiraan muncul dalam Nehemia 12:43 sahaja. Iaitu, walaupun pada saat rasa hormat, dan mungkin rasa takut dialami oleh rakyat dalam penyembahan mereka (apa tidaknya, pembunuhan haiwan untuk dosa-dosa mereka adalah satu perkara yang serius), namun ada juga sukacita dan kegembiraan. Apabila kita mendekati Tuhan, ia mesti dalam kekaguman dan rasa hormat, serta bersukacita. Mazmur 95 menunjukkan bahawa  penyembahan benar melibatkan panggilan untuk menyanyi, berteriak dengan gembira, dan membuat muzik untuk menyambut Tuhan (Mazmur 95: 1) serta tunduk dan berlutut di hadapan Tuhan (Mazmur 95: 6). Berusaha untuk mencapai keseimbangan antara bersukacita dan rasa hormat adalah penting untuk memuja, memuji, dan menyembah Pencipta kita.

`Apabila kita berfikir bahawa, di salib, Pencipta kepada semua yang telah diciptakan (lihat Yohanes 1: 1-3)  tergantung di sana, mati untuk dosa-dosa makhluk ciptaanNya, apakah emosi pertama yang kita alami?   Apakah peranan sukacita yang boleh, dan seharusnya, mainkan juga dalam pengalaman Salip kita?`