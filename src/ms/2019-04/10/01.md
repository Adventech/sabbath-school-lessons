---
title: 'Menyembah Tuhan'
date: 30/11/2019
---

### Bacaan Untuk Pelajaran Minggu Ini
Neh. 12:27–47; 1 Taw. 25:6–8; 1 Yoh 1:7–9; Yoh 1:29, 36; 1 Kor. 5:7; Ibr. 9:1–11.

> <p>Ayat Hafalan</p>
> “Secara berbalas-balasan mereka menyanyikan bagi TUHAN nyanyian pujian dan syukur: "Sebab Ia baik! Bahwasanya untuk selama-lamanya kasih setia-Nya kepada Israel’ ” (Ezra 3:11).

Ayat hafalan minggu ini memberikan kita gambaran tentang amalan biasa peribadatan orang Ibrani dan bagaimana rasa syukur mereka terhadap Tuhan diterjemahkan dalam pujian yang melimpah kepadaNya. Dalam tahun 515 S.M. mereka merayakan pentahbisan bait suci yang baru (Ezra 6: 15-18), selepas itu, kira-kira 60 tahun kemudian, rakyat merayakan pentahbisan tembok Yerusalem yang selesai dibangunkan (Neh 6: 15-7: 3; 12:17 seterusnya).

Selepas menyenaraikan genealogi dalam Nehemia 11 dan 12, penulis beralih ke masa ketika mereka merayakan pentahbisan tembok kota itu. Adalah menjadi kebiasaan bagi bangsa itu untuk mendedikasikan benda-benda kepada Tuhan: bait suci, tembok kota, atau rumah dan bangunan awam. Pentahbisan sedemikian dipersiapkan dengan penuh ketelitian dan diiringi dengan nyanyian, muzik, pesta, korban-korban, kegembiraan, dan pentahiran rakyat. Daud memulakan amalan mengadakan persembahan korban semasa pentahbisan, dan kemudian para pemimpin Israel mengikuti contohnya, bermula dengan Salomo ketika dia membawa peti perjanjian ke dalam bait suci (1 Raja-raja 8: 5).

Minggu ini kita akan melihat bagaimana mereka menyembah Tuhan pada masa itu dan mempastikan bahawa kita, yang menyembah Tuhan yang sama, boleh mengaplikasikannya kepada diri kita sendiri.

_*Sila kaji pelajaran minggu ini untuk persediaan bagi Sabat, 7 Disember._