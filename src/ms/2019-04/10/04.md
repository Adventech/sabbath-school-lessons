---
title: 'Dua Kumpulan Paduan Suara Kesyukuran yang Besar'
date: 03/12/2019
---

`Sila baca Nehemia 12: 31-42. Mengapakah muzik adalah bahagian yang amat penting dalam perayaan ini?`

Sebahagian daripada upacara ibadat pada zaman Nehemia adalah mewujudkan dua kumpulan paduan suara kesyukuran yang berjalan di mengelilingi Yerusalem menyanyi, diiringi dengan instrumen. Mereka bermula di tempat yang sama dan kemudian berpecah, masing-masing pergi ke arah yang berbeza  mengelilingi tembok kota. Satu kumpulan dipimpin oleh Ezra, yang berada di depan, dan kumpulan yang satu lagi ada Nehemia di belakang. Kedua-dua kumpulan paduan suara itu bertemu sekali lagi di Gerbang Lembah dan dari sana menuju ke bait suci. Imam yang meniup trompet melengkapi setiap perarakan. Apabila koir itu memasuki bait suci, mereka berdiri menghadap satu sama lain. Ia adalah satu perarakan dan upacara peribadatan yang sangat teratur.

Untuk menjawab mengapa muzik merupakan bahagian penting dalam perayaan dan acara kebaktian, kita perlu melihat maksudnya dalam konteks bait suci. Muzik di dalam bait suci itu bukan sebuah konsert yang dinikmati oleh orang ramai, seperti mendengar kepada simfoni 4th Beethoven yang  dipentaskan di dewan konsert. Sebaliknya, ketika para pemuzik menyanyi dan memainkan instrumen, orang-orang membungkuk dalam doa. Ia adalah sebahagian daripada ibadah mereka.

Mengorbankan binatang adalah bahagian penting daripada peribadatan di bait suci. Tindakan itu  agak tidak menyenangkan. Lagipun, apakah yang mereka lakukan selain daripada menyembelih haiwan yang tidak bersalah? Muzik yang dimainkan dengan begitu indah, selain daripada sekadar mengangkat fikiran orang  ke arah syurga, ia juga membantu menjadikan seluruh peribadatan itu lebih menyenangkan.

`Sila lihat contoh-contoh dalam Alkitab di mana muzik merupakan aspek penting dalam penyembahan. Renungkan terutama dalam Keluaran 15: 1; 2 Tawarikh 20:21, 22; dan Wahyu 15: 2-4.`

Kedua-duanya di bumi dan di syurga, muzik adalah bahagian daripada acara ibadah. Perhatikan bahawa dalam ayat-ayat di atas, nyanyian itu adalah tentang apa yang Tuhan telah lakukan untuk umatNya, termasuk memberi kemenangan kepada mereka "atas binatang itu" (lagipun, bagaimana lagi mereka mendapat kemenangan itu jika bukan Tuhan?). Ia adalah pujian kepada Tuhan untuk tindakan penyelamatanNya.

`Namakan beberapa perkara yang Tuhan lakukan untuk anda yang menjadi alasan baik untuk menyanyikan pujian kepadaNya?`