---
title:  Kerja dan Penatalayanan
date:  10/12/2020
---

â€œKerjakanlah segala tugasmu dengan sekuat tenagaâ€ (Pengkhotbah 9:10). Orang yang paling bijak menggunakan kata-kata nasihat ini mengenai penatalayanan  dalam setiap aspek kehidupan.

Apabila diminta untuk mengulas penatalayanan Kristian, ramai yang membatasi pemikiran mereka pada tanggungjawab kewangan orang Kristian. Walaupun wang tentunya merupakan aspek penting dalam penatalayanan, namun untuk membataskannya kepada wang sahaja adalah terlalu sempit. Dalam teori organisasi, penatalayanan merujuk kepada tanggungjawab pihak pengurusan untuk mengembangkan dan menggunakan semua sumber yang ada dengan caya yang betul.

Di gereja, apakah sumber-sumber  yang olehnya Tuhan telah memberkati kita? Petrus dengan jelas menyatakan bahawa setiap orang mempunyai kurnia yang diberikan oleh Pencipta; dia merujuk kepada orang-orang Kristian yang diberkati itu sebagai "imamat kudus" (1 Petrus 2: 5) dengan tanggungjawab terhadap Tuhan atas penatalayanan mereka dari semua pemberian Tuhan: wang, waktu, tenaga, bakat, dan lain-lain.

`Sila baca Pengkhotbah 9:10 dan 1 Korintus 10:31. Apakah pesan kepada kita dalam ayat-ayat ini tentang bagaimana kita harus bekerja dan bagaimana kita harus mendidik orang untuk bekerja?`

Salah satu perangkap dalam hidup yang biasa berlaku pada masa kini adalah kecenderungan untuk memisah-misahkan pelbagai aspek kehidupan. Ada kehidupan kerja seseorang, kehidupan keluarga seseorang, kehidupan rohani seseorang, dan juga kehidupan masa lapang seseorang. Kecenderungan untuk memisah-misahkan bidang-bidang kehidupan ini sehingga terdapat sedikit atau tidak ada persilangan di antara mereka yang dikehendaki dalam beberapa keadaan. Contohnya, tidak baik membawa pulang kerja seseorang sehingga mengganggu tanggungjawab keluarga. Pengejaran masa lapang juga tidak boleh mengurangkan masa yang kita habiskan bersama Tuhan.

Walau bagaimanapun, sekatan tersebut tidak boleh berlaku untuk peranan yang harus dimainkan oleh kehidupan rohani kita dalam semua kehidupan kita. Pekerjaan orang Kristian tumbuh dari persekutuan dan bekerja dengan Tuhan. Kerja adalah salah satu cara untuk kita mempraktikkan kehadiran Tuhan. Mengasingkan hidup beragama kita, membatasi Tuhan untuk satu hari, satu jam, atau bahkan hanya satu bidang kehidupan,   adalah menolak kehadiran Tuhan di bidang-bidang yang lain ini.

`Dua pertanyaan: Pertama, tanyakan pada diri anda jika anda memang, memisah-misahkan kehidupan rohani anda. Kedua, jika anda melakukannya, bagaimanakah anda dapat belajar membiarkan kerohanian memerintah dalam semua yang anda lakukan?`