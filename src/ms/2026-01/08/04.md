---
title:  Kepala Tubuh (Gereja)
date:   17/02/2026
---

`Baca Efesus 1:22 dan Kolose 2:10. Apakah maksud “kepala” dalam ayat-ayat ini? Apa yang dimaksudkan oleh Paulus apabila dia menyebut Yesus sebagai “kepala jemaah” (Efesus 5:23)?`

Adalah perkara yang biasa untuk menggunakan perkataan kepala sebagai kiasan bagi menggambarkan kedudukan kepimpinan, seperti yang terdapat dalam pelbagai bahasa di seluruh dunia. Penggunaan ini juga sering muncul dalam Perjanjian Lama dan Perjanjian Baru. Perhatikan bagaimana istilah kepala digunakan dalam ayat-ayat berikut:

1. Keluaran 18:25 — Musa memilih “a memilih orang-orang cakap dan mengangkat mereka menjadi kepala atas bangsa itu, menjadi pemimpin seribu orang, pemimpin seratus orang, pemimpin lima puluh orang dan pemimpin sepuluh orang.” (ITB)

2. Bilangan 31:26 — “Kepala-kepala puak umat” (ITB).

3. Ulangan 28:13 — TUHAN akan mengangkat Israel “menjadi kepala dan bukan menjadi ekor” jika mereka taat kepada-Nya. (ITB)

4. Yesaya 7:8 — “Kerana kepala Aram ialah Damsyik, dan kepala Damsyik ialah Rezin.” (AVB)

5. Mikha 3:9 — “Dengarkan ini, hai para kepala kaum Yakub, dan para pemimpin kaum Israel!” (AVB).

6. 1 Korintus 11:3 — “Kepala dari tiap-tiap laki-laki ialah Kristus.” (ITB)

Oleh itu, Kristus sebagai kepala jemaat memberikan kepimpinan, bimbingan, dan pemeliharaan rohani untuk memastikan kesatuan dan pertumbuhan gereja (lihat Kolose 2:19).

`Baca 1 Korintus 12:12–27. Dalam petikan ini juga, Paulus menggambarkan gereja sebagai satu tubuh. Apakah aspek lain tentang gereja yang disampaikan melalui metafora ini?`

Sama seperti tubuh tidak dapat hidup tanpa kepala, apabila satu anggota tubuh hilang atau cedera, kehidupan menjadi jauh lebih sukar. Kita sering tidak menyedari betapa pentingnya sesuatu bahagian itu sehingga kita kehilangannya.

`Jika anda terpaksa melepaskan satu anggota badan atau satu mata, yang manakah anda akan pilih? Apakah hal ini mengajar kita tentang betapa pentingnya setiap individu sebagai anggota dalam tubuh Kristus, iaitu gereja?`