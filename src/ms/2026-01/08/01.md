---
title:  Keutamaan Kristus
date:   14/02/2026
---

### Bacaan Untuk Kajian Minggu Ini
Kej. 1:26, 27; Kol. 1:13–19; Yoh. 1:1–3; Ef. 1:22; 1 Kor. 12:12–27; 1 Kor. 4:9; Roma. 6:3, 4.

> <p>Ayat Hafalan</p>
> “Dia [Kristus] ialah gambaran Tuhan yang tidak kelihatan, Dialah anak sulung antara segala yang diciptakan. 16Kerana melalui Dia segala sesuatu diciptakan: yang wujud di bumi dan di syurga, yang kelihatan dan tidak kelihatan, baik yang bertakhta mahupun yang berkuasa, baik pemerintah mahupun kerajaan; segala-galanya telah dicipta melalui-Nya dan untuk-Nya. 17Dia terdahulu daripada segalanya, dan setiap yang wujud ada dalam-Nya” (Colossians 1:15–17, AVB).

Dalam pelajaran minggu ini, kita menyambung semula kajian kita tentang kitab Kolose (lihat Pelajaran 1 dan 2). Dalam Pelajaran 2, hari Khamis, kita telah melihat bahawa dalam Kolose 1:9–12, Paulus berdoa bagi orang percaya di Kolose, memohon agar mereka hidup dengan cara yang menyenangkan hati Tuhan. Dalam ayat 12 dan 13, dia membandingkan dua wilayah: iaitu wilayah terang dan wilayah kegelapan — “kerajaan terang” (Kol. 1:12, ITB) dan “kuasa kegelapan” (Kol. 1:13, ITB). Tuhan Bapa telah melayakkan kita untuk mengambil bahagian dalam warisan kekal di dalam wilayah terang, melepaskan kita daripada kuasa kegelapan, dan “memindahkan kita ke dalam kerajaan Anak yang dikasihi-Nya, melalui Dialah kita ditebus dan mendapat pengampunan dosa” (Kol. 1:13, 14, AVB).

Dengan kata lain, di dalam Yesus — dalam diri Yesus sendiri, yang juga adalah Tuhan Pencipta kita — kita menerima penebusan. Dialah yang telah melaksanakan penebusan itu untuk kita, dan melalui iman kepada-Nya kita telah dipindahkan daripada wilayah kegelapan ke dalam kerajaan Anak-Nya yang dikasihi.

Minggu ini kita akan meneliti salah satu pernyataan yang paling menyeluruh dan agung tentang Yesus di dalam Perjanjian Baru. Apakah maksudnya bahawa Yesus ialah “gambaran Tuhan yang tidak kelihatan,” namun juga “yang sulung daripada segala ciptaan” (Kol. 1:15, AVB)?

_*Kaji Pelajaran Minggu Ini untuk Persediaan Sabat, 21 Februari._