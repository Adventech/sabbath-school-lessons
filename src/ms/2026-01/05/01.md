---
title:  Bersinar Seperti Lampu di Wahtu Malam
date:   24/01/2026
---

### Bacaan Untuk Kajian Minggu Ini
Flp. 2:12–30; Roma. 3:23, 24; Roma. 5:8; 2 Tim. 4:6; 1 Kor. 4:17; 2 Tim. 4:21, 13; Lukas 7:2.

> <p>Ayat Hafalan</p>
> “Dalam segala perbuatanmu janganlah bersungut-sungut dan berbantah-bantah, 15supaya dirimu tidak beraib dan bersalah, dan kamu menjadi anak-anak Tuhan yang tidak bercela antara manusia. Dalam zaman yang penuh tipu daya dan perbuatan songsang, maka terserlahlah kamu seperti bintang dalam dunia” (Filipi 2:14, 15, AVB).

Tuhan telah memberitahu orang Ibrani supaya taat kerana ketaatan itu “menjadi hikmah dan kearifan kamu di hadapan mata bangsa-bangsa lain. Ketika mereka mendengar segala kanun ini, mereka akan berkata, ‘Sesungguhnya, bangsa yang besar ini memang kalangan yang berhikmah dan arif!” (Ulangan 4:6, AVB).

Berabad-abad kemudian Yesus berkata, “Akulah cahaya dunia. Orang yang mengikut-Ku tidak akan berjalan dalam kegelapan tetapi akan mempunyai cahaya hidup” (Yohanes 8:12, AVB). Dia juga berkata, “Kamu ialah cahaya dunia ini. Kota di atas bukit tidak mungkin tersembunyi” (Matius 5:14, AVB). Bagaimanakah kita boleh menjadi cahaya itu? Hanya melalui hubungan yang rapat dengan Yesus maka kita adalah “cahaya benar yang menerangi setiap manusia” (Yohanes 1:9). Seperti yang dinyatakan dalam Filipi 2, Tuhan “sangat meninggikan-Nya dan menganugerahkan kepada-Nya nama yang di atas segala nama, supaya kepada nama Yesus segala-galanya bertelut,…dan semua lidah mengaku bahawa Yesus Kristus ialah Tuhan” (Filipi 2:9–11, AVB).

Cahaya dan kuasa dari syurga tersedia bagi semua kita yang telah menyerahkan hidup kepada Yesus. Tetapi terlalu sering sama ada kita mengharapkan Tuhan melakukan segalanya atau idea serta rancangan kita sendiri yang menjadi menghalang. Itulah sebabnya kata-kata Paulus kepada jemaat di Filipi sangat relevan pada masa kini.

_*Kaji Pelajaran Minggu InI untuk Persediaan Sabat, 31 Januari._