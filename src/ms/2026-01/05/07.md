---
title:  Pandangan Tambahan
date:   30/01/2026
---

“Orang yang berdiri paling dekat dengan Kristus ialah dia yang di bumi ini telah minum paling dalam daripada roh kasih-Nya yang berkorban diri,—kasih yang ‘tidak memegahkan diri, tidak sombong, . . . tidak mencari keuntungan diri sendiri, tidak mudah marah, tidak menyimpan kesalahan orang’ (1 Korintus 13:4, 5),—kasih yang menggerakkan murid, sebagaimana ia menggerakkan Tuhan kita, untuk memberikan segalanya, untuk hidup, bekerja, dan berkorban, bahkan sampai mati, demi menyelamatkan manusia. Roh ini nyata dalam kehidupan Paulus. Dia berkata, ‘Bagiku hidup adalah Kristus;’ kerana hidupnya menyatakan Kristus kepada manusia; ‘dan mati adalah keuntungan,’—keuntungan bagi Kristus; kematian itu sendiri akan menyingkapkan kuasa kasih kurnia-Nya, dan mengumpulkan jiwa-jiwa kepada-Nya. ‘Kristus akan dimuliakan dalam tubuhku,’ katanya, ‘sama ada melalui hidup atau melalui mati.’ Filipi 1:21, 20.”—Ellen G. White, The Desire of Ages, hlm. 549.

“Masa tidak lama lagi apabila ujian akan datang kepada setiap jiwa. Tanda binatang akan didesak ke atas kita. Mereka yang sedikit demi sedikit telah tunduk kepada tuntutan duniawi dan menyesuaikan diri dengan adat kebiasaan dunia tidak akan merasa sukar untuk tunduk kepada kuasa yang ada, daripada menghadapi ejekan, penghinaan, ancaman penjara, dan kematian. . . .

“Apabila orang ramai yang merupakan saudara palsu dapat dibezakan daripada yang benar, maka mereka yang tersembunyi akan dinyatakan, dan dengan sorakan hosana mereka akan berdiri di bawah panji Kristus. Mereka yang penakut dan tidak yakin pada diri sendiri akan menyatakan diri mereka secara terbuka bagi Kristus dan kebenaran-Nya. Mereka yang paling lemah dan ragu-ragu dalam jemaat akan menjadi seperti Daud—rela melakukan dan berani. Semakin gelap malam bagi umat Tuhan, semakin terang bintang-bintang bersinar. Iblis akan sangat mengganggu orang yang setia; tetapi, dalam nama Yesus, mereka akan muncul lebih daripada pemenang.”—Ellen G. White, Testimonies for the Church, jld. 5, hlm. 81, 82.

**Soalan Perbincangan:**

`Fikirkan tentang amaran dalam petikan di atas mengenai mereka yang “sedikit demi sedikit tunduk kepada tuntutan duniawi dan menyesuaikan diri dengan adat kebiasaan dunia.” Apakah yang mungkin termasuk di dalamnya? Bincangkan bagaimana hal ini boleh berlaku bukan sahaja kepada individu tetapi juga kepada gereja secara keseluruhan.`

`Tuhan berkata, “‘Orang yang memuliakan-Ku akan Kumuliakan” (1 Sam. 2:30, AVB). Dalam cara apakah kita memuliakan Tuhan? Adakah hal ini sama dengan “muliakan Dia” (Why. 14:7, AVB)? Mengapa, atau mengapa tidak?`

`Bagaimanakah kita dapat memahami konsep “mengusahakan keselamatan kita sendiri” tanpa terjerumus ke dalam perangkap legalisme?`