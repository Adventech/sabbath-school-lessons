---
title:  Warganegara Syurgawi
date:   07/02/2026
---

### Bacaan Untuk Kajian Minggu Ini
Flp. 3:17–4:23, 1 Kor. 15:42–44, Yoh. 14:27, Ps. 119:165, Ayub 1:21, 1 Tim. 6:7.

> <p>Ayat Hafalan</p>
> “Jangan bimbangkan apa pun. Dalam segala hal, dengan berdoa dan memohon, dengan mengucapkan kesyukuran, beritahulah hasratmu kepada Tuhan” (Filipi 4:6, AVB).

Pelajaran minggu ini mengakhiri kajian kita tentang kitab Filipi, dan ia sarat dengan pengajaran serta prinsip berharga untuk kehidupan seharian. Nampaknya, banyak nilai moral yang tinggi yang membimbing kehidupan rasul Paulus terkandung dalam ayat-ayat penutup dalam surat ini. Seperti ajaran Yesus yang menumpukan kepada perubahan dalaman manusia, apa yang dikongsikan oleh Paulus kepada kita adalah rahsia untuk menjalani kehidupan Kristian yang penuh sukacita.

Walaupun keadaan tidak selalu berjalan seperti yang kita harapkan — sesuatu yang sering terjadi — namun, kita tidak perlu risau, cemas, atau kecewa. Sebaliknya, terdapat prinsip-prinsip rohani yang dapat menolong kita menemukan kekuatan dalaman untuk menghadapi cabaran hidup, agar kita dapat mengalami kedamaian yang sejati dan berkekalan, yang hanya dapat diberikan oleh Tuhan. Masa kini dan masa depan berada di dalam tangan-Nya, dan Dia akan menyediakan segala keperluan kita.

Apa yang paling penting ialah, kita tidak perlu meletakkan harapan pada sistem pemerintahan dunia yang sering mengecewakan. Sebagai orang Kristian, kita adalah warganegara kerajaan syurga milik Tuhan. Bersama kewarganegaraan itu datangnya keistimewaan—keistimewaan yang sungguh indah—dan juga tanggungjawab yang mulia.

_*Kaji Pelajaran Minggu Ini untuk Persediaan Sabat, 14 Februari._