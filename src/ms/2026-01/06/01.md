---
title:  Keyakinan Hanya pada Kristus
date:   31/01/2026
---

### Bacaan Untuk Kajian Minggu Ini
Flp. 3:1–16; Roma 2:25–29; Yoh. 9:1–39; Ef. 1:4, 10; 1 Kor. 9:24–27.

> <p>Ayat Hafalan</p>
> “Aku hendak mengenal-Nya dan kuasa kebangkitan-Nya, dan turut merasai penderitaan-Nya, serta menjadi seperti Dia dalam kematian-Nya, supaya pada akhirnya aku dapat mencapai kebangkitan daripada kematian” (Filipi 3:10, 11, NKJV).

Ada sesuatu dalam diri kita yang sentiasa merasa curiga terhadap keselamatan melalui iman sahaja, yang terpisah daripada perbuatan hukum Taurat. Dengan kata lain, atas sebab tertentu, kita semua cenderung bersandar pada perbuatan kita, seolah-olah ia dapat menambah pada keselamatan kita. Dengan cara yang agak tegas, Paulus menangani hal ini dalam hujah yang keras terhadap mereka yang menegaskan bahawa sunat adalah perlu untuk keselamatan.

Bagi mengelakkan kemungkinan ada yang menganggap perbuatan mereka, seperti sunat, sebagai sumbangan kepada keselamatan mereka, Paulus menjelaskan bahawa kebenaran adalah daripada Kristus sebagai suatu pemberian yang datang melalui iman, bukan melalui hukum Taurat. Walaupun sunat mungkin bukan lagi isu pada masa kini, prinsip yang dibicarakannya tetap relevan.

Reformasi Protestan itu sendiri bermula atas isu inilah: peranan iman dan perbuatan dalam pengalaman seorang pengikut Kristus. Pada akhirnya, Kristuslah segala-galanya bagi kita, “Pengasas dan Penyempurna iman kita” (Ibr. 12:2, AVB). Jika keutamaan kita berada pada tempat yang betul, kita akan hidup dengan jaminan kasih Tuhan dan menikmati janji keselamatan, bahkan sekarang, sambil menempatkan “tiada keyakinan pada daging” (Flp. 3:3, AVB).

_*Kaji Pelajaran Minggu InI untuk Persediaan Sabat, 7 Februari._