---
title:  Hidup dan Mati
date:   10/01/2026
---

### Bacaan Untuk Kajian Minggu Ini
Flp. 1:19–30, 1 Kor. 4:14–16, 2 Kor. 10:3–6, Yoh. 17:17–19, Mikha 6:8, Kisah 14:22.

> <p>Ayat Hafalan</p>
> “Kerana bagiku, hidup ialah Kristus, dan mati ialah keuntungan” (Filipi 1:21, AVB).

Kita sering diberitahu bahawa kematian itu hanyalah sebahagian daripada hidup. Itu adalah satu pembohongan. Kematian adalah lawan kepada kehidupan, musuh kepada kehidupan. Kematian sama sekali tidak terbina dalam kehidupan sebagaimana kemusnahan tidak terbina dalam sebuah kereta. Paulus dengan tegas mengatakan bahawa Kristus telah mati untuk “memusnahkan Iblis yang berkuasa atas kematian, dan membebaskan mereka yang tertakluk kepada belenggunya seumur hidup kerana takut mati” (Ibr. 2:14, 15, AVB).

Meskipun bersedia untuk mati kerana Kristus, Paulus yakin akan nasib jangka panjangnya. Perkara yang paling penting baginya dalam masa yang singkat ini adalah untuk memuliakan Kristus dan memberitakan injil kepada seberapa ramai mungkin orang sama ada melalui kehidupan atau kematiannya. Mungkin inilah salah satu sebab kita mendapati sangat banyak surat yang membawa namanya. Melalui tulisan-tulisannya, dia dapat menjangkau ramai orang dan banyak tempat, termasuk tempat yang dia sendiri tidak pernah lawati.

Hidup ini singkat dan adalah penting untuk memberikan kesan terbesar yang mungkin bagi kerajaan Tuhan dalam jangka hayat yang Tuhan anugerahkan kepada kita. Sebahagian besar daripada kesan itu berkaitan dengan dorongan kita terhadap “kesatuan iman.” Seperti yang akan kita lihat bermula minggu ini, tema inilah salah satu sebab penting mengapa Paulus menulis kepada jemaah di Filipi.

_*Kaji Pelajaran Minggu Ini untuk Persediaan Sabat, 17 January._