---
title:  Pandangan Tambahan
date:   16/01/2026
---

“Dari rak penyeksaan, tiang pembakaran, penjara, dari gua-gua dan liang-liang bumi, sampai ke telinga-Nya sorakan kemenangan para martir. Dia [Juruselamat] mendengar kesaksian jiwa-jiwa yang teguh, yang walaupun miskin, menderita, diseksa, namun tetap memberikan kesaksian yang berani dan testimoni bagi iman, menyatakan, ‘Aku tahu siapa yang aku percaya.’ Mereka ini, yang menyerahkan nyawa mereka kerana iman, mengisytiharkan kepada dunia bahawa Dia yang mereka percayai berkuasa untuk menyelamatkan sepenuhnya.”—Ellen G. White, The Acts of the Apostles, hlm. 512.

“Tidak pernah ada kepelbagaian iman yang begitu besar dalam dunia Kristian seperti pada masa kini. Jika pelbagai kurnia [rasul, nabi, penginjil, pastor, dan guru (Efesus 4:11–13)] diperlukan untuk memelihara kesatuan gereja zaman rasuli, betapa lebih lagi ia diperlukan untuk memulihkan kesatuan pada masa kini! Dan bahawa adalah tujuan Tuhan untuk memulihkan kesatuan gereja pada hari-hari terakhir, amat jelas dari nubuatan. Kita diberi jaminan bahawa para pengawal akan melihat mata dengan mata, apabila Tuhan mengembalikan Sion. Juga, bahawa pada akhir zaman orang bijaksana akan memahami. Apabila ini digenapi akan ada kesatuan iman dengan semua yang Tuhan anggap bijaksana; kerana mereka yang benar-benar memahami dengan tepat, semestinya memahami dengan sama. . . . Daripada pemerhatian seperti ini, jelaslah bahawa keadaan sempurna pada gereja yang dinubuatkan di sini masih di masa depan; maka kurnia ini masih belum mencapai tujuan sepenuhnya.”—R. F. Cottrell, “Introduction,” dalam Ellen G. White, Early Writings, hlm. 140.

**Soalan Perbincangan:**

`Sehubungan dengan petikan di atas daripada R.F. Cottrell, apakah yang diperlukan agar Roh Kudus membawa kesatuan ke dalam gereja Tuhan pada masa kini? Betapa pentingnya bagi kesatuan gereja untuk mengamalkan nasihat yang diberikan melalui kurnia nubuatan?`

`Bagaimanakah anda akan menjelaskan ajaran Alkitab tentang kematian kepada seorang sahabat yang percaya bahawa Paulus dan orang Kristian lain yang telah meninggal kini berada “bersama Kristus” di syurga?`

`Bagaimanakah kita memahami kenyataan yang mengerikan tentang penderitaan di dunia ini? Mengapakah motif pertentangan besar sangat membantu kita dalam memberikan sedikit kefahaman tentang semua ini? Namun mengapakah akhirnya kita mesti memandang kepada Yesus di salib sebagai ungkapan yang paling penuh tentang kasih Bapa dan belajar mempercayai Dia walaupun dalam masa yang paling buruk?`