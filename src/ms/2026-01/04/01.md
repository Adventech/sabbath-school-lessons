---
title:  Kesatuan Melalui Kerendahan Hati
date:   17/01/2026
---

### Bacaan Untuk Kajian Minggu Ini
Flp, 2:1–11, Yer. 17:9, Flp. 4:8, 1 Kor. 8:2, Roma. 8:3, Ibr. 2:14–18.

> <p>Ayat Hafalan</p>
> “Sempurnakanlah kebahagiaanku dengan berkeadaan sejiwa, mempunyai kasih yang sama, sepakat dan bersatu hati.” (Filipi 2:2, AVB).

Kesatuan adalah kekuatan. Namun mengetahui apa yang benar tidak sama dengan melakukannya. Kita semua kadangkala gagal, meskipun dengan usaha terbaik untuk bersatu. Namun, itu tidak sama dengan sengaja merobohkan kesatuan. Tidak hairanlah apabila Paulus meneruskan tulisannya kepada jemaat di Filipi, dia mahu mereka supaya “sepakat dan bersatu hati.”

Paulus mendasarkan keperluan untuk kesatuan itu pada ajaran dan teladan Yesus. Ini adalah tema yang kita dapati di seluruh Perjanjian Baru dan khususnya dalam semua surat Paulus. Asal usul perpecahan di alam semesta berpunca daripada kesombongan dan kehausan untuk kedudukan serta kuasa oleh seorang malaikat di syurga, suatu perasaan yang cepat merebak walaupun dalam suasana yang sempurna (lihat Yesaya 14:12–14). Hal ini kemudian mendapat tempat di Eden melalui ketidakpuasan yang serupa terhadap peraturan yang ditetapkan Tuhan dan keinginan untuk naik ke tahap yang lebih tinggi daripada apa yang telah ditentukan Tuhan (Kejadian 3:1–6).

Minggu ini kita akan melihat asas alkitabiah tentang kesatuan di dalam gereja, dengan memberi tumpuan khusus kepada kerendahan hati Yesus yang luar biasa, pelajaran yang boleh kita peroleh daripada merenungkan Dia, dan bagaimana kita boleh bertumbuh untuk menjadi lebih seperti Dia.

_*Kaji Pelajaran Minggu ini untuk Persediaan Sabat, 24 Januari._