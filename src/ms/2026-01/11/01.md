---
title:  Hidup Bersama Kristus
date:   07/03/2026
---

### Bacaan untuk Pembelajaran Minggu Ini
Kol. 3:1–17, Rom. 1:18, Rm. 6:1–7, Ef. 4:22–24, Ulangan. 7:6–8, 1 Sam. 16:23.

> <p>Ayat Hafalan</p>
> “Paling utama amalkanlah kasih, ikatan dan penyatu yang sempurna.” (Kolose 3:14, AVB).

Secara umumnya kita digesa supaya tidak terlalu berfikiran secara syurgawi; jika tidak, kita akan menjadi tidak berguna di dunia ini. Walaupun ini benar dalam beberapa perkara, terdapat satu konsep yang sama penting yang Paulus ketengahkan dalam Kolose 3: jika kita terlalu berorientasikan duniawi, kita akan menjadi tidak berguna secara syurgawi kepada Tuhan.

Paulus menarik perhatian kita kepada banyak prinsip praktikal dan ketara yang datang dari syurga dan hanya boleh difahami oleh mereka yang “dibangkitkan bersama Kristus” (Kol. 3:1, AVB).

Nasihat Paulus adalah prinsip yang sangat sederhana yang akan menguatkan semua hubungan kita, bukan hanya dalam gereja.

Yesus berkata, "Kasihilah musuhmu dan doakan orang yang menganiayamu. Dengan demikian kamu menjadi anak-anak Bapamu yang di syurga; kerana Tuhan menerbitkan matahari untuk orang yang jahat dan orang yang baik. Dia menurunkan hujan untuk orang yang benar dan orang yang tidak benar." (Mat. 5:44, 45).

Kedengaran mustahil? Secara manusiawi ia adalah mustahil. Kita perlu mati sebelum kita benar-benar boleh hidup untuk Tuhan. Itulah sebabnya kita mesti berfikiran syurgawi jika kita berharap dapat berguna kepada Bapa syurgawi kita di bumi.

Minggu ini kita akan melihat bagaimana hidup bersama Kristus boleh membuat perubahan, sekarang dan selama-lamanya.

_*Kaji pelajaran minggu ini untuk persiapan Sabat, 14 Mac._