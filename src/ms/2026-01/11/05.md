---
title:  Perwatakan Kehidupan Baru
date:   11/03/2026
---

Selepas menggariskan tabiat buruk dan sifat negatif yang disingkirkan dan dibuang apabila kita datang kepada Kristus, Paulus beralih kepada yang positif—seperti beralih dari kegelapan kepada terang.

`Baca Kolose 3:12-14. Bagaimanakah orang percaya digambarkan, dan pada pendapat anda, bagaimanakah hal itu berkaitan dengan sifat-sifat yang harus mereka “pakai”?`

Seperti Israel, dipanggil oleh Tuhan untuk menjadi umat pilihan-Nya dan mencerminkan watak-Nya, orang yang percaya kepada Yesus adalah "orang pilihan Tuhan" (Kol. 3:12, AVB). Walau bagaimanapun, tidak semua orang menjawab panggilan ini. Seperti yang Yesus katakan, “Ramai yang dipanggil, tetapi cuma sedikit yang dipilih.” (Mat. 22:14 (AVB); rujuk Mat. 24:22, 24, 31). Rujukan Paulus kepada umat pilihan mempunyai makna yang sama (Rom. 8:33, 2 Tim. 2:10). Juga, seperti Israel, orang percaya "kesayangan-Nya" oleh Tuhan dan "kudus" (Ul. 7:6-8, ATB). Keistimewaan ini membawa bersamanya tanggungjawab yang penting: untuk “mengisytiharkan puji-pujian bagi Dia yang telah memanggilmu daripada kegelapan kepada cahaya-Nya yang gemilang.” (1 Pet. 2:9, AVB). Dan kita melakukannya dengan cara hidup kita sekarang.

Lapan sifat yang disebutkan oleh Paul adalah senarai yang agak panjang! “belas kasih, baik budi, rendah hati, lemah lembut dan sabar. . . terhadap satu sama lain, maaf-memaafi,” dan “paling utama amalkanlah kasih” (Kolose 3:12–14, AVB). Sifat-sifat ini hanya boleh timbul dari hati yang bersatu dengan Kristus, kerana ia mencerminkan tabiat-Nya dan urusan-Nya dengan kita. Kita harus mengampuni orang lain “sebagaimana Tuhan telah mengampuni kamu,” (Kolose 3:13, AVB). Kasih adalah “ikatan dan penyatu yang sempurna” (Kolose 3:14, AVB), kerana kasih-Nya kepada kitalah yang mengikat kita kepada-Nya dan membolehkan kita untuk benar-benar mengasihi orang lain (1 Yohanes 4:11, 12).

Kualiti ini mempengaruhi hubungan kita dalam dua cara. Pertama, menunjukkan kasih sayang, belas kasihan, kebaikan, dan pengampunan kepada orang lain memberkati kita dan orang lain. Mengasihi dan memberkati orang lain adalah memuaskan. Orang biasanya akan membalas dengan baik, dan kita terus menerima belas kasihan dan pengampunan Tuhan (Mat. 5:7, Mat. 6:14). Kedua, dan yang lebih penting, ia memuliakan Tuhan dan boleh menggalakkan orang lain untuk percaya dan mengikut Yesus, kerana ia menunjukkan kuasa rahmat ilahi. "Tiada pengaruh lain yang boleh mempunyai kuasa seperti itu ke atas jiwa manusia sebagai pengaruh kehidupan yang tidak mementingkan diri sendiri. Hujah yang paling kuat yang menyokong Injil ialah orang Kristian yang pengasih dan dikasihi." - Ellen G. White, The Ministry of Healing, hlm. 470.

`Sejauh manakah anda mewakili Yesus dalam cara anda memperlakukan orang lain, terutamanya mereka yang berkemungkinan tidak baik kepada anda?`