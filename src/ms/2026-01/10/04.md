---
title:  Dipaku pada Salib
date:   03/03/2026
---

`Baca Kolose 2:11–15. Apakah isu yang nampaknya Paulus sedang bergelut di sini?`

Berapa kerapkah kita melihat teks-teks ini, terutamanya Kolose 2:14, disalahgunakan sebagai hujah yang menentang hukum dan pemeliharaan Sabat?

Untuk membantu memahami teks-teks ini, gereja Adventist Hari-ketujuh telah mencadangkan dua tafsiran utama: Pertama, “tulisan tangan” yang dipaku pada salib ialah senarai tuduhan yang dilemparkan “terhadap kita,” serupa dengan tulisan yang Pilatus gantung pada salib Yesus (Mat. 27:37; Yoh.s 19:19, 20). Atau, kedua, undang-undang upacara yang ditulis oleh Musa (lihat Ul. 31:24-26) telah dipaku pada salib.

Apabila kita melihat ayat ini dalam konteks yang lebih luas, kita dapat melihat bahawa ia jelas bercakap tentang undang-undang upacara.

Paulus juga merujuk kepada "persunatan tanpa menggunakan tangan" (Kol. 2:11, AVB), iaitu, "sunat hati" (Rm. 2:28, 29; rujuk Ul. 30:16), yang nampaknya berbeza dengan sunat fizikal, yang merupakan salah satu peruntukan terpenting dalam undang-undang upacara (Im. 12:3; bandingkan Kel. 12:48).

Paulus kemudian mengaitkan perubahan dalaman ini dengan "membuangkan segala dosa hawa nafsu dunia daripada tubuhmu" dan dengan pembaptisan dengan selaman. Dengan pembaptisan ini, kita mengenal pasti diri kita dengan kematian dan kebangkitan Kristus (Kol. 2:11, 12, AVB).

Pengalaman penukaran ini kemudiannya disamakan dengan “mati kerana melakukan dosa” dan “telah menghidupkan” bersama Kristus, yang “mengampunkan segala kesalahanmu” (Kol. 2:13, AVB).

Perkataan "hukum-hukum" (Kol. 2:14, AVB) merujuk kepada peraturan undang-undang, sama ada sekular (Luk. 2:1, Kis. 17:7) dan sektarian (Kis. 16:4). Satu-satunya perkataan Yunani dalam tulisan Paulus merujuk kepada undang-undang upacara, yang membentuk tembok pemisah antara orang Yahudi dan bukan Yahudi (Ef. 2:14, 15).

Oleh kerana Paulus sudah merujuk kepada pengampunan dosa dan perubahan dalaman yang dilambangkan dengan pembaptisan, tidak mungkin dia akan meninjau semula topik itu dengan metafora yang tidak digunakan di tempat lain dalam Kitab Suci. Sebaliknya, Paulus nampaknya menekankan perkara yang sama dengan yang dibuat dalam Efesus: bahawa orang-orang bukan Yahudi(gentile) yang percaya di Kolose tidak perlu bimbang tentang menjaga undang-undang upacara, termasuk sunat, atau tentang undang-undang kesucian yang datang sekali dengan komitmen ini (lihat Kis. 10:28, 34, 35).

`Jelas sekali, Paulus tidak mencadangkan bahawa Hukum Sepuluh itu dipaku pada salib, tidak sekali apabila di tempat lain dia menerangkan dosa sebagai pelanggaran Hukum Sepuluh (Rom. 7:7).`