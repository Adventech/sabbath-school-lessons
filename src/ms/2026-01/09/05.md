---
title:  Rahsia Tuhan Dinyatakan
date:   25/02/2026
---

`Baca Kolose 1:26, 27. Paulus dua kali berbicara tentang “rahsia.” Apakah rahsia itu?`

Di tempat lain, Paulus merujuk kepada “rahsia Tuhan,” iaitu tujuan kekal Tuhan “telah diwujudkan-Nya untuk kemuliaan kita sebelum Dia mencipta dunia ini” (1 Kor. 2:7, AVB) dan dinyatakan melalui rancangan keselamatan. Petrus berbicara tentang kebenaran ini sebagai sesuatu yang dinantikan oleh para nabi dan yang “Para malaikat juga ingin mengerti perkara itu” (1 Ptr. 1:10–12, AVB). Ia dirancang “sebelum dunia dicipta” (1 Ptr. 1:20) dan “rahsia yang tersembunyi sejak permulaan dunia” (Rom. 16:25). Namun, melalui kehidupan, kematian, dan kebangkitan Kristus, rahsia ini telah disingkapkan (2 Kor. 3:14).

**Bagaimanakah rujukan berikut tentang rahsia Tuhan menerangkan pelbagai aspek tentang rancangan keselamatan?**

`Ef. 1:7–10`

`Ef. 3:3–6`

Akhirnya, “segala sesuatu” di syurga dan di bumi akan dipersatukan sepenuhnya dalam Kristus. Inilah fokus doa Kristus dalam Yohanes 17. Bagaimana hal ini akan terjadi merupakan suatu rahsia yang kini telah dinyatakan melalui Injil.

Mengapa Tuhan mengasihi kita sebegitu rupa sehingga Dia menyerahkan Yesus, harta syurga yang tidak ternilai, demi keselamatan kita, akan menjadi kajian kita sepanjang kekekalan. Tetapi kita mengetahui hal ini: Kristus “telah mati bagi semua orang, supaya mereka yang hidup tidak lagi hidup untuk diri sendiri tetapi untuk Dia yang telah mati dan telah dibangkitkan bagi mereka” (2 Kor. 5:15, AVB). Hasilnya, semua yang percaya kepada Kristus, baik orang Yahudi mahupun bangsa asing, berkongsi sama dalam janji-janji Tuhan melalui Injil dan telah dipersatukan dalam satu tubuh, iaitu gereja.

“Kristus di dalam kamu” (Kol. 1:27) merujuk kepada Kristus yang diam di dalam hati melalui iman (Ef. 3:17; bandingkan Gal. 2:20). Penyatuan rohani dengan Kristus ini memungkinkan orang percaya sekarang untuk “duduk bersama di tempat syurgawi” (Ef. 2:6) dan merasai “kuasa zaman yang akan datang” (Ibr. 6:5). Melalui kehadiran Kristus dalam hidup kita, Dia telah mula mempersatukan kita dengan syurga. Inilah Injil yang bekerja dalam hati orang percaya, yang “melayakkan kita menerima sebahagian warisan orang yang salih dalam cahaya” (Kol. 1:12, AVB).