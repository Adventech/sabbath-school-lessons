---
title:  Pandangan Tambahan
date:   27/02/2026
---

“Kita tidak memiliki kebenaran kita sendiri untuk memenuhi tuntutan hukum Tuhan. Tetapi Kristus telah menyediakan satu jalan keluar bagi kita. . . . Jika anda menyerahkan diri kepada-Nya, dan menerima-Nya sebagai Juruselamat anda, maka walaupun hidup anda penuh dosa, demi Dia anda dianggap sebagai orang benar. Watak Kristus menggantikan watak anda, dan anda diterima di hadapan Tuhan seolah-olah anda tidak pernah berdosa.

“Lebih daripada itu, Kristus mengubah hati. Dia tinggal di dalam hati anda melalui iman. Anda harus mengekalkan hubungan ini dengan Kristus melalui iman dan penyerahan kehendak anda kepada-Nya secara berterusan; dan selagi anda melakukan ini, Dia akan bekerja dalam diri anda untuk menghendaki dan melakukan menurut keredaan-Nya. . . .

“Maka kita tidak mempunyai apa-apa pada diri kita sendiri untuk dibanggakan. Kita tidak mempunyai asas untuk meninggikan diri. Satu-satunya dasar pengharapan kita ialah kebenaran Kristus yang diimputkan kepada kita, dan kebenaran yang dikerjakan oleh Roh-Nya yang bekerja dalam dan melalui kita.”—Ellen G. White, Steps to Christ, hlm. 62, 63.

“Cahaya yang diberikan kepada saya sangat kuat bahawa ramai akan keluar dari kalangan kita, memberi perhatian kepada roh-roh yang menyesatkan dan ajaran-ajaran syaitan. Tuhan menghendaki setiap jiwa yang mengaku percaya kepada kebenaran mempunyai pengetahuan yang bijaksana tentang apa itu kebenaran.”—Ellen G. White, Evangelism, ms. 363.

**Soalan Perbincangan:**

`Baca sekali lagi ayat hafalan: “Dia yang tidak mengenal dosa menjadi penanggung dosa untuk kita, supaya dalam Dia kita diperbenar oleh TUHAN” (2 Kor. 5:21). Apakah maksud ayat ini? Apa maksudnya bahawa Kristus menjadi dosa bagi kita, dan bagaimana hal itu seharusnya membantu kita memahami sifat Salib sebagai pengganti? Juga, apakah maksudnya menjadi “kebenaran TUHAN di dalam Dia”?`

`Renungkan lebih dalam tentang persoalan “sekali diselamatkan, tetap diselamatkan,” yang dipercayai oleh ramai orang Kristian. Mengapakah kita percaya bahawa ini adalah ajaran yang salah? Apakah bahaya jelas yang wujud bagi mereka yang mempercayainya? Walaupun kita menolak ajaran tersebut, namun bagaimanakah kita masih dapat memiliki jaminan untuk mendapat keselamatan?`

`Sejauh mana anda “mantap dan berdiri teguh” (Kol. 1:23, AVB) dalam iman anda? Sejauh manakah anda benar-benar mengetahui apa yang anda percaya dan mengapakah anda mempercayainya? Apakah yang boleh anda lakukan untuk dapat lebih memahami apa yang anda percayai? Dan mengapa sangat penting bagi anda untuk menjadi “mantap dan berdiri teguh” dalam iman?`