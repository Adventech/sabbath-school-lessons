---
title:  Alasan untuk Bersyukur dan Berdoa
date:   03/01/2026
---

### Bacaan Untuk Kajian Minggu Ini
Filipi 1:1–18, 1 Kor. 13:1–8, Yer. 17:9, Kol. 1:1–12, 1 Ptr. 1:4, Mzm. 119:105, Yes. 30:21.

> <p>Ayat Hafalan</p>
> “Aku yakin bahawa Tuhan yang telah memulakan suatu pekerjaan yang baik dalam dirimu akan menyudahkannya hingga hari Yesus Kristus” (Filipi 1:6)

Paulus secara sengaja memulakan surat-suratnya dengan kata-kata salam—dan ucapan syukur. “Daripada Paulus, rasul Kristus Yesus dengan kehendak Tuhan dan daripada saudara kita Timotius, Kepada semua orang salih dan saudara-saudara yang setia dalam Kristus di Kolose: Kasih kurnia dan damai sejahtera daripada Bapa kita, Tuhan. Kami mengucapkan syukur kepada Tuhan, Bapa Tuhan kita Yesus Kristus, dan kami sentiasa mendoakan kamu, Kasih kurnia dan sejahtera daripada Tuhan, Bapa kita, dan Tuhan Yesus Kristus menyertai kamu. Kami mengucap syukur kepada Tuhan, Bapa Tuhan kita Yesus Kristus” (Kol. 1:2, 3, AVB).

Kita, seperti Paulus, mempunyai banyak sebab untuk bersyukur. Kita telah mengalami kasih kurnia Tuhan dengan cara yang mendalam, cara yang, bahkan malaikat tidak dapat fahami sepenuhnya. Perkara yang sama juga adalah benar tentang anugerah damai sejahtera daripada Tuhan, yang merangkumi keharmonian dengan Tuhan dan pengharapan yang mengalir daripada kasih-Nya.

Pada tahap manusiawi, kita boleh memberi dan menunjukkan penghargaan kepada orang lain dan sebaliknya berharap bahawa mereka menghargai apa yang kita lakukan untuk mereka. Ibu bapa berdoa supaya anak-anak mereka mengasihi Tuhan dan suatu hari nanti, jika bukan sekarang, maka anak-anak ini juga akan menghargai pengorbanan yang telah mereka lakukan dalam memberikan didikan yang terbaik. Namun, sebagai manusia, kita membuat banyak kesilapan, dan kita belajar daripada kesilapan itu.

Minggu ini kita akan meneliti kata-kata pembukaan Paulus tentang ucapan syukur dan doa dalam kitab Filipi dan Kolose, yang mungkin dapat memperkaya dan memperkasakan kehidupan doa kita sendiri.

_Kaji Pelajaran Minggu Ini untuk Persediaan Sabat, 10 Januari._