---
title:  Pandangan Tambahan
date:   09/01/2026
---

“Ramai yang tidak dapat membuat rancangan yang pasti untuk masa depan. Hidup mereka tidak menentu. Mereka tidak dapat melihat hasil daripada sesuatu perkara, dan ini sering memenuhi hati mereka dengan kebimbangan dan kegelisahan. Marilah kita ingat bahawa kehidupan anak-anak Tuhan di dunia ini adalah kehidupan seorang perantau. Kita tidak memiliki hikmat untuk merancang kehidupan kita sendiri. Bukanlah tugas kita untuk membentuk masa depan kita. “Melalui iman Abraham taat apabila disuruh pergi ke tempat yang kemudian diterimanya sebagai warisannya. Dia pergi tanpa mengetahui ke mana dia pergi.” (Ibrani 11:8, AVB).

“Semasa hidup-nya di bumi, Kristus tidak membuat sebarang perancangan untuk diri-Nya. Dia menerima rancangan Tuhan untuk-Nya, dan hari demi hari Bapa menyatakan rancangan-Nya. Demikian juga kita harus bergantung kepada Tuhan, supaya hidup kita menjadi hasil yang sederhana daripada kehendak-Nya. Apabila kita menyerahkan jalan kita kepada-Nya, Dia akan mengarahkan langkah kita.

Ramai yang akhirnya gagal sama sekali dalam merancang masa depan yang cemerlang. Biarlah Tuhan yang membuat perancangan untuk anda. Sebagai seorang kanak-kanak kecil, percayalah kepada pimpinan Dia yang akan melindungi “langkah kaki orang-orang yang dikasihi-Nya.” (1 Samuel 2:9, ITB). Tuhan tidak pernah memimpin anak-anak-Nya dengan cara yang berbeza daripada yang mereka sendiri akan pilih, sekiranya mereka dapat melihat dari mula hingg akhir dan memahami kemuliaan tujuan yang mereka sedang genapi sebagai rakan sekerja dengan-Nya.”-Ellen G. White, The Ministry of Healing, ms. 478, 479.

**Soalan Perbincangan:**

`Fikirkan tentang pengalaman anda minggu yang lalu dan senaraikan beberapa perkara yang anda boleh bersyukur. Mungkinkah anda mempunyai lebih banyak sebab untuk bersyukur daripada yang anda sedari?`

`Renungkan baris terakhir daripada petikan Ellen G. White di atas. Itu adalah satu pernyataan iman yang sangat kuat. Bagaimanakah anda boleh belajar untuk mempercayai Tuhan sedalam itu?`

`Dalam terang Kolose 1:6, 23, bincangkan pernyataan berikut: “Selama empat puluh tahun ketidakpercayaan, sungutan, dan pemberontakan telah menghalang Israel purba daripada memasuki tanah Kanaan. Dosa-dosa yang sama telah menangguhkan kemasukan Israel moden ke dalam Kanaan syurgawi. Dalam kedua-dua kes janji-janji Tuhan tidak disalahkan. Ketidakpercayaan, keduniawian, ketidaksucian, dan perselisihan di kalangan umat Tuhanlah yang telah mengekalkan kita dalam dunia dosa dan dukacita ini untuk sekilan lamanya. Jika gereja Kristus telah melakukan pekerjaan yang telah ditetapkan Tuhan, seluruh dunia pasti sudah menerima amaran dan Tuhan Yesus pasti sudah datang ke bumi kita dengan kuasa dan kemuliaan yang besar.” —Ellen G. White, Last Day Events, ms. 38. Dalam cara apakah kita hari ini mungkin bersalah terhadap perkara yang sama?`