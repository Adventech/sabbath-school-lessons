---
title:  Sayangi Isteri Anda Seperti Anda Sayangi Diri Anda
date:  30/08/2023
---

`Apakah hujah baru yang Paulus gunakan untuk mendorong suami untuk mengamalkan kasih sayang yang lemah lembut terhadap isteri mereka? Efesus  5:28–30.`

Peraturan yang Paulus berikan untuk keluarga Kristian (Efesus 5:21–6:9) menyatakan satu konteks sosial yang mencabar. Dalam Efesus 5:28–30, Paulus berbicara kepada para suami yang, mengikut pola yang terlalu kerap pada masa itu, mungkin memilih untuk “membenci tubuhnya sendiri” (lihat Efesus 5:28, 29), menganiaya dan memukul isteri mereka. Dalam dunia Greco-Rom pada zaman Paulus, kuasa undang-undang “bapa keluarga” (Latin, pater familias) adalah sangat luas. Dia boleh menghukum dengan keras atau membunuh isteri, anak dan hambanya dan berada di pihak hak undang-undangnya (walaupun menggunakan kuasa sedemikian dengan cara yang melampau semakin dikekang oleh pendapat umum).

Dalam Efesus 5:25–27, Paulus telah memperincikan contoh utama mengenai kasih, kasih Kristus kepada gereja, yang menawarkan satu model yang berbeza secara drastik untuk suami daripada yang biasa. Sekarang, sebelum mengemukakan hujah baru, dia menunjukkan sekali lagi kepada Teladan yang hebat itu, meminta suami Kristian untuk menjawab dengan cara “demikian juga” (Efesus 5:28, AVB) seperti Yesus, yang “menyerahkan dirinya” untuk pengantin perempuan-Nya, iaitu gereja, dan melayani setiap keperluannya (Efesus 5:25–27, AVB). Paulus mencabar suami Kristian untuk berpaling daripada amalan yang diharapkan pada zaman mereka dan berusaha untuk menyamai kasih Kristus yang lemah lembut.

Dalam Efesus 5:28–30, Paulus menambah satu rasional baru untuk menyokong kasih suami Kristian kepada isteri mereka: mengasihi dirinya sendiri. Paulus memberikan satu kebenaran: “Tiada sesiapa pun pernah membenci tubuhnya sendiri,” (sekurang-kurangnya tiada siapa yang berfikiran secara jelas). Suami tidak membahayakan diri sendiri atau memukul tubuh sendiri. Sebaliknya, mereka “memelihara dan menyayanginya,” (Efesus 5:29, AVB). Dalam usaha untuk menghapuskan kekerasan dan keganasan terhadap isteri Kristian, Paulus menjemput suami Kristian untuk mengenali isterinya. Paulus berhujag bahawa anda adalah sangat sama dengan isteri anda dan  bahawa untuk mencederakan isteri adal;ah sama dengan mencederakan diri sendiri dan kebanyakan orang yang berfikiran waras tidak akan berbuat demikian.

Kembali kepada teladan tentang Yesus, Paulus berhujah bahawa Kristus sendiri mengamalkan penjagaan diri yang lemah lembut dalam menghargai umat percaya yang merupakan “tubuh-Nya” (Efesus 5:29, 30, AVB). Contohkanlah tingkah laku anda terhadap isteri anda, kata Paulus, tentang cara anda memperlakukan diri anda sendiri dan, akhirnya, pada cara Kristus memperlakukan anda.

`Paulus mengaitkan teladan Yesus kepada isteri dan suami. Apakah yang boleh anda pelajari daripada Yesus tentang mengasihi mereka dalam lingkungan keluarga anda sendiri?`