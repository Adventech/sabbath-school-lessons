---
title:  Pandangan Tambahan
date:  01/09/2023
---

Ellen G. White, “Responsibilities of Married Life,” Testimonies for the Church, vol. 7, ms.  45–50, dan “Mutual Obligations,” The Adventist Home, ms.  114–120.

Ellen G. White secara konsisten menggesa pasangan perkahwinan untuk berpaling daripada usaha untuk mengawal pasangannya: “Jangan cuba memaksa satu sama lain untuk mengalah kepada kehendak anda. Anda tidak boleh melakukan ini dan mengekalkan cinta satu sama lain. Jadilah baik, sabar dan penyabar, bertimbang rasa dan berbudi bahasa.”— The Adventist Home, ms.  118.

Dia mengulas secara langsung mengenai tafsiran dan penerapan bagi Kolose 3:18 (dan Efesus 5:22–24): “Persoalan sering diajukan, ‘Adakah seorang isteri tidak mempunyai kehendaknya sendiri?’ Alkitab dengan jelas menyatakan bahawa suami adalah ketua keluarga. ‘Para isteri, tunduklah kepada suamimu sendiri.’ Jika perintah ini berakhir di sini, kita mungkin mengatakan bahawa kedudukan isteri bukanlah suatu yang dicemburui. . . . Banyak suami berhenti pada kata-kata, ‘Isteri, tunduklah,’ tetapi kita akan membaca kesimpulan dari perintah yang sama, yaitu, ‘Seperti yang patut di dalam Tuhan’ [Kol. 3:18]. Tuhan menghendaki bahawa isteri harus menjaga rasa takut dan kemuliaan Tuhan di hadapannya. Penyerahan sepenuhnya harus dilakukan hanya kepada Tuhan Yesus Kristus, yang telah membelinya sebagai anak-Nya sendiri dengan harga yang tidak terhingga dari nyawa-Nya. . . . Dia yang berdiri lebih tinggi daripada suami kepada isteri; Dia adalah Penebus si isteri, dan ketundukannya kepada suaminya harus dilakukan sebagaimana yang telah diperintahkan Tuhan—‘sebagaimana patut di dalam Tuhan.’”—The Adventist Home, ms.  115, 116.

**Soalan Perbincangan**:

`Bayangkan seseorang berhujah bahawa Efesus 5:21–33 adalah petikan ketinggalan zaman yang tidak lagi membahaskan mengenai hubungan Kristian kerana ia menguatkuasakan model perkahwinan yang tertumpu pada autoriti dan penguasaan suami. Bagaimanakah anda akan merespon? Apakah elemen daripada petikan itu sendiri yang akan mengatakan mengenai respons anda?`

`Apakah yang kemungkinan yang ditawarkan oleh nasihat Paulus di dalam Efesus 5:21–33 kepada mereka yang mendapati diri mereka berada dalam perhubungan perkahwinan yang mencabar dan sukar?`

`Sesetengah orang Kristian berpendapat bahawa kisah Penciptaan Kejadian yang terdapat di dalam Kejadian 1 dan 2 adalah satu metafora semata-mata dan ia tidak hampir menggambarkan apa yang sebenarnya berlaku, iaitu berbilion tahun evolusi. Apakah yang diajar oleh Paulus tentang kisah itu tentang bagaimana dia menerimanya secara literal?`

`Sila perhatikan lebih lanjut pada tema “satu tubuh.” Bagaimanakah hal ini membantu kita untuk dapat lebih memahami kesucian perkahwinan dan mengapa pasangan suami isteri mesti melakukan segala yang mungkin untuk melindungi kesucian itu?`