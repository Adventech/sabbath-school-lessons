---
title:  Model “Menjadi Satu” Pada Perkahwinan
date:  31/08/2023
---

`Sila pelajari naratif Penciptaan di dalam Kejadian 2:15–25. Apakah yang berlaku dalam kisah sebelum pernyataan mengenai suami dan isteri menjadi itu “menjadi satu” (Kej. 2:24)?`

Kunci untuk menerapkan nasihat Paulus kepada isteri dan suami ialah melihat petikan Kejadian 2:24 (dalam Efesus 5:31) sebagai kemuncaknya. Semasa dia melihat kepada kisah Penciptaan dalam Kejadian, Paulus te;lah memperhatikan keperluan suatu sidang Kristian dan kesihatan dalam hubungan keluarga yang ada di dalamnya. Dia mendengar di dalam Kejadian 2:24 satu mesej yang bergema pada sepanjang masa. Dengan reka bentuk ilahi, perkahwinan bertujuan untuk menjadi hubungan :satu tubuh”, dengan perpaduan seksual yang dicerminkan di dalam perpaduan emosi dan rohani, dan perpaduan emosi dan rohani membawa satu makna kepada hubungan seksual.

Perhatikan bahawa di dalam mengambil Kejadian 2:24, Paulus memilih satu pernyataan tentang perkahwinan yang dibuat sebelum Kejatuhan dan menerapkannya pada hubungan antara suami dan isteri Kristian. Dalam keadaan dunia kita yang jelas setelah Kejatuhan, eksploitasi yang berleluasa terhadap hubungan seksual antara seorang lelaki dan seorang wanita mendedahkan betapa mendalamnya dalam budaya moden adalah idea bahawa kesatuan seksual menggambarkan suatu penaklukan terhadap kaum wanita. Paulus berhujah bahawa hubungan seksual, seperti yang dicerminkan dalam Kejadian, bukanlah satu penaklukan tetapi satu kesatuan. Ia tidak melambangkan atau mengaktualisasikan dominasi lelaki tetapi penyatuan suami dan isteri, sehingga mereka adalah “satu tubuh.” Oleh itu, kita boleh melihat di dalam Efesus 5:21–33 dan Kejadian 2:24, untuk teologi perkahwinan dan seksualiti yang penting.

Dalam konteks yang sama ini, dalam ayat seterusnya Paulus berbicara tentang “suatu rahsia besar” (lihat Efesus 5:32, AVB). Ini termasuk kedua-dua sisi pada metafora berganda yang Paulus telah bincangkan: perkahwinan Kristian difahami sehubungan dengan hubungan Kristus dengan gereja-Nya (Efesus 5:32) dan hubungan Kristus dengan gereja-Nya difahami sehubungan dengan perkahwinan Kristian (Efesus 5:32). .

Perkahwinan Kristian diangatkan dengan membandingkannya dengan hubungan antara Kristus dengan gereja. Di samping itu, dengan memikirkan hubungan gereja dengan Kristus melalui lensa perkahwinan Kristian yang prihatin, umat percaya mendapat pencerahan yang baru tentang hubungan mereka bersama Kristus.

`Dalam cara apakah Efesus 5:33 berfungsi sebagai ringkasan pada mengenai nasihat Paulus di dalam Efesus 5:21–32? Jika sudah berkahwin, bagaimanakah anda boleh berusaha untuk melaksanakan prinsip ini dengan lebih sepenuhnya di dalam perkahwinan anda?`