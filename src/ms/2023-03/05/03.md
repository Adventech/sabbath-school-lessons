---
title:  'Pendamaian: Hadiah Tuhan Dari Salib'
date:  24/07/2023
---

“Kerana Dia sendiri adalah perdamaian kita, Dia menyatukan kedua-dua pihak dan meruntuhkan dinding pemisah … untuk mendamaikan kedua-duanya dengan Tuhan dalam satu tubuh melalui salib, dengan itu mematikan perseteruan itu” (Efesus  2:14–16, AVB).

`Bagaimanakah Paulus menggambarkan salib dan kesan pekerjaan Kristus di sana dalam setiap petikan dalam Efesus ini? Bagaimanakah anda meringkaskan apa yang Paulus katakan tentang salib dan bagaimana ia mengubah hubungan kita? (Lihat Efesus 1:7, 8; Efesus 4:32; Efesus 2:13, 14; Efesus 2:16; Efesus 5:2, 25.)`

Dalam konteks ayat yang kita petik untuk minggu ini, Efesus 2:11–22, salib menghasilkan tiga aset besar bagi umat percaya: (1) Orang bukan Yahudi, yang “jauh” daripada Tuhan dan umat-Nya, “sudah dibawa dekat” (Efesus). 2:13, AVB) kepada kedua-duanya, yang kini menjadi anak-anak Tuhan dan saudara seumat dengan umat percaya  Yahudi (Efesus 2:19); (2) “permusuhan” (Yunani, echthran, “perseturuan,” berkaitan dengan echthros, “musuh”) antara umat percaya Yahudi dan bukan Yahudi itu sendiri di“matikan” (Efesus 2:16, AVB). Salib Kristus menghapuskan apa yang kelihatan sebagai keadaan permusuhan dan peperangan yang kekal di mana orang-orang Yahudi dan bukan Yahudi menjadi musuh ketat (Efesus 2:17); (3) di tempat perseturuan datang pendamaian. Ia adalah tujuan Kristus untuk “mendamaikan kedua-duanya dengan Allah dalam satu tubuh melalui salib” (Efesus 2:16, AVB; bandingkan Kol. 1:19–22).

Bagaimanakah rupanya pendamaian itu? Bagaimanakah rasanya didamaikan? Bayangkan perpisahan yang teruk antara ibu dan anak perempuan, yang telah berterusan dalam tempoh beberapa tahun. Bayangkan kebencian ini dileraikan dalam gelombang rahmat dan pengampunan dan pertemuan semula antara kedua-dia mereka. Itulah Namanya pendamaian. Rekonsiliasi dialami pada saat apabila seorang anggota gereja mengetepikan apa sahaja isu yang memecahbelahkan satu sama lain dan mengakui anggota gereja yang lain sebagai saudara atau saudari yang dikasihi, yang menerima apa yang telah ditawarkan. Pendamaian bukanlah istilah mekanikal atau undang-undang tetapi istilah interpersonal yang meraikan pemulihan hubungan yang telah rosak. Paulus berani membayangkan kuasa pada pekerjaan Kristus di kayu salib yang memberi kesan kepada hubungan, bukan sahaja individu, tetapi juga kumpulan masyarakat. Dia membayangkannya sebagai menyerang kehidupan kita dan memecahkan pebalahan kita, meleraikan pertengkaran kita dan memperbaharui persekutuan kita dan memahami antara satu sama lain.

`Dalam cara apakah anda mungkin perlu menggunakan prinsip di sini untuk anda didamaikan dengan orang lain? Bagaimanakah anda melakukannya?`