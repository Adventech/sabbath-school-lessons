---
title:  Gereja, Sebuah Bait Suci
date:  27/07/2023
---

`Apakah kemuncak kumpulan gambar yang Paulus gunakan di dalam Efesus 2:11–22 untuk menandakan kesatuan antara orang Yahudi dan orang bukan Yahudi di dalam gereja?`

Dalam mengkaji semula Efesus 2, kita ingat kembali bahawa ayat 1–10 mengajar bahawa kita hidup di dalam perpaduan dengan Yesus, manakala ayat 11–22 mengajar bahawa kita hidup dalam perpaduan dengan orang lain sebagai sebahagian daripada gereja-Nya. Kematian Yesus mempunyai faedah menegak dalam mewujudkan hubungan kita dengan Tuhan (Efesus 2:1–10) dan faedah mendatar dalam mengukuhkan hubungan kita dengan orang lain (Efesus 2:11–22). Melalui Salib, Yesus merobohkan semua banteng yang memisahkan umat percaya bukan Yahudi dengan orang Yahudi, termasuk penyalahgunaan hukum untuk meluaskan jurang (Efesus 2:11–18). Yesus juga membina sesuatu—sebuah bait baharu menakjubkan yang terdiri daripada umat percaya. Orang bukan Yahudi, yang pernah dikecualikan daripada ibadat di tempat-tempat bait suci ini, kini turut serta bersama umat percaya Yahudi untuk menjadi bait yang baharu. Kita semua menjadi sebahagian daripada gereja Tuhan, iaitu “Bait Suci dalam Tuhan” (Efesus 2:19–22, AVB) dan diberi keistimewaan untuk hidup dalam perpaduan dengan Yesus dan saudara-saudari kita dalam Kristus.

`Bagaimanakah Paulus menggunakan metafora gereja sebagai bait suci dalam Efesus 2:19–22 dibandingkan dengan penggunaan dalam petikan berikut? 1 Kor. 3:9–17; 2 Kor. 6:14–7:1; 1 Petrus 2:4–8.`

Paulus menggunakan metafora gereja sebagai sebuah Bait Suci untuk kemuncak gambaran terhadap orang bukan Yahudi yang menjadi anggota di dalam gereja. Setelah pernah dilarang daripada berbakti di “ruang pengabdian Israel” di dalam bait suci, mereka kini bukan sahaja boleh “menghampiri” (Efesus 2:18) tetapi mereka sendiri menjadi bahan binaan untuk bait baru yang direka sebagai "tempat kediaman Tuhan dalam Roh" (Efesus 2:22, AVB).

Para penulis Perjanjian Baru menggunakan metafora bait suci untuk menggambarkan kesucian gereja, peranan Tuhan dalam mengasaskan dan mengembangkan gereja, dan perpaduan umat percaya di dalam gereja. Metafora digunakan bersama-sama dengan bahasa biologi (lihat Efesus 2:21, di mana bait suci “berkembang”), dan proses pembinaan sering ditekankan (lihat Efesus 2:22, “kamupun dibina bersama,” AVB) . Daripada imej statik, gereja dapat mengakui identitinya sebagai "bait Tuhan yang hidup" (2 Kor. 6:16, AVB).