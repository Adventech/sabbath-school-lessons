---
title:  Yesus, Pengkhotbah Kedamaian
date:  26/07/2023
---

`Bagaimanakah Paulus meringkaskan pelayanan Kristus ddi alam Efesus 2:17, 18?`

Konsep pendamaian adalah penting dalam Efesus, surat itu yang bermula dan berakhir dengan berkat damai sejahtera “daripada Bapa kita Tuhan dan daripada Tuhan Yesus Kristus" (Efesus 1:2, AVB; bandingkan Efesus 6:23). Terdahulu dalam Efesus 2:11–22, Paulus berhujah bahawa Kristus menerapkan penedamaian, “Sebab Dia sendiri adalah damai sejahtera kita,” dan Salib-Nya yang menciptanya (Efesus 2:14–16, AVB). Kristus bukan sahaja merobohkan sesuatu—permusuhan antara Yahudi dan bukan Yahudi (Efesus 2:14, 15)—Dia mencipta kemanusiaan baru, yang ditandai dengan hubungan pendamaian dan damai sejahtera (Efesus 2:15–17). Damai sejahtera seperti itu bukan hanya ketiadaan konflik tetapi bergema dengan konsep Ibrani shalom, satu pengalaman keutuhan dan kesejahteraan, baik dalam hubungan kita dengan Tuhan (Rom. 5:1) dan juga dengan orang lain.

`Bagaimanakah Paulus membayangkan umat percaya mengambil bahagian dalam berkongsi mesej perdamaian Yesus? Efesus 4:3; Efesus 6:14, 15; bandingkan Rom. 10:14, 15 dengan Efesus 2:17–19, Yes. 52:7, Yes. 57:19.`

Injil mengandungi contoh mengenai Yesus sebagai pengkhotbah kedamaian. Dalam mesej perpisahan-Nya kepada para murid, Dia menjanjikan mereka—dan kita—“Sejahtera Kutinggalkan bagimu. Sejahtera-Ku sendiri Kuberikan kepadamu” (Yohanes 14:27, AVB). Dan Dia menyimpulkan, “Segala ini Kukatakan kepadamu supaya kamu beroleh sejahtera di dalam Aku. Di dalam dunia kamu akan menghadapi penderitaan; tetapi tegapkanlah hatimu, kerana Aku telah menewaskan dunia” (Yohanes 16:33, AVB). Selepas kebangkitan-Nya, ketika Dia menampakkan diri kepada para murid, Dia berulang kali berkata kepada mereka, “Damai sejahtera kepada kamu” (Yohanes 20:19, 21, 26, AVB).’

Dalam Efesus 2:17, 18, Paulus sangat berminat untuk menunjukkan bahawa pemberitaan damai Kristus telah melampaui masa pelayanan-Nya di bumi. Dia telah "mengkhabarkan damai" pada masa sekarang kepada kedua-dua "yang jauh" (umat percaya bukan Yahudi sebelum mereka bertobat; AVB) dan "yang dekat" (Umat percaya Yahudi, AVB; bandingkan Efesus 2:11–13). Setelah menerima pengisytiharan ini, semua umat percaya mengalami rahmat yang mendalam.

`Bagaimanakah kita boleh belajar menjadi penginjil damai sejahtera berbanding menjadi saluran konflik? Dalam situasi apa, sekarang, anda boleh membantu membawa penyembuhan?`