### Efesus: Cara Mengikuti Yesus dalam Masa Kesukaran

Dalam Surat kepada jemaat di Efesus, Paulus memberitahu kita tentang jemaat Efesus itu sendiri. Bertahun-tahun selepas peristiwa menarik pada hari-hari awal misi Kristian di Efesus, orang Efesus bergelut dengan hal penting yang berkaitan dengan iman Kristian mereka.

Paulus, yang pernah dianggap pengganggu ekonomi bandar keempat terbesar di Empayar Rom ini, kini diketepikan dan dipenjarakan. Ketika menulis dari penjara, dia bimbang bahawa orang percaya di Efesus mungkin sudah "kehilangan hati," melupakan apa-apa perasaan aktif tentang apa yang dimaksudkan dengan menjadi murid Yesus di dalam budaya Efesus yang canggih, bandar dan sepenuhnya pagan. Walaupun pendengarnya sudah beragama Kristian, nada Paulus adalah suatu yang mahu mentaubatkan. Dia berusaha untuk memasukkan semula mereka ke dalam iman Kristian, untuk menyalakan semula api pengabdian mereka kepada Kristus dan untuk membangkitkan kegembiraan menjadi sebahagian daripada usaha besar Tuhan di dunia, iaitu gereja.

Oleh kerana iman Kristian adalah mengenai Kristus, maka Paulus mempamerkan kekaguman dan penyembahan kepada-Nya. Jika murid-murid Kristian yang goyah ingin mendapatkan kembali kedudukan mereka, itu adalah kerana mereka menerap kembali cinta pertama mereka kepada Yesus dan membina kepercayaan baru di dalam rahmat dan kuasa-Nya. Oleh itu, Paulus menonjolkan kemuliaan Kristus di syurga, di atas semua kuasa dan ketuhanan yang berusaha menarik pengabdian orang percaya di Efesus. Yesus adalah matlamat rencana ilahi untuk sepanjang zaman, satu rencana di mana umat percaya, sebagai sebuah gereja, memainkan peranan penting di dalam rencana Tuhan untuk menyatukan segala sesuatu di dalam Kristus.

Semasa Paulus berusaha menarik umat percaya di Efesus ke dalam pengabdian yang baru kepada Tuhan mereka, dia tidak mendiamkan tuntutan pemuridan Kristian. Dia menyatakan secara terperinci bagaimana rupa tingkah laku dan komuniti umat Kristian. Orang Kristian dipanggil kepada satu penyembahan yang diilhamkan oleh Roh, penghormatan terhadap Kristus, yang diarahkan oleh Tuhan dan yang Paulus gambarkan berulang kali. Penyembahan kepada Kristus mempengaruhi cara seseorang bertindak dan bercakap. Mengasihi Kristus bermakna menghormati dan menghargai semua saudara yang seiman. Ini bermakna menentang corak tingkah laku yang jahat dan kecenderungan seksual yang berleluasa di dalam budaya mereka. Ini bermakna, dalam perhubungan kita di dalam gereja dan rumah tangga, meminjam daripada contoh pengorbanan diri yang ditawarkan oleh Kristus. Ini bermakna menawarkan kepada sesama kita sebagai warga Efesus satu contoh yang jelas tentang corak baru kewujudan manusia.

Kebanyakan kandungan surat Paulus adalah menyatakan keterujaannya untuk corak baru ini tentang apa yang dimaksudkan sebagai manusia melalui keanggotaan dalam gereja Tuhan. Dia terutamanya disegarkan oleh pemikiran bahawa Tuhan telah bergabung dengan satu kelompok manusia yang terpisahâ€”Yahudi dan bukan Yahudiâ€”yang menjadi satu di dalam gereja. Di dalam menjalani perpaduan di mana permusuhan dijangka, mereka mempunyai peluang untuk menunjukkan ciri-ciri masyarakat baru Tuhan dan kerajaan yang akan datang.

Dalam mengejar kepentingan menjadi sebahagian daripada anggota gereja Tuhan, Paulus mengembangkan empat metafora untuk gereja. Orang percaya yang membentuk menjadi tubuh Kristus, yang menunjukkan pengabdian mereka kepada Kristus dan kesatuan mereka antara satu sama lain. Mereka adalah bait suci yang hidup, dibina melalui pengorbanan Kristus di Kalvari, di mana Tuhan disembah. Mereka adalah pengantin perempuan Kristus, yang memandang ke arah majlis perkahwinan yang besar apabila Pengantin Lelaki datang untuk menuntut mereka sebagai milik-Nya. Dalam metafora terakhir yang menyatakan usaha Paulus untuk memasukkan semula mereka dalam iman Kristian, mereka adalah tentera Kristus, yang melancarkan kedamaian dalam nama-Nya, memerangi kuasa kegelapan dalam kekuatan Tuhan semasa mereka memandang kepada kedatangan Kristus.

Oleh itu Efesus berbicara khususnya kepada waktu yang sama seperti yang kita sendiri alami di mana daya tarikan dunia dan berlalunya masa mengancam untuk menjadikan proses pemuridan Kristian itu suatu membosankan. Ia mengangkat Kristus dan menonjolkan kepentingan mengikut Dia sebagai anggota gereja-Nya yang turut terlibat secara aktif semasa kita menghidupkan harapan kedatangan-Nya. 

Suku tahun ini kita mendapat keistimewaan untuk mendengar dengan penuh doa kepada jemaat Efesus dan mengalami semula keseronokan untuk mengikuti Yesus di dalam masa yang mencabar sekarang ini.

_John K. McVay, Ph.D., adalah presiden dan profesor agama di Walla Walla University di College Place, Washington, USA, di mana dia telah bertugas sejak 2006._