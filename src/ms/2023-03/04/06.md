---
title:  Kini diselamatkan oleh Tuhan
date:  20/07/2023
---

`Baca kembali Efesus 2:1–10, dengan menumpukan pada kesimpulan Paulus dalam ayat 8–10. Apakah perkara yang dia ketengahkan semasa dia menyimpulkan petikan itu?`

Dalam Efesus 2:1–3, Paulus mencatatkan bahawa keselamatan umat percaya di Efesus tidak berlaku kerana tingkah laku mereka yang baik atau sifat yang menarik. Apabila itu cerita bermula, mereka mati secara rohani. Tidak ada sebarang tanda kehidupan atau nilai di dalamnya (Efesus 2:1). Mereka telah ditaklukkan sepenuhnya oleh dosa (Efesus 2:1). Mereka tidak mempamerkan inisiatif peribadi tetapi dipimpin oleh Syaitan sendiri dan oleh nafsu dan khayalan mental mereka sendiri (Efesus 2:2, 3).

Tanpa diketahui oleh mereka, mereka berada di dalam kedudukan yang jauh lebih buruk daripada sekadar tanpa kehidupan rohani atau kebajikan. Bersama dengan semua umat manusia, mereka adalah musuh Tuhan yang benar dan sedang bergerak menuju hari takdir dan penghakiman ilahi. Mereka “secara tabii merupakan anak-anak yang dimurkai,anak-anak murka, seperti yang lain juga.” (Efesus 2:3, AVB).

Daripada berakar pada kualiti mereka sendiri, keselamatan mereka berakar pada kasih Tuhan yang tidak terkatakan – iaitu kasih yang tidak dapat dijelaskan berdasarkan pada nilai apa pun dalam objek kasih itu. Dalam belas kasihan dan kasih, Tuhan bertindak bagi pihak mereka dalam Kristus Yesus (Efesus 2:4), membangkitkan mereka dari kematian rohani. Kerana campur tangan Tuhan, mereka mengalami satu jadual perjalanan yang menakjubkan yang mengikuti trajektori Yesus sendiri. Dari kedalaman melampaui kematian rohani dan perhambaan yang paling malang, mereka dibangkitkan dan dibawa ke "tempat syurga" dan duduk bersama Kristus di atas takhta kosmik (Efesus 2:5, 6). Walau bagaimanapun, campur tangan ilahi seperti kilat ini bukanlah fenomena seketika. Ia mempunyai kuasa tetap yang nyata, ketahanan yang kekal, kerana Tuhan bermaksud untuk menunjukkan kasih kurnia-Nya kepada mereka dalam Kristus Yesus pada sepanjang kekekalan (Efesus 2:7).

Dalam kesimpulannya terhadap Efesus 2:1–10, ayat 8–10, Paulus mengulangi perkara ini untuk memastikan bahawa maksudnya tetap: penyelamatan umat percaya adalah pekerjaan ilahi, bukan pekerjaan manusia. Ia bukan berasal dari kita tetapi dari pemberian Tuhan. Tiada manusia boleh bermegah kerana telah mencetuskannya (Efesus 2:8, 9). Ketika berdiri di dalam kasih kurnia Tuhan, kita umat percaya adalah pameran terhadap kasih kurnia-Nya, dan hanya kasih kurnia-Nya. Kita adalah karya agung-Nya, dicipta oleh Tuhan “dalam Kristus Yesus” (Efesus 2:10).

`Mengapakah sangat penting bagi kita untuk memahami bahawa keselamatan kita adalah datang daripada Tuhan dan tidak berakar pada nilai atau usaha kita sendiri?`