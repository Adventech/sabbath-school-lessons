---
title:  Kini Diberkati Selamanya oleh Kaih Kurnia
date:  19/07/2023
---

`Bandingkan perancangan Tuhan untuk keselamatan dalam Efesus 1:3, 4 dengan hasil kekal dari rencana itu yang diterangkan dalam Efesus 2:7. Apakah unsur dan matlamat penting dari “rencana keselamatan” Tuhan itu?`

Majlis penamatan adalah satu perayaan yang indah, sama ada untuk tadika atau Ph.D. Pengijazahan menandakan pencapaian penting, perpindahan ke peringkat kehidupan atau kerjaya yang berbeza. Adalah penting bagi kita sebagai umat percaya untuk memahami kebenaran injil yang mendalam: kita tidak akan pernah tamat daripada kurnia kasih. Tidak pernah ada perayaan yang kita telah mencapai Ph.D. dalam kasih kurnia atau tamat daripada keperluan kita terhadapnya.

Paulus menegaskan kebenaran ini dalam Efesus 2:7, menekankannya dengan satu kronologi yang luas. Tuhan telah bertindak pada masa lampau dalam Kristus untuk menebus kita, dengan demikian menyamakan kita dengan Putera-Nya, Yesus Kristus, sehingga kita berada dalam penyertaan bersama masa kini dalam kebangkitan, kenaikan, dan permuliaan-Nya (Efesus 2:4–6). Namun, rencana Tuhan tidak berakhir dengan masa lalu yang penuh rahmat dan masa kini yang penuh dengan belas kasihan. Perancangan Tuhan, yang berakar pada persekutuan ilahi sejak dahulu kala (Efesus 1:4), terbentang selama-lamanya ke masa depan. Ia merangkumi semua “zaman akan datang” (Efesus 2:7, AVB). Rancangan-Nya untuk masa depan yang kekal diasaskan pada prinsip yang sama seperti tindakan-Nya pada masa lalu dan sekarang—prinsip kasih kurnia. “Pada akan datang,” Tuhan menantikan untuk “menunjukkan limpah kekayaan kasih kurnia-Nya dalam belas ihsan-Nya kepada kita dalam Kristus Yesus” (Efesus 2:7, AVB).

Paulus menganggap kasih kurnia Tuhan itu sebagai harta atau kekayaan yang tidak terduga nilainya (bandingkan Efesus 1:7, Efesus 3:8) di mana umat percaya boleh ambil untuk memenuhi sebarang keperluan. Kemurahan Tuhan yang agung ini kepada kita menjadi satu pameran rahmat-Nya yang fasih, abadi dan kosmik.

“Dengan datang untuk tinggal bersama kita, Yesus harus menyatakan Tuhan kepada manusia dan kepada malaikat. . . . Tetapi bukan sahaja untuk anak-anak-Nya yang dilahirkan di bumi maka wahyu ini diberikan. Dunia kecil kita adalah buku pelajaran alam semesta. Tujuan rahmat Tuhan yang indah, misteri kasih penebusan, adalah tema yang 'malaikat ingin melihat,' dan itu akan menjadi kajian mereka sepanjang zaman yang tidak berkesudahan. Makhluk yang telah ditebus dan yang tidak jatuh akan mendapati di dalam salib Kristus ilmu sains dan nyanyian mereka. Akan kelihatan bahawa kemuliaan yang bersinar di wajah Yesus adalah kemuliaan kasih yang rela berkorban.”—Ellen G. White, The Desire of Ages, ms. 19, 20.