---
title:  Komen Guru
date:  21/07/2023
---

#### Bahagian I: Gambaran Keseluruhan

**Ayat-ayat Utama**: Efesus 2:4, 5

**Tumpuan Kajian**: Efesus  2:1-10, Efesus  5:14, Rom. 5:17, Efesus  5:6, 1 Tim. 1:7.

**Pengenalan**: Sementara di dalam Efesus 1 Paulus mengetengahkan rancangan keselamatan Tuhan yang menyeluruh dalam Kristus di peringkat universal, dalam bab 2 rasul itu menerangkan dengan lebih terperinci cara Tuhan beroperasi dalam keselamatan kita pada peringkat individu. Selepas manusia meninggalkan Taman Eden, mereka memasuki keadaan yang Paulus sebut sebagai  “mati akibat kesalahan dan dosa” (Efesus 2:1). Dalam keadaan ini, manusia mati dalam dosa mereka dalam erti kata dikawal oleh kedua-dua kuasa dalaman (kecenderungan dosa) dan kuasa luaran (syaitan dan dunia). Di dalam keadaan ini manusia tidak boleh mengharapkan kehidupan bersama Tuhan; sebaliknya, mereka adalah “anak-anak yang dimurkai” (Efesus 2:3). Satu-satunya harapan bagi kita adalah untuk dibangkitkan, untuk naik, dan ditinggikan bersama Kristus (Efesus 2:6, 7).

Namun kita tidak boleh membangkitkan, naik, dan meninggikan diri kita sendiri. Atas sebab ini, Paulus menekankan bahawa kita diselamatkan “oleh kasih kurnia” (Efesus 2:5, 8). Ia sepenuhnya adalah pekerjaan, inisiatif, kasih, belas kasihan dan kuasa yang dari Tuhan (Efesus 2:4). Bagi Paulus, pekerjaan ini adalah asas pada Injil. Namun, Paulus segera bergegas untuk menambah bahawa kita diselamatkan "melalui iman" (Efesus 2:8). Walaupun keselamatan kita, secara keseluruhan, adalah kerja Tuhan, Tuhan tidak menyelamatkan kita bertentangan dengan kehendak kita. Mereka yang diselamatkan tidak akan naik ke syurga atau ditinggikan ke tempat-tempat syurga melalui tindakan takdir ilahi. Sebaliknya, keselamatan Tuhan menjadi beroperasi dalam diri kita apabila kita mengamalkan iman—iaitu, apabila kita mengambil dan menerima keselamatan Tuhan, membenarkan kuasa Tuhan untuk membangkitkan kita, untuk meninggikan hidup kita dan untuk memperkasakan kita untuk hidup dalam Kristus Yesus.

**Tema Pelajaran**: Pelajaran minggu ini menekankan tiga tema utama dari Efesus 2:1-10 yang menerangkan proses dinamik mengenai keselamatan peribadi:

1. Apakah yang dimaksudkan dengan mati dalam dosa? Apakah sifat hidup dalam dosa?
2. Apakah yang dimaksudkan dengan dibangkitkan bersama Kristus kepada kehidupan baru di dalam Dia?
3. Apakah yang dimaksudkan untuk diselamatkan oleh kasih kurnia melalui iman?

#### Bahagian II: Ulasan

**Ellen G. White mengenai Konsep Mati dalam Dosa dan Keselamatan oleh Kasih Kurnia**

Dalam bab 2 bukunya Langkah Kepada Kristus, Ellen G. White menerangkan keadaan manusia yang telah jatuh. Dia mencatatkan bahawa selepas Adam “berdosa, dia tidak dapat lagi mencari sukacita dalam kekudusan dan dia berusaha untuk bersembunyi dari hadirat Tuhan. Begitulah keadaan hati yang tidak diperbaharui. Ia tidak selaras dengan Tuhan dan tidak mendapat sukacita di dalam persekutuan dengan-Nya. Orang berdosa tidak boleh bergembira di hadapan Tuhan; dia akan mengecil ketika berada di dalam persahabatan para makhluk suci. Seandainya dia diizinkan masuk ke syurga, itu tidak akan mendatangkan kegembiraan baginya. Semangat kasih yang tidak mementingkan diri bermaharajalela di sana—setiap hati  merespon kepada Kasih yang Kekal—tidak akan menyentuh sebarang nada respon di dalam jiwanya. Fikirannya, minatnya, motifnya adalah asing di dalam jiwa para penghuni yang tidak berdosa di sana. Dia akan menjadi nada sumbang dalam melodi syurga. Bagi dia, syurga akan menjadi tempat penyeksaan; dia ingin bersembunyi daripada Dia yang menjadi cahayanya, dan pusat kegembiraannya. Bukanlah suatu ketetapan sewenang-wenang dari pihak Tuhan yang mengecualikan orang jahat daripada menjadi penghuni di syurga: mereka ditutup oleh ketidaksesuaian mereka sendiri untuk bersahabat dengannya. Bagi mereka cahaya kemuliaan Tuhan akan menjadi api yang menghanguskan. Mereka akan menyambut kebinasaan, supaya mereka boleh disembunyikan daripada wajah Dia yang telah mati untuk menebus mereka.”— Muka surat 17, 18.

Kemudian dia menegaskan, “Adalah mustahil bagi kita sendiri, untuk melepaskan diri dari lubang dosa di mana kita telah tenggelam. Hati kita jahat dan kita tidak boleh mengubahnya. . . . Pendidikan, budaya, pelaksanaan kehendak, usaha manusia, semuanya mempunyai bidang yang sesuai, tetapi di sini ianya tidak berdaya. Ia mungkin menghasilkan tingkah laku yang betul, tetapi mereka tidak boleh mengubah hati; mereka tidak dapat menyucikan mata air kehidupan. Harus ada kuasa yang bekerja dari dalam, kehidupan baru dari atas, sebelum manusia boleh diubah dari keberdosaan kepada kekudusan. Kuasa itu ialah Kristus. Kasih kurnia-Nya sahaja yang dapat menghidupkan indera jiwa yang tidak bernyawa dan menariknya kepada Tuhan, kepada kekudusan.”—Muka surat 18.

Ellen G. White menjelaskan lebih lanjut bahawa “tidaklah cukup untuk merasakan kasih sayang Tuhan, untuk melihat kemurahan hati, kelembutan kebapaan, sifat-Nya. Tidaklah cukup untuk memahami kebijaksanaan dan keadilan hukum-Nya, untuk melihat bahawa ia didasarkan pada prinsip kasih yang kekal. Rasul Paulus melihat semua ini ketika dia berseru, ‘Aku setuju dengan hukum Taurat itu baik.’ ‘Hukum itu kudus, dan perintah itu kudus, adil, dan baik.’ Tetapi dia menambahkan, dalam kepahitan jiwanya. -kesedihan dan keputusasaan, 'Aku duniawi, terjual di bawah dosa.' Roma 7:16, 12, 14. Dia merindukan kesucian, kebenaran yang dalam dirinya sendiri tidak dapat dicapainya dan dia berseru, ‘Alangkah sengsaranya aku! Siapa yang akan menyelamatkanku daripada tubuh kematian ini?’ (Roma 7:24, AVB). Begitulah seruan yang keluar dari hati yang terbeban dari semua negeri dan pada sepanjang zaman. Kepada semua, hanya ada satu jawapan, ‘Lihatlah Anak Domba Tuhan, yang menghapuskan dosa dunia.’ Yohanes 1:29 – Muka Surat 19.

**Mati dalam Dosa dan Dibangkitkan oleh dan di dalam Kristus**

Ungkapan Paulus "mati dalam pelanggaran dan dosa" (Efesus 2:1) menonjolkan tiga aspek utama dari keadaan manusia yang telah jatuh.

Pertama, “mati dalam pelanggaran dan dosa” menunjukkan kepada kematian literal. Dosa pada dasarnya bertentangan dengan Tuhan dan kehidupan. Berada dalam dosa adalah menafikan Tuhan dan kehidupan. Paulus menekankan bahawa “upah dosa ialah maut” (Rom. 6:23). Berada dalam dosa dan kekal dalam dosa membawa kepada kematian (lihat juga 1 Yohanes 5:16)—kematian hakiki—pemusnahan sepenuhnya dari keseluruhan manusia. Berada dalam dosa adalah dihukum mati; ia sama dengan "maut." Kematian ini bukan hanya merujuk kepada jasad; makhluk manusia yang mengambil bahagian dan memilih untuk kekal berada di dalam dosa akan mati secara keseluruhannya, dalam semua aspek, tanpa sebarang unsur yang masih hidup.

Kedua, "mati dalam pelanggaran dan dosa" adalah keadaan rohani dan moral. Menjadi "mati dalam pelanggaran dan dosa" adalah mati kepada Tuhan. Bagi manusia, menjadi "mati dalam pelanggaran dan dosa" tidak bermakna mereka tidak dapat merasakan kasih, keadilan, atau panggilan Tuhan, atau bahawa mereka tidak dapat mengenali keadaan mereka sendiri yang merosot. Untuk menyatakan sebaliknya akan membawa kepada konsep takdir. Tetapi manusia boleh melihat wahyu dan panggilan Tuhan; atas sebab ini, mereka “tidak dapat berdalih lagi” (Rom. 1:19-21; AVB; lihat Rom. 2:1, 9-16). Masalah timbul apabila mereka melihat panggilan kasih kurnia Tuhan, tetapi mereka memutuskan bahawa semuanya adalah baik-baik saja dengan mereka dan bahawa mereka akan menjadi lebih baik jika mereka mengikut cara mereka sendiri, dengan mendakwa bahawa mereka boleh mengubah diri mereka sendiri dan memperbaiki dunia dengan sendirinya (Yes. 5: 21, Rom 1:21–23; lihat juga Kej. 11:1–5). Namun, pemikiran yang sesat ini membenamkan mereka lebih jauh ke dalam lumpur dosa (Rom. 1:24-32).

Dalam suratnya kepada jemaat di Efesus, Paulus menggambarkan satu keadaan yang hilang ini dengan kiasan berjalan dalam “menurut jalan dunia” (Efesus 2:2), memenuhi keinginan, nafsu, dan pemikiran tubuh (Efesus). 2:3). Dengan berbuat demikian, mereka yang tidak diperbaharui mencapai tahap di mana mereka “menyebut kejahatan itu baik, dan kebaikan itu jahat” dan menggantikan “kegelapan dengan terang, dan terang dengan kegelapan” (Yesaya 5:20). Keadaan ini bukan sahaja terdiri daripada kecelaruan moral tetapi juga pemberontakan moral terhadap Tuhan.

Ketiga dan seterusnya, “mati dalam pelanggaran dan dosa" menunjukkan bahawa kita sama sekali tidak dapat mengatasi tarikan graviti lubang hitam dosa. Ketidakupayaan ini berlaku kerana dosa telah menjadi kuasa kawalan yang meluas dalam diri kita, menjadi "hukum lain yang bertindak" di dalam dan terhadap kita (Rom. 7:23, AVB). Sifat kita sendiri telah terjejas, berpenyakit dengan cara yang tidak dapat diubati, sehingga menjadi “tubuh kematian” (Rom. 7:24, AVB).

Atas alasan inilah Paulus menyatakan bahawa hanya "kebangkitan" yang dapat menyelamatkan kita daripada “mati disebabkan kesalahan kita” (Efesus 2:5, 6). Tetapi Paulus tidak bercakap tentang kebangkitan yang sama dengan kebangkitan seekor burung phoenix mitos purba, burung yang mempunyai kuasa regeneratif intrinsik. Kematian kita dalam dosa dan kerana dosa adalah definitif dan tidak dapat dipulihkan. Kami tidak mempunyai sebarang kuasa intrinsik untuk hidup kembali. Hanya Tuhan, yang mencipta kita, boleh mencipta semula atau membangkitkan kita.

Bagi Paulus, kebangkitan bukanlah penjanaan semula yang "mudah" terhadap tisu biologi kita supaya kita boleh hidup selama beberapa dekad lagi dalam keadaan berdosa yang sama. Sebaliknya, tanggapan Paulus tentang kebangkitan adalah pelepasan sepenuhnya daripada kuasa dunia yang merosakkan dan dari penguasaan dosa. Kepercayaan Paulus tentang kebangkitan ia;ah mengenai membentuk suatu jenis yang lain, atau kualiti, satu kehidupan baru—iaitu kehidupan kekal (Rom. 6:23). Kuasa pembaharuan yang unik ini dinyatakan dalam kebangkitan Kristus dari antara orang mati (Efesus 1:20) dan kemudian diberikan kepada kita dalam erti kata bahawa Tuhan menjemput kita untuk berkongsi dan mengambil bahagian, melalui Roh, dalam kebangkitan Kristus (Efesus 2:5, 6). ).

Dalam Warkahnya kepada umat di Rom, Paulus menjelaskan bahawa kerana dosa itu adalah satu kuasa yang meluas di dalam diri kita, maka tidaklah dapat dielakkan bahawa kita akan mati. Tetapi kerana anugerah Tuhan, kita tidak perlu mati di dalam dosa, tetapi mati kepada perbuatan dosa. Kristus mati menggantikan kita untuk dosa kita. Sekarang, di dalam Kristus kita mati, tetapi kita mati bersama Kristus kepada perbuatan dosa (Rom. 6:2-4). Paulus, kemudian, menyimpulkan bahawa, oleh kerana “kita telah menjadi satu dengan apa yang sama dengan kematian-Nya, kita juga akan menjadi satu dengan apa yang sama dengan kebangkitan-Nya. Karena kita tahu, bahwa manusia lama kita telah turut disalibkan, supaya tubuh dosa kita hilang kuasanya, agar jangan kita menghambakan diri lagi kepada dosa. Sebab siapa yang telah mati, ia telah bebas dari dosa.” (Rom. 6:5-7, ITB).

**Oleh Kasih Kurnia Melalui Iman**

Apabila Paulus berkata bahawa kita diselamatkan “dengan kasih kurnia-Nya melalui iman” (Efesus 2:8), dia tidak mengatakan kita diselamatkan hanya dengan kasih kurnia atau hanya melalui iman. Kedua-duanya sentiasa bekerjasama dalam penyelamatan. Walau bagaimanapun, mereka sememangnya memiliki satu susunan operasi berurutan yang penting. Di dalam injil, bukanlah iman yang menjana kasih kurnia. Iman bukanlah tenaga dalaman kita yang memberi kita kehidupan dan kuasa, yang mengangkat kita kepada Tuhan, yang mengubah watak Tuhan terhadap kita, atau yang menjana keselamatan. Sebaliknya, bagi Paulus iman berlaku atau dilahirkan dan menjadi beroperasi dalam diri kita apabila Tuhan menawarkan kasih kurnia-Nya kepada kita (Rom. 10:17). Kasih kurnia menjana iman. Iman adalah penerimaan kita terhadap kasih kurnia Tuhan yang dinyatakan kepada kita.

Pemahaman ini mempunyai sekurang-kurangnya dua implikasi utama. Pertama, iman tidak, dan tidak boleh, bersifat suatu jasa baik (meritorious). Malah, iman pun adalah kasih kurnia daripada Tuhan, kerana Tuhan menawarkan kita semua kemungkinan untuk menerima rahmat-Nya. Kasih kurnia dan iman adalah kurniaan Tuhan (Efesus 2:8). Atas sebab ini, Paulus menekankan bahawa perbuatan kita tidak mempunyai apa-apa peranan dalam yang menghasilkan keselamatan bagi kita (Efesus 2:9). Sebaliknya, kita, sebagai orang yang diselamatkan, adalah “buatan-Nya, dicipta dalam Kristus Yesus untuk melakukan perbuatan baik,” (Efesus 2:10, AVB). Oleh itu, perbuatan baik ini bukan milik kita; ia tidak dijana oleh kepintaran atau kuasa iman kita; sebaliknya, ia “telah disediakan terdahulu oleh Tuhan untuk kita lakukan,” (Efesus 2:10, AVB).

Kedua, Paulus menggabungkan pembenaran dengan penyucian dalam satu hubungan yang tidak dapat dipisahkan. Sementara pembenaran itu bermakna kita berpakaian dalam kebenaran Kristus, penyucian pula bermakna kita berpakaian dalam jubah perbuatan baik Kristus dan berjalan di dalamnya.

Ketiga, kasih kurnia dan iman adalah asas kesatuan gereja, yang merupakan salah satu tema utama teologi gereja yang Paulus sampaikan. Gereja bersatu dalam pengalaman sama yang menerima wahyu ilahi tentang kasih kurnia dan dalam pengalaman yang sama menerima dan memeluknya dalam iman,  iaitu dalam “satu iman” (Efesus 4:5). Dalam pengalaman ini, semua anggota gereja adalah sama. Sekali lagi, gereja bukanlah satu masyarakat berbilang peringkat di mana ada beberapa anggotanya yang berupa umat Kristian yang lebih baik kerana mereka menerima lebih banyak kasih kurnia. Gereja tidak dibahagikan kepada puak yang terdiri daripada anggota yang lebih banyak rohani dengan yang kurang rohani berdasar kepada tahap iman mereka. Sebaliknya, seluruh gereja diasaskan di atas, dan disatukan di dalam, kasih kurnia yang sama dan penerimaan yang sama terhadap kasih kurnia itu di dalam iman. Dalam Efesus 4:7, Paulus nampaknya berbicara mengenai pelbagai peringkat atau jenis kasih kurnia. Namun, di sini, dia tidak berhujah tentang kasih kurnia yang menyelamatkan tetapi tentang kepelbagaian kurnia rohani untuk pembangunan gereja Tuhan dan untuk pencapaian misinya. Juga, apabila, dalam 1 Korintus 12:9, Paulus mengatakan bahawa Roh memberikan iman kepada beberapa orang, dia merujuk kepada topik yang sama tentang kurnia rohani dan bukan kepada iman yang menyelamatkan yang diberikan kepada semua manusia.

#### Bahagian III: Penerapan Hidup

1\. Sementara bagi sesetengah orang Tuhan Kristian itu kelihatan seperti suatu ketuhanan yang menghukum dan membalas dendam, ramai manusia kontemporari yang lain tidak dapat mengaitkan Tuhan yang pengasih dan pemurah dengan kemurkaan, penghakiman dan kutukan. Di dalam Efesus 2:3, Paulus menggambarkan orang berdosa sebagai “anak-anak yang dimurkai,” yang bermaksud bahawa, jika mereka kekal dalam keadaan itu, mereka akan menerima murka, atau hukuman, daripada Tuhan yang ditujukan terhadap dosa (Rom. 1:18).  Jemput ahli kelas untuk memikirkan cara bagaimana menjelaskan kemurkaan Tuhan kepada kumpulan orang berikut: (1) anak-anak mereka, (2) jiran mereka yang bukan Adventist, dan (3) rakan sekerja sekular mereka yang ateis.

2\. Minta pada ahli kelas anda untuk mengingati pengalaman mereka ketika dihidupkan bersama, dan di dalam, Kristus. Bagaimanakah mereka menerangkan pengalaman ini kepada rakan dan ahli komuniti mereka? Bagaimanakah mereka dapat mengekalkan pengalaman itu sentiasa segar dalam kehidupan Kristian mereka?

3\. Ramai penganut Seventh-day Adventists membesar dalam apa yang kita sebut sebagai persekitaran Kristian yang terlindung atau "tulen" di mana mereka tidak terdedah kepada banyak godaan kehidupan yang lebih sekular atau duniawi. Walau bagaimanapun, umat Advent seperti ini masih dalam keadaan mati di dalam dosa mereka juga dan belum mengalami kelahiran baru. Apakah cara ahli kelas anda boleh membantu rakan-rakan Advent ini untuk mengalami kepenuhan  hidup “bersama Kristus” (Efesus 2:5, AVB)? Maksudnya, bagaimanakah para pelajar anda boleh menggalakkan  umat Advent ini untuk dilahirkan semula tanpa terlebih dahulu perlu melalui seluruh kesengsaraan hidup yang berdosa?

` `