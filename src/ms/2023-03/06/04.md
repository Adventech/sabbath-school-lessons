---
title:  'Gereja: Penyingkap Kebijaksanaan Tuhan'
date:  01/08/2023
---

`Apakah yang Paulus katakan tentang Tuhan dan tindakan Tuhan dalam Efesus 3:7–13?`

Paulus sekali lagi menyatakan dirinya sebagai “hamba” melalui “kasih kurnia Tuhan” (Efesus 3:7, AVB; bandingkan Efesus 3:1, 2). Pemberian ini, seperti Injil itu sendiri, tidak diberikan kerana nilai penerima, tetapi melalui kasih kurnia Tuhan. Paulus menggariskan perkara ini dengan menggambarkan dirinya sebagai “lebih rendah daripada orang salih yang paling rendah” (Efesus 3:8, AVB).

Terdapat perkembangan yang menarik dalam pemahaman pada diri Paulus yang dapat dilihat semasa kita bergerak melalui surat-surat Paulus dalam susunan yang ia ditulis. Pada awalnya, dia menuntut statusnya sebagai rasul yang dilantik oleh Tuhan (Gal. 1:1). Namun, kemudian, dia memperkenalkan dirinya sebagai “ paling rendah antara rasul,” dan “ tidak layak disebut rasul,” (1 Kor. 15:9, AVB). Di sini dalam Efesus dia melihat dirinya sebagai “lebih rendah daripada orang salih yang paling rendah” (Efesus 3:8, AVB). Akhirnya, dia menggambarkan dirinya sebagai “yang paling berdosa” (1 Tim. 1:15, ITB).

Mungkin garis pemikiran Paulus di sini boleh membantu menjelaskan petikan terkenal ini oleh Ellen G. White: “Semakin dekat anda datang kepada Yesus, semakin anda akan kelihatan cacat di mata anda sendiri; kerana penglihatan anda akan menjadi lebih jelas, dan ketidaksempurnaan anda akan dilihat secara luas dan berbeza dengan sifat-Nya yang sempurna.”—Steps to Christ, ms.  64.

Kemudian Paulus meneruskan. Dalam Efesus 3:10, dia menulis: “Dengan demikian sekarang pelbagai kebijaksanaan Tuhan diberitahu oleh jemaah kepada segala pemerintah dan kuasa di syurga” (AVB). Siapakah “segala pemerintah dan kuasa di syurga” (AVB) yang disebutkan di sini? Bagaimanakah gereja mengumumkan apa yang disebut “pelbagai” kebijaksanaan Tuhan kepada mereka? Walaupun Efesus 3:10 tidak menggambarkan sifat pada kuasa itu, namun, nampaknya terbaik untuk menganggap mereka sebagai yang jahat yang digambarkan dengan lebih terperinci dalam Efesus 6:11, 12. Jika demikian, komposisi gereja, yang menyatukan orang Yahudi dan bukan Yahudi sebagai satu umat manusia yang dahulunya sangat berpecah-belah, menjadi pengumuman yang berdering kepada “para pemerintah dan penguasanya, dan tentera roh iblis di udara” mengenai rancangan Tuhan untuk “menyatukan segala sesuatu di bawah Kristus sebagai Kepala, baik yang di syurga mahupun yang di bumi” ( Efesus 1:10, AVB). Mereka diberitahu bahawa rancangan Tuhan sedang berjalan dan azab mereka sudah ditentutkan. Sifat gereja bersatu menandakan kekalahan muktamad ke atas mereka.

`Jika gereja anda sendiri mengambil serius “perincian tugasan” yang Paulus berikan tentang gereja dalam Efesus 3:10, bagaimanakah ia boleh mengubah cara anda dan rakan seanggota gereja anda berhubungan antara satu sama lain?`