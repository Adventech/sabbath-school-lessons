---
title:  Pandangan Tambahan
date:  04/08/2023
---

Ellen G. White, “Modern Revivals,” dalam The Great Controversy, ms.  461–478.

“Bagaimanakah kita dapat menyelaraskan keadaan rohani kita yang kerdil dengan penyampaian ayat kita [Efesus 3:14–19] yang menggambarkan kepenuhan pengetahuan yang merupakan hak istimewa kita untuk memilikinya? Bagaimanakah Syurga dapat memandang kepada kita, yang telah mempunyai setiap kelebihan rohani dan duniawi sehingga kita boleh bertumbuh dalam kasih kurnia, sedangkan kita tidak meningkatkan peluang kita? Rasul itu tidak menulis kata-kata ini untuk menggoda kita, untuk memperdayakan kita atau untuk menaikkan harapan kita hanya untuk menjadikannya suatu yang mengecewakan dalam pengalaman kita. Dia menulis kata-kata ini untuk menunjukkan kepada kita apa yang mungkin dan mesti terjadi pada kita, jika kita ingin menjadi pewaris kerajaan Tuhan. Bagaimanakah kita boleh menjadi pekerja bersama Tuhan, jika kita mempunyai pengalaman yang kerdil? Kita mempunyai pengetahuan tentang keistimewaan sebagai umat Kristian, dan harus mencari pemahaman rohani yang mendalam itu dalam perkara Tuhan yang Tuhan kehendaki kita miliki. ‘

“Adakah kita benar-benar mempercayai Alkitab? Adakah kita benar-benar percaya bahawa kita boleh mencapai pengetahuan tentang Tuhan yang dibentangkan di hadapan kita dalam ayat ini? Adakah kita percaya setiap perkataan yang keluar dari mulut Tuhan? Adakah kita percaya perkataan yang telah diucapkan oleh para nabi dan rasul, oleh Yesus Kristus, yang merupakan pengarang segala cahaya dan berkat dan yang di dalam Dia bersemayam segala kekayaan dan kepenuhan? Adakah kita benar-benar percaya kepada Tuhan, dan kepada Anak-Nya?”—Ellen G. White, The Advent Review and Sabbath Herald, October 1, 1889.

**Soalan Perbincangan**:

`Bandingkan ucapan pujian oleh Paulus dalam Efesus 3:20, 21 dengan ucapan pujian lain dalam Perjanjian Baru—Roma 11:33–36; Roma 16:25–27; Fil. 4:20; 2 Petrus. 3:18b; Yudas 24, 25. Apakah tema atau idea yang terdapat di dalam petikan ini? Bagaimanakah kita boleh mengamalkan sikap memuji dan menyembah yang digambarkan di sini?`

`Bandingkan empat penggunaan oleh Paulus bagi perkataan Yunani plaroma (“kepenuhan”) dalam Efesus (Efesus 1:10, 23; Efesus 3:19; Efesus 4:13). Pada pendapat anda, mengapa idea ini penting kepada Paulus?`

`Dari semua tindakan Tuhan yang Paulus puji di dalam Efesus 3, manakah yang paling memberi inspirasi kepada anda? Mengapa?`

`Paulus menyimpulkan bahagian separuh pertama kitab Efesus sama seperti dia memulakannya (Efesus 1:3–21), iaitu, menggunakan bahasa doa dan pujian. Dia bersukacita dalam kuasa Tuhan, hadir dalam kehidupan umat percaya melalui Kristus dan Roh (Efesus 3:16–21). Bagaimanakah kita, seperti yang ditulis oleh Ellen G. White di atas, dapat mengalami kuasa ini dengan lebih baik dalam hidup kita?`