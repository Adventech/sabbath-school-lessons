---
title:  The Unity of the Spirit
date:  06/08/2023
---

`Sila baca Efesus 4:1–16. Bagaimanakah Paulus menggalakkan umat percaya untuk memupuk perpaduan gereja?`

Paulus memulakan separuh kedua Efesus (bab 4–6) dengan seruan untuk bersatu yang menggembirakan, tetapi dalam dua bahagian yang utama. Pertama, dalam Efesus 4:1–6 dia menyeru kepada umat percaya untuk memelihara “kesatuan Roh” dengan mempamerkan kebajikan yang membina kesatuan (Efesus 4:1–3), panggilan yang dia teguhkjan dengan  senarai puitis terdiri dartipada tujuh “satu” (Efesus 4:4–6). Kedua, dalam Efesus 4:7–16, Paulus mengenal pasti Yesus yang menang dan dimuliakan sebagai Sumber rahmat di dalam diri mereka yang memimpin dalam pekerjan mengongsikan Injil (Efesus 4:7–10) dan menerangkan bagaimana mereka, bersama-sama dengan semua anggota gereja boleh sama-sama menyumbang kepada kesihatan, pertumbuhan dan kesatuan tubuh Kristus (Efesus 4:11–16).

Ketika bab ini dimulakan, Paulus mengundang umat Kristian untuk hidup “berpadanan dengan panggilan itu” (Efesus 4:1, AVB). Dia menggunakan kata kerja hidup dalam erti kata kiasan untuk berkelakuan, atau untuk hidup (lihat Efesus 2:2, 10; Efesus 4:17; Efesus 5:2, 8, 15). Apabila Paulus merujuk kepada panggilan mereka, dia merujuk kepada panggilan kepada iman Kristian (Efesus 1:18; Efesus 2:4–6, 13). Paulus menggesa umat percaya untuk mempraktikkan tingkah laku yang menyatukan, yang mencerminkan rancangan utama Tuhan (Efesus 4:9, 10). Dia memulakan penekanan itu di sini dengan panggilannya untuk mempraktikkan kebajikan yang membawa kepada kesatuan (Efesus 4:1–3), seperti kerendahan hati, kelemahlembutan dan kesabaran.

Mari lihat setiap istilah.

Di bahagian lain Paulus menjelaskan istilah rendah hati, dalam Efesus 4:2 (AVB), dengan menambahkan idea untuk “menganggap yang lain lebih tinggi daripada dirinya.” (Flp. 2:3, AVB). Oleh itu, kerendahan hati boleh difahami bukan sebagai nilai negatif daripada penghinaan diri (lihat Kol. 2:18, 23) tetapi sebagai sikap positif yang menghargai dan melayani orang lain.

Lemah lembut (Efesus 4:2, AVB) boleh dijelaskan sebagai “kualiti tidak terlalu terkesan dengan rasa penting diri” dan juga bermaksud “sopan santun, bertimbang rasa, lemah lembut.”—Frederick Danker, ed., Greek-English Lexicon of the New Testament and Other Early Christian Literature, 3rd ed. (Chicago: University of Chicago Press, 2000), ms. 861.

Akhir sekali, kesabaran (sabar, AVB) yang mampu bertahan di bawah provokasi atau ujian. Oleh itu, Kualiti ini semuanya berkisar pada tema berpaling daripada kepentingan diri dan, sebaliknya, memberi tumpuan kepada nilai orang lain.

`Rendah hati, lemah lembut, sabar. Fikirkan bagaimana sifat-sifat ini akan membantu menyatukan kita sebagai satu umat. Bagaimanakah kita boleh belajar untuk memupuk nilai-nilai murni ini?`