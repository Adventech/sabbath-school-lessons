---
title:  Tubuh Kristus yang Bersatu
date:  05/08/2023
---

### Bacaan Untuk Pelajaran Minggu Ini
Efesus  4:1–16; Phil. 2:3; Mzr. 68:18; Kisah 2; 1 Kor. 12:4–11, 27–30; Yes. 5:4.

> <p>Ayat Hafalan</p>
> “Dan Dialah yang memberi sesetengah orang menjadi rasul, nabi, penyebar Injil, pembimbing jemaah dan pengajar, untuk menyediakan orang yang salih bagi kerja melayani, untuk meneguhkan tubuh Kristus” (Efesus  4:11, 12, AVB).

Salah satu cerita dongeng Aesop dipanggil “The Belly and The Feet.” Ia berbunyi begini: “Perut dan kaki bertengkar tentang kepentingan masing-masing, dan apabila kaki terus berkata bahawa mereka lebih kuat sehingga mereka yang mengangkat perut, perut menjawab, 'Tetapi, kawan baikku, jika saya tidak mengambil makanan, anda tidak akan dapat membawa apa-apa.' ”—Lloyd W. Daly, Aesop Without Moral (New York: Thomas Yoseloff, 1961), ms. 148.

Namun, Paulus menggunakan tubuh manusia untuk menenkankan satu makna rohani. Bagi Paulus, tubuh manusia—dan gereja sebagai tubuh Kristus—terdiri daripada pelbagai bahagian dengan kebolehan yang berbeza-beza, yang semuanya mesti bekerja bersama-sama untuk tubuh itu menjadi sihat. Dalam Efesus 4:1–16, Paulus menggunakan semula metafora tubuh yang digunakannya dengan begitu berkesan sebelum ini (Rom. 12:3–8, 1 Kor. 12:12–31). Kristus kini adalah Ketua tubuh itu, yang membekalkan tubuh dengan orang-orang yang "berbakat" yang membantu menyatukan tubuh, dengan setiap bahagian - setiap anggota gereja - menyumbangkan kemampuannya kepada keseluruhan gereja.

Gambaran Paulus tentang tubuh yang sihat dan bersatu membantu kita memahami matlamat Tuhan untuk kita: menjadi sebahagian daripada gereja yang berbuah yang bersatu dalam Kristus.

_*Kaji pelajaran minggu ini untuk bersedia bagi Sabat, Ogos 12._