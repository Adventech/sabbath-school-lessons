---
title:  Komen Guru
date:  30/06/2023
---

#### Bahagian I: Gambaran Keseluruhan

**Ayat-ayat Utama**: Efesus 1:9, 10

**Tumpuan Kajian**: Kisah 18:18-21; Kisah 19:13-20:1; Kisah 20:17-38; Efesus 1:1, 2; Efesus 6:21-24; Efesus 3:13; Efesus 1:9, 10.

**Pengenalan**: Pelajaran pertama untuk suku tahun ini berkisar pada latar belakang pembelajaran keseluruhan Surat kepada Jemaat Efesus dan memfokuskan kepada beberapa tema utama. Pertama, kita belajar tentang tujuan Paulus dalam menulis Suratnya ini kepada orang Efesus: untuk membantu orang Efesus mengingatkan identiti dan peranan mereka di dalam kerajaan Tuhan dan rencana-Nya. Kedua, kita akan lebih mengenali umat di Efesus. Kita secara maya akan melawat Efesus, berjalan di lorong-lorong kota itu, mendengar para penduduk kota itu berbicara dan mengetahui minat mereka dalam hal ilmu sihir dan mengenai dunia lain. Kita akan menyaksikan beratus-ratus kapal yang berlabuh di pelabuhan mereka, dan kita akan melawat kuil Artemis yang mengagumkan, sambil melihat orang ramai dari semua golongan dan peringkat umur bergegas menyertai satu rusuhan di amfiteater. Ketiga, kita akan mengkaji struktur sastera surat itu dan dengan itu membentuk pandangan panorama aliran pemikiran rasul itu serta  subjek utamanya. Keempat, kita mendapati bahawa tema Paulus yang meluas dalam surat ini adalah tiga kali ganda: Yesus Kristus, kasih-Nya kepada gereja-Nya, dan kerja-Nya melalui gereja untuk keselamatan umat manusia.

Dalam kajian kita minggu ini, mari kita meningati tajuk umum pelajaran ini seperti yang diterangkan di dalam Pengenalan: “Efesus: Cara Mengikuti Yesus dalam Masa Kesukaran.” Sesungguhnya, Surat Paulus kepada jemaat Efesus adalah yang terbaik, satu teologi gereja yang paling sistematik. Namun, kualiti ini tidak bermakna Efesus adalah suatu bentuk teologi yang dingin, teoretikal, terpisah dan abstrak. Sebaliknya, surat itu menggambarkan gereja di dalam satu hubungan yang nyata, hidup dan penuh kasih sayang dengan Pencipta dan Juruselamatnya, Tuhan Yesus Kristus, dengan orang Kristian yang hidup dalam dunia nyata dan mencapai misi agung gereja.

**Tema Pelajaran**: Pelajaran minggu ini menyerlahkan tiga tema utama:

1. Mengenal penulis Surat kepada Jemaat Efesus.
2. Mengenal orang Efesus, penerima surat itu.
3. Mengenal topik utama mesej Paulus kepada jemaat di Efesus.

#### Bahagian II: Ulasan

**Kitab Kisah tentang Efesus dan Orang Efesus**

Kita boleh lebih mudah memahami Surat Paulus kepada Jemaat Efesus jika kita melihatnya dalam konteks kitab Kisah Para Rasul. Beberapa aspek naratif Kisah Para Rasul amat relevan untuk kelahiran gereja Efesus:

1\. Diiringi oleh Akwila dan Priskila (Kisah 18:18), Paulus nampaknya menjadi orang pertama yang memberitakan Injil Yesus Kristus secara ringkas di Efesus, di mana dia mula-mula menghubungi orang Yahudi (Kisah 18:19). Tidak seperti orang Yahudi di Korintus, yang menolak dan menganiaya Paulus (Kisah 18:6, 12, 13), orang Yahudi di Efesus pada mulanya kelihatan lebih terbuka kepada Injil (Kisah 18:20). Hanya kemudian beberapa orang Yahudi di Efesus menjadi keras hati dan menolak mesej Paulus (Kis. 19:8, 9). Walau bagaimanapun, orang Yahudi ini tidak merayu kepada pihak berkuasa untuk mengusir Paulus dari kota itu.

2\. Selepas keberangkatan pertama Paulus dari Efesus, Priskila dan Akwila meneruskan pekerjaan Injil di sana, kemudian disertai oleh Apolos dari Aleksandria (Kisah 18:24-26). Pekerjaan mereka telah menghasilkan satu komuniti Kristian yang masih muda (Kisah 19:1).

3\. Apolos, Priskila, dan Akwila nampaknya mahir dalam pengajaran Kristian. Walau bagaimanapun, orang Efesus telah menerima ajaran itu untuk masa yang terhad sebelum Apollos berangkat ke Korintus. Mungkin atas sebab ini, murid-murid di Efesus mempunyai pemahaman yang terhad tentang injil dan mengenai Kekristianan. Para murid di sana tidak tahu pun tentang Roh Kudus (Kisah 19:2, 3). Atas sebab ini, apabila Paulus kembali ke Efesus, dia memutuskan untuk menghabiskan lebih banyak masa di sana dan menyediakan asas teologi kukuh yang diperlukan bagi gereja baik di kota dan di seluruh rantau Asia Kecil (Kisah 19:10).

4\. Adalah penting untuk diperhatikan bahawa salah satu cara Paulus yang paling jelas untuk menguji kebenaran dan kualiti Kekristianan adalah dengan bertanya kepada anggota ereja sama ada mereka telah menerima Roh Kudus (Kisah 19:2) dan sama ada mereka memahami dengan betul siapa Yesus, siapakah Tuhan itu, dan bagaimana orang diselamatkan melalui pembaptisan dalam Yesus Kristus (Kisah Para Rasul 19:2-5). Atas sebab ini, ketika Paulus menulis kepada jemaat Efesus bertahun-tahun kemudian, dia kembali kepada topik penting ini dan menegaskannya (lihat, sebagai contoh, Efesus 4). Topik ini adalah penentu kepada identiti dan kehidupan Kristian, baik pada peringkat individu dan juga kumpulan (keluarga dan gereja). Tidak ada gereja Kristian tanpa Yesus Kristus, Roh Suci, dan Bapa.

5\. Apabila Roh Kudus turun ke atas murid-murid di Efesus, mereka menjadi gereja Yesus Kristus, dipimpin oleh Roh Suci dalam misi mereka. Serta merta Roh Suci melengkapkan mereka untuk pelayanan dan misi dengan menganugerahkan kepada mereka kurnia bahasa roh dan kurnia rohani yang lain. Atas sebab ini, ketika Paulus menulis Surat kepada jemaat Efesus, dia menegaskan tentang pentingnya kurnia rohani untuk kehidupan dan misi gereja.

**Membakar buku**

Intelektual sezaman, seperti Rebecca Knuth, bekas pengerusi program Library and Information Science di  Hawaii Universiti, di dalam bukunya berjudul Burning Books and Leveling Libraries: Extremist Violence and Cultural Destruction (Westport, CT: Praeger, 2006), menyimpulkan bahawa tindakan membakar buku bererti kemsunahan satu warisan budaya kemanusiaan. Di dalam bukunya berjudul Burning the Books: A History of the Deliberate Destruction of Knowledge (Cambridge, MA: The Belknap Press/Harvard University Press, 2020), Richard Ovenden, pengarah Perpustakaan Bodleian di Universiti Oxford, berhujah bahawa bangsa manusia haruslah mengharamkan perbuatan membara buku dan berusaha mengekalkan ilmu penetahun dan budaya manusia. Pembakaran kebanyakan buku Yahudi oleh Nazi pada tahun 1933 atau pemusnahan buku-buku yang bercorak kapitalis Barat oleh Tenntera askar Merah Mao Zedong, pada tahun 1966, digunakan sebagai contoh klasik mengenai tindakan  pembakaran buku dengan tujuan politik untuk mengawal akses oleh para penduduk kepada maklumat dan memaksakan satu budaya, ideologi, tafsiran sejarah dan pandangan dunia yang baru. Kisah pemberontak yang membakar ribuan manuskrip kuno Afrika di Timbuktu pada 2013 digunakan sebagai contoh pembakaran buku agama yang ekstremis secara sembarangan. Pada masa itu, beberapa pendeta Kristian dari pelbagai denominasi telah dikutuk sebagai fanatik atau tidak bertolak ansur dan menyeru agar semua buku berbentuk sihir dibakar.

Bagaimanakah kita dapat memahami tindakan pembakaran buku yang diterangkan di dalam Kisah 19:19? Beberapa perkara perlu diambil perhatian:

1\. Pembakaran buku ini adalah tindakan sukarela oleh mereka yang telah memeluk agama Kristian daripada paganisme dan sihir. Mereka tidak memusnahkan perpustakaan dan harta benda orang lain, tetapi mereka membakar buku-buku sihir mereka sendiri, buku-buku yang mereka sendiri gunakan dalam mengamalkan agama pagan mereka. Dengan tindakan sukarela ini, mereka memaklumkan secara terbuka bahawa setelah mereka menerima panggilan Yesus Kristus untuk bergabung dengan kerajaan-Nya, mereka telah memisahkan diri dari masa lalu mereka yang berdosa. Mereka tidak mahu mempunyai apa-apa lagi kaitan dengan Syaitan dan aktiviti kessyaitannya.

Dua ratus lima puluh tahun kemudian, Maharaja Diocletian mengarahkan semua orang Kristian membawa kitab suci mereka untuk dibakar jika mereka mahu mengelakkan diri mereka sendiri daripada dibakar. Beberapa orang Kristian mematuhi perintah itu dan menyerahkan Kitab Suci mereka kepada pihak berkuasa Rom untuk dibakar; orang Kristian ini digelar “traditor,” yang bermakna “mereka yang menyerahkan” buku mereka. Walau bagaimanapun, orang Kristian yang lain lebih suka memilih untuk merelakan diri mereka dibakar daripada mengkhianati atau meninggalkan Firman Tuhan. Oleh itu, sementara pembakaran buku dalam Kisah 19 adalah pengisytiharan sukarela dan kegembiraan tentang pembebasan daripada jerat dosa dan Syaitan, pembakaran buku Diocletian adalah penganiayaan politik dan ideologi yang ganas dan menindas terhadap agama Kristian, dengan tujuan untuk memusnahkan umat Tuhan dan memaksakan agama pagan.

2\. Tuhan menyeru umat-Nya untuk menolak dan meninggalkan sebarang kesan penyembahan berhala dan sihir di dalam rumah dan harta benda mereka (lihat Kej. 35:2-4).

3\. Walau bagaimanapun, walaupun Israel akan memasuki negara lain dan memusnahkan berhala dan membakar peralatan sihir yang bukan matlamat utama mereka. Misi mereka adalah untuk mengumumkan bahawa penyembahan berhala adalah membinasakan dan membawa kepada kematian (Mzm. 135:15-18; Yes. 44:9-20; Yes. 45:20; Yer. 2:11-13; Yer. 16:19, 20; Yun. 2:8; Gal. 5:19-21; Why. 9:20, 21) dan menjalani kehidupan mereka bebas daripada penyembahan berhala dan sihir sebagai contoh bahawa mereka terdiri daripada satu bangsa yang bebas daripada kuasa Syaitan dan kematian.

4\. Ini tidak bermakna Tuhan meniadakan minat dalam hal ilmu seni dan penulisan. Sebaliknya, Tuhan senang dengan hal berkaitan kreativiti dan budaya manusia yang dinyatakan dalam buku-buku kesusasteraan. Tetapi buku-buku dan seni itu mesti menyatakan pengalaman hidup manusia yang dibebaskan daripada dosa dan Syaitan. Jika tidak, kita kembali berada di bawah kuasa kawalan Syaitan.

#### Bahagian III: Penerapan Hidup

1\. Keselamatan, Misi, dan Pendidikan. Buku Kisah mengaitkan asal usul gereja di Efesus dengan pendidikan, yang digambarkan sebagai “hujah” dan “memujuk”. Pada mulanya, Paulus berhujah dengan, bercakap dengan, dan memujuk orang Yahudi di rumah ibadat mereka, yang bukan sahaja tempat ibadat tetapi juga ruang pendidikan awam (Kisah 18:19, Kisah 19:8). Kemudian, Paulus beralih kepada pandangan setempat, iaitu pandangan Tiranus, dan terus”berhujah” atau “mengajar” bangsa Yahudi dan juga bangsa Yunani mengenai jalan keselamatan (Kisah 19:9, 10). Sebagai sebuah kelas, libatkan para pelajar anda dalam memikirkan bagaimana mereka boleh menyumbang kearah mengubah gereja mereka menjadi sebuah sekolah injil untuk komuniti. Bagaimanakah mereka boleh menjadikan gereja tempatan mereka agar menjadi satu arena awam di mana mereka boleh berbincang dengan masyarakat tentang injil?

2\. Surat Paulus kepada jemaat Efesus memaparkan keseimbangan yang indah antara akal budi, emosi, perasaan, pemikiran teologi dan kehidupan praktikal. Cabar setiap pelajar anda untuk mengenal pasti dua cara yang boleh mereka sumbangkan untuk mengubah gereja mereka menjadi satu pelayanan kementerian yang akan menangani aspek kehidupan manusia dalam komuniti anda.

` `