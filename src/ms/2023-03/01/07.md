---
title:  Kajian Tambahan
date:  30/06/2023
---

Satu kisah mengenai seorang pengusir roh jahat yang menyalahgunakan nama Yesus dan Paulus (Kisah 19:13–20; lihat pelajaran hari Ahad) membantu menjelaskan mengapa Paulus menggunakan begitu banyak bahasa tentang kuasa di dalam Efesus. Beberapa umat percaya baru, di bawah keyakinan baru tentang kedaulatan Yesus, telah membuang manual sihir mahal mereka ke dalam api. Syukur kepada penemuan kira-kira 250 papirus yang berbicaramengenai mentera sihir serta penemuan lain, kita mempunyai banyak ilustrasi ritual, mantra, formula, kutukan, dll., serupa dengan yang mungkin dipaparkan dalam manual sihir di sini. Beberap jilid itu telah memberikan arahan kepada umat percaya bagaimana menjalankan ritual sedemikian untuk memujuk para dewa, dewi, dan kuasa roh untuk melakukan apa sahaja yang mereka minta untuk mereka lakukan.

Lukas memberitahu kita bahawa jilid ini bernilai 50,000 syiling perak, atau bersamaan gaji untuk 50,000 hari. (Dalam suasana hari ini, jika anda menerima gaji $80/hari untuk seorang buruh mahir, ini berjumlah $4 juta!). Perincian ini menunjukkan kepentingan dan keutamaan pada jilid ini dalam kehidupan seharian mereka. “Ia memerlukan campur tangan Tuhan yang berdaulat bagi mereka untuk diyakinkan dengan secukupnya bahawa mereka harus benar-benar bertaubat dari penggunaan berterusan azimat, ilmu sihir, mantra dan cara tradisional untuk mendapatkan kuasa rohani.”—Clinton E. Arnold, Ephesians (Grand Rapids, MI: Zondervan, 2010), ms. 34.

Kami dapat memahami bahawa Efesus telah ditulis kepada umat percaya yang memerlukan arahan tentang "bagaimana untuk menghadapi pengaruh dan serangan berterusan 'kuasa' kosmik yang jahat. "—Clinton E. Arnold, Power and Magic: The Concept of Power in Ephesians (Grand Rapids, MI: Baker Books, 1992), ms. 165.  Respon dari Paulus ialah suratnya kepada jemaat Efesus, di mana dia menunjuk mereka kepada Kristus sebagai Dia yang telah ditinggikan di atas segala kuasa (Efesus 1:20–23) dan menekankan keunggulan kekuatan yang Tuhan sediakan kepada umat percaya (Efesus 2:15–19, Efesus 3:14–21, Efesus 6:10–20).

**Soalan Perbincangan**:

`Apakah kuasa atau autoriti yang aktif di dalam dunia kita dan kehidupan anda hari ini? Bagaimanakah kuasa ini menampakkan diri mereka, menggoda umat percaya untuk menghormati dan menyanjungi mereka daripada memberikan kesetiaan yang tidak tercemar kepada Kristus yang dimuliakan?`

`Dalam konteks rencana "kegenapan-masa" Tuhan untuk menyatukan segala sesuatu dalam Kristus, Paulus menyatakan harapan untuk masa depan. Semak semula penggunaan perkataan “harapan” dalam Efesus 1:18, Efesus 2:12, dan Efesus 4:4. Kenapakah dia percaya ada harapan untuk masa depan?`

`Dalam petikan Efesus berikut, bagaimanakah Paulus menunjukkan harapan besar yang akan datang pada kedatangan Kristus? Efesus 1:13, 14; Efesus 1:21; Efesus 2:7; Efesus 4:30; Efesus 5:5. Apakah erti harapan ini untuk kita sekarang?`