---
title:  'Efesus: Surat Yang Berbicara Mengenai Kristus'
date:  29/06/2023
---

`Bagaimanakah Paulus mengumumkan tema pada suratnya? Efesus 1:9, 10.`

Bagaimanakah mesej dalam Efesus boleh diringkaskan? Dari penjara, Paulus mengemukakan satu visi tentang rencana Tuhan yang berpusatkan pada Kristus untuk kegenapan masa dan peranan gereja di dalamnya. Tuhan telah bertindak di dalam Kristus untuk memulakan rencana-Nya untuk “menyatukan segala sesuatu di bawah Kristus sebagai Kepala, baik yang di syurga mahupun yang di bumi.” (Efesus 1:10, AVB), dan Dia melakukannya dengan mencipta gereja sebagai satu entiti yang terdiri daripada satu umat manusia baru bagi kedua-dua orang Yahudi dan bukan Yahudi (Efesus 2:14). Umat percaya dipanggil untuk bertindak selaras dengan rencana ilahi ini, memberi isyarat kepada kuasa jahat bahawa tujuan akhir Tuhan sedang dilaksanakan (Efesus 3:10).

Seperti yang disebarkan di dalam Efesus 1:9, 10, kesatuan yang ada dalam fikiran Tuhan berpusat pada Kristus. Maka tidak hairanlah untuk mengetahui bahawa Efesus adalah surat yang dipenuhi dengan hal mengenai Kristus yang di seluruhnya adalah memuji tindakan Tuhan dalam Kristus dan meraihkan akses umat percaya kepada sumber rohani yang diberikankan kepada mereka di dalam Kristus. Paulus menggunakan ungkapan "dalam Kristus" dan ungakapan yang serupa lebih daripada tiga puluh kali dan keseluruhannya mengangkat Yesus. Semasa anda membaca surat itu, perhatikan ungakapan tersebut dan terus waspada terhadap banyak cara di mana Paulus memberi tumpuan kepada Yesus.

Paulus berusaha untuk menghidupkan semula komitmen rohani umat percaya di Efesus dengan mengingatkan mereka bahawa mereka adalah sebahagian daripada gereja, yang merupakan inti rencanan Tuhan untuk menyatukan segala sesuatu di dalam Kristus. Apabila dia menggunakan perkataan "gereja" (Greek, ekklesia) dalam surat itu, dia bermaksud gereja "universal" atau gereja secara keseluruhan (bukannya jemaah tempatan).

Strategi utama yang dia gunakan ialah berbicara tentang gereja, dan dia melakukannya dengan menggunakan metafora yang jelas, empat daripadanya dia kembangkan secara terperinci:

1. Gereja sebagai tubuh (Efesus 1:22, 23; Efesus 2:16; Efesus 3:6; Efesus 4:1–16, 25; Efesus 5:23, 29, 30).
2. Gereja sebagai bangunan/bait (Efesus 2:19–22).
3. Gereja sebagai pengantin perempuan (Efesus 5:22–27).
4. Gereja sebagai tentera (Efesus 6:10–20).

Setiap satu daripada gambaran ini, dengan caranya sendiri, menyatakan tujuan dan niat Tuhan untuk gereja-Nya.

`Dalam gereja di mana anda menjadi anggotanya, iaitu Gereja Seventh-day Adventist, Tuhan sedang mengumpulkan satu komuniti transnasional, berbilang bahasa, berbilang kaum, silang budaya (Wahyu 14:6, 7) yang menunjukkan jalan kepada penggenapan rencana-Nya untuk menyatukan segala sesuatu di dalam Yesus (Efesus 1:9, 10). Bagaimanakah kita boleh bekerja selaras dengan rencana Tuhan yang agung ini?`