---
title:  Huru-hara Di Dalam Gedung
date:  26/06/2023
---

`Sila baca Kisah 19:21–20:1. Apakah pengajaran yang boleh kita ambil daripada kisah ini?`

Kesaksian Paulus di kota Efesus yang besar dan canggih ini sangat berpengaruh sehingga memberi kesan kepada penjana ekonomi yang penting untuk bandar itu, iaitu, industri pelancongan yang tertumpu pada Kuil Artemis. Ia sememangnya satu bangunan kuil yang hebat! Struktur arca megah ini sebahagiannya terdiri daripada 127 tiang, setiap satunya 60 kaki tinggi yang diperbuat daripada marmar Parian, marmar putih tulen, tanpa cela yang sangat berharga. Tiga puluh enam daripada tiang ini telah diukir dan dilapis dengan emas, menjadikan kuil itu terkenal sebagai salah satu daripada Tujuh Keajaiban Dunia Purba.

Akibat risau bahawa retorik anti-berhala Paulus akan melumpuhkan sokongan kewangan dari dari aktiviti kuil itu (Kis. 19:27), maka Demetrius tukang perak, telah menghasut rakan sesama tukangnya untuk merusuh. Jumlah orang ramai yang berhimpun itu terus bertambah dan rusuhan berkembang bermula darti pasar hingga ke dalam Gedung amfiteater yang besar, yang menempatkan kira-kira 25,000 orang. Di sana kekecohan berterusan sehingga dua jam lamanya sambil terus menerus berteriak “‘Maha besar Artemis dewi orang Efesus!!’” (Kisah 19:34, AVB). Selepas orang ramai dibubarkan oleh pegawai kota, Paulus menemui umat percaya di situ kemudian dia meninggalkan kota itu.

`Pada penghujung perjalanan misionarinya yang ketiga, Paulus bertemu dengan para elser gereja di Efesus. Bagaimanakah anda meringkaskan kebimbangan Paulus di sini? (Lihat Kisah 20:17–38.)`

Kronologi tentatif hubungan Paulus dengan Efesus:

* 52 A.D.: Kunjungan awal dan singkat Paulus ke Efesus (Kisah Para Rasul 18:18–21).
* 53–56 A.D.: Pelayanan Paulus selama tiga tahun di Efesus (Kisah Para Rasul 19:1–20:1). Dia menulis 1 Korintus pada penghujung masa dia berada di sana (1 Kor. 16:5–9).
* 57 A.D.: Semasa di Miletus, Paulus bertemu dengan para penatua dari Efesus (Kisah Para Rasul 20:17–38).
* A.D. 62: Paulus menulis suratnya kepada orang Efesus, mungkin semasa dalam tahanan di Rom.

`“Oleh itu, berjaga-jagalah, serta ingatlah bagaimana selama tiga tahun aku tidak berhenti-henti siang malam menasihatkan setiap orang dengan air mataku,” kata Paulus (Kisah 20:31, AVB).  Pada pendapat anda, apakah amaran yang Paulus ingin berikan kepada gereja kita hari ini dan mengapa?`