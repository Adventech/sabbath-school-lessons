---
title:  Paulus dan Jemaat Efesus
date:  24/06/2023
---

### Bacaan Untuk Pelajaran Minggu Ini
Kisah 18:18–21; Kisah 19:13–20:1; Kisah 20:17–38; Efesus  1:1, 2; Efesus  6:21–24; Efesus  3:13; Efesus  1:9, 10.

> <p>Ayat Hafalan</p>
> “Dia memberitahu kita rahsia kehendak-Nya, menurut keredaan-Nya yang sudah ditentukan-Nya dalam Kristus, bahawa setelah sampai masa pelaksanaannya – Dia akan menyatukan segala sesuatu di bawah Kristus sebagai Kepala, baik yang di syurga mahupun yang di bumi.” (Efesus  1:9, 10, AVB).

Apabila kita menulis sesuatu, kita mempunyai tujuan untuk berbuat demikian, kadangkala sesuatu yang berat. Abraham Lincoln, misalnya, menulis uacapannya yang dikenali sebagai The Gettysburg Address yang terkenal pada tahun 1863, selepas kemusnahan yang dahsyat yang berlaku semasa pertempuran Perang Saudara Amerika di sana, yang menyebabkan kira-kira 7,000 askar mati. Dalam ucapan itu, dengan menarik perhatian kepada bapa pengasas negara itu, Lincoln menyatakan kepercayaannya bahawa Perang Saudara adalah ujian muktamad sama ada negara yang diwujudkan pada 1776 akan bertahan atau akan “binasa dari bumi.”

Paulus mempunyai tujuan yang mendalam yang telah mendorong kandungan suratnya. Sebahagiannya kerana pemenjaraannya (Efesus 3:13, Efesus 6:20), dan sebahagian lagi kerana penganiayaan dan godaan yang berterusan, orang Efesus tergoda untuk berputus asa. Paulus mengingatkan mereka tentang apa yang akan berlaku apabila mereka bertaubat, menerima Kristus sebagai Juruselamat mereka dan menjadi sebahagian anggota gereja. Mereka telah menjadi tubuh Kristus (Efesus 1:19–23, Efesus 4:1–16), bahan binaan dalam bait (Efesus 2:19–22), pengantin perempuan Kristus (Efesus 5:21–33), dan askar yang serba lengkap (Efesus 6:10–20). Mereka memainkan peranan strategik dalam memenuhi rancangan besar Tuhan, untuk menyatukan segala-galanya dalam Kristus (Efesus 1:9, 10). Paulus menulis untuk menyedarkan orang percaya di Efesus kepada identiti penuh dan keistimewaan mereka sebagai pengikut Kristus.

_*Kaji pelajaran minggu ini untuk bersedia bagi Sabat, 1 Julai._