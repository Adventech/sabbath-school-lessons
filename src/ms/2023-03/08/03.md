---
title:  Satu Perubahan Pakaian yang Dramatik
date:  14/08/2023
---

`Di dalam menceritakan semula kisah pertaubatan oleh para pendengarnya, apakah perkara penting yang Paulus sampaikan kepada mereka? (Efesus 4:20–24).`

Setelah menggambarkan kewujudan mereka yang dahulu, yang bukan Yahudi (Efesus 4:17–19), Paulus tidak berkata, “Bukan itu cara kamu belajar tentang Kristus.” Sebaliknya, dia berseru, “Bukan begitu cara kamu mempelajari Kristus!” (Efesus 4:20, AVB). Menyedari bahawa mereka yang dia tujukan kata-kata itu “mendengar dia” [Kristus] (NKJV), dan diajar “di dalam dia” (Efesus 4:21, AVB) atau “oleh dia,” maka Paulus selanjutnya menganjurkan pengangkatan kehidupan berbentuk Kristus dengan frasa "sebagaimana kebenaran ada di dalam Yesus" (Efesus 4:21). Bagi Paulus, memiliki iman ialah berpusat pada hubungan peribadi dengan Kristus, yang begitu jelas dan nyata sehingga boleh digambarkan sebagai "mempelajari Kristus." Kita mengakui bahawa Yesus yang bangkit dan diangkatkan itu masih hidup dan hadir bersama kita. Kita dibentuk oleh ajaran dan teladan-Nya dan menjalankan kesetiaan kepada-Nya sebagai Tuhan kita yang hidup. Kita membuka hidup kita kepada bimbingan dan arahan-Nya yang  aktif melalui Roh dan Firman.

Paulus memberitahu kita bahawa penerimaan hidup berbentuk Kristus memerlukan tiga proses, yang dia nyatakan melalui gambaran pakaian: (1) untuk "menanggalkan" atau berpaling dari cara hidup lama (Efesus 4:22); (2) mengalami pembaharuan batin (Efesus 4:23); dan (3) untuk "mengenakan" corak kehidupan yang baru seperti Tuhan (Efesus 4:24). Metafora Paulus mencerminkan penggunaan pakaian dalam Perjanjian Lama sebagai simbol untuk keberdosaan (cth., Mzm. 73:6; Zak. 3:3, 4; Mal. 2:16) dan juga keselamatan (cth., Yes. 61:10). Yehezkiel 16:8; Zak. 3:4, 5).

Pada zaman dahulu, lelaki memakai tunik separas lutut sebagai pakaian dalam dan jubah atau mantel untuk memberikan perlindungan daripada matahari. Begitu juga wanita memakai tunik dan jubah. Budaya yang dicerminkan dalam Alkitab adalah budaya sara diri. Pakaian adalah berharga dan mahal dan disimpan untuk masa yang lama. Adalah suatu hal yang luar biasa untuk memiliki lebih daripada satu set pakaian. Kualiti dan gaya pakaian tersebut menandakan identiti dan penanda status tentang si pemakai. Untuk menukar pakaian seseorang, menukar satu set pakaian dengan yang lain, adalah peristiwa yang luar biasa dan penting (daripada kejadian remeh dalam kebanyakan budaya hari ini). Paulus membayangkan perubahan dalam kehidupan menjadi ketara seperti menukar satu set pakaian dengan yang lain dalam konteks abad pertama ini.

`Apakah perbezaan, iaitu perbezaan penting, antara belajar tentang Kristus dan belajar untuk mengenal Kristus?`