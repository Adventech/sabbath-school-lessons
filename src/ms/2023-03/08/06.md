---
title:  Kindness (Not Bitterness)
date:  17/08/2023
---

Dengan merujuk kepada "hari penebusan" (Efesus 4:30), Paulus baru sahaja mengundang para pembacanya untuk mempertimbangkan penggunaan ucapan mereka dalam konteks kedatangan Kristus yang kedua. Maka, Efesus 4:31, 32 bolehlah difahami sebagai merujuk kepada penggunaan ucapan semasa kita mendekati peristiwa yang besar itu.

`Sehubungan dengan kedatangan Kristus, apakah sikap dan tingkah laku, yang berkaitan dengan pertuturan, yang harus dibuang? Apakah sikap dan tingkah laku yang perlu dihayati? Efesus 4:31, 32.`

Dalam nasihat terakhir Efesus 4:17–32, Paulus sekali lagi memberikan perintah yang negatif, yang ini mengenal pasti enam perbuatan jahat yang akan “dijauhkan daripada kamu” (Efesus 4:31); perintah positif untuk menjadi baik, lembut hati, dan pemaaf (Efesus 4:32), dan rasional. Umat percaya adalah untuk mengampuni satu sama lain “sebagaimana Tuhan telah mengampunimu dalam Kristus.” (Efesus 4:32, AVB). Senarai enam kejahatan bermula dan berakhir dengan istilah umum yang merangkumi “segala kepahitan” dan “segala niat jahat.” Di antaranya adalah empat istilah tambahan: “keberangan.” “kemarahan,” “pergaduhan.” dan “umpatan” (Efesus 4:31, AVB).

Yang terakhir ini menterjemah perkataan Yunani blasphemia, yang telah dipinjam oleh bahasa Inggeris sebagai istilah teknikal untuk kata-kata yang merendahkan terhadap Tuhan. Walau bagaimanapun, istilah Yunani mengenal pasti ucapan yang mencemarkan nama baik Tuhan atau manusia lain  itu sebagai “fitnah” atau “perkataan jahat”. Dalam senarai itu, sikap (keberangan, kemarahan, pergaduhan) seolah-olah menggelegak menjadi kata-kata marah (umpatan, fitnah). Pada dasarnya, Paulus membuat cara ungkapan Kekristianan bebas dari kekerasan. Sikap yang mendorong ucapan marah dan strategi retorik yang menggunakannya harus dibuang daripada senjata Kristian. Komuniti Kristian akan berkembang dan perpaduan gereja dipupuk (bandingkan Efesus 4:1–16) hanya apabila semua perkara ini diketepikan.

Namun, kata-kata yang jahat idak begitu banyak untuk ditindas tetapi diganti. Percakapan dan tindakan kita di kalangan keluarga Kristus—dan seterusnya juga—bukan untuk timbul daripada kemarahan tetapi harus didorong oleh kebaikan, kelembutan hati, dan pengampunan berdasarkan piawai tertinggi dari semua, pengampunan yang Tuhan telah berikan kepada kita dalam Kristus (Efesus 4:32). Paulus menyampaikan jenis “pengampunan menegak” (diberikan oleh Tuhan kepada kita) sebagai model untuk “pengampunan mendatar” (yang kita berikan kepada satu sama lain; bandingkan Kol. 3:13; Mat. 6:12, 14, 15).

`Fikirkan tentang kekuatan kata-kata anda. Bagaimanakah anda boleh menggunakannya untuk menaikkan semangat, mendorong dan membina iman?`