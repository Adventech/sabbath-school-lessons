---
title:  Komen Guru
date:  18/08/2023
---

#### Bahagian I: Gambaran Keseluruhan

**Ayat-ayat Utama**: Efesus 4:22-24

**Tumpuan Kajian**: Efesus  4:17-32; Kol. 3:1-17; Zakh. 3:3, 4; Zakh. 8:16; Yes. 63:10; Rom. 8:16, 26, 27.

**Pengenalan**: Setelah menjelaskan kepada orang Efesus bagaimana komuniti Kristian yang matang wujud, dan hidup, dalam Roh Kudus dan dalam Kristus, Paulus mencontohkan kewujudan ini dalam istilah praktikal. Dia menggunakan kiasan universal pakaian manusia—memakai pakaian dan menukarnya—untuk menggambarkan perubahan identiti peribadi yang berlaku apabila Kristus mengubah kehidupan melalui Roh Kudus yang tinggaldi dalam diri manusia. Menyertai agama Kristian adalah seperti meninggalkan satu set pakaian yang membentuk identiti lama anda dan memakai set pakaian baru yang memberi gambaran kepada orang lain bahawa seseorang itu adalah orang baru. Tetapi menjadi seorang Kristian tidak sama dengan menanggalkan pakaian lama untuk sementara waktu, iaitu untuk satu malam, hanya untuk memakainya semula pada waktu pagi. Sebaliknya, apabila Paulus merujuk kepada menanggalkan pakaian itu, dia bermaksud menanggalkannya dan membuangnya untuk selamanya.

Oleh itu, kita menanggalkan, meninggalkan, atau membuang sebagai perkara yang “merugikan” (Flp. 3:7, 8) dan “sia-sia” di dalam dunia bukan Yahudi, yang termasuk pandangan dunia yang berdosa dan gaya hidup kerajaan dunia ini. Sebagai ganti, kita menerima identiti baru, kewarganegaraan baru, dan satu kad pengenalan baru, yang merupakan paspot ke kerajaan Tuhan. Walau bagaimanapun, kad pengenalan baru ini lebih daripada sekadar satu sijil kertas. Sebaliknya, KP baharu ini menandakan perubahan tulen terhafap pandangan dunia, gaya hidup, watak dan hubungan seseorang dengan anggota gereja dan ahli masyarakat yang lain. Namun, kehidupan baru inibukanlah satu projek penjanaan semula berdasarkan beberapa falsafah atau ideologi manusia (Yohanes 1:12, 13). Sebaliknya, identiti ini secara kualitatif adalah satu kehidupan baru. Kehidupan ini dimungkinkan hanya apabila seseorang bertemu dan menerima Kristus Yesus yang ilahi dan hanya apabila seseorang membenarkan Roh Kudus bekerja di dalam dirinya.

**Tema Pelajaran**: Kajian untuk minggu ini mengetengahkan tiga tema utama:

1. Kehidupan baru Kristian secara kualitatif berbeza dengan kehidupan duniawi yang lama.
2. Perubahan hidup dan identiti hanya mungkin terjaid di dalam Kristus dan di dalam Roh Kudus.
3. Kehadiran Roh Kudus dalam hidup kita membawa kepada perubahan pandangan dunia, identiti, gaya hidup, perbualan, sikap dan hubungan kita.

#### Bahagian II: Ulasan

**Pandangan Dunia, Gaya Hidup, Misi Merentas Budaya, Kontekstualisasi Kritikal dan Pertaubatan**

Masyarakat masa kini menghargai keterangkuman, penerimaan, pemeliharaan dan promosi budaya, gaya hidup serta pandangan dunia tempatan. Cara misionari “gaya lama” dikritik kerana tidak menghiraukan warisan kebangsaan-tempatan, atau budaya suku kaum dan untuk memodelkan gereja tempatan atau serantau kepada bidang misi mengenai tafsiran "Barat" tentang Kristian dan gaya hidup mereka. Walaupun kontekstualisasi kritikal pastinya mempunyai tempatnya dalam misi, dua persoalan yang sangat relevan ditimbulkan: Apakah unsur budaya tempatan yang boleh diraikan dan dipelihara, dan apakah unsur budaya tempatan yang merupakan sebahagian daripada “diri lama” yang mesti ditinggalkan sebagai berdosa dan yang dari “dunia ini”?

Beberapa perkara boleh diketengahkan di sini sebagai jawapan kepada soalan ini. Pertama, dalam Efesus 4:17-32, Paulus membezakan dunia dosa, iaitu, kesia-siaan, kebodohan, kegelapan, kekotoran, kemarahan, fitnah, dan penipuan (Efesus 4:17-22, 25, 31) dengan dunia rahmat Tuhan, iaitu, kebenaran, pengetahuan, terang, kemurnian, kejujuran, kebaikan, belas kasihan, pengampunan, dan kebenaran (Efesus 4:25-29, 32). Akhirnya, prinsip menilai budaya atau gaya hidup bukanlah ideologi atau falsafah, seperti rasionalisme, empirisme, modenisme, pragmatisme, utilitarianisme, atau pascamodenisme. Sebaliknya, prinsip alkitabiah untuk menilai mana-mana budaya atau cara hidup ialah: “janganlah kamu menyedihkan Roh Kudus Allah yang telah mematerai kamu bagi hari penebusan” (Efesus 4:30, AVB). Prinsip ini, apabila dilaksanakan, menunjukkan kasih Tuhan kepada kita dan kasih kita kepada-Nya, dan menyatakan kebenaran Tuhan.

Kedua dan seterusnya, Paulus tidak membahaskan mengenai antropologi atau pemeliharaan warisan budaya dunia. Dia tidak melibatkan diri dalam mengklasifikasikan budaya dunia dan menilai beberapa budaya mengikut pandangan orang lain. Sebaliknya, dia menyeru agar semua budaya, Yahudi atau bukan Yahudi, dinilai berdasarkan injil Kristus Yesus dan berdasarkan budaya dan gaya hidup kerajaan-Nya. Dalam pelbagai suratnya, Paulus mendapati banyak hal untuk ditegur di dalam budaya Yahudi dan menyeru mereka untuk bertaubat. Begitu juga, Paulus memberitahu orang bukan Yahudi bahawa Tuhan menyambut mereka ke dalam kerajaan-Nya, perjanjian-Nya dan gereja-Nya. Tetapi Paulus tidak mengelak daripada mencirikan kebanyakan pandangan dunia bukan Yahudi (politeistik, mitologi, falsafah) dan cara hidup mereka sebagai sia-sia dan berdosa (Efesus 4:18, 19). Oleh itu, jika injil menonjolkan dosa dalam kehidupan anggota gereja dan dalam budaya mereka, mereka mesti mengakuinya sebagai dosa dan meninggalkannya. Jika tidak, keselamatan bukan lagi keselamatan daripada dosa, tetapi pembenaran budaya untuk toleransi terhadap gaya hidup yang berdosa.

Benar, kita datang kepada Tuhan sebagaimana adanya, iaitu di dalam kain kotor dosa, tetapi kita tidak datang kepada-Nya untuk kekal dalam kain buruk itu; sebaliknya, kita datang kepada Tuhan untuk menanggalkan kain buruk itu, untuk dicuci, dan berjalan ke dalam “kehidupan yang baru” (Rom. 6:4). Tanpa pemahaman ini, agama Kristian akan kehilangan kuasa dan mesej keselamatannya. Kekristianan bukanlah agama yang membenarkan manusia dengan caranya yang berdosa. Sebaliknya, mesej alkitabiah mencabar semua bangsa, suku, bahasa, dan budaya untuk menilai diri mereka sehubungan dengan Kitab Suci dan menerima pembersihan dan kerja Roh Kudus Tuhan untuk menjana semula diri dan hidup kita. Dalam injil yang Paulus sampaikan, kita tidak mampu untuk melindungi aspek dosa dalam kehidupan kita dengan memberi alasan bahawa ia adalah sebahagian daripada warisan budaya atau pandangan dunia kita. Sebenarnya, semua yang berdosa akhirnya membinasakan diri sendiri; dosa memusnahkan budaya dan bangsa daripada menegakkan atau membina mereka.

Ketiga, Tuhan meraikan kepelbagaian dan ekspresi budaya selaras dengan injil kerajaan-Nya. Atas sebab ini, injil tidak memerlukan penyeragaman lengka terhadap semua budaya. Apabila budaya membina nilai dan gaya hidup Kristus, ia hanya akan menjadi makmur dan diperkayakan.

Dalam satu artikel di diterbitkan pada 1992 dalam majalah Ministry, Børge Schantz (1931–2014), seorang ahli misi Seventh-day Adventist yang terkenal, mencadangkan tiga prinsip panduan kontekstualisasi untuk pendekatan Seventh-day Adventist terhadap misi silang budaya:

Pertama, para misionari silang budaya mestilah memahami dengan betul cerita dan ajaran alkitabiah dalam konteks asalnya.

Kedua, para misionari silang budaya mesti boleh membezakan dengan tepat antara ajaran alkitabiah universal dan prinsip mereka dan nilai budaya dan pengalamannya sendiri.

Ketiga, para misionari silang budaya mesti mengembangkan minat yang tulen dan mendalam, dan memahami, budaya orang yang dia akan layani nanti.

Apabila semua elemen ini diambil kira, prinsip kontekstualisasi muktamad ialah sambil menunjukkan kepekaan terhadap pelbagai unsur budaya tempatan, misionari juga mesti membenarkan ajaran mutlak alkitabiah untuk menentukan ajaran dan amalan baru para anggota yang baru.

Schantz berkongsi satu “nota amaran” kepada para pemimpin misi dan penginjilan Seventh-day Adventist: “Gereja Kristian tergoda untuk kehilangan pegangan doktrin tulen dan etika objektif apabila mereka menerima secara tidak kritis bahawa Firman Tuhan sentiasa dan di semua tempat mengikut budaya dan sejarah yang berkaitan. Proses kontekstualisasi pasti menimbulkan beberapa masalah. Menyesuaikan ajaran alkitabiah dengan budaya dunia akan membawa penyampai itu ke dalam satu hubungan dengan unsur-unsur yang palsu, jahat, dan malah yang bersifat syaitan. Akibat yang menyedihkan jika terjerumus terlalu jauh adalah sinkretisme (penyatuan beberapa doktrin dari pelbagai gereja menjadi satu)  yang merosakkan, memaksa unsur agama yang bertentangan untuk wujud bersama.” Oleh sebab itu, Schantz menyimpulkan, “Dalam semua budaya, termasuk budaya kita sendiri, terdapat adat resam yang dikutuk oleh Injil dan apa yang ditolak oleh Kitab Suci mesti ditolak oleh para misionari dan pemimpin masyarakat.” Namun, prinsip ini tidak perlu menjadikan kita lebih tidak peka terhadap budaya masyarakat tempatan yang tidak bersalah. Sebaliknya, Schantz berdoa agar “Tuhan atas misi itu mesti memberikan kita kebijaksanaan untuk membezakan antara universal yang mesti diisytiharkan di seluruh dunia dan pembolehubah pilihan budaya Barat.”—“One Message—Many Cultures: How Do We Cope?” Ministry, Jun 1992, ms.  11.

**Manusia Baru**

Pada sepanjang sejarah, penyokong falsafah, ideologi dan kuasa mendakwa, atau telah mendakwa, keupayaan mereka untuk mengubah manusia secara radikal. Satu contoh ideologi sedemikian ialah Marxisme, terutamanya seperti yang dipromosikan di Uni Soviet. Didorong oleh keyakinan pada tahun 1970-an, masyarakat Soviet mempromosikan idea bahawa mereka, isitu Soviet, sedang dalam proses memajukan evolusi manusia dengan membawa peningkatan seterusnya dalam spesies manusia: iaitu orang Soviet. Orang Soviet akan meninggalkan barang-barang kapitalistik agama dan ideologi lama dan berkembang, secara kolektif, menjadi manusia Marxis yang baru. Namun, seperti yang dinyatakan oleh sejarah, projek Soviet ini berakhir dengan kegagalan sama sekali. Daripada mencipta jenis manusiam iaitu orang Soviet, yang baru dan lebih baik, cerita itu berakhir dengan frasa pejoratif homo sovieticus yang diedarkan secara meluas.

Berbicara tentang evolusi, terutamanya pada separuh kedua abad kedua puluh, evolusionis teistik seperti Teilhard de Chardin mempromosikan idea kemunculan manusia baru, iaitu manusia rohani. Walaupun Teilhard de Chardin percaya bahawa manusia masih terlibat dalam proses evolusi yang telah bermula daripada bentuk haiwan, dia membayangkan satu detik kesudahan (omega) pada masa hadapan apabila manusia akan meninggalkan warisan tingkah laku pemangsa lama mereka dan berkembang menjadi manusia baru yang dicirikan oleh kesedaran global dan cinta sejagat

Ini hanyalah merupakan dua contoh ideologi atau falsafah yang berusaha untuk secara drastik mengubah manusia yang berdosa menjadi “manusia baru.” Walaupun falsafah ini kelihatan radikal, malah, semua atau kebanyakan falsafah dan sains beroperasi dengan anggapan bahawa ia mempunyai kuasa untuk mengubah manusia dan masyarakat manusia. Andaian ini menyatakan sekurang-kurangnya dua pemerhatian penting. Di satu pihak, semua pergerakan ini menyerlahkan keinginan manusia yang mendalam untuk manusia baru, dengan semua pembaharuan mendalam yang diwujudkan oleh ideal tersebut. Sebaliknya, semua falsafah ini telah berakhir dengan kegagalan, walaupun ada yang menunjukkan apa yang kelihatan seperti suatu bentuk kejayaan pada awalnya. Demonstrasi terbaru fenomena ini ialah kebangkitan pascamodenisme, [postmodernism ] dengan kritikannya terhadap modenisme, yang sepenuhnya dipercayai oleh dunia sebagai mampu menyampaikan kebenaran tentang asal usul, perkembangan dan takdir manusia dan seluruh alam semesta. Walaupun postmodernisme cuba mencipta manusia baru, ia sudah menjadi semakin jelas kepada orang ramai bahawa falsafah ini tidak mempunyai jawapan terhadap kemanusiaan baru. Kegagalan manusia untuk mencipta semula atau mereka-bentuk semula dirinya di bawah naungan falsafah atau sains adalah berpunca daripada kekurangan model yang sesuai untuk manusia baharu dan daripada kekurangan kuasa untuk membentuk manusia selepas model itu. Kekristianan Alkitabiah menawarkan kedua-duanya: Yesus adalah Model manusia baru, dan Dia juga adalah Sumber kuasa untuk mengubah kita, untuk memperbaharui kita menurut gambaran kemuliaan-Nya (Yohanes 1:12, 13).

#### Bahagian III: Penerapan Hidup

1\. Jemput ahli kelas untuk menganalisa kehidupan mereka sendiri untuk melihat bagaimana pengalaman “kehidupan baru” menyentuh semua aspek kehidupan. Ambil kata-kata yang diucapkan sebagai contoh. Berapa kali setiap daripada kita menyebut “Aku” di dalam perbualan dengan orang lain? Berapa kali kita memusatkan perbualan pada diri kita sendiri dan bukannya pada pendengar kita? Berapa kali kita memonopoli perbualan? Cabar ahli kelas untuk mengenal pasti bidang lain dalam kehidupan mereka yang memerlukan transformasi Roh Kudus yang penuh kasih dan berkuasa.

2\. Sesetengah orang bersikap ragu-ragu tentang kemungkinan terjadinya perubahan apada manusia. Walaupun Paulus menyedari kuasa penghambaan dosa yang menghalang kita daripada berubah, dia adalah orang yang paling teguh percaya dalam kuasa Injil untuk mengubah kita dengan cara yang paling mendalam. Rasul itu yakin sepenuhnya dalam perubahan ini kerana dia tahu apa yang boleh dilakukan oleh Roh Kudus. Minta pada ahli kelas untuk mengenal pasti tiga langkah praktikal yang boleh mereka kongsikan dengan seseorang yang ingin diubah, yang ingin meninggalkan diri lama dan berjalan dalam kehidupan baharu dalam Kristus—tetapi putus asa kerana tidak dapat berubah atau mengekalkan perubahan itu .

3\. Mengawal atau menangani emosi, sikap atau tingkah laku negatif akan menjadi satu kebimbangan utama dalam dunia moden ini. Orang ramai merayu kepada latihan khas, program kaunseling, atau malah rawatan klinikal untuk menerima bantuan dalam menangani emosi dan tingkah laku mereka. Walaupun kaunseling dan rawatan klinikal mempunyai tempat dan peranan mereka dalam beberapa kes, namun apakah kajian terhadap Efesus dan Alkitab, secara umum, nyatakan tentang perubahan tingkah laku, emosi, sikap dan gaya hidup dalam kehidupan orang Kristian? Minta ahli kelas untuk mengenal pasti tiga prinsip yang mengubah hidup yang mereka temui dalam pembelajaran mereka tentang Efesus yang boleh membantu diri mereka sendiri, anggota lain dalam gereja atau orang yang di dalam masyarakat umum.

` `