---
title:  Pandangan Tambahan
date:  07/07/2023
---

Adakah Efesus 1:3–14 mengajar bahawa Tuhan telah menentukan masa depan manusia, mentakdirkan beberapa orang kepada kehidupan yang kekal dan yang lain kepada kematian yang kekal? Malangnya, ramai orang percaya ini pandangan ini. Namun, sila pertimbangkan idea berikut ini:

Dalam petikan itu, peranan Kristus adalah penentu, memandangkan pilihan ilahi untuk menjadikan kita anak yang di angkat berlaku “oleh Yesus Kristus” (Efesus 1:5, AVB), “dalam Kristus” atau “dalam-Nya” (Efesus 1:4, 11). Ini menunjukkan bahawa pemilihan dan penentuan awal dilaksanakan oleh Tuhan terhadap semua yang memilih untuk beriman kepada Kristus dan bukannya memilih siapa yang akan diselamatkan atau atau akan hilang berdasarkan kepada kes demi kes walaupun sebelum manusia dilahirkan. Keputusan Tuhan adalah tindak balas ilahi yang sudah dikaji dan ditentukan sebelumnya, kepada mereka yang memiliki iman kepada Kristus.

Efesus 1:3–14 juga mengandungi bahasa berkaitan yang jelas tentang pekerjaan penyelamatan Tuhan. Tuhan adalah “Bapa,” dan kita adalah “anak angkat”-Nya (Efesus 1:3–5), yang menerima berkat-berkat-Nya dalam jumlah yang berlimpah-limpah (Efesus 1:8). Kita mesti memahami bahasa tentang pilihan dan pra-penentuan Tuhan berdasarkan bahasa berkaitan yang kaya ini. Tuhan bukanlah hakim yang berada di tempat jauh dan tidak berperasaan yang membuat keputusan dari jauh tetapi Dia adalah  Bapa yang penyayang kepada semua anak-Nya (lihat Efesus 3:15).

Bahawa Tuhan menghormati pilihan manusia yang terpantul di dalam Efesus 1:3–14 (terutama Efesus 1:13, di mana “mendengar” dan “percaya” dinilai sebagai penting), di tempat lain dalam surat itu (Efesus 2:8, Efesus 3:17, Efesus 4:1–6:20, semuanya menekankan atau menganggap penekanan pelaksanaan terhadap pilihan dan respons kepada iman), dan dalam petikan lain dalam Perjanjian Baru (cth., 1 Tim. 2:4, Kis 17:22– 31). Atau, seperti yang dinyatakan oleh Ellen G. White: “Dalam kurnia Anak-Nya yang tiada tara, Tuhan telah mengelilingi seluruh dunia dengan suasana rahmat yang nyata seperti udara yang beredar di seluruh dunia. Semua orang yang memilih untuk menghirup suasana yang memberi kehidupan ini akan hidup dan membesar hingga mencapai ketinggian sebagai umat di dalam Kristus Yesus.”—Steps to Christ, ms. 68.

**Soalan Perbincangan**:

`Apakah hujah yang anda akan tambahkan kepada hujah yang diberikan di atas untuk menyokong idea bahawa Tuhan tidak memilih dan mengambil sebelum kita diciptakan mengenai siapa yang akan diselamatkan dan siapa yang akan hilang?`

`Pilihan siapakah yang akhirnya akan menentukan sama ada seseorang mempunyai keselamatan dalam Yesus atau tidak?`

`“Dalam-Nya kita mendapat penebusan melalui darah-Nya, pengampunan dosa, menurut limpah kasih kurnia-Nya” (Efesus 1:7, AVB). Bagaimanakah ayat ini menyatakan realiti keselamatan melalui iman sahaja dan bukan melalui tindakan penurutan hukum?`