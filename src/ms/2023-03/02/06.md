---
title:  'Roh Suci: Meterai dan Bayaran Pendahuluan'
date:  06/07/2023
---

`Di dalam Efesus 1:13, 14, Paulus menceritakan secara ringkas kisah mengenai pertaubatan oleh para pembacanya. Apakah langkah-langkah dalam cerita itu?`

Dalam mengkaji kepentingan Roh Suci di dalam kehidupan umat percaya, Paulus menggunakan dua gambaran atau metafora untuk Roh. Mula-mula dia menggambarkan Roh Suci sebagai “Meterai,” sebagai mengenalpasti kehadiran Roh itu sebagai satu meterai yang berlaku pada masa pertaubatan. Pada zaman dahulu, meterai digunakan untuk pelbagai fungsi: untuk mengesahkan satu salinan pada undang-undang dan perjanjian, untuk mengesahkan kecemerlangan atau kuantiti kandungan sebuah kontena (cth., Yehezkiel 28:12), atau untuk menyaksikan satu transaksi (cth., Yer. 32:10–14, 44), kontrak, surat (cth., 1 Raja-raja 21:8), wasiat dan mengesahkan pengambilan anak angkat. Apabila dicetak pada satu objek, meterai itu memaklumkan pemilikan dan perlindungan bagi objek tersebut. Kehadiran Roh Suci di dalam kehidupan mereka menandakan umat percaya sebagai milik Tuhan dan menyatakan janji Tuhan untuk melindungi mereka (bandingkan Efesus 4:30). Mereka telah telah “dimaterai dengan Roh Kudus yang dijanjikan-Nya” (Efesus 1:13, AVB).

“Paulus dengan jelas menyatakan bahawa pada masa ini seseorang yang menyerahkan hidupnya kepada Yesus dan percaya kepada-Nya Roh Kudus memeteraikan (kata kerja Yunani: sphragiz?) orang yang percaya kepada Kristus itu untuk hari penebusan nanti. Betapa ini satu kebenaran yang memerdekakan dan meyakinkan! Roh Tuhan menandakan para pengikut Kristus dengan meterai keselamatan tepat pada masa ketika mereka mula-mula percaya.”—Jirí Moskala, “Misinterpreted End-Time Issues: Five Myths in Adventism,” Journal of the Adventist Theological Society 28, no. 1 (2017), ms. 95.

Gambaran kedua yang digunakan Paulus untuk Roh Suci adalah “jaminan.” Roh Suci adalah jaminan bagi warisan kita, yang memandang ke arah masa nanti apabila warisan itu akan diberikan sepenuhnya (bandingkan 2 Kor. 1:22, 2 Kor. 5:5).

Perkataan yang diterjemahkan kepada “jaminan” (arrabon) ialah perkataan yang dipinjam dari bahasa Ibrani yang digunakan secara meluas dalam bahasa Yunani biasa atau Koine pada zaman Perjanjian Baru untuk menunjukkan “ansuran pertama,” “wang cengkeram,” atau “bayaran pendahuluan” yang memerlukan pembayar untuk membuat bayaran tambahan.

Perhatikan bahawa umat percaya tidak membayar wang muka ini tetapi menerimanya daripada Tuhan. Kehadiran Roh Suci yang sangat dihargai itu  di dalam kehidupan umat percaya, kata Paulus, adalah bahagian pertama warisan penuh keselamatan dan penebusan yang akan diterima pada kedatangan Kristus. Tugas kita adalah menerima dengan hati yang bersyukur dan tunduk terhadap apa yang telah diberikan kepada kita di dalam Yesus.