---
title:  Rencana Agung Tuhan Yang Berpusat Pada Kristus
date:  01/07/2023
---

### Bacaan Untuk Pelajaran Minggu Ini
Efesus  1:3–14; Efesus  2:6; Efesus  3:10; Kol. 1:13, 14; Ul. 9:29.

> <p>Ayat Hafalan</p>
> “Segala puji bagi Allah, Bapa Tuhan kita Yesus Kristus, yang telah memberkati kita dengan segala berkat rohani di syurga dalam Kristus.” (Efesus  1:3, AVB).

Dua puluh lima tahun selepas menjadi orang pertama berjalan di atas permukaan bulan, Neil Armstrong menulis nota terima kasih kepada pasukan berkreatif yang mereka-cipta pakaian angkasalepas, Unit Mobiliti Ekstravehikular (EMU), di yang di dalamnya dia telah mengambil langkah yang bersejarah itu. Menyebutnya sebagai “kapal angkasa yang paling banyak difoto di dalam sejarah” dan secara lawak berkata bahawa ia berjaya menyembunyikan “penghuninya yang hodoh” dari pandangan, Armstrong mengucapkan terima kasih kepada “Geng EMU” di Pusat Angkasalepas Johnson atas pakaian yang “tahan lasak, boleh dipercayai dan hampir mesra” yang  telah melindungi nyawanya, memberikan mereka ucapan “terima kasih dan tahniah bernilai seperempat abad.”

Paulus memulakan suratnya kepada jemaat Efesus dengan ucapan terima kasih yang megah, memuji Tuhan atas berkat yang telah dicurahkan-Nya, berkat yang penting bagi kehidupan umat percaya sebagaimana pakaian angkasalepas itu bagi seseorang yang berjalan di permukaan bulan. Paulus berhujah bahawa Tuhan telah bekerja dengan berkat penting ini sejak “sebelum dunia dijadikan” (Efesus 1:4) dan memuji Tuhan kerana bekerja sepanjang zaman demi umat percaya.

Mukadimah Paulus di sini menjadikan Efesus sangat berharga dalam mencontohi cara menyembah Tuhan dan memuji Tuhan atas banyak berkat yang Dia telah sediakan.

_*Kaji pelajaran minggu ini untuk bersedia bagi Sabat, 8 Julai._