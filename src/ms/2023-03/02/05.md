---
title:  Hidup dalam Memuji Kemuliaan-Nya
date:  05/07/2023
---

> <p></p>
> “Dalam-Nya juga kita telah mendapat warisan, kerana telah ditentukan dari mulanya menurut maksud Allah yang melakukan segalanya seperti pertimbangan kehendak-Nya, 12bahawa kami yang mula-mula menaruh harapan pada Kristus akan mendatangkan puji bagi kemuliaan-Nya.” (Efesus  1:11, 12, AVB).

Umat percaya di Efesus nampaknya telah kehilangan kesedaran yang jelas tentang siapa mereka sebagai orang Kristian, kerana telah “tawar hati”" (lihat Efesus 3:13). Selaras dengan apa yang telah ditegaskannya sebelum ini (Efesus 1:3–5), Paulus ingin sekali lagi menaikkan identiti mereka sebagai orang Kristian. Umat percaya bukanlah mangsa keputusan sembarangan, sewenang-wenang oleh pelbagai dewa atau kuasa ghaib. Mereka adalah anak-anak Tuhan (Efesus 1:5) dan mempunyai akses kepada banyak berkat melalui Kristus berdasarkan nasihat yang mendalam dan keputusan kekal Tuhan. Adalah menjadi rencana, saranan dan kehendak Tuhan (Efesus 1:11) yang sedang diusahakan di dalam kehidupan mereka selaras dengan rencana-Nya yang lebih luas untuk menyatukan segala perkara di dalam Kristus (Efesus 1:10). Mereka mungkin mempunyai keyakinan yang tidak tergoyahkan dalam kedudukan mereka di hadapan Tuhan dan dalam keberkesanan berkat yang Dia sediakan. Kehidupan mereka harus melaungkan mesej Efesus 1:3–14: Terpujilah Allah dan Bapa Tuhan kita Yesus Kristus!

`Bandingkan penggunaan idea mengenai “warisan” di dalam Efesus 1:11, 14, 18. Mengapakah pada pendapat anda bahawa idea ini penting kepada Paulus?`

Pernahkah anda menerima harta pusaka akibat kematian seseorang? Mungkin seorang saudara telah meninggalkan kepada anda harta yang berharga atau sejumlah wang yang banyak. Dalam pandangan Paulus melalui kematian Yesus, orang Kristian telah menerima warisan daripada Tuhan (Efesus 1:14) dan menjadi "warisan" kepada Tuhan (Efesus 1:18).

Dalam Perjanjian Lama, umat Tuhan kadangkala dipandang sebagai “pusaka”, atau warisan-Nya (Ul. 9:29, Ulangan 32:9, Zak. 2:12). Perasaan sebagai atau menjadi warisan Tuhan ini jelas di dalam Efesus 1:18 dan kemungkinan maksud istilah itu yang terdapat di dalam Efesus 1:11 juga (yang kemudiannya diterjemahkan, “Di dalam Dia kita telah menjadi warisan”). Sebagai elemen utama dalam identiti Kristian mereka, Paulus ingin umat percaya mengetahui mengenai nilai mereka kepada Tuhan. Mereka bukan sahaja memiliki warisan daripada Tuhan (Efesus 1:14, Efesus 3:6, bandingkan Efesus 5:5), tetapi mereka adalah warisan Tuhan.

`Apakah perbezaannya di antara bekerja untuk mendapatkan sesuatu dan mewarisinya? Bagaimanakah idea ini membantu kita memahami apa yang telah diberikan kepada kita di dalam Yesus?`