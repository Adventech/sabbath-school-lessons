---
title:  Hidup Dengan Bijaksana
date:  19/08/2023
---

### Bacaan Untuk Pelajaran Minggu Ini
Efesus  5:1–20; 1 Kor. 5:1–11; Why. 16:1–16; Kol. 4:5; Ams. 20:1; Ams. 23:29–35; Kisah 16:25.

> <p>Ayat Hafalan</p>
> “Hiduplah dengan hati-hati – bukan seperti orang tidak arif tetapi sebagai orang bijaksana, dan pergunakanlah setiap peluang dengan sebaiknya kerana ini zaman durjana. Dengan demikian, janganlah bodoh, tetapi mengertilah kehendak Tuhan.” (Efesus  5:15–17, AVB).

Tidak lama dahulu sebuah jag kristal telah dilelong di United Kingdom. Para pelelong menyifatkan ia sebagai “jag klaret Perancis abad kesembilan belas,” dengan anggaran nilainya pada US$200. Dua pembida yang bijak mengiktiraf jag itu sebagai ewer (sejenis tajau besar untuk menyimpan air)  Islam yang sangat jarang berlaku. Berapakah nilaynya yang sebenar? £5 juta (kira-kira AS$6.5 juta). Apakah yang membolehkan pembida itu berjaya dengan tawaran seperti itu? Pembida mengetahui sesuatu yang tidak diketahui oleh pelelong: nilai sebenar jag itu.

Dalam Efesus 5:1–20, Paulus membezakan apa yang dihargai oleh orang kafir dan oleh umat percaya. Orang kafir menghargai cerita yang tidak senonoh (Efesus 5:4), pesta mabuk (Efesus 5:18), dan seks yang tidak senonoh (Efesus 5:3, 5) sebagai khazanah kehidupan yang besar. Namun, umat percaya tahu bahawa hari penilaian akhir akan datang, apabila nilai sebenar semua perkara akan menjadi jelas (Efesus 5:5, 6). Daripada meletakkan tawaran mereka untuk berpesta dan mabuk, mereka menghargai, antara lain, “segala yang baik, wajar dan benar” (Efesus 5:9, AVB) dalam Kristus. Oleh itu, Paulus menggesa mereka untuk mengambil pemberian yang terdapat dalam Kristus semasa mereka hidup (seperti kita semua) di ambang kekekalan (Efesus 5:15–17).

_*Kaji pelajaran minggu ini untuk bersedia bagi Sabat, Ogos 26._