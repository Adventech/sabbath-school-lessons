---
title:  “Sebaliknya Ucapkanlah Syukur”
date:  20/08/2023
---

`Dalam apakah pengertian yang Paulus maksudkan bagi umat percayauntuk mengikuti “teladan Tuhan”? See Ephesians 5:1, 2, AVB.`

Paulus menggesa umat percaya di Efesus untuk hidup dalam kasih, satu panggilan yang penting untuk bahagian ini (lihat Efesus 5:8, 15). “Hiduplah dalam kasih” ini (lihat Efesus 5:2) harus dicontohi mengikut kasih Kristus sendiri kepada kita (bandingkan Efesus 4:32), yang dinyatakan di dalam korban pendamaian-Nya. Paulus menegaskan empat perkara tentang pengorbanan itu: 1. Ia didorong oleh kasih Tuhan Bapa (Efesus 5:1) dan kasih Kristus sendiri (Efesus 5:2); 2. Ia adalah bersifat pengganti, dengan Kristus mati menggantikan kita. Kristus bukanlah mangsa yang pasif, tetapi menyerahkan diri-Nya untuk kita; 3. Di bawah gambaran pelayanan ibadah bait suci di Perjanjian Lama, kematian Kristus juga merupakan pengorbanan, yang dibuat kepada Tuhan; 4. Korban itu diterima oleh Tuhan kerana ia adalah “persembahan dan korban yang harum” (Efesus 5:2, AVB; bandingkan Kel. 29:18, Im. 2:9, Flp. 4:18).

Efesus 5:3–5 kemudiannya memperkenalkan bahagian yang menyatakan kebimbangan terhadap etika seksual. Para anggota baru di Efesus berada dalam bahaya untuk mengubah panggilan Kristian mereka dan ditarik kembali ke dalam tingkah laku seksual yang akan menafikan kesaksian Kristian mereka (bandingkan 1 Kor. 5:1–11, 1 Kor. 6:12–20, 2 Kor. 12 :21).

Di satu pihak, dunia Yunani-Romawi pada abad pertama mempamerkan satu kerosakan moral dan penyelewengan yang diterangkan di tempat lain dalam Perjanjian Baru (lihat 1 Kor. 6:9, Gal. 5:19, Efesus 4:17–19, Kol. 3:5). Sebagai contoh, jamuan orang kaya kerap menampilkan tingkah laku yang dicela Paulus dalam Efesus 5:3–14: iaitu kemabukan, pertuturan kasar, hiburan cabul dan perbuatan tidak bermoral. Di samping itu, pusat bandar menyediakan pusat yang memupuk amalan seksual yang tidak bermoral. Sebaliknya, ramai dalam masyarakat itu menjalani kehidupan yang mulia dan bertindak sebagai penyokong amalan moral yang ketat. Apabila Perjanjian Baru menyediakan senarai kejahatan atau kebajikan dan kod rumah tangga (cth., Efesus 5:21–6:9, Kol. 3:18–4:1), para penulisnya mencerminkan tema dalam dunia Yunani-Romawi yang lebih luas. Dunia ini, sekali gus tidak bermoral dan tidak berbudi, yang membantu menjelaskan nasihat Paulus untuk mengelakkan tingkah laku tidak bermoral yang diamalkan oleh orang bukan Yahudi sambil berharap umat percaya berhati-hati dalam tingkah laku mereka dan supaya mendapat kedudukan yang baik di kalangan orang luar.

`Dalam cara apakah kata-kata Paulus tentang tingkah laku seksual boleh digunakan pada budaya anda, di mana sahaja anda tinggal?`