---
title:  Komen Guru
date:  25/08/2023
---

#### Bahagian I: Gambaran Keseluruhan

**Ayat-ayat Utama**:Ephesians 5:15-17

**Tumpuan Kajian**: Efesus  5:1-20, 1 Kor. 5:1-12, Why. 16:1-16, Kol. 4:5, Amsal 20:1, Amsal 23:29-35, Kisah 16:25.

*Pengenalan*: Pandangan dunia dan identiti adalah yang menentukan nilai dan kebijaksanaan. Pandangan dunia oleh bangsa yang bukan Yahudi akan membangunkan satu set nilai dan jenis kebijaksanaan tertentu. Kerajaan Tuhan, pandangan dunia Tuhan, nilai Tuhan, menghasilkan jenis kebijaksanaan yang sama sekali berbeza. Atas sebab ini, Paulus tidak menyeru orang Kristian untuk memeluk kebijaksanaan daripada salah satu sekolah falsafah yang sederhana, atau mencontohi kesombongan Greco-Rom, dalam memperjuangkan kebajikan. Sebaliknya, dalam pandangannya, kebijaksanaan Kristian berakar pada kasih pengorbanan Tuhan, dalam cahaya Kristus dan moral yang murni. Orang Kristian yang bijak akan lari dari kebijaksanaan dunia, yang dinyatakan dalam kezaliman seksual yang memakan habis-habisan, kemegahan yang mementingkan ego dan meminum wain. Sebaliknya, orang Kristian yang bijak akan bangun dari “tidur” dunia, akan dicerahkan oleh Injil Kristus, akan diberi kuasa oleh kehadiran Roh Kudus, akan meraih saat keselamatan, dan akan . . . menyembah Tuhan!

Perbezaan antara kebijaksanaan dunia ini dan kebijaksanaan Tuhan terdiri daripada memahami siapa yang menjadi objek penyembahan seseorang: diri sendiri atau Tuhan? Siapakah yang dipaksikan: diri sendiri atau Tuhan? Siapakah dia dia yang dipenuhi dengan: diri sendiri atau Tuhan?

**Tema Pelajaran**: Pembelajaran minggu ini menekankan tiga tema utama:

1. Kebijaksanaan Kristian berakar pada wahyu Tuhan atau cahaya Kristus.
2. Kebijaksanaan Kristian bukanlah satu koleksi kenyataan pintar tentang kehidupan. Sebaliknya, ia adalah satu gaya hidup, satu perjalanan hidup yang diubah oleh Roh Kudus mengikut corak yang ditinggalkan kepada kita di dalam Kristus.
3. Kebijaksanaan Kristian adalah mengenai keselamatan dan penyembahan.

#### Bahagian II: Ulasan

**Hikmah Yang Datang Dari Atas**

Adalah suatu yang hampir mustahil untuk memikirkan Paulus sebagai menulis mengenai aspek praktikal kehidupan Kristian dan tidak memasukkan kebijaksanaan dalam hujahnya. Dunia kuno penuh dengan perbahasan tentang kebijaksanaan. Hanya beberapa abad sebelum Paulus, orang Yunani melahirkan apa yang mereka panggil sebagai “falsafah,” iaitu cinta kepada kebijaksanaan. Falsafah ini memberontak terhadap kebijaksanaan mitologi Yunani kuno, di mana Zeus, Metis (isteri pertama Zeus), Athena (anak perempuan mereka), dan Apollo dikaitkan dengan kebijaksanaan dengan cara yang berbeza. Semua dewa ini dihubungi oleh manusia, yang dibuat menjadi penaung pelbagai bandar atau kumpulan manusia. Sebagai contoh, adalah dipercayai bahawa orang yang mencari kebijaksanaan dalam pelbagai perkara kehidupan boleh mengakses minda atau pengetahuan dewa Yunani Apollo melalui Pythia, pendeta kuil Apollo, juga dikenali sebagai orakel Delphi. Tetapi selain daripada mencari kebijaksanaan dari Pythia, pelawat ke kuil Apollo akan disambut dan dididik oleh pelbagai maksim yang membentuk kebijaksanaan Delphic, yang mana tiga daripadanya adalah yang paling popular: "kenali dirimu sendiri," "tidak ada yang berlebihan," dan " kepastian membawa kepada kehancuran.” Pepatah lain mengajar cara hidup Yunani, dari menghormati dewa kepada menjalankan kehidupan beretika dan terus kepada mengorbankan nyawa untuk negara.

Sementara para ahli falsafah, atau "pencinta kebijaksanaan," menolak aspek mitologi agama kuno mereka, mereka meletakkan diri mereka dalam barisan penggantian kepada orakel di Delphi. Di satu pihak, ahli falsafah mendakwa bahawa Pythia telah menyatakan Socrates sebagai orang paling bijak di Yunani. Sebaliknya, ahli falsafah menggunakan kebijaksanaan Delphic, terutamanya pepatah yang pertama, iaitu "kenali dirimu sendiri."

Atas sebab ini, falsafah Yunani telah menentukan dan membentuk matlamat seterusnya pada pemikiran Barat untuk mencari kebijaksanaan yang disesuaikan dengan akal manusia. Akal manusia yang sama digunakan sebagai asas untuk etika atau cara hidup Yunani. Falsafah lain, terutamanya di Timur, dibina di atas asas kemanusiaan yang sama. Agama Buddha, misalnya, adalah cadangan cara hidup yang berpusat pada pengalaman dan psikologi manusia. Disebalik terdapat kepelbagaian yang kaya dengan sekolah falsafah, baik di Barat mahupun di Timur, mereka semua berkongsikan asas yang sama: iaitu prinsip “kenali diri sendiri.” Prinsip ini menunjukkan bahawa falsafah ini menggambarkan satu usaha yang berpusatkan pada manusia untuk cuba memahami realiti kehidupan yang muktamad dan, dengan itu, mereka menyimpulkan cara hidup, membuat keputusan, dan tingkah laku berdasarkan introspeksi dan akal manusia. Dengan berbuat demikian, kebijaksanaan manusia, baik di Barat maupun di Timur, menolak atau menyimpang dari wahyu Ilahi.

Sebaliknya, ciri asas kebijaksanaan alkitabiah ialah ia berakar pada wahyu ilahi. Paulus dan Yakobus sama-sama menyebut ciri-ciri kebijaksanaan yang juga dipromosikan oleh ahli falsafah lain: ketenangan, keseimbangan, kesederhanaan, keadilan, dsb. Walau bagaimanapun, Yakobus mencirikan kebijaksanaan Kristian sebagai datang “dari atas” (Yakobus 3:17), dan bukan “dari dunia, dari nafsu manusia, dari setan-setan.” (Yakobus 3:15,  ITB). Paulus mengembangkan kontras yang sama antara kebijaksanaan Kristian dan kebijaksanaan duniawi dengan menarik kepada konsep terang lawan kegelapan. Atas sebab ini, dia memberi amaran kepada orang Efesus agar tidak tertipu “dengan kata-kata yang hampa” (Efesus 5:6, ITB) atau “perbuatan gelap yang tidak berfaedah” (Efesus 5:11, AVB), kerana tertipu oleh perkara seperti ini adalah membuat anda kurang bijak.

Namun, mengapakah Paulus mencirikan kebijaksanaan dunia dengan cara yang suram? Bukankah ahli falsafah dunia juga diberi nasihat yang baik, mengajar cara hidup berdasarkan keadilan dan saling menghormati? Ya, ramai daripada mereka melakukannya. Namun demikian, tidak kira betapa mulianya cara hidup falsafah manusia, ia akan sentiasa kekurangan, hanya separa dan berdasarkan pada motivasi yang salah, menolak kemampuan wahyu Tuhan. Masalah falsafah duniawi bukan terletak pada apa yang mereka tegaskan, tetapi pada apa yang mereka tolak atau nafikan. Seorang ahli falsafah mungkin mendapat satu aspek kehidupan yang sebahagiannya betul, tetapi penolakan terhadap kemampuan pada wahyu Tuhan dan kuasa campur tangan-Nya di dalam dunia menjadikan falsafahnya itu tidak berguna untuk keselamatan dan untuk kehidupan di dalam kerajaan Tuhan. Itulah sebabnya, sebagai contoh, kekotoran seksual tidak dianggap bermasalah dalam etika kebanyakan falsafah. Walaupun sesetengah ahli falsafah menggalakkan pantang seksual, alasan untuk berbuat demikian adalah salah.

Ellen G. White memberikan perhatian berikut: “Banyak perbuatan yang diangap sebagai satu perbuatan baik, bahkan perbuatan kebajikan dan apabila diselidiki dengan teliti ia akan didapati sebagai didorong oleh motif yang salah. Ramai yang menerima sorakan untuk kebaikan yang tidak mereka miliki. Si Pencari hati memeriksa motif, dan sering perbuatan yang sangat dipuji oleh manusia dicatat oleh-Nya sebagai berpunca dari motif mementingkan diri sendiri dan kemunafikan semata-mata. Setiap perbuatan dalam hidup kita, sama ada sangat baik dan patut dipuji atau patut dicela, dinilai oleh si Pencari hati menurut motif yang mendorongnya.”—Testimonies for the Church, vol. 2, ms. 512.

Dalam pada itu, kata-kata mereka “kosong” kerana falsafah ini tidak mempunyai kuasa rahmat, penebusan, pengampunan atau kuasa Roh untuk mengubah kita dan membantu kita menjalani kehidupan menurut jalan Tuhan. Dalam sepucuk surat, Ellen G. White menerangkan kepentingan motivasi dan wahyu berhubung dengan kebenaran dan falsafah: “Iman dalam dusta tidak akan mempunyai pengaruh yang menguduskan ke atas kehidupan atau tabiat. Tiada kesalahan yang bersifat kebenaran, atau boleh dijadikan sebagai kebenaran dengan pengulangan, atau dengan iman kepadanya. Keikhlasan tidak akan menyelamatkan jiwa dari akibat mempercayai kesalahan. Tanpa keikhlasan tidak ada agama yang benar, tetapi keikhlasan dalam agama yang salah tidak akan menyelamatkan manusia. Saya mungkin benar-benar ikhlas dalam mengikuti jalan yang salah, tetapi itu tidak akan menjadikannya jalan yang betul, atau membawa saya ke tempat yang saya ingin capai. Tuhan tidak mahu kita mempunyai kepercayaan yang buta, dan menyebutnya iman yang menyucikan. Kebenaran adalah prinsip yang menyucikan dan oleh itu kita akan mengetahui apa itu kebenaran. Kita mesti membandingkan perkara rohani dengan hal yang rohaniah. Kita mesti membuktikan segala-galanya, tetapi berpegang teguh hanya pada apa yang baik, yang mempunyai kelayakan ilahi, yang meletakkan di hadapan kita motif dan prinsip yang benar yang seharusnya mendorong kita untuk bertindak.”—Selected Messages, Book 2, ms. 56.

Atas sebab ini, kehidupan Kristian yang dianuti Paulus adalah berdasarkan penyataan Tuhan di dalam Kristus Yesus. Hanya Tuhan alkitabiah yang mencipta kita boleh menyatakan kepada kita siapa Dia, siapa kita, dan bagaimana kita boleh hidup untuk menjadi bahagia. Hanya Tuhan yang boleh memberi kita rahmat dan kuasa untuk menjalani kehidupan itu di dalam kerajaan-Nya.

**Terang Dari Cahaya**

Dalam Efesus 5, Paulus tidak mengatakan bahawa orang Efesus itu berada “dalam kegelapan” tetapi bahawa mereka itu adalah “kegelapan” (Efesus 5:8). Tetapi sekarang, “dalam Tuhan,” mereka adalah “terang” (Efesus 5:8). Atas sebab ini, dia menyeru umat di Efesus untuk “berjalan sebagai anak terang” (Efesus 5:8) dan menjelaskan bahawa berjalan dalam terang bermakna menghasilkan “kebaikan dan keadilan dan kebenaran”  (Efesus 5:9, ITB), untuk hidup dalam cara yang “berkenan kepada Tuhan” (lihat Efesus 5:10, ITB), dan untuk hidup dalam terang Kristus, diterangi oleh Kristus (Efesus 5:13, 14) . Jadi, kita adalah terang “di dalam Tuhan” (Efesus 5:8) kerana kita diterangi oleh Kristus (Efesus 5:14).

**Teologi Gaya Hidup Adventist**

Sebagai Adventist, kita telah memasukkan gaya hidup dalam senarai pernyataan doktrin kita.  Menurut Paulus, gaya hidup bukanlah satu aspek marginal agama Kristian bagi kita tetapi bahagian tengah agama Kristian, iaitu, menjalani kehidupan Kristian. Adventist secara khusus menyatakan ajaran alkitabiah tentang Kristian sebagai satu gaya hidup dalam dua kepercayaan asas: 19 (“Hukum Tuhan”) dan 22 (“Kelakuan Kristian”). Di samping itu, hakikat bahawa, dalam Kristus, kita menganggap gaya hidup kita yang diubah sebagai penting untuk pengalaman Kristian juga dipantulkan dalam disiplin gereja kita dan juga dalam panggilan berulang kita untuk kebangkitan dan reformasi.

#### Bahagian III: Penerapan Hidup

1\. Minta ahli kelas anda untuk mengingat kembali bagaimana mereka memandang kepada kebijaksanaan itu sebelum menjadi Kristian. Apakah hikmah bagi mereka ketika itu? Jemput ahli kelas anda untuk menulis definisi yang mereka sendiri berikan kepada kebijaksanaan setelah mereka menjadi Kristian sejati. Minta mereka berkongsi pemahaman mereka tentang kebijaksanaan dengan kelas.

2\. Minta ahli kelas anda untuk memperhatikan soalan ini: Apakah yang dimaksudkan dengan “menjadi pencerahan” dan “berjalan dalam terang” dalam konteks tempatan anda? Bagaimanakah konsep ini dibandingkan dengan pandangan alkitabiah tentang  “dicerahkan” dan “berjalan dalam terang”? Apakah maksud konsep ini untuk anda secara peribadi?

3\. Kadang kala orang Kristian dituduh menindas kebijaksanaan dan menghalang perkembangan pengetahuan manusia. Sesetengah orang menganggap orang Kristian sebagai sombong dan mengenepikan kebijaksanaan dunia. Bagaimanakah kita, sebagai umat Kristian Adventist, menghargai pencarian kebijaksanaan duniawi; belajar daripada warisan kebijaksanaan dunia; rendah hati tentang kebijaksanaan kita sendiri, seperti yang diterima daripada Tuhan dan bukan milik kita; namun mengkhabarkan bahawa Tuhan adalah satu-satunya sumber kebijaksanaan yang sebenar? Bincangkan jawapan di dalam kelas.

` `