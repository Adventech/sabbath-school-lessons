---
title:  Pandangan Tambahan
date:   19/12/2025
---

Baca Ellen G. White, “The Last Words of Yosua,” ms. 521, 522 dalam Patriarchs and Prophets.

“Syaitan menipu banyak orang dengan teori yang munasabah bahawa kasih Tuhan kepada umat-Nya sangat besar sehingga Dia akan mengampuni dosa dalam diri mereka; dia mendakwa bahawa walaupun ancaman firman Tuhan bertujuan untuk memenuhi tujuan tertentu dalam pemerintahan moral-Nya, mereka tidak akan pernah digenapi secara literal. Tetapi dalam semua urusan-Nya dengan makhluk-Nya, Tuhan telah mengekalkan prinsip-prinsip kebenaran dengan mendedahkan dosa dalam sifatnya yang sebenar-dengan menunjukkan bahawa akibat yang pasti dari dosa ialah kesengsaraan dan kematian. Pengampunan dosa tanpa syarat tidak pernah wujud, dan tidak akan wujud. Pengampunan sedemikian akan menunjukkan pengabaian terhadap prinsip-prinsip kebenaran, yang merupakan asas pemerintahan Tuhan. Ia akan mengisi alam semesta yang belum jatuh dengan kebimbangan. Tuhan telah menunjukkan dengan setia akibat dosa, dan jika amaran ini tidak benar, bagaimanakah kita boleh yakin bahawa janji-janji-Nya akan digenapi? Apa yang disebut kebaikkan di mana mengabaikan keadilan bukanlah kebaikkan, tetapi kelemahan.

“Tuhan adalah pemberi kehidupan. Sejak awal, semua hukum-Nya ditujukan kepada kehidupan. Tetapi dosa mengganggu perintah yang telah Tuhan tetapkan, dan perselisihan berlaku. Selagi dosa masih wujud, penderitaan dan kematian tidak dapat dielakkan. Hanya kerana Penebus menanggung kutukan dosa untuk kita, manusia boleh berharap untuk dibebaskan, dalam dirinya sendiri, daripada akibat yang mengerikan.”—Ellen G. White, Patriarchs and Prophets, p. 522.

**Soalan Perbincangan:**

`Semak bukti kesetiaan Tuhan dalam hidup anda. Apa yang anda boleh tunjuk? Pada masa yang sama, bagaimanakah anda bertindak balas apabila perkara tidak berjalan seperti yang anda harapkan atau doakan, atau apabila janji yang anda minta tidak dijawab?`

`Bincangkan ajaran Alkitab tentang kemurkaan Tuhan. Bagaimanakah anda akan menyampaikan kemurkaan Tuhan sebagai sebahagian daripada berita baik?`

`Apakah prinsip yang boleh anda pelajari daripada pelajaran minggu ini tentang pergaulan dengan orang yang tidak percaya? Bagaimanakah kita boleh mengimbangi batasan yang jelas dalam prinsip dan amalan kita sambil melibatkan diri dengan orang lain untuk melayani mereka dan menjaga kesejahteraan mereka?`

`Apakah halangan yang menghalang anda daripada berpegang kepada Tuhan dengan sepenuh hati?`