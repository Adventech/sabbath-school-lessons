---
title:  Nilai Yang Bercanggah
date:   08/10/2025
---

`Baca Yosua 9:1–20. Apakah persamaan dan perbezaan antara kisah Rahab dan kisah orang Gibeon? Mengapakah hal ini bermakna??`

Bab dalam kitab Yosua ini bermula dengan memberitahu kita bahawa lima raja Kanaan, yang biasanya memerintah kota-kota kecil, telah sepakat untuk membentuk satu pakatan menentang orang Israel. Sebaliknya, penduduk Gibeon memilih untuk mengadakan perjanjian dengan Israel.

Untuk memperdayakan orang Israel agar membuat perjanjian dengan mereka, orang Gibeon berpura-pura sebagai duta dari negeri asing. Menurut Ulangan 20:10–18, Tuhan telah membuat perbezaan antara orang Kanaan dan bangsa yang tinggal di luar Tanah Perjanjian.

Perkataan yang diterjemahkan sebagai “bermuslihat” atau “tipu helah” boleh membawa makna positif, seperti kebijaksanaan dan sikap berhati-hati (Amsal 1:4; 8:5, 12), atau makna negatif, yang menunjukkan niat jahat (Keluaran 21:14, 1 Samuel 23:22, Mazmur 83:3). Dalam kes orang Gibeon, di sebalik tindakan licik mereka tersembunyi niat yang kurang merosakkan, iaitu untuk menyelamatkan diri.

Kata-kata orang Gibeon itu sangat mirip dengan kata-kata yang dicaupkan oleh Rahab. Kedua-duanya mengakui kuasa Tuhan orang Israel, dan mengakui bahawa kejayaan Israel bukan semata-mata hasil usaha manusia. Berbeza dengan orang Kanaan yang lain, mereka tidak memberontak terhadap rancangan Tuhan untuk memberikan tanah itu kepada Israel, malah mengakui bahawa Tuhan sendirilah yang menghalau bangsa-bangsa itu dari hadapan Israel. Berita tentang pembebasan dari Mesir serta kemenangan atas Sihon dan Og telah mendorong Rahab dan orang Gibeon untuk mencari persekutuan dengan orang Israel. Namun, berbeza dengan Rahab yang secara terus terang menyatakan kesediaannya untuk menyerah kepada Tuhan Israel, orang Gibeon menggunakan tipu helah.

Hukum Musa sebenarnya menyediakan panduan untuk mengetahui kehendak Tuhan dalam situasi seperti ini (Bilangan 27:16–21). Yosua sepatutnya meminta petunjuk Tuhan dan dapat mengelakkan penipuan oleh orang Gibeon.

Tugas asas seorang pemimpin teokratik, dan juga setiap pemimpin Kristian, adalah mengenalpasti kehendak Tuhan (1 Tawarikh 28:9, 2 Tawarikh 15:2; 18:4; 20:4). Dengan mengabaikan hal ini, orang Israel terpaksa memilih sama ada melanggar syarat asas untuk menakluki tanah itu, atau memungkiri sumpah yang telah diucapkan dalam nama Tuhan—kedua-duanya mempunyai implikasi serius.

`Berapa kerapkah anda sendiri pernah bergelut di antara dua nilai alkitabiah yang kelihatan bertentangan?`