---
title:  Yosua Sejati
date:   29/11/2025
---

### Bacaan Untuk Kajian Minggu Ini

1 Kor. 10:1–13; Mat. 2:15; Yos. 1:1–3; Kis. 3:22–26; Ibr. 3:7—4:11; 2 Kor. 10:3–5.

> <p>Ayat Hafalan</p>
> “Semua yang terjadi kepada mereka merupakan suatu iktibar, dan telah ditulis untuk menjadi amaran kepada kita yang hidup pada akhir zaman.” (1 Korintus 10:11, AVB).

Dalam Kitab Yosua, ada satu perasaan tentang kehidupan watak utama menunjukkan di luar dirinya kepada realiti yang jauh lebih besar daripada orang itu sendiri. Prinsip ini dapat dilihat di seluruh Alkitab, sebagai contoh tanah Kanaan, lambang bagi pengharapan kekal kita akan bumi baru. Dan tentu saja, pelayanan di bait suci duniawi menunjuk kepada realiti yang lebih besar: “Tetapi Kristus datang sebagai Imam Besar bagi perkara baik yang akan datang, dengan khemah yang lebih besar dan lebih sempurna, yang bukan buatan manusia, bukan sebahagian daripada kejadian alam.” (Ibrani 9:11, AVB)

Tetapi persoalannya timbul: Bagaimanakah caranya Yosua menunjukkan penggenapan masa depan? Bagaimanakah kita boleh yakin bahawa tafsiran buku itu sah? Apakah prinsip alkitabiah yang mengawal penerapan buku Yosua pada realiti Perjanjian Baru dan peristiwa akhir zaman?

Minggu ini, kita akan melihat prinsip-prinsip tafsiran alkitabiah berkenaan tipologi. Kita akan mengkaji bagaimana Alkitab sendiri mengandungi petunjuk tipologi dan bagaimana kehidupan Yosua meramalkan pelayanan Mesias dan menunjuk kepada simbolisme yang digenapi dalam gereja, serta dalam kemuncak sejarah manusia.

_*Kaji pelajaran minggu ini untuk persiapan Sabat, 6 Disember._