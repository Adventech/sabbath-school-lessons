---
title:  Tipologi Alkitabiah
date:   30/11/2025
---

`Kaji ayat-ayat kitab suci berikut yang merujuk kepada tipe dan cuba untuk mentafsirkan apa itu tipologi alkitabiah: Rom. 5:14, 1 Kor. 10:1–13, Ibr. 8:5, dan Ibr. 9:23.`

Petikan alkitabiah ini menggunakan istilah-istilah "tipe" (Yunani typos) atau "antitipe" (Yunani antitypos) untuk merujuk kepada cara penulis Perjanjian Baru mentafsirkan hubungan diantara teks atau peristiwa Perjanjian Lama, dan maknanya pada zamannya sendiri, atau pada masa hadapan.

Tipologi ialah tafsiran spesifik tentang seseorang, peristiwa, atau institusi yang menggambarkan Yesus atau realiti lain yang terkandung dalam Injil. Tipe dihubungkaitkan dengan antitipe sebagai acuan atau bentuk kosong yang mencerminkan bentuk asal, walaupun yang kemudiannya, antitipe, lebih memenuhi tujuan tipe itu. Oleh itu, tipe alkitabiah telah dibentuk mengikut reka bentuk ilahi yang telah wujud secara konkrit, atau secara konsep, dalam minda Tuhan, dan berfungsi untuk membentuk salinan masa hadapan (antitipe).

Adalah penting untuk memahami bahawa penulis Perjanjian Baru tidak secara rawak memberikan makna tipologi kepada teks Perjanjian Lama tertentu untuk menyampaikan perkara tertentu. Tipe Perjanjian Lama sentiasa disahkan dalam tulisan nubuatan sebelum ia menemui penggenapan antitipenya dalam Perjanjian Baru.

**Perhatikan bagaimana Daud muncul dalam Perjanjian Lama, kemudian bagaimana dia digambarkan dalam Perjanjian Baru. Apakah pengajaran yang boleh kita pelajari tentang cara tipologi berfungsi daripada contoh ini?**

`a. Daud (Maz. 22:1, 14–18)`

`b. Daud yang baru (Yer. 23:5; Yes. 9:5, 6; Yes. 11:1–5)`

`c. Daud yang antitipikal (Yoh. 19:24)`

Dengan melihat petikan-petikan ini, kita dapati bahawa Perjanjian Lama sendiri menyediakan kunci untuk mengenal pasti dan menerapkan tipe ini dalam Kitab Suci. Iaitu, para penulis Perjanjian Baru, di mana Kitab Sucinya adalah Perjanjian Lama, telah diilhamkan oleh Roh Kudus untuk menggunakan tipe Perjanjian Lama untuk menyatakan “kebenaran masa kini” (2 Pet. 1:12), terutamanya tentang Yesus dan pelayanan-Nya.

_(Tipe: simbol sesuatu pada masa hadapan, sebagai peristiwa Perjanjian Lama yang berfungsi sebagai bayangan peristiwa Perjanjian Baru. Antitipe: sesuatu yang diramalkan dengan ‘tipe’ atau simbol, sebagai peristiwa Perjanjian Baru yang digambarkan dalam Perjanjian Lama.)_