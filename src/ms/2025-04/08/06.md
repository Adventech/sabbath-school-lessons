---
title:  Diubah Melalui Memperhatikan
date:   20/11/2025
---

`Dengan memperhatikan teladan hidup para wira iman sangat penting bagi pertumbuhan rohani kita. Namun begitu, teladan utama kita ialah Yesus Kristus—kehidupan dan ajaran-Nya. Bagaimanakah penumpuan kepada kehidupan Yesus dapat mengubahkan kita? Lihat Ibrani 12:1–2; 2 Korintus 3:18.`

Marco Iacoboni, seorang pakar neurosains di Universiti California, Los Angeles, mengkaji fungsi mirror neurons (neuron cermin). Sel-sel saraf kecil ini aktif bukan sahaja ketika kita melakukan sesuatu tindakan—seperti ketawa atau memeluk seseorang—tetapi juga ketika kita memerhati orang lain melakukan tindakan yang sama. Aktiviti neuron ini mengurangkan perbezaan antara melihat dan melakukan.

Ellen G. White menekankan pentingnya memperhatikan sifat Yesus:“Dengan memperhatikan Yesus kita memperoleh pandangan yang lebih terang dan jelas tentang Tuhan, dan melalui pemeliharaan kita menjadi berubah. Kebaikan, kasih kepada sesama manusia menjadi naluri semula jadi kita. Kita membentuk watak yang menjadi pantulan sifat ilahi. Dengan bertumbuh ke dalam rupa-Nya, kita memperluas kapasiti untuk mengenal Tuhan. Semakin lama kita menyatu dengan dunia syurgawi, dan semakin besar kuasa kita untuk menerima kekayaan pengetahuan dan hikmat yang kekal.” — Christ’s Object Lessons, ms. 355.

`Baca Roma 12:1–2. Apakah dua proses yang bertentangan berfungsi dalam kehidupan kita? Bagaimanakah kita boleh memastikan bahawa kita memberi ruang kepada proses yang betul?`

Dalam bab penutup suratnya kepada umat Roma, rasul Paulus bercakap tentang dua kuasa yang bertentangan yang cuba membentuk kehidupan kita. Di satu pihak, dunia di sekeliling kita dengan pelbagai pengaruhnya cuba memaksa kita untuk menyesuaikan diri dengannya, membentuk kita dari luar ke dalam.

Untuk menentang pengaruh ini, Roh Kudus mampu mengubah kita dari dalam ke luar—seperti ulat bulu yang berubah menjadi kupu-kupu yang cantik. Walau bagaimanapun, untuk membolehkan proses ini menjadi berkesan, kita perlu menyerahkan diri kita sepenuhnya kepada Tuhan dan meminta Dia meneruskan pekerjaan baik yang telah bermula dalam diri kita (Filipi 1:6). Pada akhirnya, kita mesti membuat keputusan sedar, dari semasa ke semasa, untuk berjalan dalam pimpinan Roh.