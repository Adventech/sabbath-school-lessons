---
title:  "Raksasa Iman: Yosua dan Kaleb"
date:   15/11/2025
---

### Bacaan Untuk Kajian Minggu Ini

Num. 13:6, 30–32; Josh. 14:6–14; Luke 18:1–5; Josh. 19:49–51; 2 Cor. 3:18; Rom: 12:1, 2.

> <p>Ayat Hafalan</p>
> “Ingatlah mereka yang menjadi ketuamu yang telah menyampaikan firman Allah kepadamu. Teladani iman mereka, perhatikan hasil jalan hidup mereka” (Ibrani 13:7, AVB).

Setiap ibu bapa tahu bahawa anak-anak mereka belajar melalui teladan, bukan? Berapa ramaikah para ibu bapa yang tidak risau apabila melihat anak-anak mereka meniru sifat buruk mereka dan bukan sifat yang baik? Tidak kira berapa usia kita, kita sering mendapati lebih mudah untuk melakukan yang salah daripada yang benar. Inilah hakikat sebagai manusia yang telah jatuh dalam dosa. “Apa yang kuhendaki, tidak kulakukan, sebaliknya aku melakukan apa yang kubenci.” (Roma 7:15, AVB). Siapa yang tidak dapat mengaitkannya dengan diri sendiri?

Sejak lahir, manusia dibentuk melalui kuasa teladan. Kita belajar melakukan perkara paling asas dalam kehidupan, seperti berjalan, bercakap, dan menzahirkan emosi, dengan meniru mereka yang paling rapat dengan kita. Sebagai orang dewasa, kita masih memerlukan tokoh teladan; walaupun mereka tidak sempurna, kita tetap boleh mengagumi dan meneladani sifat rohani yang menjadikan mereka raksasa iman.

Minggu ini, kita akan menyelami contoh peribadi dua tokoh besar dalam kitab Yosua: Kaleb dan Yosua. Apakah yang membuatkan mereka menonjol dalam generasi mereka dan memainkan peranan penting dalam kehidupan umat Tuhan pada salah satu zaman paling kritikal dalam sejarah Israel?

_*Kaji pelajaran minggu ini untuk persediaan bagi Sabat, November 22._