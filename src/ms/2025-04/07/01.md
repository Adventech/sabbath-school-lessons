---
title:  "Kesetiaan Tertinggi: Ibadah di Zon Perang"
date:   08/11/2025
---

### Bacaan Untuk Kajian Minggu Ini

Yosua 5:1–7; Keluaran 12:6; 1 Korintus 5:7; Yosua 8:30–35; Ulangan 8:11, 14; Ibrani 9:11, 12.

> <p>Ayat Hafalan</p>
> “Utamakanlah kerajaan TUHAN serta perbenaran-Nya; dan semuanya itu akan diberikan kepadamu” (Matius 6:33, AVB).

Minggu ini kita akan melihat beberapa detik penting sepanjang kehadiran bangsa Israel di Tanah Perjanjian, ketika mereka memperbaharui penyerahan diri kepada Tuhan — kadangkala dalam keadaan bahaya yang mendesak. Yosua membuat keputusan yang kelihatan tidak masuk akal apabila dia menyunatkan bangsa Israel di wilayah musuh (Yosua 5:1–9); merayakan Paskah di tengah-tengah ancaman bahaya yang mendekat (Yosua 5:10–12); mendirikan mezbah dan menyembah Tuhan semasa penaklukan masih berlangsung (Yosua 8:30–35); dan mendirikan khemah suci Tuhan ketika tujuh suku Israel masih belum menerima warisan mereka (Yosua 18:1, 2).

Dalam kesibukan hidup, kita cenderung memberi perhatian kepada perkara-perkara mendesak yang datang silih berganti. Sering kali kita mengabaikan keperluan untuk meluangkan masa yang bermutu demi memperbaharui komitmen kita kepada Tuhan serta berhenti sejenak untuk mengungkapkan rasa syukur atas segala yang telah dan sedang Dia lakukan dalam hidup kita. Ibadah pagi dan malam, begitu juga mezbah keluarga, kelihatan seolah-olah tidak sesuai dalam kehidupan moden yang terlalu sibuk, berorientasikan kemudahan dan pencapaian. Namun, jauh di lubuk hati, kita semua tahu bahawa saat-saat yang diluangkan bersama Tuhan dan orang yang kita kasihi merupakan pelaburan terbaik bagi masa kita yang terbatas ini.

_*Kaji pelajaran minggu ini untuk persediaan bagi Sabat, November 15._