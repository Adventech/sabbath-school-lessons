---
title:  Pandangan Tambahan
date:   12/12/2025
---

Baca Ellen G. White, “The Division of Canaan,” ms 517–520, dalam Patriarchs and Prophets.

“Walaupun penting untuk mengelakkan kelesuan dalam menghadapi dosa, ia juga penting untuk mengelakkan penghakiman yang keras dan syak wasangka yang tidak berasas. . . .

“Kebijaksanaan yang ditunjukkan oleh orang Ruben dan rakan-rakan mereka patut ditiru. Walaupun mereka dengan jujur cuba memperjuangkan kepentingan agama yang benar, mereka telah disalahertikan dan dikritik hebat; tetapi mereka tidak menunjukkan sebarang dendam. Mereka mendengar tuduhan saudara-saudara mereka dengan sopan dan sabar sebelum cuba mempertahankan diri, kemudian menjelaskan sepenuhnya motif mereka dan menunjukkan mereka tidak bersalah. Oleh itu kesukaran di mana akibat serius yang mengancam diselesaikan secara aman.

“Walaupun di bawah tuduhan palsu mereka yang berada di pihak yang benar mampu untuk bertenang dan bertimbang rasa. Tuhan mengetahui segala salah faham dan salah tafsir oleh manusia, dan kita boleh dengan selamat meletakkan urusan kita di tangan-Nya. Dia pasti akan membela hak mereka yang meletakkan kepercayaan mereka kepada-Nya sebagaimana Dia mencari kesalahan terhadap Akhan. Mereka yang digerakkan oleh roh Kristus akan mempunyai kasih yang sabar dan baik hati.

“Adalah kehendak Tuhan bahawa perpaduan dan kasih persaudaraan harus wujud di kalangan umat-Nya. Doa Kristus sebelum penyaliban-Nya adalah agar para pengikut-Nya menjadi satu sebagaimana Dia satu dengan Bapa, sebagaimana dunia percaya bahawa Tuhan telah mengutus-Nya. Doa yang sangat menyentuh dan luar biasa ini sampai ke semua masa, bahkan hingga ke zaman kita; kerana firman-Nya adalah, “Aku bukan berdoa untuk mereka sahaja tetapi juga untuk semua orang yang percaya kepada-Ku melalui kata-kata mereka.” (Yohanes 17:20, AVB). Walaupun kita tidak boleh mengorbankan mana-mana prinsip kebenaran, ia harus menjadi matlamat berterusan kita untuk mencapai keadaan kesatuan ini.” - Ellen G. White, Patriachs and Prophets, pp. 519, 520.

**Soalan Perbincangan:**

`Bagaimanakah nasihat Paulus untuk “menganggap yang lain lebih tinggi daripada dirinya.” (Flp. 2:3, AVB) membantu kita mengelakkan perkara ini?`

`Mengapakah kita sering bertindak balas terhadap sesuatu situasi kerana kegagalan atau kesilapan kita yang lalu? Bagaimanakah kita boleh mengelakkan kecenderungan ini?`

`Bincangkan kepentingan mendengar perspektif orang lain. Bagaimanakah kita boleh mengembangkan budaya mendengar dalam gereja kita? (Bandingkan Yakobus 1:19.)`

`Kita hidup dalam masyarakat di mana tuntutan kehidupan profesional, tanggungjawab keluarga, komitmen berkaitan gereja, dan tugas lain boleh terasa berat. Bagaimanakah prinsip melakukan segala sesuatu seperti kepada Tuhan bukan sahaja boleh menjadikan kita lebih bertanggungjawab tetapi juga membawa ketenangan fikiran?`