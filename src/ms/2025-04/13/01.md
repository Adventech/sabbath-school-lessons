---
title:  Pilihlah Hari Ini!
date:   20/12/2025
---

### Bacaan Untuk Kajian Minggu Ini

Yosua 24; Kej. 12:7; Ul. 17:19; Ul. 5:6; 1 Raj. 11:2, 4, 9; 2 Tim. 4:7, 8.

> <p>Ayat Hafalan</p>
> “Jika menurutmu tidak baik beribadat kepada TUHAN, pilihlah hari ini kepada siapa kamu akan beribadat . . . Tetapi kami, iaitu aku dan keluargaku, akan beribadat kepada TUHAN!” Yosua 24:15, AVB).

Bab terakhir Yosua diceritakan dalam konteks upacara pembaharuan perjanjian, tetapi kali ini dipimpin oleh seorang pemimpin Israel yang berusia. Walaupun bukan perjanjian itu sendiri tetapi lebih kepada akaun upacara pembaharuan perjanjian, bab ini mempunyai unsur-unsur perjanjian kedaulatan Timur Dekat purba: (1) pembukaan di mana pemimpin tertinggi, pemula perjanjian, dikenal pasti; (2) prolog sejarah, yang menggambarkan hubungan antara pemerintah dan hamba; (3) syarat-syarat perjanjian yang memerlukan hamba untuk menunjukkan kesetiaan sepenuhnya kepada pemerintah berdasarkan, dan didorong oleh, kesyukuran; (4) berkat bagi orang yang taat dan kutukan bagi orang yang melanggar perjanjian; (5) saksi kepada sumpah janji hamba; (6) penyimpanan dokumen untuk bacaan lanjut; dan (7) pengesahan perjanjian.

Yosua menghampiri penghujung hayatnya; belum ada pengganti. Pembaharuan perjanjian ini adalah peringatan kepada Israel bahawa raja mereka adalah Yahweh sendiri dan, jika mereka tetap setia kepada-Nya, mereka akan menikmati perlindungan-Nya. Israel tidak memerlukan seorang raja manusia. Sebagai sebuah negara teokratik, mereka mesti sentiasa ingat bahawa satu-satunya raja mereka ialah Tuhan.

_*Kaji Pelajaran minggu ini untuk persiapan Sabat, 27 Disember_