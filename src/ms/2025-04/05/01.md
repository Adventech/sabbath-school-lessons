---
title:  Tuhan Berperang Bagi Pihakmu
date:   25/10/2025
---

### Bacaan Untuk Kajian Minggu Ini

Kejadian 15:16; Imamat 18:24–30; 2 Tim. 4:1, 8; Keluaran 23:28–30; Ulangan 20:10, 15–18; Isa. 9:6.

> <p>Ayat Hafalan</p>
> “Semua raja itu berserta negeri mereka ditawan Yosua sekali gus, kerana TUHAN, Tuhan Israel, berperang bagi pihak orang Israel.” (Yosua 10:42, AVB).

Buku Yosua mengandungi beberapa gambaran yang mengganggu. Beberapa soalan yang serius timbul daripada konsep perang ilahi atau perang suci yang menggambarkan satu kelompok manusia dengan mandat daripada Tuhan untuk memusnahkan kelompok lain.

Isu perang ilahi dalam Perjanjian Lama adalah mencabar. Tuhan muncul dalam Perjanjian Lama sebagai Tuhan Yang Berdaulat atas seluruh alam semesta; oleh itu, segala yang berlaku mesti, dalam suatu cara tertentu, adalah berkaitan dengan kehendak-Nya secara langsung atau tidak langsung. Maka, soalan “Bagaimanakah Tuhan boleh membenarkan perkara sebegini berlaku?” menjadi sesuatu yang tidak dapat dielakkan. Minggu lalu, kita telah melihat bahawa Tuhan sendiri terlibat dalam satu konflik yang jauh lebih besar daripada mana-mana peperangan atau pertempuran dalam sejarah manusia, satu pertempuran yang meresapi setiap aspek kehidupan kita. Kita juga melihat bahawa peristiwa-peristiwa dalam sejarah Alkitab dan sejarah sekular hanya dapat difahami sepenuhnya sehubungan dengan konflik ini.

Minggu ini, kita akan terus menerokai kerumitan peperangan yang disahkan oleh Tuhan, batasan dan syarat perang ilahi, visi akhir tentang damai yang ditawarkan oleh para nabi Perjanjian Lama, serta implikasi rohani daripada peperangan ini.

_*Kaji pelajaran minggu ini untuk persediaan bagi Sabat, 1 November._