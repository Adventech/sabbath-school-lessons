---
title:  Pandangan Tambahan
date:   31/10/2025
---

Sila baca tulisan Ellen G. White, “The Fall of Jericho,” ms. 491–493, di dalam Patriarchs and Prophets.

Seperti semua perkara dalam Alkitab, mengetahui konteks dan latar belakang adalah sangat penting. Seperti yang telah kita lihat, konflik kosmik dan motif Tuhan sebagai Hakim adalah penting untuk memahami peperangan menentang orang Kanaan.

“Tuhan lambat untuk murka. Dia memberikan bangsa-bangsa jahat suatu tempoh percubaan agar mereka dapat mengenali Dia dan sifat-Nya. Berdasarkan terang yang diberikan, mereka dihukum kerana menolak terang itu dan memilih jalan mereka sendiri berbanding jalan Tuhan. Tuhan memberikan alasan mengapa Dia tidak segera menghalau orang Kanaan. Kejahatan orang Amori belum mencapai puncaknya. Melalui kejahatan mereka, mereka secara beransur-ansur membawa diri mereka kepada satu titik di mana kesabaran Tuhan tidak lagi dapat dipanjangkan dan mereka akan dimusnahkan. Sehingga titik itu tercapai dan kejahatan mereka penuh, murka Tuhan akan ditangguhkan. Semua bangsa diberi tempoh percubaan. Mereka yang menolak hukum Tuhan akan melangkah dari satu tahap kejahatan ke tahap lain. Anak-anak akan mewarisi semangat pemberontakan ibu bapa mereka dan melakukan yang lebih buruk daripada bapa mereka sehingga kemurkaan Tuhan menimpa mereka. Hukuman itu tidak menjadi kurang kerana ditangguhkan.”—Ellen G. White Comments, The SDA Bible Commentary, jld. 2, ms. 1005.

**Soalan Perbincangan:**

`Bincangkan implikasi bahawa Tuhan adalah hakim kita dan juga Hakim Tertinggi alam semesta. Mengapakah pada fikiran anda hakikat bahawa Tuhan adalah Hakim adalah asas kepada injil dan keselamatan kita?`

`Bagaimanakah kes orang Kanaan memberikan kita gambaran tentang kesabaran dan keadilan Tuhan? Bagaimanakah kita boleh mencerminkan sifat Tuhan dalam cara kita berurusan dengan sesama manusia?`

`Fikirkan tentang sifat asas kehendak bebas. Mengapakah pada fikiran anda yang Tuhan menghormati kebebasan pilihan kita? Bagaimanakah kasih dan kebebasan memilih saling berkait?`

`Perjanjian Lama mengandungi banyak kisah peperangan dan konflik, tetapi akhirnya, ia meramalkan visi kedamaian. Apakah peranan yang harus dimainkan oleh orang Kristian dalam mewujudkan kedamaian dalam persekitaran mereka?`