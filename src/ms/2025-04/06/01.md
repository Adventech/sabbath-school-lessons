---
title:  Musuh di Dalam
date:   01/11/2025
---

### Bacaan Untuk Kajian Minggu Ini

1 Petrus 1:4, Yosua 7, Psalm 139:1–16, Ezra 10:11, Lukas 12:15, Yosua 8:1–29.

> <p>Ayat Hafalan</p>
> “Aku, TUHAN, menyelidiki hati dan menguji batin. Aku mengganjar setiap orang selaras dengan perilakunya dan setimpal dengan hasil perbuatannya” (Yeremia 17:10, AVB).

Yosua 7 merupakan contoh pertama di mana, melalui pengalaman yang menyedihkan, umat Israel mempelajari akibat yang luas pada perjanjian dan maknanya yang mendalam. Ketika mereka taat kepada syarat-syarat perjanjian itu, mereka mengalami kemenangan; tetapi apabila mereka mengabaikan syarat-syarat itu, kekalahan menimpa mereka. Kejayaan ketenteraan Israel tidak bergantung kepada bilangan mereka, strategi perang, atau taktik yang bijak, tetapi kepada kehadiran Pahlawan Ilahi bersama mereka.

Semasa mereka mengambil alih Tanah Perjanjian, Israel terpaksa belajar satu pelajaran yang sukar: musuh mereka yang paling berbahaya bukanlah yang berada di luar perkemahan, tetapi dalam barisan mereka sendiri. Cabaran terbesar yang mereka hadapi bukanlah tembok-tembok kota Kanaan yang kukuh atau teknologi ketenteraan yang canggih, tetapi kehendak keras kepala individu dalam kalangan mereka sendiri yang sengaja mengabaikan perintah Tuhan.

Ketika kita menantikan warisan syurgawi kita (1 Pet. 1:4, Kol. 3:24), kita menghadapi cabaran yang serupa. Di ambang Tanah Perjanjian rohani, kesetiaan kita diuji, dan kita hanya dapat menang melalui penyerahan sepenuhnya kepada Yesus Kristus.

_*Kaji pelajaran minggu ini untuk persediaan bagi Sabat, November 8._