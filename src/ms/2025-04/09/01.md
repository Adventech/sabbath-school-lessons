---
title:  Pewaris Janji, Tahanan Harapan
date:   22/11/2025
---

### Bacaan Untuk Kajian Minggu Ini

Kejadian 3:17–24; Ulangan 6:3; Yosua 13:1–7; Ibrani 12:28; Imamat 25:1–5, 8–13; Yehezkiel 37:14, 25.

> <p>Ayat Hafalan</p>
> “Kembalilah ke kubu, wahai para tahanan yang penuh harapan! Hari ini juga Kuberitahukan kepadamu bahawa Aku akan mengganti kerugianmu dua kali lipat” (Zakharia 9:12, AVB).

Yosua 13–21 mengandungi satu senarai penanda sempadan geografi yang Panjang, yang menetapkan bahagian-bahagian tanah yang diperuntukkan kepada setiap suku Israel. Bagi pembaca moden, senarai ini mungkin kelihatan tidak relevan, namun senarai ini berasaskan pemahaman teologi tentang Tanah Perjanjian yang sangat bermakna bagi kita hari ini. Melalui senarai konkrit ini, Tuhan mahu mengajar orang Israel bahawa tanah itu bukan sekadar mimpi. Ia dijanjikan kepada mereka dalam cara yang nyata dan dapat diukur. Tetapi mereka harus menjadikan janji itu satu kenyataan dengan bertindak atasnya.

Maksudnya, ya, Tuhan akan memberikan tanah itu kepada mereka sebagai warisan; ia akan menjadi satu pemberian, sebagai penggenapan janji-Nya kepada nenek moyang mereka. “Lihatlah, Aku telah memberikan negeri itu kepadamu; masuklah dan milikilah negeri itu yang telah dijanjikan oleh TUHAN kepada nenek moyangmu, Abraham, Ishak, dan Yakub, untuk diberikan kepada mereka dan keturunan mereka sesudah mereka” (Ulangan 1:8, TB). Tetapi benar juga, mereka mempunyai peranan untuk dimainkan.

Minggu ini kita akan melihat beberapa konsep teologi yang berkaitan dengan Tanah Perjanjian dan implikasi rohaninya bagi mereka yang mengaku mempercayai semua janji yang ditemukan di dalam Yesus.

_Kaji pelajaran minggu ini untuk persediaan bagi Sabat, November 29._