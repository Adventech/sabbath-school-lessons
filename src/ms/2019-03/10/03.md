---
title: Belas Kasihan dan Pertaubatan
date: 02/09/2019
---

Kisah-kisah keselamatan dan pergelutan hebat yang bercampur aduk memanggil kita untuk mengakui kebenaran tentang kehidupan yang menjadi asas kepada pemahaman kita tentang dunia dan diri kita sendiri, iaitu: kita dan dunia kita telah jatuh, rosak, dan berdosa. Dunia kita tidak seperti apa ia telah diciptakan pada mula, dan walaupun kita masih memiliki imej Tuhan yang telah menciptakan kita, kita adalah sebahagian daripada dunia yang rosak ini.  Dosa dalam kehidupan kita sama sifat alamiahnya dengan kejahatan yang menyebabkan begitu banyak kesakitan, penindasan, dan eksploitasi yang begitu banyak di seluruh dunia.

Oleh yang demikian, adalah wajar bagi kita untuk merasai kesakitan, ketidakselesaan, kesedihan, dan tragedi dunia dan kehidupan di sekeliling kita. Kita perlu menjadi robot untuk tidak merasakan kesakitan hidup di sini. Ratapan-ratapan yang terdapat dalam kitab Mazmur, kesedihan Yeremia dan nabi-nabi lain, dan air mata dan belas kasihan Yesus menunjukkan kewajaran respon yang sedemikian kepada dunia dan kejahatannya, dan khususnya kepada mereka yang sering dilukai oleh kejahatan itu.

`Baca Matius 9:36, 14:14, Lukas 19:41,42, dan Yohanes 11:35. Apakah kandungan setiap ayat ini yang membuatkan Yesus berbelas kasihan?  Bagaimana kita boleh mempunyai hati yang dilembutkan untuk kesakitan yang ada di sekeliling kita?`

Kita juga harus ingat bahawa dosa dan kejahatan bukan sahaja ada “di luar sana”, atau terjadi akibat daripada kerosakan orang lain: “Jika kita berkata, bahawa kita tidak berdosa, maka kita menipu diri kita sendiri dan kebenaran tidak ada di dalam kita” (1 Yoh. 1:8).  Dalam usaha untuk mengerti nabi-nabi alkitabiah, dosa merupakan sebuah tragedi bukan kerana seseorang telah “melanggar hukum,” tetapi kerana dosa telah merosakkan perhubungan di antara Tuhan dan umat-umatNya, dan juga kerana dosa kita menyakiti orang lain.  Ini mungkin berlaku dalam ukuran yang besar atau kecil, tetapi ia tetap merupakan kejahatan yang sama.

Sikap mementingkan diri, ketamakan, kekejaman, prasangka, kejahilan, dan kelalaian adalah akar semua kejahatan, ketidakadilan, kemiskinan, dan penindasan dunia. Mengakui dosa kita adalah langkah pertama dalam menangani kejahatan ini, dan juga langkah pertama ke arah membenarkan kasih Tuhan untuk mengambil tempat yang sewajarnya di dalam hati kita: "Jika kita mengaku dosa kita, maka Ia adalah setia dan adil, sehingga Ia akan mengampuni segala dosa kita dalam menyucikan kita dari segala kejahatan” (1 Yohanes 1: 9).

`Lihatlah kepada diri anda (namun bukan dengan begitu teliti atau begitu lama).  Dalam cara bagaimanakah anda telah rosak dan merupakan sebahagian daripada masalah yang lebih besar?  Apakah satu-satunya jawapan, dan satu-satunya tempat untuk mencarinya?`

#### Pembaca Tambahan: Petikan terpilih dari Ellen G. White

Lazarus sangat dikasihi, dan saudara-saudaranya perempuan menangisi dia dengan hati yang hancur, sementara mereka yang sudah bersahabat dengan dia mencucurkan air mata bersama-sama dengan saudara-saudara perempuan yang kehilangan kekasih itu. Melihat kesedihan manusia, serta kenyataan bahwa sahabat-sahabat yang dirundung malang itu dapat meratapi orang mati sementara Juruselamat dunia berdiri di samping— “Maka menangislah Yesus.” Meskipun Ia Anak Allah, namun Ia telah mengambil sifat manusia ke atas-Nya, dan Ia terharu oleh kesusahan manusia. Hati-Nya yang lemah lembut dan penuh belas kasihan itu selalu tergerak dengan perasaan simpati bila terdapat penderitaan. Ia menangis dengan mereka yang menangis, dan bersukacita dengan mereka yang bcrsukscita...Bukan saja karena peristiwa di hadapan-Nya Kristus menangis. Beratnya tekanan kesusahan berabad-abad lamanya tertanggung di atas-Nya. la melihat akibat pelanggaran hukum Allah yang mengerikan itu. Ia melihat bahwa dalam sejarah dunia, mulai dari kematian Habel, pertentangan antara baik dan jahat tidak henti-hentinya. Ketika memandang kepada tahun-tahun mendatang, Ia melihat adanya penderitaan dan kesusahan, airmata dan kematian, yang menjadi nasib umat manusia. HatiNya tertusuk dengan kesedihan umat manusia pada segala zaman dan pada semua negeri. Malapetaka bangsa yang berdosa sangat besar di atas jiwa-Nya, dan air mata-Nya pun tercurah ketika ia merindukan untuk meringankan segala kesusahan mereka. --KSZ2  151, 152