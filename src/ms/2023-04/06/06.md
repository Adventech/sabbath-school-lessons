---
title:  Satu Gambaran Gereja Yang Mula-mula
date:  09/11/2023
---

`Baca Kisah 2:41–47. Apakah jenis gambaran mengenai gereja yang mula-mula yang terdapat di sini?`

Kisah 2 berakhir dengan gambaran yang indah tentang keadaan gereja yang mula-mula. Kisah 2:41 mengatakan bahawa mereka yang dibaptiskan “bertambah lagi.” (ABB). Kita boleh membaca ini untuk mengatakan bahawa seseorang membuat pengiraan dan menambah bilangan penganut baharu kepada bilangan penganut yang sedia ada dan menubuhkan jumlah keahlian baharu bagi kumpulan itu. Tetapi itu adalah pemahaman yang cetek. Tersembunyi di dalam kata-kata itu adalah idea bahawa orang percaya yang baru dibaptis ini menjadi sebahagian daripada kumpulan itu sebagai sama.

Sementara itu, fungsi teras bagi gereja Kristian yang mula-mula ialah pemuridan. Apabila anggota baru ditambah, mereka dididik dalam tiga cara. Pertama, mereka terus diajar oleh doktrin dan persekutuan para rasul. Perkataan "doktrin" dan "persekutuan" dalam ayat ini secara literal bermaksud "arahan" dan "perkongsian". Ajaran para rasul telah menangani kepercayaan yang salah dan menawarkan penjelasan baharu tentang perkara yang dilihat dan dialami oleh orang ramai ketika itu. Tetapi ia tidak mengajar mereka bagaimana untuk menjalani kebenaran baru itu dalam hidup mereka. Sebaliknya, penerapan kebenaran di dalam kehidupan seseorang berlaku melalui hubungan sebagai sebahagian daripada anggota kumpulan itu. Umat percaya baru itu dididik dengan teliti dan secara sengaja melalui pengajaran langsung, serta melalui penyertaan dalam kehidupan seharian bersama umat percaya yang lain, semuanya di bawah pengawasan dan kepimpinan para rasul yang matang secara rohani dan berasas.

Adalah cara pengkhutbahan yang lemah yang memberitahu orang apa yang perlu dilakukan tetapi bukan  bagaimana melakukannya. Namun demikian, walaupun seseorang akan tahu cara membaca buku atau mendengar khutbah yang menerangkan cara melakukan sesuatu, tidak ada gantinya untuk melihat orang melakukan secara praktikal dan kemudian meniru mereka. Paulus mengetahui perkara ini dan mengarahkan pengikutnya untuk meniru dia sebagaimana dia telah meniru Yesus (1 Kor. 11:1). Apabila orang lain dapat melihat anda dan realiti pengalaman anda dengan Kristus, ia akan memberi kesan kepada mereka juga.

`Cabaran: Fikirkan mengenai seseorang dalam hidup anda yang anda harap adalah seorang yang beriman. Berdoalah setiap hari agar dia memiliki satu pengalaman peribadi dengan Yesus.`

`Cabaran Untuk Tindakan:  Siapakah yang anda muridkan dan bawa ke dalam satu hubungan dengan Yesus? Carilah cara untuk membawa dia ke dalam satu persekutuan dengan umat percaya yang lain.`