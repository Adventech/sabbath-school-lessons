---
title:  Komen Guru
date:  10/11/2023
---

#### Bahagian I: Gambaran Keseluruhan

Sementara motivasi adalah satu keinginan atau alasan seseorang dalam melakukan sesuatu untuk seseorang, persediaan itu melibatkan satu tindakan untuk bersiap sedia supaya sesuatu perkara dapat dicapai. Motivasi ada kaitannya dengan sesuatu yang menyebabkan atau mendorong kita untuk bertindak. Persediaan membolehkan rancangan itu berlaku. Walaupun Yesus dan apa yang telah Dia lakukan untuk kita memberikan motivasi kita untuk misi (Rom. 5:8), Dia juga telah mengamanahkan kita dengan Roh-Nya, dengan itu membolehkan kita untuk melaksanakan kehendak dan mandat misi-Nya (Mat. 28:18-20, Yohanes 14:15-31, Yohanes 20:21, 22).

“Kita mengasihi orang lain, kerana Tuhan mengasihi kita terlebih dahulu” (1 Yohanes 4:19, ABB) menunjukkan sebab dan akibat, sebab yang mendorong kita untuk merespon dan bertindak. Semasa kita merespon terhadap kasih Tuhan, kita melakukannya dengan mengisytiharkan dan menjalaninya di dalam perkataan dan perbuatan kita berita baik bahawa Yesus adalah Penyelamat dan Tuhan kita! Perkongsian kebenaran kita, seperti yang terkandung dalam Firman-Nya, akan diterima oleh telinga yang menerima dan akan menghasilkan banyak buah semasa Roh bekerja. Pada masa yang sama, kita mesti bersedia untuk penolakan Firman oleh ramai orang, yang menyebabkan orang lain kehilangan harapan.

#### Bahagian II: Ulasan

**Tuhan Misionari**

“Kisah misi Tuhan kepada manusia yang telah hilang adalah kisah terbesar yang pernah diceritakan. Kisah ini bermula dalam [Perjanjian Lama] sejurus selepas Kejatuhan Adam dan Hawa dan berterusan melalui zaman para bapa (patriarki)  dan dalam sejarah Israel. Injil mencatat peristiwa utama misi Tuhan—iaitu, kelahiran, pelayanan, kematian penebusan, kebangkitan, dan kenaikan Kristus. Kisah alkitabiah diteruskan dalam kitab Kisah dan beberapa Surat atau Warkah, dengan pelancaran gereja Kristian, dan berakhir dengan klimaks apokaliptik misi Tuhan di dalam Wahyu. Misi Tuhan adalah naratif utama dari keseluruhan kanon alkitabiah, dari Kejadian hingga Wahyu.”—Gorden R. Doss, Introduction to Adventist Mission (Berrien Springs, MI: Department of World Mission, 2018), ms. 1.

“Metanaratif agung Alkitab . . . menunjukkan Tuhan yang sedang melaksanakan satu projek menyeluruh untuk memulihkan Bumi-Nya dan seluruh kosmos-Nya kepada keadaan asalnya yang sempurna. Naratif Alkitab, dari Kejadian hingga Wahyu, menerangkan aspek projek misi kosmik Tuhan. Tema keseluruhannya ialah Tuhan Tritunggal yang berdaulat, pemurah, penyayang telah memulakan misinya dan Dia akan menyelesaikannya sepenuhnya.”—Muka surat 22.

Oleh itu, kisah penebusan mendorong kita untuk mempersiapkan dan turut terlibat di dalam misi Tuhan, di dalam kisah Tuhan. Sebagai Tuhan misionari, Bapa kita mengambil berat dan ingin memberkati orang lain melalui kita; oleh itu Dia telah memerintahkan kita untuk pergi ke semua orang, bahasa, suku, dan bangsa.

Oleh itu, mengapakah Kristus memerintahkan kita untuk pergi dan memberitakan Injil? Mengapakah Tuhan memerlukan anda bermotivasi, dan bersedia untuk menyertai Dia dalam misi? Beberapa sebab ini boleh didapati dalam buku Passport to Mission (Berrien Springs, MI: Institute of World Mission, 2009), ms. 28-36.  Beikut adalah satu kadaptasi kesimpulannya:

Yesus ialah Sumber Kehidupan dan Keselamatan yang Unik, dan Orang Perlu Tahu Tentang Dia.

- Yohanes 3:36: “Sesiapa yang percaya kepada Anak itu mendapat hidup yang kekal. Sesiapa yang tidak taat kepada-Nya tidak akan mendapat hidup yang kekal” (AVB).
- Kisah 4:12: “‘Tiadalah penyelamatan melalui sesiapa yang lain, kerana tiada nama lain di bawah langit ini diberikan dalam kalangan manusia, yang dapat menyelamatkan kita’” (AVB).
- 1 Yohanes 5:12: “Sesiapa yang memperoleh Anak itu, memperoleh hidup itu. Dan sesiapa yang tidak memperoleh Anak Tuhan, tidak memperoleh hidup itu” (AVB).

**Yesus adalah Anak Ilahi Tuhan.**

Yesus tidak mengaku diri-Nya hanya sebagai seorang guru yang baik (seperti pemimpin agama lain) atau seorang pemimpin yang hebat (seperti Musa atau Daud) atau sejenis dewa separuh atau tuhan yang lebih rendah (seperti yang kita dapati dalam agama lain). Tiada agama utama lain yang mendakwa bahawa pengasasnya agama mereka itu sebagai Ilahi.

- Yesus mendakwa keilahian penuh—iaitu, sama dengan Tuhan (Yohanes 8:58, 59; Yohanes 10:30-33).
- Murid-murid Yesus juga mengisytiharkan keilahian-Nya tanpa rasa takut (Mat. 16:14-16). Bukti yang mereka berikan untuk tuntutan mereka ialah kebangkitan (1 Kor. 15:14-20). Jika Tuhan membangkitkan Yesus, maka apa yang Yesus katakan itu pasti benar.

**Yesus Menawarkan Keselamatan yang Unik—Keselamatan oleh Kasih Karunia Melalui Iman.**

- “Kamu telah diselamatkan dengan kasih kurnia-Nya melalui iman – ini bukan daripada kamu sendiri tetapi adalah kurnia Tuhan – bukan kerana usaha amalmu supaya tiada seorang pun yang dapat bermegah.” (Efesus 2:8, 9).

Tidak ada agama dunia lain yang mempunyai keselamatan seperti itu. Agama lain sememangnya mungkin menetapkan standard yang tinggi, menggalakkan tingkah laku beretika, menggembar-gemburkan undang-undang kesihatan, memuji falsafah yang tinggi, atau melahirkan orang yang baik. Tetapi agama ini juga percaya bahawa orang boleh menyelamatkan diri dengan apa yang mereka lakukan! Asas agama yang bukan Kekristianan ini ialah keselamatan datang melalui perbuatan.

**Yesus Menawarkan Keselamatan Sejagat—Semua Inklusif dan Eksklusif.**

- “Karena begitu besar kasih Tuhan akan dunia ini, … supaya setiap orang yang percaya kepada-Nya tidak binasa, melainkan beroleh hidup yang kekal” (Yohanes 3:16, ITB).

Tawaran keselamatan merangkumi semua orang di dunia ini. Hakikatnya ialah Tuhan mahu semua orang mendengar mesej itu—Berita Baik bahawa Tuhan menawarkan keselamatan percuma berdasarkan Yesus yang unik ini. Di dalam Suruhan Agung Yesus menjelaskan bahawa kita boleh mengambil bahagian dalam berkongsi Berita Baik ini dengan orang lain.

Jika seseorang bertanya kepada anda mengapa anda adalah seorang Seventh-day Adventist , dan apakah yang mendorong anda untuk misi, apakah yang anda akan katakan? Bagaimanakah keunikan dan keistimewaan mesej Seventh-day Adventist  mendorong kita untuk misi kepada dunia?

Walaupun kebanyakan kepercayaan individu Seventh-day Adventist  dikongsi oleh oleh beberapa gereja Kristian yang lain, namun "pakej" sepenuhnya kepercayaan Seventh-day Adventist  adalah unik di kalangan kumpulan Kristian. Berikut adalah tiga keyakinan yang membimbing apa yang kita percayai dan bagaimana kita bermotivasi, bersedia, dan bagaimana kita melihat misi kita.

Keyakinan #1: Yesus akan kembali untuk kali kedua—kedatangan ini dapat dilihat, secara literal, dan akan berlaku (tidak lama lagi). Sebelum Adventisme bermula, kebanyakan orang Kristian sama ada tidak mempercayai kedatangan literal atau tidak menekankannya. Ramai daripada penganut Kristian ini adalah postmilenialis. Postmilenialis percaya bahawa akan ada satu milenium, atau 1,000 tahun, keamanan dan kemakmuran, dan kemudian Yesus akan datang. Apa yang orang cari dan usahakan ialah milenium ini, bukan Kedatangan Kedua. Penganut Seventh-day Adventist  percaya, berdasarkan Alkitab, bahawa harapan sebenar dunia bukanlah milenium duniawi tetapi "harapan yang diberkati" (Titus 2:13) pada Kedatangan Kedua Yesus.

**Di bawah adalah ringkasan kepercayaan kita tentang Kedatangan Kedua**:

- Seventh-day Adventist s menerima dan mengisytiharkan janji-janji Kedatangan Kedua (Yohanes 14:1-3; Why. 22:7, 12, 20).
- Kedatangan ini adalah literal (Kisah 1:11).
- Kedatangan Kedua digambarkan sebagai kelihatan (Mat. 24:30, Why. 1:7).
- Semua tanda menunjukkan kemunculan yang semakin hampir, tidak lama lagi, akan datang. Yesus, berulang kali, menggunakan perkataan “tidak lama lagi” (Why. 22:7, 12, 20; Mat. 24:4-28; Luke 21:7-28).
- Umat Tuhan akan melihat Yesus (Yohanes 14:3) dan akan bersama-Nya selama-lamanya (1 Tes. 4:17).
- Orang mati akan dibangkitkan (1 Tes. 4:13-16), dan orang percaya akan menerima keabadian (1 Kor. 15:53).
- Air mata, perkabungan, dan kematian akan dihapuskan (Why. 21:3, 4).

Mesej ini penting untuk misi kita hari ini, kerana ramai yang perlu mendengar Berita Baik tentang pengharapan yang penuh berkat itu. Walau bagaimanapun, cabaran terbesar yang kita hadapi ialah dunia lain yang bukan Kristian. Berjuta-juta, jika tidak berbilion-bilion, orang Islam, Hindu, Buddha, dan penganut agama tradisional tidak pernah mendengar tentang harapan ini. Kita mesti memberitahu mereka. Yesus mahu mereka mendengar tentang kedatangan-Nya.

Keyakinan #2: Tuhan memanggil orang percaya kepada ketaatan yang penuh kasih dan pemuridan yang serius. Sehubungan dengan kedatangan Yesus, kita perlu membuat persiapan yang serius. Pemuridan yang setia dan taat adalah penting. Adventist sentiasa percaya bahawa Yesus adalah Penyelamat kita. Kita sentiasa menekankan bahawa iman yang benar dimanifestasikan dalam menjadikan Yesus itu adalah juga Tuhan. Orang yang diselamatkan oleh Yesus harus dengan senang hati menjadikan Dia Tuhan dan dalam rasa syukur mengikuti Dia. Kita percaya bahawa kedua-dua injil dan hukum Tuhan adalah penting dan berjalan bersama secara harmoni seperti dua dayung perahu. Hukum membawa kita kepada Kristus dan berfungsi sebagai piawai hidup kita. Yesus membebaskan kita dari kutukan hukum, dan roh-Nya menulis hukum di hati kita. Atas sebab ini maka, Adventist:

- Menyokong keseluruhan Sepuluh Perintah (Hukum Sepuluh) , termasuk perintah keempat mengenai  Sabat yang diabaikan, percaya bahawa Yesus memberikannya pada Penciptaan (Kejadian 2:2), Yesus mengulanginya dalam Sepuluh Perintah (Keluaran 20:8-11), dan Yesus menguatkannya semasa pelayanan-Nya (Markus 2:27).
- Percaya bahawa hari Sabat adalah symbol berkuadsa mengenai kuasa penciptaan Tuhan (Kej. 2:2, Kel. 20:8-11), rahmat yang menyelamatkan (Keluaran 20:2, Ulangan 5:12-15), dan rehat terakhir penebusan di syurga (Ibr. 4:1-11, khususnya ayat 9).
- Menerima Ketuhanan Kristus dalam semua bidang kehidupan, termasuk perkahwinan dan keluarga, pakaian, rekreasi, diet, dll. (Ef. 5:21-6:4; Flp. 4:8, 9; 1 Kor. 6:19 , 20; 1 Tim. 2:8-10).

Di dalam dunia yang tidak menghiraukan sebarang piawaian moral dan kesopanan berleluasa, Kekristianan Adventist harus mempromosikan satu kehidupan yang suci. Dalam dunia di mana tergesa-gesa dan terburu-buru membawa kepada satu tahap tekanan yang tinggi, umat Kristian di bawah pemerintahan Kristus boleh mendapat sukacita dan rehat pada hari Sabat. Mereka harus menunjukkan dalam kehidupan mereka kuasa yang menyelamatkan dan ketuhanan Yesus.

Keyakinan #3: Tuhan memulihkan dalam diri orang percaya keutuhan hidup dalam Kristus. Umat Kristian tidak pergi ke syurga sebagai jiwa yang tidak berbadan. Kedatangan Kedua memulihkan semua kehidupan. Umat percaya harus bersedia untuk Kedatangan Kedua sebagai umat yang utuh. Tuhan mahu memulihkan kita sebagai manusia yang utuh. Keselamatan melibatkan setiap bahagian kehidupan dan makhluk. Yesus mahu kita hidup sepenuhnya dan lengkap. Dalam Yohanes 10:10, Dia berkata, “‘Aku datang, supaya mereka mempunyai hidup, dan mempunyainya dalam segala kelimpahan” (ITB). Motivasi dan persediaan kita untuk misi lebih diperlukan dalam dunia yang sakit, ketagih dan hidup dalam kejahilan, dunia yang sangat memerlukan mesej Yesus yang mengambil berat, dan melayani, semua bahagian kehidupan kita. Dunia yang hampir mati memerlukan harapan untuk kehidupan baru yang dijalani sepenuhnya oleh rahmat dan kuasa Tuhan.

#### Bahagian III: Penerapan Hidup

Ketika umat percaya menantikan Kedatangan Yesus yang Kedua Kali, dia melakukannya dengan mempelajari Firman Tuhan dan menyanyikan puji-pujian-Nya dalam persekutuan dengan tubuh Kristus (iaitu, gereja) sambil bersiap-sedia untuk pelayanan yang berdedikasi kepada manusia. Seharusnya tiada kemalasan, tiada masa terluang, kerana setiap saat digunakan untuk persiapan dan penglibatan dalam misi Tuhan. Kita maju ke hadapan dengan mempercayai janji-janji-Nya. “Janganlah kita jemu berbuat baik, kerana pada musimnya nanti kita akan menuai jika kita tidak berputus asa.” (Gal. 6:9, AVB).

- Bagaimanakah kehidupan kita jika kita mempraktikkan pandangan yang diberikan dalam perenggan di atas? Bolehkah kita bermotivasi dan bersedia dengan mendengar Firman Tuhan? Terangkan. Adakah dengan melibatkan diri dalam pelayanan Tuhan akan menyediakan kita untuk misi? Bincangkan.
- Adakah anda benar-benar percaya bahawa Yesus adalah Anak Tuhan yang unik yang menawarkan kita berkat keselamatan yang menakjubkan, yang merupakan satu anugerah? Jika ya, mengapa? Adakah mesej ini memotivasikan anda dan membuat perubahan dalam hidup anda? Jika ya, bagaimana? Bagaimanakah mesej ini mempengaruhi misi murid-murid yang mula-mula? Bagaimanakah ia mempengaruhi dan bagaimana ia harus mempengaruhi misi anda?
- Adakah kita sebagai sebuah gereja sentiasa menyampaikan mesej unik kita yang berkaitan dengan Yesus dengan cara yang mendorong kita untuk bermisi? Terangkan. Apa lagi yang boleh kita lakukan untuk menyediakan dan menambah baik dalam bidang ini?