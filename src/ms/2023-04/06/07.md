---
title:  Kajian Tambahan
date:  10/11/2023
---

Kerja misi kita mesti datang dari perasaan kasih sayang yang mendalam dan sikap bersyukur atas apa yang telah dan sedang dilakukan oleh Yesus di dalam hidup kita. Sebarang motivasi lain adalah menyesatkan. Sentiasalah menerapkan diri di dalam Firman dan selaras dengan Firman adalah kunci kepada satu kejayaan jangkauan dan penginjilan.

“Hidup kita harus diikat bersama dengan kehidupan Kristus; kita harus terus-menerus mengambil daripada-Nya, mengambil bahagian daripada-Nya, Roti hidup yang turun dari syurga, mengambil dari mata air yang sentiasa segar, sentiasa mengeluarkan hartanya yang melimpah. Jika kita mengekalkan Tuhan sentiasa di hadapan kita, membiarkan hati kita keluar dalam ucapan syukur dan pujian kepada-Nya, kita akan mendapatkan kesegaran yang berterusan di dalam kehidupan keagamaan kita. Doa kita akan berbentuk sebagai satu perbualan dengan Tuhan sebagaimana kita bercakap dengan seorang rakan. Dia akan memberitahu rahsia-Nya kepada kita secara peribadi. Selalunya akan datang kepada kita perasaan gembira yang manis tentang kehadiran Yesus. Selalunya hati kita akan berkobar-kobar di dalam diri kita apabila Dia mendekat untuk berkomunikasi dengan kita seperti yang Dia lakukan dengan Henokh. Apabila hal ini benar-benar menjadi satu pengalaman orang Kristian, maka di sana akan kelihatan dalam hidupnya kesederhanaan, kerendahan diri, kelemahlembutan, dan kerendahan hati, yang menunjukkan kepada semua orang dengan siapa dia bergaul dan bahawa dia telah bersama dengan Yesus dan telah belajar tentang Dia.”—Ellen G. White, Christ’s Object Lessons, ms. 129, 130.

“Tidak ada pertumbuhan atau hasil dalam kehidupan yang berpusat pada diri sendiri. Jika anda telah menerima Kristus sebagai Juruselamat peribadi, anda harus melupakan diri anda sendiri, dan cuba membantu orang lain. Berbicara tentang kasih Kristus, beritahu [orang lain tentang kematian-Nya yang mengorbankan diri demi mereka]. . . . Semasa anda menerima Roh Kristus—Roh kasih sayang yang tidak mementingkan diri dan bekerja untuk orang lain—anda akan bertumbuh dan membuahkan hasil. . . . Iman anda akan bertambah, keyakinan anda semakin mendalam, kasih anda akan menjadi sempurna.”—Christ’s Object Lessons, pp. 67, 68.

**Soalan Perbincangan**:

`Bagaimanakah anda memahami kata-kata Paulus di dalam Filipi tentang Kristus dikhutbahkan kerana iri hati, perselisihan, atau cita-cita yang mementingkan diri sendiri? Bagaimanakah kita boleh memastikan bahawa kita sendiri tidak bersalah dalam melakukan perkara itu?`

`Apakah pengalaman peribadi anda dengan realiti Tuhan dan kasih Tuhan? Maksudnya, berdasarkan pengalaman anda sendiri, bolehkah anda berdakwah kepada orang lain dengan ikhlas dan jujur tentang kebaikan dan kasih sayang Tuhan? Apakah kesaksian anda?`

`Apakah pengalaman anda dalam menantikan Tuhan, dan apa yang telah diajarkan kepada anda tentang percaya kepada-Nya dan tentang iman secara umum?`