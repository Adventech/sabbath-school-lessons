---
title:  Untuk Membagikan Kabar Baik
date:  05/11/2023
---

`Baca Lukas 24:1–12. Apakah respon dari mereka yang telah mendengar tentang Kristus yang sudah bangkit?`

Pada pagi Ahad selepas kematian Yesus, beberapa wanita pergi ke kuburnya membawa rempah-rempah. Mereka ingin merawat mayat Yesus setelah Sabat berakhir. Ketika mereka sampai di sana, mereka terkejut menemukan kubur yang kosong. Tiba-tiba, dua orang berpakaian cerah muncul, yang pada mulanya membuat wanita itu takut. Namun, kedua-dua orang itu memberi tahu wanita itu bahwa Yesus telah bangkit seperti yang Dia katakan sebelumnya. Para wanita itu sangat gembira dan segera pergi memberitahu murid-murid dan orang lain tentang kabar baik ini kerana mereka tidak boleh menahan kegembiraan mereka. Mereka mengongsikan tentang Kristus kepada orang lain.

Bolehkah anda bayangkan bagaimana perasaan pada wanita itu? Mereka baru sahaja mengalami satu pengalaman yang menakjubkan, yang pastinya membuat mereka kagum, tetapi murid-murid menyebut pengalaman mereka sebagai “cerita dongeng” dan tidak akan mempercayainya. Oleh itu, tidak pasti sama ada mahu mempercayai wanita itu atau tidak, Petrus berlari ke kubur untuk melihat sendiri.

Bagi Petrus—dan bagi kebanyakan daripada kita—terdapat sikap keragu-raguan untuk menerima sesuatu hanya kerana orang lain mengatakannya. Walaupun Petrus mendengar wanita itu, dia tidak dapat berkongsi pengalaman mereka sehingga kemudian kelak. Pada mulanya, apa yang dia alami hanyalah sebuah kubur yang kosong, dan itu, menurut Lukas, hanya membuatkan dia “kehairanan” (Lukas 24:12). Pengalamannya di kubur tidak sama dengan pengalaman para wanita itu.

Tanpa mengambil kira apa respon Petrus, sebaik sahaja para wanita ini mendengar berita tentang Yesus, mereka ingin berkongsikannya dengan orang lain. Apakah lagi motivasi yang lebih besar untuk misi selain memberitahu orang lain tentang apa yang telah Yesus lakukan untuk mereka? Apakah lagi motif yang lebih besar daripada menyebarkan berita baik tentang keselamatan dalam Yesus, satu-satunya harapan yang kita miliki?

Tentu, kita perlu mengalami hubungan peribadi dengan Tuhan sebelum kita dapat membagikannya dengan orang lain. Keinginan untuk berbagi apa yang kita nikmati harus menjadi motivasi penting dalam misi kita. Pada akhirnya, kita tidak dapat membagikan apa yang tidak kita miliki sendiri, benar bukan?

`Apakah diantara beberapa pengalaman yang anda alami dengan realiti Tuhan dan kasih-Nya? Mengapakah masa-masa ini sangat berharga bagi anda, dan bagaimanakah ia mendorong anda untuk menjangkau orang lain dengan berita baik ini?`