---
title:  Kajian Tambahan
date:  13/10/2023
---

Sebagai saksi kepada semua bangsa. “Kata-kata Juruselamat, ‘Kamu adalah terang dunia,’ menunjukkan hakikat bahawa Dia telah memberikan kepada para pengikut-Nya satu misi ke seluruh dunia. Sebagaimana sinar matahari menembusi ke penjuru dunia yang paling jauh, demikianlah Tuhan merancang agar terang Injil akan meluas ke setiap jiwa di bumi. Jika jemaat Kristus menggenapi matlamat Tuhan kita, terang akan dipancarkan ke atas semua yang sedang duduk dalam kegelapan dan di kawasan dan di bawah bayang-bayang kematian; daripada berkumpul bersama dan menjauhi tanggungjawab serta memikul salib, para anggota gereja akan berselerak ke seluruh wilayah, membiarkan terang Kristus bersinar daripada mereka, bekerja seperti yang Dia lakukan untuk keselamatan jiwa-jiwa dan ‘injil kerajaan ini’ akan segera dibawa ke seluruh dunia.

“Dari semua negara seruan Makedonia sedang berkumandang ‘Mari dan tolong kami.’ Tuhan telah membuka ladang di hadapan kita. Makhluk syurgawi telah bekerjasama dengan manusia. Prasarana syrugawi sedang mendahului kita, dan kuasa ilahi bekerja dengan usaha manusia. Semestinya butalah mata yang tidak melihat pekerjaan Tuhan, dan semestinya pekaklah telinga yang tidak mendengar panggilan Gembala yang benar kepada domba-domba-Nya. Ada yang telah mendengar panggilan Tuhan dan telah menyahut. Biarkan setiap hati yang dikuduskan sekarang bertindak balas, dengan berusaha untuk memberitakan khabar yang memberi kehidupan. Jika lelaki dan wanita dalam kerendahan hati dan kesetiaan akan meneremia tugasan yang diberikan oleh Tuhan mereka, maka kuasa ilahi akan dinyatakan dalam pertaubatan oleh ramai orang kepada kebenaran. Maka hebatlah hasil dari usaha mereka.”—Ellen G. White, The Advent Review and Sabbath Herald, November 14, 1912.

**Soalan Perbincangan**:

`Kredibiliti pengaruh gereja dalam komuniti ditentukan terutamanya oleh sejauh mana kita—tubuh Kristus—menunjukkan dalam kehidupan kita sendiri kasih Tuhan dalam penggenapan misi-Nya. Bagaimanakah anda, secara peribadi, bertindak balas terhadap cabaran ini?`

`Pada pendapat anda, bagaimanakah gereja anda dilihat dan difahami oleh jiran yang bukan Adventist? Bagaimanakah anda tahu? Jika persepsi itu positif, apakah yang boleh anda lakukan untuk memperkasakannya lagi? Jika negatif, apakah yang boleh anda lakukan untuk mengubahnya?`

`Mengapakah sangat penting untuk memelihara “injil yang kekal” itu sebagai pusat misi kita kepada dunia? Apakah harapan muktamad yang boleh kita sampaikan kepada sesiapa sahaja, di mana sahaja, yang tidak tertumpu pada harapan besar yang kita miliki kerana injil, berita baik tentang apa yang telah Yesus lakukan untuk kita di kayu salib?`