---
title:  'Misi Tuhan Kepada Kita: Bahagian 2'
date:  07/10/2023
---

### Bacaan Untuk Pelajaran Minggu Ini
Yohanes 20:21, 22; Matius 28:16–20; Wahyu 14:6, 7; Ulangan 7:6, 11, 12; Wahyu 7:9, 10.

> <p>Ayat Hafalan</p>
> “Oleh itu pergilah, jadikan semua bangsa murid-Ku. Baptislah mereka dengan nama Bapa, Anak dan Roh Kudus” (Matius 28:19, AVB).

Tema, iaitu Tuhan sebagai Tuhan misi, terdapat di seluruh Kitab Suci. Ia adalah tali penghubung sejarah manusia, dan ia menunjukkan tujuan Tuhan untuk penciptaan-Nya. Tambahan pula, ia menyatukan wahyu ilahi dengan fokus utama: pemulihan imej Tuhan dalam anak-anakNya yang telah jatuh (bandingkan dengan Kol. 3:9, 10; 1 Yohanes 3:2).

Misi Tuhan juga berfungsi sebagai latar belakang yang melaluinya kita harus melihat dan memahami Firman Tuhan kepada kita. Apabila kita membaca Alkitab, kita dapat mengenal pasti Tuhan yang sengaja menghubungi kita. Disebalik pemisahan yang disebabkan oleh dosa (Yesaya 59:2), namun, melalui misi-Nya Tuhan terus memulihkan hubungan yang terputus dengan manusia itu sehingga saat yang mulia apabila Dia akan “mencipta segalanya baru” (Why. 21:5, AVB).

Sementara itu, Tuhan telah memilih untuk menyatakan diri-Nya kepada kita dengan cara supaya kita dapat memahami sifat dan tujuan-Nya dan di atas semua itu, kita boleh memiliki hubungan yang nyata dan kekal dengan-Nya. Dengan kata lain, kita bukan sahaja mengenali Dia tetapi juga berkongsi, dengan orang lain, pengalaman kita dengan Dia dan kasih penyelamatan-Nya.

Oleh itu, di dalam Kitab Suci, Tuhan memberikan kita unsur-unsur asas tentang misi-Nya.

*Sila kaji pelajaran minggu untuk persediaan bagi Sabat, 14 Oktober.