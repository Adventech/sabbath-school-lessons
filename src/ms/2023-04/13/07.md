---
title:  Kajian Tambahan
date:  29/12/2023
---

“Rencana besar penebusan yang menghasilkan sepenuhnya membawa kembali dunia ke dalam perkenan Tuhan. Semua yang hilang oleh dosa dipulihkan. Bukan sahaja manusia tetapi bumi ditebus, untuk menjadi tempat tinggal kekal bagi yang taat. Selama enam ribu tahun Syaitan telah berjuang untuk mengekalkan pemilikan bumi. Kini tujuan asal Tuhan dalam penciptaannya tercapai. ‘Orang-orang kudus dari Yang Mahatinggi akan mengambil kerajaan itu, dan memiliki kerajaan itu selama-lamanya, bahkan selama-lamanya.’ ”—Ellen G. White, Patriarchs and Prophets, hlm. 342.

Tetapi sebelum ha; itu menjadi kenyataan, adalah menjadi kewajipan kita untuk bekerjasama dengan Tuhan dalam misi-Nya untuk menjangkau dunia dengan mesej amaran supaya orang boleh menerima dan menjadi sebahagian daripada janji Tuhan untuk penciptaan semula.

“Saya ingin melihat sangat ramai pekerja yang bekerja bagi mereka yang tidak mengetahui bukti iman kita. Ramai yang telah menerima terang yang besar melalui mendengar mesej tiga malaikat, dan kini mereka harus mengumumkan mesej ini di semua bahagian dunia. Saya ingin melakukan bahagian saya dan membuka jalan kepada orang lain untuk membawa terang kebenaran. Semoga Tuhan menolong kita memakai baju besi. Orang-orang percaya harus bersatu dalam pekerjaan pelayana untuk menyampaikan amaran terakhir kepada dunia.”—Ellen G. White, Letter 390, 1907 (tidak diterbitkan).

Sepanjang suku tahun ini kita telah mengkaji pelbagai aspek dan isu yang berkaitan dengan misi Tuhan. Minggu ini kita menyimpulkan kajian kita dengan meneroka kunci Wahyu untuk memahami rupa hubungan yang dipulihkan dengan Tuhan, dan ia memuncak dengan visi misi yang digenapi— iaitu penciptaan semula dan pemulihan bumi. Walaupun benar bahawa pemusnahan dosa dan penderitaan akan menjadi hari yang paling menakutkan dalam sejarah bumi, Tuhan melemparkan visi kita ke masa yang melampaui kemusnahan ini dan memberikan keselesaan dan dorongan di dalam janji bumi yang dipulihkan.

**Soalan Perbincangan**:

`Apakah “injil yang kekal”? Mengapa ia "kekal"? Dan mengapa mesti apa yang diajarnya menjadi asas kepada misi kita?`

`Mengapakah kita mempunyai penekanan sedemikian pada mesej tiga malaikat? Bagaimanakah anda bertindak balas terhadap hujah bahawa kita perlu memberi tumpuan kepada Yesus dan bukan pada sesuatu yang dianggap "negatif" seperti mesej ini, yang termasuk amaran yang sangat kuat?`

`Bagaimanakah pelajaran pada suku tahun ini telah membantu anda lebih memahami bukan sahaja kepentingan misi tetapi bagaimana anda dan gereja anda boleh mengambil bahagian dengan lebih baik di dalamnya, yang mana kita telah dipanggil untuk lakukan?`