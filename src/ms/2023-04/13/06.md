---
title:  Misi Selesai
date:  28/12/2023
---

`Baca Wahyu 21:1–4 dan Wahyu 21:22–22:5. Apakah adegan yang diterangkan di sini?`

Betapa indahnya  firdaus bumi baru itu nanti! Kematian dan dosa akan lenyap, Syaitan dan kejahatan akan dimusnahkan. Kita akan bertemu dengan Juruselamat kita yang penyayang dan bersatu semula dengan orang tersayang. Bumi baru akan dihuni dengan kumpulan masyarakat dari setiap kaum dan bahasa.

General Conference Mission Board telah meluluskan metrik Misi Global yang boleh digunakan untuk menentukan sama ada kumpulan orang dicapai atau tidak dicapai.  “Kumpulan orang yang dicapai” ialah kumpulan yang mempunyai bilangan dan sumber yang mencukupi untuk memberi kesaksian secara berkesan kepada kumpulan yang lain tanpa memerlukan bantuan luar; ia menjalankan acara kebaktian, memiliki Alkitab dan bahan risalah di dalam bahasa pertama mereka; dan terdapat para pemimpin gereja orang tempatan asal yang boleh memberi kesaksian kepada kumpulan orang lain tanpa bekerja melalui penterjemah.

“Kumpulan orang yang tidak dijangkau” ialah kumpulan yang tidak mempunyai komuniti orang tempatan asal Adventist yang percaya dengan bilangan dan sumber yang mencukupi untuk menyaksikan secara berkesan kumpulan mereka sendiri tanpa bantuan dari luar budaya mereka.

Setiap gereja dan sidang misi setempat mesti menentukan kumpulan orang dalam komuniti mereka yang perlu dihubungi. Sekarang adalah masa untuk melabur dalam misi Tuhan untuk menjadikan murid dalam semua kumpulan manusia, mempercepatkan kedatangan Juruselamat kita dan, pada akhirnya, tinggal bersama mereka di langit baru dan bumi baru yang dijanjikan kepada kita di sini.

`Cabaran: Bagaimanakah anda mempercepatkan kedatangan Kristus? Adakah anda menanam benih harapan dalam hati mereka yang perlu mendengar berita baik? Adakah anda "menyiram" orang percaya baru dengan membantu mereka mempelajari apa yang dimaksudkan untuk menjalani kehidupan taat setia kepada Kristus? Berdoa bagi peluang untuk menyampaikan janji bumi yang dibuat baharu dengan orang-orang yang ada di dalam senarai doa harian anda.`

`Cabaran Untuk Tindakan: Beberapa di antara “pengikut” anda mungkin bersedia untuk menerima Kristus. Ini termasuk menyertai gereja atau kumpulan umat percaya. Letakkan diri anda di tempatnya dan bayangkan menghadiri gereja anda buat kali pertama. Apakah jenis pengalaman yang akan dia miliki? Sejauh manakah gereja anda bersedia untuk mengalu-alukan dan memuridkan orang baru ini? Adakah anda terbuka untuk memulakan kumpulan baru penganut, bukan hanya membina gereja sedia ada untuk anda sendiri? Buat strategi untuk menangani kawasan yang lemah. Kongsikan pandangan anda dengan kepimpinan gereja anda, dan bekerjasama dengan mereka untuk melaksanakan rancangan untuk menjadikan gereja yang membuat murid yang lebih direncanakan.`