---
title:  'Wahyu: Misi Hari Akhir Tuhan'
date:  24/12/2023
---

Baris pembukaan Wahyu menunjukkan kepada pembaca bahawa buku ini tertumpu pada misi Tuhan.

`Baca Wahyu 1:1–7. Dalam cara apakah anda melihat bukti bahawa Wahyu tertumpu pada misi Tuhan pada zaman akhir?`

Selepas menyatakan melalui ayat pertama bahawa Yesus adalah sumber dan fokus Wahyu, Wahyu 1:4, 5 merujuk kepada ketiga-tiga peribadi Ketuhanan, yang bekerja bersatu untuk menyelamatkan manusia. Bapa adalah Dia yang kekal yang dahulu dan sekarang dan akan datang. Roh Kudus sisebtukan sebagai yang bekerja dengan kuat di kalangan gereja-gereja abad pertama. Kemudian Yohanes mengingat kembali status Yesus Kristus—“saksi yang setia,” “Dialah yang pertama dibangkitkan daripada kalangan orang mati” (Wahyu 1:5, AVB), yang memiliki secara sah ke atas planet ini. Percubaan Syaitan untuk menggunakan bumi ini untuk mendirikan kerajaannya telah musnah. Sebagai tambahan kepada kemenangan Tuhan terhadap Syaitan, darah Pencipta kita yang ditumpahkan membasuh rasa bersalah dan malu kita.

`Baca Wahyu 1:6 dan 1 Petrus 2:9. Apakah yang dimaksudkan dengan gelaran bagi orang yang ditebus dalam ayat-ayat ini?`

Fokus misi Tuhan bukan hanya untuk membawa orang yang binasa ke tempat yang selamat. Keselamatan Tuhan menawarkan status baru dan terhormat, kerana imej Tuhan dipulihkan di dalam kita. Orang yang ditebus menjadi anggota diraja kerana kita mempunyai pertalian darah dengan Raja alam semesta melalui darah Yesus yang ditumpahkan. Kini, sebagai ahli keluarga diraja, kita menyertai misi keluarga diraja dalam keselamatan manusia lain. Ini menjadikan kita imam! Ini menjadikan kita imam! Kristus telah membentuk gereja-Nya sebagai "kerajaan" dan ahli-ahlinya sebagai "imam." Menjadi ahli kerajaan adalah menjadi imam.

Di dalam Wahyu 1:7, kita dapati pentingnya misi ini: Yesus akan datang, dan bangsa-bangsa akan berkabung kerana mereka hilang. Tuhan merindui mereka yang jauh dari-Nya.

Kitab Wahyu dibuka, kemudian, dengan misi Tuhan untuk manusia.

`Bukan sahaja kita telah dicipta oleh Tuhan, tetapi kita telah ditebus oleh-Nya, dan dengan kos yang begitu menakjubkan, juga. Mengapakah kebenaran ini harus memberi kita begitu banyak harapan, tidak kira keadaan kita sekarang?`