---
title:  Krisis Akhir
date:  26/12/2023
---

Yesus berkata kepada murid-murid-Nya dan kepada kita: “Oleh itu pergilah, jadikan semua bangsa murid-Ku. Baptislah mereka dengan nama Bapa, Anak dan Roh Kudus. Ajarlah mereka supaya taat akan segala perkara yang telah Kuperintahkan kepadamu. Aku akan sentiasa bersamamu, hingga ke akhir zaman” (Mat. 28:19, 20, AVB). Ini adalah Suruhan Agung, dan dalam banyak hal, perkhabaran malaikat ketiga itu, dengan panggilan kepada “setiap bangsa, suku, bahasa, dan kaum” (Wahyu 14:6, AVB), adalah ungkapan Suruhan Agung mengenai “kebenaran masa kini” (2 Petrus 1:12).

`Baca 1 Yohanes 4:8, 2 Petrus 3:9, 1 Timotius 2:4, dan Kejadian 12:3. Mengapakah setiap kumpulan manusia penting bagi Tuhan?`

Kasih Kristus adalah untuk semua manusia, tanpa ada kumpulan orang yang dikecualikan. Bertentangan dengan teologi yang mengajar bahawa Kristus mati hanya untuk golongan elit yang telah ditakdirkan, Alkitab jelas bahawa kematian Kristus adalah untuk semua orang, tanpa mengira kaum, etnik, atau faktor lain. Jika anda seorang manusia, Kristus telah mati untuk anda. Titik. Satu-satunya soalan yang tinggal untuk sesiapa sahaja ialah, Bagaimana anda merespon terhadap kematian-Nya?

Apabila Yesus kembali, hanya akan ada dua kem terbuka: mereka yang telah tunduk kepada kuasa Syaitan melalui institusi agama dan politik seperti yang ditunjukkan dalam Wahyu 13 dan 17, dan mereka yang telah menyerahkan sepenuhnya kepada Yesus Kristus, yang imannya dinyatakan melalui mereka mematuhi “perintah-perintah Tuhan” (Wahyu 14:12).

Sejak awal, manusia mempunyai bukti tentang siapa Tuhan dan jalan kebenaran dan kasih-Nya (Rom. 1:18–21). Oleh itu, semua manusia dari zaman lampau akan dihakimi berdasarkan cara mereka bekerjasama dengan Tuhan dan menjalani kehidupan mereka—tidak kira berapa banyak yang mereka lakukan atau tidak fahami (Rom. 2:11–16).

Tetapi pada zaman akhir ini, terdapat polarisasi yang semakin meningkat, dan kebebasan hati nurani tidak lagi akan dihormati. Orang ramai akan ditekan untuk menyelaraskan diri mereka dengan kumpulan Syaitan. Adalah mendesak agar injil dimaklumkan dan berita serius tentang strategi Syaitan dinyatakan. Dan itulah sebenarnya makna pada khabar tiga malaikat, dan misi kita.

`Ingatlah bahawa Kristus telah mati untuk anda secara peribadi. Apakah yang mungkin membuat anda berfikir bahawa ada yang telah anda lakukan, tidak kira betapa buruknya, yang tidak dapat dibayar dengan secukupnya oleh kematian Kristus di kayu salib?`