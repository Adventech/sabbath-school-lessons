---
title:  “Hantar Dia Pergi!”
date:  13/12/2023
---

Di kawasan kejiranan bandar yang belum terjangkau, terdapat ramai yang merindukan untuk memiliki harapan. Pada zaman Kristus, apakah yang menghalang umat Tuhan daripada membawa harapan tentang Mesias ke kota-kota asing seperti Tirus dan Sidon? Nasionalisme, kesombongan, dan prasangka membutakan umat Tuhan terhadap peluang untuk melihat mereka yang terdekat dengan mereka yang merindukan harapan yang dinubuatkan oleh nubuatan Kedatangan Pertama. Hari ini di bandar-bandar, terdapat banyak kumpulan penduduk yang dengan mereka Yesus Kristus mahu umat-Nya berkongsi “harapan yang diberkati” Kedatangan Kedua (Titus 2:13). Dan sama seperti Yesus tidak mengambil berat apa kewarganegaraan atau bangsa mereka, begitu juga kita.

`Baca Kisah 10:9–16, 28, 34, 35. Bagaimanakah anda akan meringkaskan pelajaran yang diajar di sini oleh Roh Kudus?`

Semasa menunggu makan tengah hari, Petrus diberi penglihatan sati hidangan makanan dari  atas bumbung lengkap dengan alas meja yang dipenuhi dengan haiwan dan burung yang tidak bersih. Tiga kali dia diberitahu dalam penglihatan ini untuk bangun dan makan. Tuhan menggunakan penglihatan ini untuk menangani  kesombongan dan ketaksuban agama Petrus terhadap orang bukan Yahudi. Petrus akhirnya memahami kebenaran ini: “Petrus pun berkata, “Sesungguhnya, aku mengerti sekarang bahawa Tuhan tidak memilih kasih. Sesiapa yang takut akan Tuhan dan mengerjakan yang benar, tidak kira apa bangsanya, dialah yang diredai-Nya.’” (Kisah Para Rasul 10:34, 35, AVB).

Dengan latar belakang ini, mari kita renungkan kisah kita untuk pengajaran daripada Tirus dan Sidon. Lihat lagi Yesus dan interaksi-Nya dengan ibu. Pelajaran apa yang murid-murid pelajari daripada lawatan lapangan ini yang juga berkaitan dengan penglihatan Petrus? Bagaimanakah kita dapat menerapkan ini dalam kehidupan kita hari ini dan pada panggilan akhir Kristus untuk misi-Nya ke kota-kota? Apakah kecenderungan yang menghalang kita daripada melihat keperluan penduduk bandar? Apakah peluang yang Tuhan sediakan kepada kita di bandar-bandar—untuk meluaskan pemahaman misi kita, dan dengan penuh perhatian untuk menghadapi ketaksuban, nasionalisme, dan kebanggaan rohani kita?

Yesus dengan sabar mengajar murid-murid-Nya, yang belum memahami sepenuhnya bahawa rancangan besar keselamatan Tuhan adalah untuk seluruh keluarga manusia, bukan hanya satu negara atau kumpulan etnik luar bandar. Roh Kudus boleh membantu kita untuk mengatasi prasangka dan berat sebelah kita untuk menyelesaikan misi kita ke bandar-bandar.

`Baca Galatia 2:11–13. Apakah yang perlu diajar oleh ini kepada kita tentang betapa sukarnya untuk dibersihkan daripada prasangka yang telah kita ajarkan sejak kecil?`