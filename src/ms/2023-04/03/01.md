---
title:  Panggilan Tuhan Ke Misi
date:  14/10/2023
---

### Bacaan Untuk Pelajaran Minggu Ini
Kej. 11:1–9, Kej. 12:1–3, Dan. 9:24–27, Mat. 1:21, Kej. 12:10–13:1, Kisah 8:1–4, Kisah 1:8.

> <p>Ayat Hafalan</p>
> “Tetapi kamu akan menerima kuasa apabila Roh Kudus datang ke atasmu; dan kamu akan menjadi saksi-Ku di Yerusalem, di seluruh Yudea dan Samaria, bahkan sampai ke hujung bumi.” (Kisah 1:8, AVB).

Kadang kala Tuhan boleh memindahkan kita keluar dari zon selesa kita dan menjadikan kita saksi-Nya. Kadang-kadang perubahan ini boleh digunakan untuk mencapai tujuan-Nya, seperti dalam contoh penyebaran manusia di Menara Babel. “Penyebaran ini adalah cara untuk menghuni bumi dan dengan demikian maksud Tuhan telah dicapai melalui cara yang telah digunakan manusia untuk menghalang penggenapannya.”—Ellen G. White, Patriarchs and Prophets, ms. 120. Sementara itu Abraham pergi dari negara asalnya ke negara lain (Kejadian 12) sebagai satu cara untuk menjadi saksi. Murid-murid Yesus beralih daripada bekerja di kalangan hanya orang mereka sendiri (Kisah 3) kepada bekerja untuk orang lain juga (Kisah 8:1–4). Dalam Kisah 1:8, Yesus meletakkan prinsip penginjilan: mereka akan bermula secara tempatan, Yerusalem dan Yudea, kemudian pergi ke Samaria dan, akhirnya, ke hujung bumi.

Namun, walaupun kita tidak meninggalkan negeri kita, Tuhan masih mahu kita mendekati orang di sekeliling kita. Apabila gereja di Yerusalem menjadi leka, para anggotanya bersurai. Walaupun penganiayaan datang dan orang menderita, peristiwa malang ini menjadi cara untuk menyebarkan berita baik ke seluruh dunia.

*Sila kaji pelajaran minggu untuk persediaan bagi Sabat, 21 Oktober.