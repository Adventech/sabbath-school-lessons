---
title:  Komen Guru
date:  20/10/2023
---

#### Bahagian I: Gambaran Keseluruhan

Dalam dua pelajaran sebelum ini, kita telah melihat bahawa misi, pertama dan terutama, adalah berakar umbi dalam pekerjaan Tuhan. Misi Tuhan adalah dorongan untuk semua bentuk misi lain jika mereka ingin berjaya. Minggu ini tumpuan beralih daripada misi Tuhan kepada panggilan manusia untuk bekerjasama dengan Tuhan dalam berkongsi kasih-Nya dengan dunia yang lebih luas. Walaupun tumpuan adalah pada aspek misi manusia, semua yang menyusul harus dibaca berdasarkan dua minggu sebelumnya, yang menumpukan pada inisiatif dan niat misiologi Tuhan.

Kitab Suci mempunyai banyak cerita dan petikan yang menerangi panggilan aktif Tuhan kepada manusia sebagai rakan kongsi-Nya untuk berkongsi dalam berkat-berkat yang Dia ingin agar semua manusia mengalaminya. Minggu ini, kita akan meneroka beberapa contoh yang sedemikian. Semua contoh yang terdapat dalam bahagian minggu ini mesti dibaca berdasarkan reka bentuk asal Penciptaan Tuhan yang terdapat dalam Kejadian 1 dan 2, disimpulkan dengan paling ringkas dalam Kejadian 1:26-28. Walaupun selepas kejatuhan, niat asal Tuhan untuk manusia tetap sama, tetapi pelaksanaan niat-Nya itu berubah disebabkan oleh kerosakan hubungan yang merupakan hasil daripada pilihan Adam dan Hawa. Sekarang, sebagai tambahan kepada keinginan asal Tuhan, terdapat keperluan untuk rancangan penebusan. Rancangan ini bermula dalam Perjanjian Lama; digenapi dalam kehidupan, kematian, dan kebangkitan Yesus; dan dikongsi, sepanjang seluruh Perjanjian Baru, oleh para pengikut Yesus.

#### Bahagian II: Ulasan

Apabila Tuhan mencipta bumi dan meletakkan manusia di dalam dunia yang baru dicipta, Tuhan berkongsi niat asal-Nya itu dengan Adam dan Hawa. Mereka dipanggil untuk mengawasi bumi, termasuk semua makhluk yang bernyawa dan untuk beranakcuculah dan bertambah banyak (Kej. 1:26-28). Tersirat dalam perintah ini, melalui ungkapan berterusan, iaitui "baik" semasa minggu penciptaan, adalah tanggapan bahawa Tuhan meletakkan manusia di dunia yang dikelilingi oleh perkara yang menakjubkan. Untuk belajar tentang semua hal ini dan hidup dalam dunia ini akan membawa kepada kemakmuran dan kelimpahan. Tuhan terlibat secara rapat dalam kehidupan bumi yang berterusan; Amalan Tuhan adalah berada di Taman Eden secara berkala (Kej. 3:8). Umat manusia diberi kebebasan yang luas untuk menghidupkan fungsi yang dianugerahkan Tuhan mereka dengan cara yang kreatif. Usaha ini adalah panggilan misi asal daripada Tuhan kepada manusia.

Selepas kejatuhan manusia dan kemasukan dosa ke dalam realiti bumi ini, keadaan berubah. Tetapi perubahan itu tidak menafikan panggilan asal Tuhan kepada manusia. Berulang kali, Tuhan mengingatkan mereka yang bersedia untuk mendengar bahawa mereka harus beranak cucu dan bertambah banyak serta menjaga bumi (Kej. 9:1; Kej. 15:4, 5; Kej. 22:17, 18; Kej. 35:11). ). Alkitab mengulangi tema ini dari awal hingga akhir, yang memuncak pada bumi yang dicipta semula yang terdapat dalam Wahyu 21-22.

Namun demikian, dosa telah membawa kepada perlunya rancangan penyelamatan yang akan membolehkan manusia untuk dapat menjalani kehidupan yang Tuhan maksudkan sepenuhnya. Penebusan telah ditunjukkan kepada manusia melalui upacara pengorbanan. Semasa Adam dan Hawa berkongsi rancangan ini dengan generasi seterusnya, mereka memasukkan tindakan korban sebagai sebahagian daripada menyatakan skop perkara yang akan Tuhan lakukan untuk menyelamatkan manusia yang telah jatuh. Walaupun ramai yang mungkin bergelut untuk memahami bagaimana penebusan akan berfungsi, ada yang dapat melihat bahawa Tuhan mempunyai rancangan yang membawa harapan. Rancangan ini akan menjadi sebahagian daripada panggilan Tuhan untuk manusia kongsikan dengan dunia. Perancangan Tuhan akan membolehkan manusia untuk menjalani realiti yang pada asalnya Dia kehendaki untuk mereka di Taman Eden.

**Panggilan Abraham (Kej. 12:1-3)**

Pelajaran minggu ini menyerlahkan panggilan Tuhan kepada Abraham, yang terdapat dalam Kejadian 12:1-3. Panggilan itu mempunyai beberapa elemen penting yang perlu difahami jika kita ingin memahami sepenuhnya apa panggilan Tuhan untuk misi itu, pada masa ini dan pada masa yang akan berterusan. Pertama, panggilan itu berakar umbi dalam naratif Kejadian 1:26-28. Hubungan ini paling jelas dinyatakan dalam rujukan Yesaya kepada panggilan Abraham dan Sarai untuk berkongsi sukacita Eden dengan dunia (Yesaya 51:1-3). Apabila Tuhan memanggil Abraham untuk menjadi berkat bagi bangsa-bangsa, panggilan ilahi itu menyiratkan bahawa berkat itu memerlukan perkongsian cara hidup, yang dinyatakan melalui kebebasan dan kreativiti yang mendalam, yang dimaksudkan oleh Tuhan sejak mula lagi. Pembacaan singkat pada ayat di dalam Kejadian 12:1-3 menyukarkan untuk memahami sepenuhnya berkat itu, tetapi maknanya menjadi lebih jelas apabila dibaca dalam bentuk sastera Kitab Suci yang lebih luas. Kejadian 22 menambah perincian tambahan kepada apa yang Abraham dipanggil untuk berkongsi, iaitu, rancangan Tuhan untuk menyediakan pengganti bagi manusia melalui kematian dan kebangkitan yang menyusul. Rancangan ini memberi harapan kepada manusia bahawa kesan dosa dan kematian dapat diatasi. Ia juga memberi harapan bahawa janji dalam Kejadian 1:26-28 dapat direalisasikan sepenuhnya pada masa hadapan.

Satu lagi unsur pada panggilan kepada Abraham yang diabaikan terdapat dalam Kejadian 12:1-3. Abraham dipanggil untuk memberkati bangsa-bangsa. Kita dipanggil untuk melakukan perkara yang sama. Kita sering gagal untuk mengambil perhatian bahawa bangsa-bangsa juga akan memberkati Abraham (Kej. 12:3). Panggilan Tuhan untuk misi sentiasa membayangkan berkat dua hala. Mereka yang mengikut Tuhan mesti bersedia untuk menerima berkat dari dunia yang lebih luas di sekeliling mereka juga. Panggilan untuk misi sentiasanya berupa satu  panggilan untuk memberkati dan diberkati. Untuk dapat memahami dinamik ini akan mengubah sikap orang yang dipanggil terhadap orang lain dan mengubah pendekatan seseorang untuk berkongsi berita baik. Kita akan meneroka tema ini dengan lebih lanjut minggu depan.

Apabila kita membaca Kitab Suci, satu trend yang ketara terdapat di seluruh kedua-dua Perjanjian. Trendnya ialah Tuhan terpaksa mengingatkan manusia secara berkala tentang panggilan asal dalam Kejadian. Keperluan untuk peringatan muncul daripada dua perkara: (1) sering pengikut Tuhan lupa apa yang Tuhan panggil untuk mereka lakukan, dan (2) perubahan zaman memerlukan pengukuhan panggilan mereka itu. Maksudnya, titik keseluruhan kepada panggilan Tuhan perlu mengikuti konteksnya dari semasa ke semasa, tetapi panggilan itu sendiri pada dasarnya tetap sama.

Ruang tidak membenarkan penerokaan sepenuh pada semua peringatan berikutnya tentang panggilan Tuhan kepada misi di seluruh Alkitab, tetapi beberapa hal yang boleh dijadikan sebagai contoh. Apabila Tuhan membawa orang Israel keluar dari Mesir ke padang gurun, Tuhan dengan jelas mengingatkan umat-Nya bahawa, sebagai sebuah bangsa, mereka dipanggil untuk melayani sebagai imama kepada semua bangsa yang lain (Keluaran 19:4-6); dengan kata lain, Israel dipanggil untuk menjadi berkat kepada semua bangsa di sekeliling mereka dan untuk menerima berkat daripada mereka. Salomo mengulangi seruan ini di dalam doa dedikasinya untuk bait suci yang baru dibina (1 Raja-raja 8:41-43). Para nabi Israel dan Yehuda mengulangi panggilan ini dalam pelbagai cara, seperti yang dapat dilihat dalam Yesaya 19:23-25 dan Mikha 4:2-5. Selepas Israel kembali dari pembuangan, Tuhan sekali lagi mengingatkan mereka tentang panggilan ini melalui nabi Zakharia 8:20-23.

Yesus menghidupkan panggilan itu dan menunjukkannya yang akhirnya membawa kepada penggenapan rancangan keselamatan melalui kehidupan, kematian dan kebangkitan-Nya. Selepas menghabiskan beberapa tahun bersama Yesus dan menyaksikan kebangkitan-Nya, para murid dipanggil dalam cara yang sama seperti Abraham dipanggil, dan kemudian Israel, seperti yang kita baca dalam Matius 28:18-20. Paulus, selaku rasul, juga mengakui bahawa panggilannya berakar pada panggilan yang sama seperti yang diberikan kepada Abraham, seperti yang dinyatakan secara jelas dalam suratnya kepada para pengikut Yesus di Galatia (Gal. 3:8, 9, 14). Kali terakhir panggilan itu diberikan dalam Kitab Suci terdapat dalam Wahyu 14:6, yang bukan panggilan baru tetapi sekadar pengulangan panggilan yang bermula dalam Kejadian 1:26-28 dan diteruskan pada sepanjang sejarah. Kita percaya bahawa panggilan terakhir ini adalah untuk kita yang hidup pada masa ini pada hari-hari terakhir sejarah bumi.

Oleh itu, panggilan untuk hidup dan berkembang, seperti yang Tuhan maksudkan di Taman Eden, adalah panggilan untuk kita hari ini. Kita mempunyai harapan bahawa hidup dalam panggilan dan berkembang boleh dilakukan kerana apa yang Yesus telah lakukan di bumi dan sedang lakukan untuk kita sekarang di syurga. Ia berupa satu keistimewaan bagi kita untuk bekerjasama dengan Tuhan dalam panggilan ini dan keluar dengan bertujuan ke dunia yang lebih luas dengan berkat untuk dikongsi, sambil juga mengharapkan untuk menerima berkat daripada mereka yang kita temui.

#### Bahagian III: Penerapan Hidup

Selalunya apabila orang mendengar atau berkhutbah mengani panggilan misi, mereka membuat panggilan itu hanya untuk berkongsi berita baik sebagai satu bentuk maklumat. Tidak syak lagi bahawa sebahagian daripada perkongsian berkat yang pertama kali diperkenalkan kepada manusia di Taman Eden dan diteruskan melalui banyak saluran dalam sejarah adalah melibatkan perkongsian tentang maklumat. Tetapi panggilan itu lebih daripada itu.

Apabila kita menyedari bahawa panggilan Tuhan kepada kita, sebagai manusia, berakar umbi dalam Kejadian 1:26-28, pemahaman ini melalui pelbagai bakat dan kemahiran kita boleh membawa kita untuk menarik orang ke arah berkat berkembang yang Tuhan maksudkan untuk kita. Kesaksian kita kepada orang lain harus digabungkan dengan berkongsi rancangan keselamatan, tetapi, akhirnya, kehidupan yang dibolehkan oleh keselamatan akan memberi makna kepada panggilan yang Tuhan telah berikan kepada kita. Oleh itu, panggilan kita adalah untuk menghayati nikmat Tuhan sedemikian rupa sehingga orang melihat dan menginginkan apa yang ada pada kita daripada Tuhan. Idea ini bermakna bahawa tempat kerja anda, rumah anda dan kalangan rakan anda adalah lokasi utama di mana anda melaksanakan panggilan Tuhan. Walaupun berkhutbah dan membahagikan risalah  itu ada tempatnya, pemenuhan utama pada panggilan kepada Abraham dan kepada anda termasuklah juga cara anda menjalani kehidupan seharian anda secara sengaja dengan orang lain yang belum menyerah kepada Yesus, atau belum mendapat keistimewaan lagi untuk bertemu dengan-Nya. Namun, haruslah diingatkan bahawa panggilan Tuhan adalah nikmat dua kali ganda. Semasa anda melaksanakan panggilan dalam kehidupan seharian anda, nantikan dan harapkan berkat yang akan datang kembali kepada anda daripada orang yang anda mungkin tidak jangkakan dari mereka