---
title:  Menjadi Berkat Kepada Seluruh Dunia
date:  16/10/2023
---

`Baca Kejadian 12:1–3. Dalam cara apakah arahan Tuhan kepada Abram merupakan satu panggilan untuk misi?__________________________________________________________`

Tuhan meminta Abram (yang Dia kemudian menukar namanya kepada Abraham) untuk meninggalkan negaranya dan bangsanya dan pergi ke negeri lain. Itu semua adalah sebahagian daripada rancangan Tuhan untuk menggunakan Abraham sebagai prasarana untuk memenuhi tujuan ilahi-Nya di bumi. Lalu Abraham pergi, sesuai dengan Firman Tuhan. Jika Tuhan mempunyai rancangan untuk anda, ini mungkin panggilan untuk anda meninggalkan keluarga besar anda dan kaum kerabat anda dan pergi ke tempat yang Dia buka di mana anda akan berkhidmat kepada-Nya, supaya anda boleh menjadi berkat kepada orang lain.

**Baca ayat berikut. Apakah yang dikatakan kepada kita oleh oleh setiap ayat tentang perjanjian Tuhan, iaitu janji-Nya kepada kita?**

`Kej. 3:15`

`Kej. 17:19`

`Bil. 24:17`

`Yes 9:6`

`Dan. 9:24–27`

`Mat. 1:21`

Daripada ayat di atas, jelaslah bahawa Tuhan akan memenuhi janji, yang dibuat di Taman Eden, bahawa Seorang akan datang sebagai penyelesaian kepada masalah dosa. Penyelesaian ini, Yesus Kristus, iaitu Mesias, akan muncul daripada garis keturunan Abraham dan Ishak (melalui Sarah). Ibrani 11:9 menyatakan bahawa Ishak dan Yakub adalah pewaris janji berkat yang Tuhan berikan kepada Abraham.

Kita tidak tahu dengan tepat berapa banyak Abraham sendiri tahu atau faham tentang bagaimana Benih yang dijanjikan itu akan muncul menerusi dia, tetapi dia tetap berpindah dengan iman. “Melalui iman Abraham taat apabila disuruh pergi ke tempat yang kemudian diterimanya sebagai warisannya. Dia pergi tanpa mengetahui ke mana dia pergi.” (Ibr. 11:8, AVB).

Sesungguhnya, betapa ini satu teladan hebat untuk kita!

`Katakan anda dipanggil oleh Tuhan untuk pergi, "tidak tahu" ke mana anda pergi? Bagaimana anda bertindak balas, dan mengapa?`