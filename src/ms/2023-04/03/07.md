---
title:  Kajian Tambahan
date:  20/10/2023
---

Sila baca tulisan Ellen G. White, “The Great Commission,” ms. 25–34, dan “A Seeker for Truth,” ms. 131–142, dalam The Acts of the Apostles.

“Sebelum naik ke syurga, Kristus memberikan tugas kepada murid-murid-Nya. Dia memberitahu mereka bahawa mereka akan menjadi pelaksana rencana itu di mana Dia mewariskan kepada dunia harta kehidupan kekal. Kamu telah menjadi saksi hidup pengorbananKu demi dunia, Dia beritahu kepada mereka. Kamu telah melihat jerih payah-Ku untuk Israel. Walaupun umat-Ku tidak mahu datang kepada-Ku agar mereka memperoleh hidup, walaupun para imam dan para penguasa telah melakukan kepada-Ku seperti yang mereka kehendaki, walaupun mereka telah menolak Aku, mereka akan memiliki kesempatan lain untuk menerima Anak Tuhan. Kamu telah melihat bahawa semua orang yang datang kepada-Ku dengan mengaku dosanya, Aku menerimanya dengan cuma-cuma. Dia yang datang kepada-Ku sama sekali tidak akan Kubuang. Kepada kamu, murid-murid-Ku, Aku menyerahkan mesej belas kasihan ini. Ia harus diberikan kepada orang Yahudi dan bukan Yahudi—kepada Israel, pertama, dan kemudian kepada semua bangsa, bahasa dan kaum. Semua orang yang percaya akan dikumpulkan ke dalam satu gereja.”—Ellen G. White, The Acts of the Apostles, ms. 27, 28.

Suruhan Agung itu adalah jelas: “‘pergilah, jadikan semua bangsa murid-Ku’” (Mat. 28:19, AVB). Oleh itu, ia pasti mengenai pergi kepada orang lain, terutamanya bangsa lain.

“Suruhan Injil adalah piagam misionari dalam kerajaan Kristus yang agung. Para murid harus bekerja dengan sungguh-sungguh untuk menarik jiwa-jiwa, memberikan undangan belas kasihan kepada semua. Mereka tidak perlu menunggu orang ramai datang kepada mereka; mereka harus pergi kepada orang ramai dengan mesej mereka.”—Ellen G. White, The Acts of the Apostles, ms. 28.

“Terdapat ramai di dunia kita yang lebih dekat dengan kerajaan Tuhan daripada yang kita sangka. Dalam dunia berdosa yang gelap ini Tuhan mempunyai banyak permata yang berharga, kepada siapa Dia akan membimbing para utusan-Nya. Di mana-mana ada orang yang akan mengambil pendirian mereka untuk Kristus. Ramai orang akan menghargai hikmat Tuhan daripada keuntungan duniawi dan akan menjadi pembawa terang yang setia. . . . Yakin bahawa halatuju Petrus adalah dalam penggenapan langsung terhadap rancangan Tuhan dan bahawa prasangka dan kekhususan mereka sama sekali bertentangan dengan roh Injil, mereka memuliakan Tuhan dengan berkata, 'Maka Tuhan juga telah memberikan pertaubatan kepada orang bukan Yahudi untuk hidup.' Oleh itu, tanpa pertikaian, prasangka telah dirobohkan, sifat kekitaan yang ditetapkan oleh adat tradisi zaman berzaman telah ditinggalkan, dan jalan dibuka untuk Injil diberitakan kepada orang bukan Yahudi..”—Ellen G. White, The Acts of the Apostles, ms. 140–142.

**Soalan Perbincangan**:

`Bagaimanakah anda mentakrifkan perkataan "misi" semasa anda menerapkannya dalam kehidupan anda sendiri?`

`Dalam cara apakah anda, setiap hari, boleh menyatakan misi dalam sikap dan tingkah laku anda? Bagaimanakah anda boleh menjadi lebih berfikiran misi dalam tugas harian anda?`

`Sejauhmanakah pentingnya kita memeriksa hati kita dan mencari kuasa dari atas untuk dibersihkan daripada prasangka terhadap mereka yang tidak seperti kita?`