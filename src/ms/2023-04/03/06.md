---
title:  Bermula Dari Tempat Anda berada
date:  19/10/2023
---

`Baca Kisah 1:8. Apakah prinsip yang Yesus kemukakan semasa melakukan kerja berkongsi atau menjadi saksi-Nya kepada dunia?`

Ini adalah prinsip yang ditetapkan oleh Yesus yang menunjukkan kepada kita bagaimana kita yang mempunyai berita baik untuk dikongsi dengan orang lain perlu bertindak sebagai pengikut-Nya. Berkongsi kebenaran bukanlah tentang meyakinkan orang lain betapa salahnya mereka, tetapi tentang berkongsi Yesus seperti yang digambarkan dalam perkhabaran tiga malaikat di dalam Wahyu 14:6–12.

Walau bagaimanapun, terdapat beberapa prinsip di dalam kata-kata Yesus dalam Kisah 1:8.

Pertama, “‘kamu akan menjadi saksi-Ku di Yerusalem’” (AVB). Seperti yang telah kita lihat (tetapi patut diulangi): kita harus menjadi saksi-Nya di tempat di mana kita tinggal secara fizikal. Ini mungkin termasuk rumah kita sendiri, gereja kita, kejiranan kita, dan komuniti kita. Kita perlu menjadi saksi-Nya terlebih dahulu di mana kita berada, di kawasan yang Dia mula-mula tempatkan kita—rumah atau tempat kerja—dan menjadi saksi-Nya kepada orang yang paling dekat dengan kita. Ia boleh menjadi keluarga rapat atau keluarga besar, anggota gereja, rakan sekerja, jiran dan masyarakat.

Kadang-kadang orang hanya berminat untuk pergi ke negeri yang jauh dan budaya asing untuk menjadi saksi-Nya. Tetapi mereka tidak memberikan kesaksian kepada orang di sekeliling mereka sekarang. Kita harus bermula di mana kita berada dan bergerak dari sana ketika Tuhan memimpin kita.

Seterusnya, “di seluruh Yudea dan Samaria, bahkan sampai ke hujung bumi” (Kisah 1:8, AVB). Sekali lagi, Yesus menegaskan realiti bahawa kesaksian melibatkan melintasi sempadan budaya. Bermula dari tempat kita berada, kita mungkin dipanggil untuk berpindah ke kawasan lain untuk mendekati kumpulan sosial, etnik dan agama yang berbeza. Jika kita tergolong dalam kumpulan etnik atau bahasa tertentu, mungkin lebih mudah bagi kita untuk memberi kesaksian kepada mereka kerana halangan budaya yang minimum untuk dilalui. Di beberapa kawasan di dunia, hanya satu puak atau suku yang terdiri daripada anggota gerejanya. Walau bagaimanapun, Suruhan Agung Yesus memberitahu kita bahawa sebagai saksi-Nya, keluar dari zon selesa kita dan melaburkan sumber kita untuk kumpulan orang sedemikian adalah penting. Mereka juga memerlukan mesej Yesus.

`Cabaran: Kenal pasti dan buat senarai kumpulan orang yang berkeperluan khas dalam komuniti anda, yang gereja tidak berusaha untuk mencapainya.`

`Cabaran Untuk Tindakan: Mulakan berdoa untuk mendapt peluang dalam masa terdekat untuk terlibat dalam misi kepada orang berkeperluan khas.`