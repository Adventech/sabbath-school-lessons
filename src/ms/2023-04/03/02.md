---
title:  Bergerak Melepasi Zon Selesa Kita
date:  15/10/2023
---

Untuk dapat menjangkau orang lain, Tuhan menghendaki kita bergerak melangkaui zon selesa kita. Keinginan untuk hanya kekal bersama dengan mereka yang sebangsa atau sejenis dengan kita boleh membawa kepada sikap mementingkan diri sendiri, malah kepada kejahatan. Bahaya ini adalah salah satu pengajaran yang diperoleh daripada kisah Babel.

`Baca Kejadian 11:1–9. Apakah niat oleh orang ramai itu? Apakah yang mereka mahu lakukan dan mengapakah Tuhan menghalangnya?`

Kisah orang-orang di Menara Babel ini menyatakan cita-cita besar mereka. Mereka merancang untuk membuat sebuah struktur monumental—sebuah kota dan menara yang tidak wujud di tempat lain di dunia: “menara yang puncaknya menanjak sampai ke langit. Mari kita cari nama bagi diri kita” (Kej. 11:4, AVB).

Berapakah kerap orang hari ini yang berusaha untuk melakukan perkara yang sama? Sama ada melalui politik, seni, perniagaan, malah agama, ia tidak penting. Ada yang mahu mencipta nama yang hebat. Akhirnya, betapa sia-sia dan tidak bermaknanya usaha mereka itu. (Lihat Pengkhotbah 2:1–11.)

Alkitab berkata dalam Kejadian 11:4 bahawa mereka ini ingin membina menara itu supaya mereka tidak berselerak di atas muka bumi. Mereka mahu bersatu atas alasan mementingkan diri sendiri. Tetapi Tuhan mempunyai rancangan yang lain.

Bangsa orang ini juga bersatu untuk melakukan kerja ini. Tetapi “Maka berfirmanlah Tuhan, ‘Sesungguhnya, jika mereka yang satu bangsa, dan sama bahasa pertuturan mereka sudah mula membuat sebegini maka apa-apa pun niat yang hendak dilaksanakan mereka tidak ada yang tidak dapat dicapai oleh mereka’” (Kej. 11:6, AVB). Rancangan bangsa yang bercita-cita tinggi ini, sebenarnya, adalah jahat.

Walaupun Kitab Suci tidak menyatakannya secara eksplisit, namun Ellen White mengatakan bahawa mereka tidak mempercayai janji Tuhan bahawa Dia tidak akan memusnahkan bumi dengan air lagi (Kej. 9:14, 15). Mereka berniat untuk membina bagi keselamatan mereka sendiri dan bukannya mempercayai Firman Tuhan. Apa pun motif utama mereka, Tuhan tahu bahawa niat mereka tidak murni tetapi dipenuhi dengan cita-cita mementingkan diri sendiri, dan oleh itu Dia menghalang mereka daripada mencapai matlamat yang mereka telah nyatakan.

`Adakah anda sebahagian daripada kumpulan atau komuniti etnik yang lebih selesa sesama di kalangan mereka sendiri? Dalam cara apakah anda mungkin terlibat dalam pergaulan dengan orang lain yang bukan sebahagian daripada kaum, etnik atau kewarganegaraan anda?`