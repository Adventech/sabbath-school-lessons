---
title:  'Misi Tuhan Kepada Kita: Bahagian 1'
date:  30/09/2023
---

### Bacaan Untuk Pelajaran Minggu Ini
Kej. 3:9–15; Kej 28:15; Exod. 29:43, 45; Mat.1:18–23; Yohanes 1:14–18; Yohanes 3:16; Yohanes 14:1–3.

> <p>Ayat Hafalan</p>
> “Tetapi Tuhan Tuhan memanggil manusia itu dan berfirman kepadanya, ‘Di manakah engkau?’” (Kejadian 3:9, AVB).

Misi mendapati asal-usul dan tujuannya hanya di dalam Tuhan. Misi ini tidak bermula dengan panggilan Abram (Kej. 12:1–4) atau dengan peristiwa Keluaran (Keluaran 12:31–42). Malah ia juga tidak bermula dengan Yesus Kristus di bumi (Mat. 1:18–25) atau dengan pegembaraan misi Paulus (Kis. 13:4–14:26). Misi ini bermula dengan Tuhan Sendiri, apabila Dia mencipta alam semesta dan kemudian mencipta manusia (Kej. 1:26, 27).

Di dalam Kitab Suci, kita melihat Tuhan yang dengan sengaja menjangkau dan ingin bersama anak-anak-Nya. Sejak awal, Dia telah menjalinkan hubungan dengan Adam dan Hawa. Walaupun selepas dosa masuk, Dia meneruskan misi-Nya, tetapi kini adalah untuk memulihkan hubungan-Nya dengan manusia. Pada akhirnya, misi Tuhan akan tercapai (Wahyu 21–22), itulah sebabnya kita harus didorong dalam kerja memberitakan Injil kekal kepada dunia (Why. 14:6, 7).

Oleh itu, asas bagi sebarang usaha misi mestilah berpusat pada hubungan dengan Pencipta dan dengan pemahaman yang betul tentang sifat dan watak misionari-Nya. Tetapi sebelum kita memahami misi Tuhan, adalah penting untuk kita lebih memahami Tuhan atas misi.

*Sila kaji pelajaran minggu untuk persediaan bagi Sabat, 7 Oktober.