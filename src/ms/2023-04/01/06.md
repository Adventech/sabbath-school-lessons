---
title:  Tuhan Yang Akan Kembali untuk Kita
date:  05/10/2023
---

`Baca Yohanes 14:1–3. Dalam cara apakah ia berkaitan dengan mesej akhir zaman yang terdapat dalam Kitab Suci?`

Semasa pelayanan-Nya di bumi, salah satu janji Kristus yang paling berharga, harapan yang diberkati, mencerminkan sekali lagi keinginan Pencipta untuk bersama kita selama-lamanya. Yesus menegaskan, “‘Aku akan kembali lalu membawa kamu ke tempat-Ku, supaya kamu tinggal di tempat Aku tinggal’” (Yohanes 14:3, ABB, diberikan penekanan).

Menurut rasul Yohanes, janji itu akhirnya akan menjadi kenyataan. “Aku mendengar suara lantang berseru dari takhta itu, ‘Sekarang Tuhan tinggal bersama-sama manusia! Dia akan hidup bersama-sama mereka dan mereka akan menjadi umat-Nya. Tuhan sendiri akan tinggal bersama-sama mereka dan menjadi Tuhan mereka.’” (Wahyu 21:3, ABB).

“Pekerjaan penebusan akan selesai. Di tempat di mana dosa melimpah, rahmat Tuhan jauh lebih melimpah. Bumi itu sendiri, ladang yang didakwa Syaitan sebagai miliknya, bukan sahaja akan ditebus tetapi ditinggikan. . . . Di sini, di mana Anak Tuhan berdiam sebagai manusiawi; di mana Raja kemuliaan telah hidup dan menderita dan mati,—di sini, apabila Dia akan membuat segala sesuatu menjadi baru, khemah Tuhan akan ada bersama manusia. . . . Dan sepanjang zaman yang tidak berkesudahan ketika umat yang ditebus berjalan dalam terang Tuhan, mereka akan memuji Dia atas Pemberian-Nya yang tidak terkata,—Imanuel, ‘Tuhan beserta kita.’”—Ellen G. White, The Desire of Ages, ms. 26.

Di sini kita dapati gambar tentang Penebusan yang paling indah. Tuhan yang bermisi akhirnya akan memenuhi keinginan-Nya untuk bersama anak-anak-Nya selama-lamanya. Sungguh ia suatu keistimewaan yang luar biasa untuk menjadi sebahagian daripada realiti ini!

Cabaran Mingguan. Sepanjang suku tajun ini anda akan dijemput untuk terlibat untuk bertindak dalam misi Tuhan. Ini akan menjadi peluang untuk melihat dan mengalami Tuhan misi itu bekerja di dalam hidup anda. Manfaatkan masa ini untuk mengadakan renungan peribadi dan bersedia untuk berkongsi apa yang telah anda pelajari dengan kelas anda setiap minggu. Selain itu, Cabaran Untuk Tindakan akan menggalakkan anda untuk meningkatkan penglibatan anda dalam misi Tuhan.

`Cabaran: Berdoa setiap hari dalam minggu yang akan datang agar Tuhan membuka hati anda untuk menjadi sebahagian daripada misi-Nya.`

`Cabaran Untuk Tindakan: Ketahui nama seseorang dalam hidup anda yang belum anda kenali—jiran, rakan sekerja, penjaga kedai, pemandu bas, janitor, dll. Mulakan berdoa untuknya setiap hari.`