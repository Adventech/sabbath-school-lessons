---
title:  Tuhan Yang Rindu Bersama Kita
date:  02/10/2023
---

`Baca Kejadian 17:7, Kejadian 26:3, dan Kejadian 28:15. Apakah fokus utama janji Tuhan kepada Abraham dan keturunannya di dalam ayat-ayat ini?`

Dalam naratif Perjanjian Lama, Tuhan terus bertindak mengikut sifat dakwah-Nya untuk memenuhi tujuan-Nya. Sebagai contoh, selepas Banjir, orang Babel memutuskan untuk berkumpul di satu tempat untuk membina sebuah kota dan menara yang akan mencapai langit. Tuhan campur tangan, mengelirukan bahasa mereka dengan matlamat untuk menyerakkan mereka ke seluruh dunia (Kej. 11:1–9). Dia kemudiannya meluaskan misi-Nya, memanggil Abram (yang kemudiannya menjadi Abraham) untuk menjadi saluran berkat-Nya kepada seluruh dunia (Kej. 12:1–3). Janji Tuhan kepada Abraham dan keturunannya berlipat ganda, tetapi satu yang muncul di atas segalanya. Beberapa kali Tuhan pada dasarnya menyatakan kepada mereka: “Aku akan menjadi Tuhan kepadamu.” “Aku akan bersama-samamu.” “Aku menyertai kamu” (lihat Kej. 17:7, 8; Kej. 26:3;  Kej. 28:15, AVB).

Ketika sejarah berlalu, Yusuf akhirnya tiba di Mesir, tetapi sebagai prasarana keselamatan kepada umat-Nya. Dalam setiap langkah pengalaman Yusuf—walaupun dalam saat yang paling sukar dalam hidupnya—Alkitab menegaskan bahawa “Tuhan menyertai” dia (Kej. 39:2, 21, 23). Beberapa generasi kemudian, dalam penggenapan misi-Nya, Tuhan kemudian mengutus Musa kepada Firaun sebagai penyelamat umat-Nya dari perhambaan Mesir. Semasa Musa “menerima tugasannya,” Tuhan berkata kepadanya: “Aku akan bersama dengan kamu” (Keluaran 3:12, AVB). Dari semasa ke semasa, Yahweh mengesahkan keinginan-Nya yang mendalam untuk bersama dengan umat-Nya.

`Baca Keluaran 29:43, 45. Apakah salah satu tujuan utama bagi khemah suci di dalam Perjanjian Lama? Tuhan memutuskan untuk bersama umat-Nya dalam cara yang berbeza. Dia menegaskan kepada Musa tentang kerinduan-Nya untuk tinggal di antara bangsa Israel di dalam pembinaan khemah suci dan penubuhan satu sistem yang dilaksanakan dan bermatlamat yang akan menunjukkan kepada prasaranan utama misi-Nya, iaitu: Yesus Kristus. “Sistem korban persembahan dan keimamatan Yahudi, yang telah ditetapkan untuk menunjukkan kepada kematian dan pekerjaan pengantaraan Kristus. Semua upacara itu tidak mempunyai makna, dan tidak ada kebaikannya selain hanya kerana ia berkaitan dengan Kristus.”—Ellen G. White, The Advent Review and Herald of the Sabbath, Disember 17, 1872.`

`Apakah cara untuk anda mengalami kehadiran Tuhan di dalam hidup anda?`