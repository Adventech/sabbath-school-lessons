---
title:  Komen Guru
date:  27/10/2023
---

#### Bahagian I: Gambaran Keseluruhan

Minggu lalu, pelajaran ini tertumpu pada panggilan Tuhan kepada manusia untuk bekerjasama dengan Dia di pekerjaan berkongsikan kasih-Nya dengan dunia. Misi ini berakar pada Penciptaan dan diulangi di seluruh Kitab Suci. Fokus pelajaran minggu ini adalah untuk berkongsi misi Tuhan. Ia bermula dengan panggilan, tetapi ia tidak berakhir di sana; tanpa tindakan berkongsi, panggilan itu tidak berguna.

1 Yohanes 4:8 menggambarkan Tuhan sebagai kasih. Di dalam surat yang sama dari Yohanes, ia menyatakan bahawa mereka yang telah menjadi saksi terhadap kasih Tuhan akan berkongsi kasih itu dengan dunia yang lebih luas. Jika apa yang orang kongsikan itu tidak menunjukkan sikap kasih, maka itu bukan sebahagian daripada misi Tuhan dan tidak sepatutnya dikongsikan. Di bawah adalah beberapa contoh perkongsian kasih Tuhan yang boleh menjadi panduan dalam apa ertinya berkongsi kasih Tuhan hari ini dengan mereka yang di sekeliling kita yang belum mengalami sepenuhnya kasih Tuhan di dalam kepenuhannya.

#### Bahagian II: Ulasan

Tempat terbaik untuk bermula apabila mempelajari mengenai berkongsikan kasih Tuhan adalah di dalam Injil. Apabila Tuhan menjelma ke bumi dalam bentuk Yesus, Penjelmaan-Nya adalah contoh paling mendalam dan terbaik tentang kasih. Walaupun jelas sekali bahawa tiada seorang pun di antara kita dapat meniru penjelmaan dalam ketepatannya, namun kita dipanggil untuk mengikuti teladan yang ditunjukkan oleh Yesus, terutamanya dalam cara Dia berhubungan dengan orang lain dan menunjukkan kasih. Malah pembacaan sepintas lalu terhadap Injil dengan cepat menyatakan tema berulang yang diterangkan mengenai Yesus. Tema ini membantu kita menilai cara kita berkongsikan kasih Tuhan.

Yesus mempunyai belas kasihan, sama ada terhadap individu yang memerlukan atau terhadap segenap kumpulan masyarakat. Kadang-kadang belas kasihan ini menyebabkan Yesus menyentuh dan menyembuhkan seseorang (Lukas 5:12, 13), kadang-kadang ia membawa Dia untuk memberi makan orang ramai secara kreatif (Yohanes 6:1-14), dan kadang-kadang ia menghasilkan perkataan atau cerita yang baik (Mat. 19:14). Belas kasihan dan perkongsian dalam misi Tuhan tidak dapat dipisahkan. Jika setelah direnungkan, kita tidak mendapati banyak detik belas kasihan dalam kehidupan kita atau aktiviti gereja kita maka kita mesti menilai semula bagaimana, atau malah jika kita mahu berkongsi dalam misi Tuhan.

Yesus juga mencari orang yang terbuka untuk menerima berkat. Apabila berkongsi dalam misi Tuhan, kita harus mengikuti teladan-Nya. Ia adalah satu keistimewaan kita untuk mencari mereka di dalam komuniti kita yang diabaikan dan secara kreatif berkongsi kasih Tuhan dengan mereka. Pelayanan ini akan mengikut jejak langkah Yesus dan memenuhi apa yang Dia kehendaki, seperti yang ditunjukkan dalam Matius 25:31-46. Yesus adalah mengenai memperbaiki hubungan yang rosak dan menghabiskan sebahagian besar masa-Nya di bumi dalam memulihkan hubungan yang terputus. Sementara kita semua adalah salah, mereka yang telah mengalami kasih dan pengampunan Yesus berhutang kepada seluruh dunia untuk menunjukkan kasih dan pengampunan ini. Pernyataan ini adalah sebahagian daripada maksud berkongsi dalam misi Tuhan.

Para sarjana sering berdebat sama ada kebimbangan utama Yesus adalah bekerja di kalangan orang Yahudi atau dengan dunia yang lebih luas. Ada yang berpendapat bahawa kerana Yesus menghabiskan sebahagian besar masa-Nya bersama orang Yahudi dan menyuruh murid-murid-Nya melakukan perkara yang sama, sekurang-kurangnya semasa Dia bersama mereka, maka orang Yahudi telah menjadi tumpuan utama-Nya (Mat. 15:24). Terdapat beberapa kebenaran mengenai idea ini, tetapi terdapat banyak kejadian di mana Yesus menunjukkan bahawa kasih-Nya adalah untuk lebih daripada sekadar orang Yahudi. Beberapa kali Dia memetik naratif Perjanjian Lama yang menonjolkan iman orang bukan Yahudi, seperti kisah janda Zarefat, Naaman, dan Ratu Syeba (Lukas 4:24-27, Mat. 12:42). Yesus menghabiskan masa di luar Yudea bersama orang bukan Yahudi, termasuk beberapa malam di kota Samaria (Yohanes 4:40) dan lawatan ke wilayah Tirus dan Sidon (Markus 7:24), apatah lagi wilayah Dekapolis, yang penduduknya bukan Yahudi (Markus 7:31-36).

Yesus menjalani misi dan kasih yang mencabar pemikiran sempit ramai umat-Nya pada zaman-Nya. Dengan menunjukkan kasih ini dan menjalankan misi-Nya, Yesus menetapkan pentas untuk apa yang akan berlaku selepas Dia mati, bangkit semula, dan naik ke syurga. Yesus menjangkakan bahawa mereka yang telah mengikut Dia semasa zaman-Nya di bumi akan mengalami kasih-Nya sedemikian rupa sehingga mereka akan membawa pengalaman itu ke dunia yang lebih luas. Dalam konteks kehidupan berpengasihan ini, Yesus telah membuat panggilan terkenal dalam Matius 28:18-20, dengan memerintahkan murid-murid-Nya untuk pergi ke dunia. Amanat ini bukan sekadar satu panggilan misi tetapi panggilan untuk mengajar, menjadikan murid, dan berkongsi kasih Tuhan, yang telah dialami oleh setiap murid secara peribadi. Kita tidak dipanggil untuk berkongsi misi Tuhan sebelum kita tertebih dahulu mempunyai peluang untuk mengenali Tuhan dan mengalami kasih-Nya. Barulah kita ada sesuatu yang patut dikongsikan.

Satu lagi bahagian penting dari Kitab Suci yang berguna untuk dibaca mengenai perkongsian Tuhan kasih ialah kitab Kisah. Walaupun Alkitab kita sering memberikan judul pada buku ini sebagai Kisah Para Rasul, namun adalah lebih tepat untuk menamakannya Kisah Roh Kudus. Kitab ini penuh dengan perkongsian antara Roh Kudus dan agen manusia. Sama seperti dalam Injil, kita dapati orang yang mempunyai pengalaman yang indah dengan Yesus, yang tidak mahu menyimpan pengalaman itu untuk diri mereka sendiri dan diberi kuasa oleh Roh Kudus untuk berkongsi kasih ini jauh dan luas.

Seperti yang dinyatakan sebelum ini di dalam pelajaran ini, misi sentiasa berupa jalan dua hala di mana semua yang terlibat boleh belajar sesuatu daripada satu sama lain. Kitab Kisah mengingatkan kita bahawa kita sebagai manusia tidak mengambil tempat Tuhan. Tuhan, melalui Roh, pergi ke mana-mana mendahului kita. Kebenaran Alkitab ini menawarkan beberapa implikasi yang patut kita renungkan dengan bijak.

Pertama, jika Roh telah pergi mendahului kita, kita harus mengharapkan untuk melihat beberapa manifestasi Roh sebaik sahaja kita tiba. Petrus mengalami realiti ini dalam pertemuannya dengan Kornelius (Kis. 10-11:1-18). Akibatnya, Petrus menyedari bahawa Tuhan bukan sahaja sudah ada sebelum dia tiba  di situ tetapi dia juga mempunyai sesuatu untuk dipelajari daripada Kornelius tentang kasih Tuhan. Dalam banyak cara, kisah Petrus dan Kornelius adalah tentang pertumbuhan Petrus yang berterusan dalam memahami Tuhan, sama seperti tentang Kornelius dan keluarganya. Apabila kita pergi untuk mengambil bahagian dalam misi Tuhan, kita tidak boleh pergi dengan sikap angkuh atau terlalu yakin, seolah-olah kita tidak dapat belajar daripada mereka yang datang kepada kita untuk mencari pencerahan. Sebaliknya, kita pergi keluar mengharapkan untuk melihat Roh yang sudah sedia bekerja dalam cara yang kita boleh bekerjasama.

Kedua, kita ada sesuatu untuk dikongsikan. Sementara Roh berada di hadapan kita, Dia juga bekerjasama dengan kita. Kita masing-masing mempunyai suatu cerita atau kesaksian yang unik mengenai perjalanan kita dengan Yesus. Cerita kita itu perlu dikongsikan. Dalam proses itu, melalui cerita kita, kita mungkin mencetuskan dalam hati seseorang satu pandangan baru tentang Tuhan atau mendorong dalam dirinya satu keinginan baru untuk mengikuti Juruselamat. Dorongan ini berpunca daripada kita yang menunjukkan kasih Tuhan melalui perkataan dan perbuatan kita. Kerana hubungan yang sihat adalah teras kepada apa yang Tuhan kehendaki untuk kita, Dia sering menunggu, atau mengehadkan wahyu-Nya, sehinggalah seorang pengikut-Nya akan hadir untuk berkongsi satu berita baik. Oleh itu, adalah menjadi kewajipan kepada kita untuk mengiktiraf keistimewaan ini, selaras dalam doa dengan mereka yang Tuhan sudah bekerja bersama, berusaha untuk berkongsi kisah Tuhan dengan mereka pada setiap peluang.

#### Bahagian III: Penerapan Hidup

Sementara para pemimpin gereja sering cuba untuk memotivasikan orang ramai untuk misi, adalah penting untuk menyedari bahawa terdapat beberapa perkara mudah yang boleh kita lakukan dalam menilai diri kita sendiri dan keupayaan gereja tempatan kita untuk mengambil bahagian dalam misi Tuhan. Perkara mudah ini, apabila dilakukan dengan sengaja, boleh mengubah kita secara radikal ke arah menjiwai sikap rendah hati dan ke arah membuat perubahan dalam gereja yang membawa kita untuk menjadi lebih tertumpu kepada keperluan dunia yang lebih luas.

Secara individu, kita mesti mengambil masa secara berkala untuk menilai kembali diri sendiri. Perbuatan ini memerlukan kejujuran diri yang sesungguh-sungguhnya, yang kita semua berjuang dengan kerap. Kita masing-masing mesti bertanya kepada diri sendiri, Adakah saya mengalami kasih Tuhan pada akhir-akhir ini? Jika saya tidak mengalaminya, mengapa tidak? Jika anda pernah mengalaminya, maka tanya diri anda soalan berikut: Adakah saya telah berkongsi kasih yang saya alami itu dengan dunia yang lebih luas? Soalan mudah ini, apabila ditanya dengan ikhlas, boleh menjadi sangat berkesan.

Secara bersekutu, gereja boleh bertanya soalan yang sama. Adakah gereja berupa satu tempat di mana ahli masyarakat mengalami hadirat Tuhan? Jika Tuhan dialami hadirat-Nya dalam komuniti, adakah gereja mengongsikan realiti itu dengan masyarakat yang lebih luas di sekeliling mereka? Sebaik sahaja gereja mengambil kira situasi itu, mereka boleh membuat rancangan susulan untuk bergerak ke arah sama ada mengalami Tuhan dengan cara yang baru atau secara aktif mengambil apa yang telah mereka alami dan berkongsi dengan kumpulan masyarakat yang lebih luas.

Peringatan berkala (melalui khutbah, cerita kanak-kanak, buku, dan artikel) tentang keperluan dunia adalah penting. Sama seperti yang Yesus lakukan dengan murid-murid-Nya, Tuhan lakukannya juga dengan kita hari ini. Tuhan mahu kita menjadi warga global yang berfikir di luar keperluan kita sendiri. Kita harus menginginkan agar kasih Tuhan dikongsikan dengan semua manusia, dan kita harus secara aktif mengejar cara untuk mewujudkannya. Bagi sesetengah orang, kebenaran ini bermakna mengalihkan sebahagian daripada sumber kewangan mereka ke arah misi yang disengajakan. Bagi orang lain pula, kebenaran ini bermakna membuka diri mereka kepada panggilan daripada Tuhan yang mungkin melibatkan perpindahan ke lokasi yang baru, sama ada di negara mereka yang sama atau di seluruh dunia. Kenapa? Kerana Tuhan telah meminta setiap daripada kita untuk berkongsi kisah dan bakat kita dengan orang yang sangat memerlukan untuk melihat demonstrasi kasih sayang Tuhan. Tidak kira apa yang Tuhan panggil untuk anda lakukan, ingatlah bahawa anda harus tetap terbuka untuk diberkati semasa anda berkongsi dan bahawa Tuhan sudah ada di hadapan anda.