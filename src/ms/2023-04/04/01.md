---
title:  Mengongsikan Misi Tuhan
date:  21/10/2023
---

### Bacaan Untuk Pelajaran Minggu Ini
Kejadian 18; Yakobus 5:16; Rom. 8:34; Heb. 7:25; Kej. 19:1–29; Kej 12:1–9.

> <p>Ayat Hafalan</p>
> “Inilah perintah baru yang Kuberikan kepadamu: Kasihilah satu sama lain. Sebagaimana Aku telah mengasihimu, kasihilah sesama sendiri. Daripada sikapmu yang saling mengasihi itu, semua orang akan tahu bahawa kamu murid-Ku.” (Yohanes 13:34, 35, AVB).

Sejak dari mula, Abraham mahu digunakan oleh Tuhan untuk misi. Sebagai contoh, hakikat ini boleh dilihat dalam Kejadian 18, apabila Tuhan memberi amaran kepadanya tentang apa yang akan berlaku kepada Sodom dan Gomora. “Sesungguhnya, Tuhan Tuhan tidak akan melakukan sesuatu tanpa menyingkapkan rahsia-Nya kepada para nabi, hamba-hamba-Nya” (Amos 3:7, AVB). Dalam kisah Sodom dan Gomora itu, “para nabi, hamba-Nyai” itu adalah Abraham.

Abraham sedang berehat pada suatu waktu panas ketika dia melihat tiga orang pengembara. “Abraham telah melihat di dalam tetamunya hanya tiga orang pengembara yang letih, dia tidak menyangka bahawa di antara mereka ada Seorang tanpa berdoa yang boleh disembahnya.”—Ellen G. White, Patriarchs and Prophets, ms. 138, 139.

Namun demikian, tidak lama kemudian Abraham terlibat secara peribadi dalam misi Tuhan. Penglibatan beliau, seperti yang dinyatakan dalam bab ini, adalah untuk berdoa dan menjadi pengantara bagi penduduk Sodom dan Gomora.  Iaitu, dia mahu melihat sama ada, manalah tahu, penduduk di kota itu, disebalik keadaan diri mereka sendiri, namun masih boleh diselamatkan. Dari satu segi, jika itu bukan misi itu—apakah itu?

Pada sepanjang bab ini, tiga sifat rohani Abraham yang hebat didedahkan: ramah mesra, kasih sayang, dan doa—kualiti yang boleh membantu dalam misi juga.

*Sila kaji pelajaran minggu untuk persediaan bagi Sabat, 28 Oktober.