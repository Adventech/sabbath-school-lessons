---
title:  Pemberian Keramahan
date:  22/10/2023
---

`Baca Kejadian 18:1–15. Apakah unsur-unsur keramahan yang ditunjukkan dalam sambutan Abraham kepada tetamunya?`

Abraham sedang duduk di pintu khemahnya pada hari yang bercuaca panas. Tingkah laku ini adalah luar biasa. Pada masa itu pada musim panas, apabila matahari berada di puncaknya, semua orang mencari tempat berteduh dan angin segar. Tetapi, mungkin, Abraham menahan kepanasan itu untuk membantu sesiapa sahaja yang akan lalu di situ?

Semasa berada di situ, dia melihat tiga orang pengembara. Kemungkinan besar pada kebiasaannya adalah untuk menawarkan layanan kepada orang yang tidak dikenali. Inilah sebabnya mengapa inisiatif pertemuan itu adalah dari Abraham: dalam ayat dia berlari ke arah mereka dari pintu khemahnya. Maksudnya, dan perkara ini penting: Abraham telah mengambil inisiatif untuk bertemu dengan mereka sebelum mereka datang kepadanya.

“ ‘Biarlah saya mengambil air untuk membasuh kaki tuan-tuan. Silakan tuan-tuan melepaskan lelah di bawah pokok ini. Saya akan menghidangkan makanan sekadarnya, supaya tuan-tuan mendapat tenaga untuk meneruskan perjalanan. Tuan-tuan sudah menghormati saya dengan sudi singgah di tempat kediaman saya ini.’ Mereka menjawab, ‘Terima kasih kerana kebaikanmu. Kami akan singgah.’ ” (Kej. 18:4, 5, ABB).

Abraham sedar tentang misinya, iaitu untuk berkongsi dengan semua orang pengetahuan tentang Tuhan di dunia yang diselubungi kekafiran, penyembahan berhala dan politeisme. Seperti yang dapat kita lihat dalam kejadian ini, cara paling segera beliau untuk memenuhi misinya adalah melalui layanan mesra terhadap orang yang tidak dikenali ini, yang nampaknya baru sahaja muncul dari tempat yang jauh jauh.

Sementara itu, “keluarga besar Abraham terdiri daripada lebih daripada seribu jiwa, ramai di antara mereka adalah ketua keluarga dan tidak sekadar sedikit tetapi mereka baru bertaubat daripada kekafiran. Rumah tangga sebegini memerlukan pimpinan tangan yang tegas untuk menerajui. Tiada kaedah yang lemah dan goyah akan memadai. . . . Pengaruh Abraham meluas di luar rumah tangganya sendiri. Di mana sahaja dia mendirikan khemahnya, dia mendirikan di sebelahnya mezbah untuk korban dan penyembahan. Apabila khemah itu dipindahkan, mezbah tetap ada; dan ramai orang Kanaan yang mengembara, yang pengetahuannya tentang Tuhan telah diperoleh dari kehidupan Abraham hamba-Nya, akan berhenti di mezbah itu untuk mempersembahkan korban kepada Yehuwa.”—Ellen. G. White, Education, ms. 187.

Sejak dari mula lagi, Abraham memahami bahawa Tuhan telah memanggilnya untuk misi dan bahawa dia pergi ke Tanah Perjanjian bukanlah untuk bercuti tetapi untuk menjadi berkat kepada orang-orang di sekelilingnya dan, melalui benihnya, kepada dunia.

`Apakah prinsip keramahan Abraham yang boleh anda contohkan dalam kehidupan anda sendiri?`