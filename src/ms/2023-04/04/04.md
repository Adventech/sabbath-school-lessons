---
title:  Semangat Abraham Pada Doa
date:  24/10/2023
---

`Baca Kejadian 18:23–32 dan Yakobus 5:16. Apakah yang harus diajarkan kepada kita tentang kuasa doa syafaat?`

Perbualan di antara Abraham dan Tuhan berupa suatu jenis (type), representasi, doa syafaat. Abraham disampaikan dalam bab ini sebagai pemberi syafaat di hadapan Tuhan untuk orang Sodom dan Gomora. Dia merayu untuk mereka, bagi pihak mereka; iaitu, dia dalam cara bertindak sebagai jenis, simbol, kepada Yesus sebagai Pengantara kita di hadapan Bapa. Misi kita hari ini akan berjaya hanya jika kita meneruskan dengan doa seperti ini.

Abraham telah belajar untuk menyayangi penduduk Sodom, Gomora dan kota-kota lain yang berdekatan. Itulah sebabnya doanya jujur dan ikhlas. Dia sudah berperang melawan beberapa raja yang telah mengalahkan raja-raja Sodom dan Gomora. Selepas kemenangan Abraham, Bera, Raja Sodom, datang menemui Abraham dengan Melkisedek. Bera meminta agar rakyatnya pulang ke rumah mereka: “‘Kemudian Raja Sodom bertitah kepada Abram, “Ambillah barang jarahan itu, tetapi sudilah kembalikan semua orang beta’” (Kej. 14:21, ABB). Ini adalah tanda kasih sayang raja ini kepada rakyatnya. Oleh kerana salah satu ciri-ciri Abraham yang besar adalah kasih, dia mengasihi raja-raja Sodom dan Gomora, dan dia berdoa untuk mereka dan rakyat mereka. “Cinta untuk jiwa-jiwa yang binasa mengilhami doa Abraham.”—Ellen G. White, Patriarchs and Prophets, ms. 140.

Abraham menunjukkan kerendahan hati dan ketabahan dalam doanya. Sebaik sahaja Tuhan menerima permintaan pertama iaitu untuk menyelamatkan kota itu sekiranya terdapat 50 orang soleh yang tinggal di sana, dia meneruskan syafaatnya.

Misi kita tidak akan berjaya tanpa doa, iaitu doa syafaat. Selepas bertemu seseorang, selepas memberikan khutbah atau pembelajaran Bible, kita mesti berdoa untuk orang yang pernah kita hubungi itu. Tuhan memperhatikan doa ini dalam menyentuh hati orang yang telah kita hubungi. Bukan kata-kata atau kefasihan kita yang akan mengubah kawan atau kenalan kita—ia adalah pekerjaan Roh Suci. Itulah sebabnya dalam mana-mana misi di mana kita terlibat, kita mesti berdoa untuk setiap orang secara individu.

`Baca Roma 8:34 dan Ibrani 7:25. Apakah yang dikatakan oleh ayat ini kepada kita tentang apa yang Yesus lakukan untuk kita dan bagaimanakah kebenaran ini boleh membantu kita memahami dengan lebih baik peranan kita sendiri sebagai penyampai doa syafaat bagi orang lain?`