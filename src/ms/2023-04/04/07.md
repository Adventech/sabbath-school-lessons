---
title:  Kajian Tambahan
date:  27/10/2023
---

“Kasih kepada jiwa-jiwa yang binasa telah mengilhami doa Abraham. Walaupun dia membenci dosa kota yang merosot itu, namun dia menghendaki agar orang berdosa dapat diselamatkan. Minatnya yang mendalam terhadap Sodom menunjukkan keresahan yang patut kita rasakan terhadap orang yang tidak bertaubat. Kita harus menghargai kebencian terhadap dosa, tetapi kasihan dan cinta kepada orang yang berdosa. Di sekeliling kita terdadat jiwa-jiwa yang sedang menurun ke dalam kehancuran yang tidak ada harapan, sama dahsyatnya seperti yang telah menimpa Sodom. Setiap hari pinu kasihan bagi sesetengah orang akan ditutup. Setiap jam ada yang berlalu di luar jangkauan belas kasihan. Di manakah suara amaran dan permohonan untuk meminta orang berdosa dapat melarikan diri dari azab yang menakutkan ini? Di manakah tangan yang dihulurkan untuk menariknya kembali dari kehancuran? Di manakah mereka yang dengan kerendahan hati dan iman yang teguh merayu kepada Tuhan untuknya?

“Semangat Abraham adalah semangat Kristus. Anak Tuhan sendiri adalah Pemberi Syafaat yang agung bagi pihak orang berdosa. Dia yang telah membayar harga untuk penebusan mereka mengetahui nilai pada jiwa manusia. Dengan antagonisme terhadap kejahatan seperti yang hanya wujud dalam sifat yang murni tanpa noda, Kristus menyatakan kepada orang berdosa mengenai satu kasih yang hanya dapat dibayangkan oleh kebaikan yang tidak terbatas. Dalam penderitaan penyaliban, Dia sendiri dibebani dengan beratnya dosa oleh seluruh dunia, Dia berdoa untuk penghina dan pembunuh-Nya, ‘Ya Bapa, ampunilah mereka! Mereka tidak mengetahui apa yang dilakukan oleh mereka.’ Lukas 23:34.”—Ellen G. White, Patriarchs and Prophets, ms 140.

“Abraham dihormati oleh pelbagai bangsa di sekelilingnya sebagai seorang raja yang perkasa dan seorang ketua yang bijaksana dan berkebolehan. Dia tidak menutup pengaruhnya daripada jirannya. Kehidupan dan tabiatnya, yang ternyata jauh berbeza dengan para penyembah berhala, telah memberikan pengaruh yang memihak kepada iman yang benar. Kesetiaannya kepada Tuhan tidak tergoyah, sementara keramahan dan kebaikannya mengilhami keyakinan dan persahabatan serta kebesarannya yang tidk terkesan telah meraih penghormatan dan penghargaan.”—Patriarchs and Prophets, ms.  133, 134.

**Soalan Perbincangan**:

`Apakah contoh lain dari Kitab Suci yang menunjukkan kepada kita seorang individu yang memenuhi panggilan misinya? Bagaimanakah dengan Yohanes Pembaptis? Adakah anda akan menganggapnya berjaya?`

`Baca Kejadian 19:30–36. Apakah yang hal ini beritahu kepada kita tentang watak beberapa orang yang diselamatkan dari Sodom?`

`Apakah pengajaran lain yang boleh kita ambil daripada teladan Abraham mengenai misi dan bagaimanakah ia dilaksanakan?`

`Fikirkan tentang ini: Adakah anda akan menganggap syafaat Abraham untuk Sodom dan Gomora berjaya atau gagal?`