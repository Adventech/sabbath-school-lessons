### Berhenti Bercakap dan Mula Melakukan Sesuatu!

Bertahun-tahun yang lalu, salah satu majalah Adventist kita telah menerbitkan satu perumpamaan tentang paya yang mengerikan. Ketika orang ramai melalui jalan yang melewati paya itu, mereka sering terperangkap dan temggelam ke dalam paya itu. Tangisan mereka meminta pertolongan kedengaran di seluruh kampung berhampiran. Keadaan itu sangat teruk.

Para penduduk kampung mengadakan mensyuarat. Malah, mereka mengadakan banyak mesyuarat se kampung. Pelbagai teori dan kertas kerja dibentangkan dengan menganalisa punca dan kadangkala juga mencadangkan penyelesaian. Tetapi tiada apa-apa yang pernah dilakukan melainkan terus bertemu dan berbincang. Selama bertahun-tahun, perbincangan berterusan. Orang ramai menulis disertasi mengenai topik tersebut. Pensyarah jemputan dibawa masuk. Jualan umum diadakan untuk mengumpul wang supaya makanan dapat disediakan kepada mereka yang berkorban berjam-jam untuk duduk dalam mesyuarat itu. Akhirnya, wang dikumpul untuk telah berjaya membina sebuah bilik mesyuarat kalis bunyi supaya laungan orang yang tenggelam dan mati di paya itu tidak mengganggu perbincangan yang sedang berjalan. Tetapi tiada siapa yang melakukan apa-apa untuk membantu mereka yang berada dalam kesusahan. Tiada siapa yang melakukan apa-apa untuk cuba menghalang lebih ramai orang daripada tenggelam di paya. Mereka hanya bercakap.

Gereja secara keseluruhan dan kelas Sekolah Sabat anda khususnya tidak mahu menjadi seperti orang di kampung itu. Kita sayangkan masa kita bersama untuk berdoa, berfikir, berkongsi dan berbincang. Tetapi kita ingin melampaui hal ini dan sebenarnya melakukan sesuatu untuk, dan dengan orang di sekeliling kita. Kita mahu membuat perubahan dalam komuniti kita dan di seluruh dunia. Kita mahu kerja itu selesai, dan kita mahu Yesus kembali.

Panduan Pelajaran Sekolah Sabat Dewasa pada  suku tahun ini direkabentuk untuk menumpukan perhatian pada keluar ke sana dan melakukan sesuatu. Kita akan mempelajari banyak kisah dari Alkitab yang menakjubkan. Kita akan membaca tentang pengalaman dan ilustrasi yang menarik. Kita akan belajar tentang sumber yang ada untuk membantu kita menghubungi jiran kita (terutama kepada mereka yang tidak mempunyai latar belakang Kristian). Tetapi itu hanya akan menjadi cara untuk memberikan gambaran dan dorongan kepada kita. Fokus sebenar, hati sebenar, setiap pelajaran ialah perkara yang akan dikongsi pada hari Khamis setiap minggu—satu cabaran untuk keluar dan benar-benar melakukan sesuatu.

Kita akan berkongsi pandangan teologi dan menyediakan alat serta idea untuk anda bekerjasama. Setiap bahagian pelajaran pada hari Khamis akan mengeluarkan satu perkembangan cabaran yang teliti. Ia akan bermula dengan perkara yang mudah dan apabila suku tahun ini berlalu, maka akan ada peningkatan yang halus (dan tidak begitu halus) dalam cabaran. Matlamatnya ialah agar setiap daripada kita akan menyahut cabaran itu, berdoa agar Roh Kudus membimbing kita, menerapkan apa yang telah kita pelajari dan kemudian meluangkan masa beberapa minit dalam minggu berikutnya untuk membincangkan bagaimana ia berlaku. Ini bukanlah masa untuk bermegah, tetapi masa untuk berkongsi— tentang perkara yang berjalan dengan baik dan apa yang tidak berjalan dengan baik. Sambil kita berkongsi bersama maka kelompok kita akan menjana idea. Senarai doa akan bertambah (peribadi dan kolektif).

Akhirnya, adalah menjadi hasrat kami agar suku tahun ini akan diingati, tetapi bukan untuk pemikiran yang tidak dapat dilupakan, cerita yang menarik, atau konsep teologi yang mendalam. Hal seperti ini mungkin ada— dan jumlah yang banyak. Tetapi adalah keinginan kami bahawa kita semua akan melihat kembali pada suku tahun ini sebagai masa ketika Roh Kudus mengambil usaha kita yang rendah hati dan melakukan mukjizat misi demi kehormatan dan kemuliaan nama-Nya.

Pusat Misi Global pertama kali telah ditubuhkan oleh General Conference pada tahun 1980. Ia beroperasi di bawah arahan General Conference Office of Adventist Mission. Pada masa ini terdapat enam pusat. Tujuannya ialah untuk membantu gereja dengan lebih berkesan untuk memulakan kumpulan orang percaya baru di kalangan kumpulan orang bukan Kristian utama di dunia.

_Pada masa penulisan bahan ini, para pengarah pusat ini (Petras Bahadur, Richard Elofer, Kleber Gonçalves, Clifmond Shameerudeen, Doug Venn, Greg Whitsett), dibantu oleh Gary Krause (pengarah, Adventist Mission), Homer Trecartin (pengarah bersara, Global Mission Centers) dan Jeff Scoggins (pengarah perancangan Global Mission), secara kolektif mereka telah menulis bahan Pelajaran Sekolah Sabat Dewasa ini. Untuk maklumat lanjut, sila layari www.GlobalMissionCenters.org_