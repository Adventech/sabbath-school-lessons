---
title:  'Alasan Kita: Keberatan'
date:  31/10/2023
---

Pengalaman Yunus di dalam perut ikan (lihat Yunus 2) adalah satu pernyataan dramatik tentang kasih dan belas kasihan Tuhan, dan doa Yunus menyatakankan bahawa dia tidak terlepas daripada mesej kasih Tuhan. Tetapi hanya kerana dia telah mengalami satu pertemuan yang luar biasa dengan Tuhan tidak bermakna bahawa tabiat pemikiran atau sikap lamanya akan mudah berubah, walaupun akhirnya dia telah pergi ke Niniwe.

`Baca Yunus 3. Bagaimanakah orang ramai telah bertindak balas terhadap apa yang Yunus khabarkan? Apakah pengajaran yang terdapat di sana untuk kita tentang kesaksian?`

Apa pun perasaan peribadi Yunus tentang orang Niniwe, dia memberitakan apa yang Tuhan perintahkan kepadanya, dan hasilnya sangat menakjubkan. Penduduk Niniwe telah tergerak untuk bertaubat! Ya, Yunus terpaksa melalui banyak perkara, untuk melakukan apa yang dia tidak mahu lakukan, tetapi apabila dia melakukannya, Tuhan telah dimuliakan.

Dengan demikian, misi Tuhan telah dibawa maju ke hadapan oleh mereka yang sanggup berkorban, walaupun berat hati. Nilai kita haruslah i memberi laluan kepada keutamaan Tuhan untuk mereka yang hilang. Seperti Yunus, kadangkala kita mempunyai prasangka yang menghalang kita daripada menghubungi seseorang atau mana-mana kumpulan.

Di dalam hal kita menghadapi prasangka memerlukan kita untuk memiliki kerendahan hati. Misi juga memerlukan masa dan tenaga emosi. Mengambil kira dalam kehidupan orang lain dan benar-benar menjaga mereka boleh menjadi sesuatu yang membebankan. Pada zaman ketika kita tertekan dalam mengikuti kehidupan dan masalah kita sendiri, memberikan sokongan emosi boleh kelihatan terlalu meletihkan.

Akhir sekali, terlibat dalam misi sering memerlukan kita mengubah perasaan kita dan menggunakan wang kita. Sama ada berkaitan dengan menyediakan penjagaan untuk orang ramai, membeli risalah dan bahan penjangkauan, atau membayar perkhidmatan atau kemudahan dalam meluangkan masa untuk satu pekerjaan misi, terdapat perbelanjaan yang berkaitan dengan misi. Walau apa pun bentuknya, kerja misi memerlukan pengorbanan.

Berita baiknya ialah di sebalik keserbakekurangan Yunus, Tuhan bekerja dengan penuh kuasa dalam membawa orang Niniwe kepada pertaubatan. Malangnya, Yunus tidak berkongsi bersama di dalam berkat sukacita syurga.

`Apakah pengorbanan yang Tuhan minta untuk anda lakukanâ€”atau bersedia untuk lakukanâ€”demi berkongsi kasih-Nya dengan orang lain? Sejauh manakah anda percaya sepenuhnya bahawa Dia akan memenuhi janji-Nya untuk mengembangkan kehidupan anda melalui pengorbanan?`