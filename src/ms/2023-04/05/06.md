---
title:  Di Sini Aku, Utuslah Aku
date:  02/11/2023
---

Kisah Yunus lebih daripada suatu yang menakjubkan. Hakikat bahawa Tuhan dapat menyelamatkan orang Niniwe di sebalik lemehana pada kesaksian Yunus adalah satu peringatan yang nyata bahawa peranan kita hanyalah untuk menjadi saluran bagi Tuhan, yang satu-satunya boleh menginsafkan dan mengubah hati. Ia adalah peringatan bahawa Tuhan hanya mencari utusan yang rela dan rendah hati yang akan mengikuti arahan-Nya.

`Baca Yesaya 6:1–8. Apakah idea utama yang dinyatakan di dalam ayat ini?`

Panggilan itu ada. Tuhan sedang mencari sukarelawan yang bersedia. Kita harus menyahut seruan itu dengan tunduk kepada kepimpinan-Nya, mendengar suara-Nya dan kemudian memilih untuk mematuhi apa sahaja yang Dia suruh.

Kisah Yunus juga menyatakan kasih Tuhan kepada orang yang tinggal di mana kasih-Nya tidak dirasai dan suara-Nya tidak didengarkan. Sama seperti Tuhan mengasihani Niniwe, Dia mengasihani berjuta-juta penduduk kota hari ini, di mana bangunan menggantikan pokok dan bunga dan bunyi bising yang berterusan menjadikan sukar untuk diam dan mendengar. Mengenai Niniwe Tuhan berkata, mereka “tidak tahu membezakan antara tangan kanan daripada tangan kiri" (lihat Yoh. 4:11, AVB). Tuhan memerlukan para rasul yang sudi membawa khabar pengharapan-Nya kepada mereka yang diliputi kesibukan dan keburukan hidup.

`Yesaya telah mendengar satu suara berseru, “Siapa yang akan pergi?” Apakah jawapan anda?`

`Cabaran: Pada helaian kertas kosong atau dalam jurnal doa anda, buat senarai 10 orang yang anda kenali yang bukan orang yang beriman. Kita akan memanggil mereka "murid" anda. Senaraikan mereka mengikut nama jika boleh. Simpan senarai ini dekat dengan anda dan pada selebih suku tahun ini, berdoa setiap hari untuk setiap 10 murid anda. Berdoalah agar Tuhan membantu anda menjadi kawan biasa dengan mereka yang dikenali. Berdoalah agar anda dapat mengembangkan persahabatan yang lebih mendalam, lebih erat dan percaya dengan rakan biasa anda. Semasa anda mengeratkan hubungan anda, lihat dan dengar dengan teliti supaya anda boleh mengenal pasti keperluan khusus, pnderitaan dan kesakitan mereka. Kemudian berdoalah agar Tuhan pertemukan mereka di tempat yang memerlukan.`

`Cabaran Untuk Tindakan: Pilih satu kota yang berhampiran anda serta kota di bahagian lain di dunia ini. Mulakan berdoa untuk orang yang tinggal dan bekerja di setiap kota itu. Mintalah agar Tuhan membangkitkan satu kewujudan Adventist yang kuat yang boleh berkongsi kebenaran seperti yang kita ketahui—kebenaran tentang kedatangan Yesus yang tidak lama lagi.`