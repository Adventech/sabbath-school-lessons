---
title:  'Alasan Kita: Konfrontasi Yang Tidak Menyenangkan'
date:  01/11/2023
---

â€œ"Ya TUHAN, bukankah telah kukatakan itu, ketika aku masih di negeriku? Itulah sebabnya, maka aku dahulu melarikan diri ke Tarsis, sebab aku tahu, bahwa Engkaulah Tuhan yang pengasih dan penyayang, yang panjang sabar dan berlimpah kasih setia serta yang menyesal karena malapetaka yang hendak didatangkan-Nyaâ€  (Yunus 4:2, ITB). Betapa indahnya doa Yunus ini. Atau adakah ia demikian?

`Baca Yunus 4. Apakah yang salah dengan orang ini?`

Yunus mempunyai kebencian yang mendalam terhadap orang yang ke mana Tuhan hantar untuk pergi sehingga dia merasakan lebih baik dia mati daripada kehilangan muka apabila gagalnya mesej kemusnahan kota itu yang dia sampaikan terbongkar. Yunus mahu Niniwe menjadi Sodom dan Gomora yang seterusnya. Dia mengharapkan penghakiman Tuhan ke atas orang-orang yang dibenci ini. Apabila ia tidak berlaku, pandangan dunianya telah digoncang hingga ke intinya, dan Yunus lebih suka mati daripada membiarkan dunianya terbalik.

Untuk kedua kalinya dalam kisah Yunus, Tuhan berhadapan dengannya, bukan dengan satu khutbah atau suatu pepatah tetapi dengan satu pengalaman. Pandangan dunia tidak dibentuk atas suatu permintaan. Ianya juga tidak berubah kerana kita mendengar sesuatu yang baru atau berbeza. Pandangan dunia sering dibentuk dan diubah berdasarkan pengalaman hidup dan bagaimana ia ditafsirkan atau dijelaskan.

Pengalaman baru yang Tuhan berikan adalah untuk membantu Yunus mengenali pandangan dunianya yang terpesong. Tuhan membuat sejenis tumbuhan secara ajaib tumbuh dengan secukup besar dalam satu hari untuk boleh memberikan ruang yang secukupnya bagi Yunus untuk berteduh dan dilindungi daripada matahari yang terik. Yunus bersyukur, bukan untuk Tuhan, yang melakukan mukjizat, tetapi untuk tumbuhan itu. Daripada melihat ini sebagai mukjizat yang tidak wajar, dia melihatnya sebagai berkat yang sesuai dan wajar yang mengikuti perbuatan baiknya. Apabila tumbuhan itu mati, keadaan malang itu telah menyebabkan Yunus menjadi marah dan tidak yakin dengan harga dirinya dan fikirannya berubah menjadi ingin membunuh diri.

Pengalaman itu diikuti dengan suara lemah lembut Tuhan untuk membetulkan keadaan dan membantu Yunus melihat betapa bodohnya bagi dirinya untuk menghargai tumbuhan lebih daripada ribuan lelaki, wanita, dan kanak-kanak di Niniwe, serta ternak haiwan mereka.

`Cerita ini tidak selesai dengan berakhirnya pertaubatan Yunus. Sebaliknya, cerita yang belum selesai berputar kepada kita. Apakah yang akan kita lakukan tentang keprihatinan Tuhan terhadap orang jahat, terhadap pembuli, terhadap orang yang tidak dijangkau di seluruh dunia sekarang ini?`