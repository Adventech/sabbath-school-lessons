---
title:  'Alasan Kita: Takut'
date:  29/10/2023
---

`Baca Nahum 1:1; Nahum 3:1–4; dan 2 Raja-raja 17:5, 6; 2 Raja-raja 19:32–37. Apakah yang ayat ini katakan tentang Niniwe dan hubungan antara Asyur dan Israel? Bagaimanakah hubungan ini boleh mempengaruhi keputusan Yunus untuk pergi ke Tarsis?`

Kemungkinan salah satu sebab Yunus tidak mahu pergi ke Niniwe adalah takut. Orang Asyur adalah musuh yang hebat, dan Niniwe menjadi ibu kota kerajaan itu.

“Di antara kota-kota dunia purba pada zaman Israel yang terbahagi dua itu, salah satu kota terbesar adalah Niniwe, ibu kota kerajaan Asyur. . . . Pada masa kemakmuran duniawinya, Niniwe adalah pusat jenayah dan kejahatan. Inspirasi telah mencirikannya sebagai sebuah 'kota berdarah, . . . penuh dengan dusta dan rompakan.’ Dalam bahasa kiasan nabi Nahum membandingkan orang Niniwe dengan seekor singa yang kejam dan buas. ‘Ke atas siapa,’ dia bertanya, ‘kejahatanmu tidak terus-menerus berlalu?’ Nahum 3:1, 19.”—Ellen G. White, Prophets and Kings, ms. 265.

Niniwe adalah sebuah kota yang megah. Ahli sejarah memberitahu kita bahawa Sanherib telah meluaskan bandar itu, termasuk membina istana besar di barat daya di mana ianya sendiri berukuran 1,650 kaki kali 794 kaki. (503 kali 242 meter) dan terdiri daripada sekurang-kurangnya 80 bilik. Dia juga membina 18 saliran air untuk membawa bekalan air ke kota itu dari sejauh 40 batu (65 kilometer). Saiznya sahaja sudah pasti yang mengkagumkan.

Namun. bangsa Asyur itu juga adalah kejam. Dalam catatannya tentang penaklukan Babilon, Sanherib bermegah bahawa dia memenuhi jalan-jalan dengan mayat penduduknya, muda dan tua, dan lakaran ukiran yang ditemui semasa penggalian menggambarkan adegan tentera menikam mangsa. Ini bukan orang yang anda mahu lihat; mereka tidak ragu-ragu menggunakan keganasan, dan juga secara kejam terhadap mereka yang tidak mereka sukai. Sesungguhnya, apabila memikirkan untuk berjalan di antara orang ramai di Niniwe, Yunus pasti gemetar ketakutan.

Di sebalik semua ini, kita sering membaca kisah Yunus dengan rasa tidak senang kerana membiarkan rasa takut menghalang jalan untuk melaksanakan arahan Tuhan. Apa yang gagal kita sedari ialah kita boleh melakukan perkara yang sama, iaitu membenarkan diri kita dikawal oleh ketakutan kita dan bukannya oleh Tuhan.

`Fikirkan kembali pada masa ketika anda sangat merasakan bahawa Tuhan mengarahkan anda melakukan sesuatu yang anda, kerana takut, benar-benar tidak mahu lakukan. Apakah pengajaran yang telah anda pelajari daripada pengalaman itu?`