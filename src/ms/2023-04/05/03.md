---
title:  'Alasan Kita: Pandangan Palsu'
date:  30/10/2023
---

Apabila badai melanda, Yunus menyalahkan dirinya sendiri (Yunus 1:1–12). Sikapnya menyatakan sesuatu tentang jenis pandangan dunia dan pemahaman tentang Tuhan atau "para dewa " yang dimiliki ramai orang pada masa itu. Mereka percaya, walaupun pelbagai dewa memerintah di pelbagai tanah mereka, laut dianggap sebagai alam syaitan yang huru-hara. Dalam pandangan dunia para pelaut,  korban adalah diperlukan bagi meredakan kemarahan mereka. Walaupun Yunus adalah seorang Ibrani, dia mungkin mempunyai pandangan dunia yang dipengaruhi oleh kepercayaan tradisional pada zamannya.

`Baca Yunus 2:1–3, 7–10. Apakah yang diungkapkan oleh ayat ini tentang bagaimana Yunus mula memahami pemeliharaan Tuhan?`

Walaupun Yunus melarikan diri dari wilayah di mana penduduknya mengakui Yehuwa sebagai Tuhan mereka, dia mempelajari (dengan cara yang sukar) bahawa walaupun dia mengembara ke budaya asing, Yehuwa masih berdaulat. Angin dan ombak itu milik Tuhan. Ikan juga. “Bumi dan segala isinya milik TUHAN; dunia dan semua yang mendiaminya kepunyaan-Nya.” (Mazmur 24:1, ABB). Hati Yunus berpaling kepada Penguasa bumi dan laut, lalu dia mengaku dosanya lalu dia diselamatkan.

Kita juga boleh memiliki sikap salah faham tentang Tuhan dan apa yang Dia harapkan daripada kita. Satu salah faham yang biasa ialah keinginan Tuhan untuk kita adalah untuk menumpukan pada keselamatan kita sendiri dan menjauhkan diri kita daripada kejahatan dunia yang di sekeliling kita. Walaupun kita diarahkan untuk menjaga diri kita “tidak dicemari kejahatam di dunia ini” (Yakobus 1:27, ABB), tumpuan kita hendaklah pada bagaimana kita boleh membawa berkat dan harapan Tuhan kepada mereka yang memerlukan.

Satu lagi salah faham yang menghalang kita daripada menerima panggilan Tuhan ke dalam misi adalah mempercayai bahawa kejayaan bergantung kepada diri kita sendiri. Kita tidak dapat menyelamatkan satu jiwa sama  seperti Yunus tidak dapat menyelamatkan Niniwe. Kita boleh mempunyai mentaliti "penyelamat" tentang misi. Panggilan kita bukan untuk melakukan penyelamatan tetapi untuk bekerjasama dengan Tuhan dalam pekerjaan penyelamatan-Nya. Kita memberi kesaksian memuji Tuhan untuk cara tertentu yang Dia mengubah kita, tetapi hanya Tuhan yang boleh menarik orang kepada-Nya. Kita boleh menanam benih kebenaran, tetapi hanya Tuhan yang boleh mengubah hati. Kita sering keliru terhadap peranan kita dengan Tuhan, yang cukup untuk membuat sesiapa mencari alasan untuk tidak bersaksi. Ya, Tuhan menggunakan Yunus, tetapi hanya Tuhan, bukan Yunus, yang membalikkan Niniwe.

`Memenangi jiwa adalah sukar, malah terlalu sukar untuk manusia lakukan sendiri. Oleh itu, bagaimanakah kita boleh belajar untuk membiarkan Tuhan memenangi jiwa-jiwa, tetapi melalui kita dan kehidupan dan kesaksian kita?`