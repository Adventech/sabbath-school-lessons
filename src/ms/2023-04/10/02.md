---
title:  Seorang Ibrani di Atena
date:  03/12/2023
---

`Baca Kisah 17:1–16. Bagaimanakah Paulus tiba di Atena, dan bagaimanakah dia bertindak balas terhadap apa yang ditemuinya di sana?`

Kota Atena “penuh dengan berhala” (Kisah 17:16, AVB).  Dengan mengetahui sejarah bangsanya sendiri dan kecenderungan mereka (walaupun diberi amaran yang tidak berkesudahan) kepada penyembahan berhala, Paulus kecewa dengan semua berhala yang ditemuinya di Atena juga. Tidak diragukan lagi, Paulus didorong oleh belas kasihan kepada orang Atena, yang akan mati dalam dosa mereka jika mereka tidak belajar tentang Tuhan yang benar.

Hari ini, kota dan bandar di tempat kita masih penuh dengan berhala, walaupun ia kurang jelas daripada apa yang dilihat oleh Paulus. Dan malangnya, ramai orang yang beriman mampu sepenuhnya berjalan melalui kota tanpa bertindak balas sedikit pun terhadap berhalanya. Paulus, bagaimanapun, telah disesuaikan dengan Roh Kudus cukup untuk bertindak balas. Walaupun tidak sama langkah dengan beberapa orang percaya lain, yang masih tidak memahami bahawa injil adalah untuk seluruh dunia, namun Paulus tahu bahawa Tuhan mahu orang Atena diselamatkan bersama-sama dengan orang lain. Dia memahami bahawa konsep misi global adalah untuk membawa injil kepada mereka yang sama sekali tidak dapat dijangkau, termasuk penyembah berhala serta ahli falsafah yang memenuhi jalanan Atena.

Oleh itu, Paulus sering mengunjungi pasar di mana orang-orang ini ditemui. Kita mungkin mengatakan bahawa dia membentuk Pusat Kajian Misi Global yang pertama, di mana dia menggunakan pasar untuk mengkaji dan menguji kaedah untuk mencapai hati dan fikiran orang kafir ini.

Paulus tahu bahawa dia tidak boleh mendekati orang Atena dengan cara yang sama seperti dia mendekati orang Yahudi atau malah orang bukan Yahudi yang takut akan Tuhan. Ini adalah orang-orang yang titik permulaannya bukanlah Tuhan Israel atau pekerjaan-Nya di kalangan bangsa Israel. Tidak kira betapa pentingnya konsep dan kepercayaan ini kepada orang Yahudi dan juga kepada orang bukan Yahudi yang takut akan Tuhan, mereka tidak bermakna apa-apa kepada orang yang ditemui Paulus di pasar Atena. Oleh itu, pendekatan yang sama sekali baru diperlukan.

Hari ini, kita sering berusaha untuk menjangkau orang yang latar belakangnya tidak mempunyai persamaan dengan apa yang dipanggil warisan “Yahudi-Kristian”. Oleh itu, seperti Paulus, kita perlu menyesuaikan diri.  Sebagai contoh, pendekatan yang mungkin berkesan dengan baik di Buenos Aires mungkin tidak bekesan di Bangkok.

`Apakah jenis berhala yang disembah oleh orang dalam masyarakat anda, dan bagaimana anda boleh membuka mata mereka tentang betapa tidak bernilainya semua itu?`