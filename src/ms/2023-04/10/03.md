---
title:  Paulus di Areopagus
date:  04/12/2023
---

Tidak kira di mana dia berada, Paulus, yang diberi amanat daripada Tuhan, akan memberitakan Injil. Jadi itulah yang dia cuba lakukan di Atena.

`Baca Kisah 17:18–21. Apakah beberapa cara orang kafir di pasar itu bereaksi terhadap percakapan dan pertanyaan Paulus?`

Jelas sekali, dengan “tuhan-tuhan asing”nya, Paulus memberi kesan kepada orang ini di pasar itu(Kisah 17:18), dan oleh itu mereka membawanya ke Areopagus, sebahagian daripada kota di mana perkara berkaitan  undang-undang dan agama diadili, walaupun itu tidak kelihatan seolah-olah Paulus sedang menghadapi apa-apa jenis perbicaraan undang-undang. Ia adalah wajar, nampaknya, untuk memberi dia dan “doktrin barunya” (Kisah 17:19) pendengaran. Sukar untuk mengabaikan seseorang yang mempunyai kefasihan, keghairahan, dan kecerdasan Paulus, walaupun dia mempromosikan idea yang kelihatan sangat pelik kepada orang di situ.

Kisah 17:21 mengatakan bahawa orang Atena tidak melakukan apa-apa selain bercakap dan mendengar idea yang terkini itu. Adakah Lukas menuduh mereka malas? Mungkin tidak. Kemungkinan besar dia menunjukkan bahawa mereka adalah pemikir dan pembahas yang berpengalaman. Lagipun, bangsa Yunani telah melahirkan para pemikir seperti seperti Socrates, Plato, dan Aristotle, ahli falsafah yang pengaruhnya telah sampai ke zaman kita juga. Atena selama berabad-abad telah dilihat sebagai pusat pemikiran intelektual dan falsafah. Walaupun sebahagian daripada pemikir ini bukan ateis, sudah tentu bukan dalam erti kata yang kita fikirkan tentang ateisme hari ini, banyak idea falsafah mereka berbeza secara radikal daripada ajaran Kristian. Sebagai contoh, sukar  untuk mencari tempat dalam falsafah Epikurean dan Stoik untuk sesuatu seperti Mesias yang dibangkitkan.

Di Atena, Paulus telah menjangkakan bahawa Roh Kudus boleh menggunakan pengetahuan dan kemahiran berpidatonya, yang telah diperolehnya dalam pendidikannya di bawah Gamaliel. Tetapi pada hakikatnya adalah pendidikan Paulus di jalan-jalan di Atena yang dapat digunakan oleh Roh Kudus dengan lebih banyak lagi. “Orang-orang yang paling bijaksana di antara pendengarnya tercengang ketika mereka mendengarkan alasannya. Dia menunjukkan dirinya akrab dengan karya seni mereka, kesusasteraan mereka, dan agama mereka.”—Ellen G. White, The Acts of the Apostles, hlm. 237.

Selepas pengalaman Paulus di Atena dengan orang kafir dan ahli falsafah ini, dia menulis kepada orang Korintus bahawa “Sebabnya sewaktu aku bersamamu, aku telah bertekad untuk menyampaikan berita tentang Yesus Kristus semata-mata, khususnya tentang kematian-Nya di kayu salib.” (1 Kor. 2:2, AVB). Apakah pengajaran yang ada untuk kita tentang betapa pentingnya Kristus kepada mesej kita tidak kira kepada siapa kita berdakwah?