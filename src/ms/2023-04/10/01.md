---
title:  'Misi kepada Yang Tidak Tercapai: Bahagian 1'
date:  02/12/2023
---

### Bacaan Untuk Pelajaran Minggu Ini
Kisah 17; 1; Kor. 2:2; Rom. 1:18–25.

> <p>Ayat Hafalan</p>
> “Tuhan yang menjadikan dunia dengan segala isinya ialah Tuhan langit dan bumi tidak tinggal di tempat sembahyang buatan manusia,” (Kisah Para Rasul 17:24, AVB).

Dalam menggambarkan apa yang Paulus lakukan di Atena, Lukas menulis:   “Oleh itu, dia berhujah di saumaah dengan orang Yahudi dan orang Yunani yang takut akan Tuhan; dan di medan kota juga dia berbincang dengan siapa sahaja yang ditemuinya” (Kisah 17:17, AVB).

Sememangnya, Paulus pastinya paling selesa bekerja di kalangan orang Yahudi, darah dagingnya sendiri. Tetapi Paulus enggan berpuas hati dengan bekerja hanya di kalangan sebangsanya sendiri. Dia telah dipanggil untuk menghubungi orang lain juga.

Atau Paulus boleh bekerja hanya dengan orang bukan Yahudi yang “takut akan Tuhan”, yang pandangan dunianya telah mengalami perubahan yang besar. Mereka mempunyai asas alkitabiah yang boleh dibina oleh Paulus, walaupun mereka masih perlu mengenali Tuhan yang mereka “takut”—iaitu Yesus Mesias.

Tetapi tidak. Semasa berada di Atena, sebuah kota yang terkenal dengan falsafahnya, Paulus berusaha untuk menjangkau penduduk di sana juga. Ramai daripada mereka mempunyai latar belakang dan pandangan dunia yang sangat berbeza daripada orang Ibrani dan sejarah suci mereka, yang membentuk asas iman yang ingin diajar oleh Paulus kepada orang Atena.

Bagaimanakah Paulus berusaha untuk menjangkau orang-orang ini, dan apakah yang boleh kita pelajari daripada usahanya itu?

*Sila kaji pelajaran minggu untuk persediaan bagi Sabat, Disember 9.