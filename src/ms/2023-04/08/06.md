---
title:  Kasih Yang Lebih Besar
date:  23/11/2023
---

Seperti yang kita semua tahu, dan mengetahuinya dengan lenih baik, bahawa keperluan itu tidak pernah berakhir. Jika anda bersedia membantu orang lain, anda akan mempunyai banyak peluang untuk berbuat demikian. Sama ada kawan rapat atau pelarian yang jauh, orang ramai memerlukan, dan kita harus melakukan apa yang kita boleh lakukan, dan apabila kita boleh melakukannya, untuk membantu mereka yang memerlukan. Sepanjang pelayanan-Nya di bumi, Yesus menolong mereka yang tidak dapat menolong diri mereka sendiri. Dalam beberapa kes, Dia mengambil inisiatif dan pergi kepada mereka yang memerlukan; dalam kes lain, seperti dengan lelaki yang menurunkan orang lumpuh dari bumbung untuk membawanya kepada Yesus, rakan-rakan pesakit itu yang telah mengambil inisiatif.

`Tiada kasih yang lebih besar daripada kasih seorang yang mengorbankan nyawanya untuk sahabatnyaâ€ (Yohanes 15:13, AVB). Bagaimanakah kita menerapkan prinsip ini di dalam pelayanan kita kepada orang lain?`

Satu keluarga misinari telah berkhidmat selama enam tahun di Trinidad dan Tobago. Tiga tahun pertama mereka hidup dalam komuniti yang majoritinya beragama Hindu dan Islam. Ramai orang Hindu mengadu bahawa orang Kristian menolak jemputan mereka ke upacara Kesyukuran tahunan yang mereka anjurkan. Pada suatu hari orang Kristian ini menghadiri majlis Kesyukuran rakan Hindu yang baru. Mereka melakukan ini mengikut contoh Yesus: Dia melawat rakan-rakan-Nya apabila mereka menjemput Dia ke perayaan istimewa mereka. Malah, agama Hindu mengajar bahawa pengunjung atau rakan membawa berkat ke rumah tuan rumah.

Mari kita cuba untuk mula mencari seorang teman pada minggu ini dengan menjadi berkat kepada seseorang. Mula-mula, selidiki konteks itu, komuniti, kampung atau bandar anda. Adakah anda tahu mana-mana pelarian atau pendatang yang tinggal di sana? Bagaimana dengan orang yang tinggal di korong anda? Adakah anda mengenali mereka semua? Tidak kira apa keadaan anda, berkawan dengan orang yang tidak dikenali bukanlah satu tugas yang mudah. Marilah kita berdoa dan memohon pertolongan kepada Tuhan. Dia mengenali semua orang dan mengenali orang asing yang boleh anda jadikan kawan. Ingat, matlamatnya adalah untuk menjadi kawan mereka supaya anda boleh membantu dengan membawa mereka kepada Tuhan untuk mendapatkan bantuan.

`Cabaran: Ketahui tentang orang asing atau mereka bukan Kristian yang tinggal di negeri anda. Joshuaprojects.org ialah satu tempat yang baik untuk meninjau kumpulan orang yang belum dijangkau dalam budaya anda.`

`Cabaran Untuk Tindakan: Sila kenal pasti seseorang yeng berada di dalam lingkungan pengaruh anda. Mulakan dengan kerap berdoa untuk orang itu selepas menjawab soalan berikut: Adakah orang ini kawan sayaâ€”menurut model persahabatan Yesus? Adakah saya tahu keperluan hidupnya? Bagaimanakah saya boleh membawa dia kepada Yesus untuk disembuhkan?`