---
title:  Iman Para Sahabat
date:  19/11/2023
---

Sebuah kisah yang berkuasa di dalam Injil yang menyatakan apa yang dilalui oleh beberapa orang untuk membawa seorang yang memerlukan, mungkin seorang kawan, kepada Yesus. Kita boleh belajar daripada apa yang berlaku di sini tentang kerja keras yang kadangkala diperlukan untuk melayani mereka yang memerlukan.

`Baca Lukas 5:17–26 (lihat juga Mat. 9:1–8, Markus 2:3–12). Apakah beberapa pengajaran yang boleh kita ambil daripada kisah tentang misi dan pelayanan ini?`

Dengan membawa dia kepada Yesus, mereka ini telah mengambil tanggungjawab untuk menjaga rakan mereka. Tuhan memanggil kita untuk menjadi seperti kawan orang ini—untuk memimpin orang yang memerlukan kepada Yesus Kristus. Kerja ini memerlukan iman, tindakan, kesabaran dan kesediaan, jika perlu, untuk menjadi tidak konvensional. Lelaki itu datang kepada Yesus tetapi menghadapi halangan. Mereka tidak dapat membawa kawan mereka yang tidak berdaya kepada Yesus melalui cara tradisional. Mereka tidak berputus asa; sebaliknya mereka menemui cara yang inovatif untuk membawa lelaki itu kepada Yesus Kristus. Iaitu, menurunkan rakan mereka dari bumbung! Namun, menurut Lukas, Yesus menyetujui apa yang mereka lakukan (lihat Lukas 5:20).

Keinginan Yesus adalah agar kita membawa kawan-kawan kita yang tidak berdaya kepada-Nya. Alkitab merujuk kepada Yesus sebagai Tabib Besar yang rindu untuk mengampuni dan menyembuhkan mereka yang menderita, siapa pun mereka.

Ellen G. White mencabar kita untuk membantu mereka yang tidak berdaya: “Jangan tunggu untuk diberitahu tugas anda. Buka mata anda dan lihat siapa di sekeliling anda; perkenalkan diri dengan orang yang tidak berdaya, yang menderita dan yang memerlukan. Jangan menyembunyikan diri daripada mereka, dan jangan cuba menutup keperluan mereka. Siapakah yang memberikan bukti yang disebutkan dalam Yakobus, memiliki agama yang murni, tidak dicemari oleh keegoisan atau korupsi? Siapa yang ingin melakukan semua dalam kuasa mereka untuk membantu dalam rancangan besar keselamatan?”—Testimonies for the Church, vol. 2, ms. 29.

Yesus sendiri menunjukkan cara untuk membantu mereka yang tidak berdaya dan memanggil kita untuk melakukan perkara yang sama. Pertama, kita menjadi kawan mereka; kemudian kita belajar tentang keperluan mereka; dan akhirnya, kita membawa mereka kepada Yesus, yang merupakan satu-satunya yang boleh menolong mereka. Inilah yang dilakukan oleh mereka yang di dalam cerita ini; kita perlu berbuat demikian dalam apa jua keadaan yang kita temui. Bantu pimpin orang kepada satu-satunya yang boleh menyelamatkan mereka: isitu, Yesus.

`Siapa di sekeliling anda, sekarang ini yang memerlukan bantuan? Apa yang anda akan lakukan untuk mereka?`