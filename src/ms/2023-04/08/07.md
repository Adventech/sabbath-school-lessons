---
title:  Kajian Tambahan
date:  24/11/2023
---

Baca Arthur White, “A Few Days at Long Point,” Ellen G. White: The Australian Years: 1891–1900, vol. 4, ms, 100–104.

Para penulis Kitab Injil mencatatkan contoh amalan Yesus yang membina jambatan dengan orang dari budaya lain untuk menyelamatkan mereka (Mat. 8:28–34, Markus 5:1–20). Begitu juga, kita juga dipanggil untuk berkawan dan melayani orang dari budaya lain. Kematian Kristus adalah untuk semua orang, tanpa mengira bangsa, kewarganegaraan, kekayaan atau latar belakang. Ini adalah perkara yang tidak boleh kita lupakan. “Dialah korban pendamaian bagi dosa kita, malah bukan dosa kita sahaja tetapi dosa seluruh umat manusia” (1 Yohanes 2:2, AVB).

“Para lelaki dan wanita tidak memenuhi rancangan Tuhan, apabila mereka hanya menyatakan kasih sayang terhadap lingkungan keluarga mereka sendiri, . . . sementara mereka mengecualikan orang dari luar kasih mereka yang mereka boleh menghibur dan memberkati dengan meringankan bebanan keperluan mereka. . . .”

“Apabila Tuhan menyuruh kita berbuat baik untuk orang lain di luar rumah kita, Dia tidak bermaksud bahawa kasih sayang kita kepada rumah tangga akan berkurangan, dan bahawa kita akan kurang mengasihi saudara atau negara kita kerana Dia menghendaki kita menyampaikan simpati kita. Tetapi kita tidak boleh mengurung kasih sayang dan simpati kita di dalam empat dinding, dan menutupi berkat yang Tuhan berikan kepada kita agar orang lain tidak mendapat manfaat bersama kita dalam kenikmatannya.”—Ellen G. White, The Advent Review and Sabbath Herald, Oct. 15, 1895.

Tanggungjawab yang diberikan kepada kita untuk menjadi berkat kepada mereka yang berada di luar zon selesa kita, sama ada mereka dari budaya lain atau hanya orang yang tidak berdaya, adalah mandat daripada Yesus Kristus Sendiri yang tidak boleh dipertikaikan (Kisah 1:8, Markus 11:17).

**Soalan Perbincangan**:

`Apakah zon selesa anda sendiri dan mengapa anda mesti bersedia untuk keluar daripadanya apabila diperlukan?`

`Apakah implikasi pada kejadian apabila Yesus dipanggil “pelahap, pemabuk, kawan kepada pemungut cukai dan orang berdosa!” (Mat. 11:19, AVB)? Apakah yang Yesus telah lakukan yang telah membawa kepada tuduhan itu, dan apakah yang diajarkan olehnya kepada kita tentang misi?`

`Sejauh manakah seorang Kristian harus terlibat dalam perayaan orang yang tidak percaya? Bagaimanakah orang Kristian boleh melakukannya tanpa menjejaskan prinsip alkitabiah?`