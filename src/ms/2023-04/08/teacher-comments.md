---
title:  Komen Guru
date:  24/11/2023
---

#### Bahagian I:

Gambaran Keseluruhan

Kita tidak boleh menafikan bahawa Perjanjian Lama menekankan tanggungjawab umat Tuhan untuk membantu mereka yang memerlukan. Sebenarnya, Alkitab Ibrani mempunyai ratusan rujukan (dan peraturan atau undang-undang) yang menjamin dan melindungi hak para janda, anak yatim, orang asing, orang miskin, dsb.

Ulangan 15:4 menyatakan: “Tetapi tidak perlu ada orang miskin di antara kamu, kerana di tanah yang diberikan Tuhan, Tuhanmu, kepadamu untuk dimiliki sebagai milik pusakamu, Ia akan memberkati engkau dengan limpahnya” (NIV). Tetapi beberapa ayat kemudiannya berkata: “Akan selalu ada orang miskin di negeri ini. Oleh itu, Aku memerintahkan kepadamu untuk bersikap terbuka terhadap sesama orang Israel yang miskin dan melarat di negerimu” (Ul. 15:11, NIV).

Ulangan 15:4 menyatakan: “Meskipun begitu, tidak akan ada fakir miskin dalam kalangan engkau kerana Tuhan pasti memberkati engkau di negeri yang dikurniakan Tuhan, TUHANmu, kepadamu sebagai harta pusaka untuk engkau duduki” (AVB). Namun, beberapa ayat kemudian ia mengatakan: “Orang miskin memang tidak akan pernah habis di negeri itu lantas aku memerintahkan kepadamu supaya kamu membuka tanganmu lebar-lebar bagi saudaramu, iaitu bagi orang yang tertindas dan yang miskin di negerimu.” (Ula. 15:11, AVB).

Bagaimanakah kita menyelaraskan kedua-dua ayat ini (Ul. 15:4 dan Ul. 15:11)? Apakah masalahnya di sini? Bagaimanakah kita boleh menyelesaikan percanggahan yang jelas ini? Pada dasarnya, Alkitab memberitahu kita bahawa, kerana Tuhan boleh menyediakan maka Dia mahu menggunakan kita dalam membantu mereka yang memerlukan, seperti yang Yesus lakukan. Tradisi alkitabiah, secara keseluruhan, tidak menganggap kemiskinan sebagai suatu bahagian yang “biasa” di dalam kehidupan tetapi sebagai pengecualian yang jahat kepada rancangan Ilahi. Apa yang dimaksudkan sebagai “biasa” ialah perhatian yang menggerakkan orang untuk menunjukkan kebaikan kepada mereka yang memerlukan. “Walau bagaimanapun, apabila ayat ini [Ulangan 15:4, 11] dibaca dengan latar belakang tradisi alkitabiah yang lebih luas maka bukanlah kemiskinan, tetapi keprihatinan bersama yang menjadi corak normal kehidupan masyarakat.”—Leslie J. Hoppe , There Shall Be No Poor Among You: Poverty in the Bible (Nashville: Abingdon Press, 2004), ms. 173.

#### Bahagian II: Ulasan

“Tuhan Sudah datang untuk menyelamatkan umat-Nya [yang memerlukan]” (Lukas 7:16, ABB)

Dalam Lukas 7, kita membaca tentang satu kumpulan besar yang mengenali apa yang baru sahaja dilakukan oleh Yesus. Orang ramai bukan sahaja mengenali Yesus sebagai Nabi, dan Dia yang agung, tetapi, dengan penuh kekaguman dan memuji Tuhan, mereka menyatakan bahawa Tuhan telah datang untuk menolong mereka. Yesus adalah Nabi yang penuh kebajikan dan belas kasihan, Dia yang datang untuk memberitakan khabar baik Tuhan. Yesus juga datang untuk mengisytiharkan pembebasan kepada para tawanan dan mengumumkan bahawa kerajaan Tuhan sudah dekat (Markus 1:14, 15; lihat juga Lukas 4:18, 19). Bagi pihak yang paling memerlukan dan terabai, Yesus menghabiskan sebahagian besar masa dan tenaga-Nya semasa pelayanan-Nya di dunia. Hatinya sentiasa tersentuh oleh kesengsaraan dan penderitaan manusia yang paling miskin, melarat dan serba kekurangan.

Di antara orang yang tertindas dan melarat terdapat ramai wanita dan bagi mereka, Yesus memiliki satu pertimbangan yang istimewa untuk mereka. Wanita yang dipinggirkan oleh masyarakat diterima dan dipelihara dengan baik oleh Juruselamat; dengan itu, mereka dibebaskan daripada kesusahan dan penyakit mereka. Belas kasihan dan tindakan berpengasihan sentiasa ditunjukkan oleh Yesus terhadap para wanita ini.

Pertemuan Yesus dengan seorang wanita Samaria di sumur Yakub telah menjadi satu teladan bagi semua orang yang bekerja dengan memihak kepada kaum wanita, di mana pun mereka berada dan apa pun keadaan mereka, sama ada mereka miskin, orang buangan, orang berdosa, janda, ibu, pelacur, atau yang ditindas oleh Iblis. Dengan memberi wanita Samaria itu air kehidupan maka Yesus telah membebaskan dia dari penindasan dan rasa bersalahnya, serta memberinya kuasa untuk menjalani kehidupan yang lebih baik, serta membolehkannya menjadi salah seorang saksi-Nya (Yohanes 4:1-26). Wanita Samaria itu dahaga, dia miskin, dia terpaksa membawa air sendiri, dia letih dan memerlukan, dan Yesus telah memenuhi keperluan fizikal, sosial, dan rohaninya.

Cara Yesus menangani situasi wanita yang terperangkap dalam perzinaan dan situasi ramai wanita lain menunjukkan minat-Nya untuk meringankan dan memulihkan maruah wanita dan menunjukkan bahawa kasih-Nya tidak mempunyai keutamaan terhadap mana-mana golongan individu. Yesus melintasi halangan budaya dan bahkan menentang tradisi keagamaan yang kuat untuk menyembuhkan, menyelamatkan, dan mengembangkan kurnia dan kehidupan wanita untuk kerajaan-Nya. Kasih Yesus tidak mempunyai batasan, tidak terikat, dan dianugerahkan kepada semua wanita yang memerlukan. Lihatlah contoh wanita berikut yang menerima kasih Juruselamat: wanita Kanaan atau Siro-Fenisia (Mat. 15:21-28, Markus 7:24-30); ibu Yesus (Yohanes 19:25-27); Marta dan Maria yang Yesus berikan dorongan (Yohanes 11:17-37); dan balu Nain yang anaknya Yesus bangkitkan dari antara orang mati (Lukas 7:11-17). Yesus telah diurapi oleh seorang wanita yang berdosa dan telah mengampuni dosa-dosanya (Yohanes 12:1-11, Mat 26:6-13, Markus 14:3-9, Lukas 7:36-50); Yesus menyembuhkan dan berdialog dengan seorang wanita yang sakit (Lukas 8:43-48, Mat 9:20-22, Markus 5:25-34); wanita disembuhkan daripada roh jahat dan penyakit oleh Yesus (Lukas 8:1-3); Yesus menyembuhkan seorang wanita yang lumpuh (Lukas 13:10-13); Yesus melihat janda memberikan persembahannya (Markus 12:41-44, Lukas 21:1-4); dan Yesus menampakkan diri kepada Maria Magdalena (Yohanes 20:10-18).

Menurut Kitab Injil, pelayanan penyembuhan Yesus terhadap semua orang yang memerlukan pertolongan-Nya, meringankan penderitaan mereka dan membebaskan mereka dari penyakit-penyakit mereka, menunjukkan bahwa “tidak seorangpun yang datang kepada-Nya pergi tanpa ditolong oleh-Nya. Dari Dia mengalir arus kuasa penyembuhan, dan dalam tubuh, dan fikiran dan jiwa manusia disembuhkan.”—Ellen G. White, The Ministry of Healing, ms. 17. Kita dapati Yesus menyembuhkan ibu mertua Simon (Petrus) daripada demam panas (Mat. 8:14, 15; Markus 1:29, 30; Lukas 4:38, 39); Yesus menyembuhkan seorang lelaki kusta dengan berkata “jadilah engkau tahir” (Mat. 8:2-4, NIV; Markus 1:40-44; Lukas 5:12, 13); Yesus menyembuhkan (mengampuni) seorang lumpuh dengan berkata, “Saudara, dosamu telah diampunkan” (Lukas 5:20, AVB) dan dengan menambahkan, “Aku berkata kepadamu, bangun, angkat tikarmu dan pulanglah” (Lukas 5 :24, NIV, juga lihat Mat. 9:2-8, Markus 2:3-12).

Yesus mendapati iman yang besar pada seorang perwira yang hambanya sakit dan hampir mati, dan memberi ganjaran kepada iman perwira itu dengan menyembuhkan hambanya (Lukas 7:1-10, Mat 8:5-13). Ia juga oleh iman yang begitu besar bahawa seorang wanita yang menderita pendarahan selama dua belas tahun telah menjamah jubah Yesus dan segera disembuhkan oleh kuasa-Nya. Yesus mengesahkan imannya dengan berkata, “Anak-Ku, imanmu telah menyembuhkanmu. Pergilah dengan sejahtera” (Lukas 8:48, NIV; lihat juga Mat. 9:20-22, Markus 5:25-34).

Yesus bukan sahaja menyembuhkan mereka yang datang, atau dibawa, kepada-Nya, tetapi Dia sering menunjukkan kasih-Nya apabila Dia melihat seseorang yang memerlukan. Sebagai contoh, Yesus sedang mengajar di rumah ibadat pada hari Sabat di mana terdapat seorang wanita lumpuh yang membongkok dan tidak dapat menegakkan dirinya. Yesus berkata kepadanya, “Hai ibu, penyakitmu telah sembuh” (Lukas 13:12, ITB). Alangkah lega apabila disembuhkan setelah dilumpuhkan oleh roh jahat selama lapan belas tahun! Ayat 13  mengatakan bahawa Yesus meletakkan tangan-Nya padanya, dan dia segera diluruskan dan dapat memuji Tuhan dalam kebebasannya yang baru.

Pelayanan penyembuhan Yesus jauh melampaui apa yang Alkitab katakan kepada kita, tetapi haruslah cukup untuk menyebutkan di sini apa yang dicatatkan kepada kita oleh para penulis Injil yang diilhamkan. Ramai orang sakit lain dengan pelbagai penyakit telah disembuhkan oleh Pakar Perubatan yang hebat ini. Seorang pegawai di Kapernaum mempunyai seorang anak lelaki yang sakit, dan dia meminta Yesus menyembuhkannya. Yesus dengan murah hati mengabulkan permintaan pegawai itu dengan berkata, “Pergilah, anakmu akan sembuh” (Yohanes 4:50, AVB).

Rasul Paulus telah menulis berikut: “Dia [Yesus] kaya, tetapi kerana kamu Dia telah menjadikan diri-Nya miskin supaya melalui kemiskinan-Nya kamu menjadi kaya” (2 Kor. 8:9, AVB). Kristus yang menyamakan diri-Nya dengan orang miskin dinyatakan dengan jelas oleh rasul itu. Yesus kaya tetapi menyerahkan harta-Nya dan menjadi miskin agar umat manusia yang miskin dapat mewarisi kekayaan keselamatan duniawi dan kekal.

**Persekutuan Sejati dalam Gereja Zaman Rasuk**

Masyarakat Kristian yang awal digambarlan oleh satu persekutuan sejati. Persekutuan ini adalah mercu tanda para rasul dan orang percaya yang baru. Mereka telah memutuskan untuk tinggal dalam satu kesatuan dengan Kristus dan dengan satu sama lain, memiliki segala-galanya bersama (Kis. 2:42-44) dan menjadi satu hati dan fikiran. Keinginan setiap seorang daripada mereka adalah untuk berkongsi harta yang mereka miliki agar harta benda mereka dapat diagihkan kepada mereka yang memerlukan. Disebabkan oleh amalan inilah “Tiada seorang pun di antara mereka yang kekurangan” (Kisah 4:34, AVB), oleh itu tindakan berkongsi harta benda mereka adalah yang memungkinkan bagi orang percaya yang baru untuk memenuhi keperluan mereka yang berada dalam kesusahan (Kis. 4:32-47).

Yakobus dengan tepat menekankan integrasi mendengar Firman dan mengamalkannya, kasih yang menyatakan dirinya di dalam perkataan dan  juga di dalam tindakan. Lalu, apakah agama yang benar itu? Agama “yang murni dan tulen ialah: menolong anak yatim piatu dan balu yang menanggung kesusahan, serta menjaga diri daripada dicemari kejahatan dunia” (Yakobus 1:27, AVB). Nampaknya Yakobus seperti menggemakan kata-kata Yesus berikut: “Kerana Aku lapar dan kamu memberi-Ku makanan; Aku dahaga dan kamu memberi-Ku minuman; Aku orang asing dan kamu menerima-Ku masuk ke rumahmu; Aku tidak berpakaian dan kamu memberi-Ku pakaian; Aku sakit dan kamu melawat-Ku; Aku di dalam penjara dan kamu datang kepada-Ku.” (Mat. 25:35-37, AVB). Yatim piatu dan janda yang memerlukan menderita kesusahan yang menyentuh hati Bapa, jadi orang yang menjalankan agama yang benar akan membela ”hak anak-anak yatim, perjuangkanlah hak-hak balu” (Yesaya 1:17, AVB).

Di Antiokhialah para pengikut Yesus mula-mula dipanggil Kristian (Kisah 11:26). Ayat itu berbunyi, “Para murid Yesus membuat keputusan hendak menghantar bantuan, menurut kemampuan masing-masing, kepada saudara-saudara di Yudea. Mereka mengirimkannya kepada tua-tua melalui Barnabas dan Saul” (Kisah 11:29, 30, AVB). Memberi bantuan (eis diakonian) dalam konteks ini boleh bermakna menyediakan sumber (wang, hadiah) untuk digunakan oleh individu yang memerlukan yang hidup dalam kesusahan.

#### Bahagian III: Penerapan Hidup

Orang miskin dan yang serba kekurangan mempunyai tempat yang istimewa di dalam pelayanan Yesus, kerana kepada merekalah injil (berita baik, kerajaan Tuhan) diberitakan (Mat. 11:5, Lukas 4:18). Petikan alkitabiah lain mengesahkan bahawa orang miskin bukan sahaja miskin dari segi rohani tetapi juga dalam pengertian material (Mat. 5:3, Luk 6:20). Kisah persembahan janda miskin menggambarkan perkara ini dengan baik.

Ketika Dia memandang mereka, Yesus melihat orang kaya itu memasukkan persembahan mereka ke dalam perbendaharaan bait suci. Dia juga melihat seorang janda miskin memasukkan dua syiling tembaga yang sangat kecil. “"Sesungguhnya, Aku berkata kepadamu,” kata-Nya, “balu yang miskin ini telah memasukkan lebih banyak daripada semua yang lain, kerana yang lain memasukkan persembahan daripada kemewahan masing-masing tetapi perempuan ini walaupun sangat miskin, telah memasukkan seluruh nafkahnya” (Lukas 21:3, 4, AVB; lihat juga Markus 12:41-44, dan 2 Kor. 8:9, 12).

Cerita itu tidak memberitahu kita bahawa wanita itu mempunyai saudara mara untuk menjaganya; sebaliknya, ia menyebut bahawa dia seorang janda miskin dan memberikan semua yang ada padanya untuk hidup. Rujukan Yesus kepada janda miskin ini menarik kerana, sekali lagi, perhatian-Nya tertumpu kepada orang paling miskin di kalangan orang miskin, bukan sahaja dalam pengertian rohani tetapi lebih kepada pengertian material: “janda ini memberi dari kekurangannya, semua yang ada padanya, yaitu seluruh nafkahnya.” (Markus 12:44, NIV).

Apabila orang yang memerlukan, seperti balu miskin, melihat anda atau gereja anda, dalam cara apakah mereka melihat penjelmaan Yesus Kristus dan penyembuhan serta bantuan menyeluruh yang Dia berikan melalui gereja-Nya?