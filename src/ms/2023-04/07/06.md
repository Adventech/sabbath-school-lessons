---
title:  Kisah Orang Samaria Yang Baik Hati Hari Ini
date:  16/11/2023
---

Ketika memuji ah;li taurat itu kerana memberikan jawapan yang tepat, Yesus berkata, “Berbuatlah demikian dan kamu akan hidup.” (Lukas 10:28, AVB), dan dengan itu Dia menyentuh inti di dalam hati lelaki itu. Memberikan semua jawapan yang betul adalah mudah untuk ahli taurat itu, tetapi melakukan perkara itu adalah satu isu 2,000 tahun yang lalu, dan ia masih menjadi isu bagi kebanyakan kita pada hari ini. Ahli taurat itu ingin memerangkap Yesus dan mempamerkan pengetahuannya. Dia bertanya soalan susulan; “Siapakah sesama manusia itu?” (Lukas 10:29, AVB).

`Baca Lukas 10:30–37. Bagaimanakah anda meringkaskan maksud Yesus dalam cerita di sini?`

Adakah orang di sekeliling kita telah diperlakukan secara tidak adil oleh orang lain? Adakah kita telah melakukan apa sahaja yang kita mampu untuk membantu mereka?

Memang benar bahawa kadang-kadang para pastor, elder, dan anggota tidak membantu mereka yang memerlukan bantuan. Kadang-kadang orang dari agama lain mungkin lebih baik terhadap orang dalam masyarakat daripada kita. Kita mungkin bercakap tentang bersikap baik, tetapi orang lain mungkin memenuhi keperluan orang yang tidak kita layani. Jika iman kita bermakna, kita mesti menghulurkan tangan dan membantu mereka yang memerlukan.

Yesus mengakhiri kisah tentang orang Samaria yang baik hati dengan bertanya siapa di antara ketiganya yang benar-benar sesama manusia kepada orang yang memerlukan pertolongan.

“Justeru persoalan, ‘Siapakah sesama manusia saya?’ telah terjawab secara mutlak. Kristus telah menunjukkan bahawa sesama manusia kita, jiran kita tidak bermaksud hanya satu daripada gereja atau iman yang kita milik. Ia tidak merujuk kepada bangsa, warna atau perbezaan kelas. Jiran kita adalah setiap orang yang memerlukan bantuan kita. Jiran kita adalah setiap jiwa yang terluka dan lebam oleh musuh. Jiran kita ialah setiap orang yang menjadi hak milik Tuhan.”—Ellen G. White, The Desire of Ages, ms. 503.

`Cabaran: Mulakan dengan berdoa setiap hari untuk seseorang yang berbeza daripada anda, atau bahkan untuk seseorang yang anda mungkin tidak suka secara peribadi.`

`Cabaran Untuk Tindakan: Senaraikan sekurang-kurangnya tiga nama kenalan anda (yang bukan Adventist); kenal pasti keperluan mereka (emosi, fizikal, sosial) dan pertimbangkan bagaimana anda boleh melayani keperluan tersebut secara peribadi. Apakah yang boleh anda lakukan secara praktikal untuk mereka pada minggu akan datang?`