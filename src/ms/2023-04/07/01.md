---
title:  Misi Kepada Sesamaku Manusia
date:  11/11/2023
---

### Bacaan Untuk Pelajaran Minggu Ini
Lukas 10:25–37; 2 Tim. 3:16; Yakobus 2:17–22; Mat. 22:37–40; Gal.5:14; Mikha 6:6–8.

> <p>Ayat Hafalan</p>
> “Ahli Taurat itu menjawab, ‘Kasihilah Tuhan, TUHANmu, dengan sepenuh hatimu, dengan sepenuh jiwamu, dengan sepenuh kekuatanmu dan dengan sepenuh fikiranmu serta mengasihi sesama manusia seperti dirimu sendiri.’ ” (Lukas 10:27, AVB).

Kita semua tahu ayat ini: “ ‘Kasihilah Tuhan, TUHANmu dengan sepenuh hatimu, dengan sepenuh jiwamu, dengan sepenuh kekuatanmu dan dengan sepenuh fikiranmu serta mengasihi sesama manusia seperti dirimu sendiri,’” (Lukas 10:27, AVB). Namun kasih kita kepada Tuhan boleh menjadi cetek jika kita mengatakan bahawa kita mengasihi Tuhan tetapi tidak mentaati-Nya. Kita berfikir bahawa kita mengasihi Tuhan, tetapi bagaimanakah kasih ini ditunjukkan dalam kehidupan seharian kita? Mengasihi Tuhan memerlukan komitmen penuh hati, jiwa, badan, dan minda kita—setiap hari. Sesiapa sahaja boleh mengatakan bahawa dia mengasihi Tuhan; namun melakukannya memerlukan satu usaha sejati.

Namun, walaupun mengasihi Tuhan itu adalah baik dan penting, Tuhan juga mahu kita mengasihi orang lain, kerana kasih kita kepada orang lain mencerminkan kasih kita kepada Tuhan, dan ia melakukannya dengan cara yang kuat dan nyata. 1 Yohanes 4:20 menyatakan “Jikalau seorang berkata: "Aku mengasihi Tuhan," dan ia membenci saudaranya, maka ia adalah pendusta, karena barangsiapa tidak mengasihi saudaranya yang dilihatnya, tidak mungkin mengasihi Tuhan, yang tidak dilihatnya?” (ITB). Paulus juga berkata dalam Galatia 5:14 bahawa “Sebab seluruh hukum Taurat tercakup dalam satu firman ini, yaitu: "Kasihilah sesamamu manusia seperti dirimu sendiri!’” (ITB).

Minggu ini kita akan belajar bagaimana pelajaran ini boleh diaplikasikan di dalam kehidupan kita.

*Sila kaji pelajaran minggu untuk persediaan bagi Sabat, 18 November.