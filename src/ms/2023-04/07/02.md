---
title:  Soalan Atas Pertanyaan
date:  12/11/2023
---

Siapakah kita? Kenapa kita di sini? Apakah yang berlaku apabila kita mati? Apakah nasib akhir kita? Dalam banyak cara, ini adalah soalan yang paling penting yang makhluk fana, makhluk yang tahu bahawa mereka adalah fana (tiram dan ayam juga, tetapi tidak tahu), boleh bertanya. Dan, di dalam Injil Lukas, ada seorang datang kepada Yesus dengan apa yang sebenarnya berupa persoalan yang paling penting dari semua pertanyaan.

`Baca Lukas 10:25. Apakah yang ahli taurat ini tanya, dan mengapakah dia bertanya soalan itu?`

Walau bagaimanapun serius soalan itu sendiri, Alkitab dengan jelas menyatakan bahawa dia datang untuk menguji Yesus. Kita tahu bahawa kadang-kadang sesetengah orang mungkin datang dengan keraguan, malah tidak percaya, dan mungkin tidak serius dengan soalan mereka, tetapi mereka masih boleh dijangkau. Beginilah cara Yesus menangani ahli taurat peguam itu, walaupun Dia tahu bahawa niat awal orang itu tidak jujur. Namun bagi ahli taurat itu dan orang ramai yang hadir di situ, soalan ini adalah satu permulaan yang boleh digunakan oleh Yesus untuk menggesa mereka menyelidiki hati mereka sendiri. Walaupun Dia mengetahui tujuan sebenar ahli taurat itu, namun Yesus tidak akan mengabaikannya atau tidak menghormatinya.

Pada akhirnya, apakah soalan yang lebih penting daripada soalan ini? “Apakah yang harus kuperbuat untuk memperoleh hidup yang kekal?” Tidak kira apa ritual atau amalan agama kita, di sebalik semuanya adalah persoalan penting ini. Berbeza dengan yang satu ini, apakah lagi yang benar-benar penting bagi para makhluk yang kehidupannya digambarkan sebagai “asap, yang kelihatan sebentar sahaja lalu lenyap” (Yakobus 4:14, ABB)? Kerana apakah satu-satunya pilihan selain untuk hidup kekal jika bukan kematian kekal?

`Baca 1 Korintus 15:30–32. Apakah maksud Paulus di sini yang menekankan kepentingan pada kehidupan kekal?`

Namun betapa meragu sekalipun motifnya, ahli taurat itu menanyakan satu soalan penting, dan Yesus, yang sentiasa berwaspada untuk menggunakan mana-mana dan setiap peluang untuk misi, mengambil kesempatan daripadanya untuk menjangkau jiwa-jiwa.

`Bagaimanakah kita juga boleh berhati-hati untuk memanfaatkan apa jua peluang yang datang untuk bersaksi, walaupun keadaannya tidak sesuai?`