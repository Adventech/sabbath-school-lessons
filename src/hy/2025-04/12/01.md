---
title:  Աստված հավատարիմ է
date:  13/12/2025
---

### Այս շաբաթվա ուսումնասիրության համար կարդացե՛ք.
Հեսու 21․43–45, Բ Տիմոթեոսին 2․11–13, Հեսու 23, Հայտնություն 14․10, 19, Բ Օրենք 6․5։

> <p>Հիշելու համարը․</p>
> «Ոչ մի բան պակաս չմնաց այն բոլոր բարի խոսքերից, որ Տերն ասել էր Իսրայելի տան համար. բոլորը կատարվեցին» (Հեսու 21․45)։

1961թ. հունվարի 20-ին իր երդմնակալության ժամանակ Ջոն Քենեդին դիմեց ամերիկյան ժողովրդին։ Նրա ելույթը բաղկացած էր ընդամենը 1366 բառից, սակայն, այն անջնջելի հետք թողեց ամերիկացիների սրտերում: Մարդկանց խրախուսելով, որ արտոնությունների փոխարեն կենտրոնանան իրենց պարտականությունների վրա, նա մասնավորապես ասաց. «Մաքուր խղճով՝ որպես մեր միակ ճշմարիտ պարգև և պատմություն, որպես մեր գործողությունների վերջնական դատավոր՝ եկե՛ք գնանք առաջնորդելու երկիրը, որը սիրում ենք՝ խնդրելով Նրա օրհնությունն ու օգնությունը, սակայն իմանալով, որ այստեղ՝ երկրի վրա Աստծո գործն իսկապես պետք է լինի մերը»:

Երբ Հեսուն՝ իսրայելացիների տարիքն առած առաջնորդը, զգաց, որ մոտենում է իր կյանքի ավարտին, որոշեց դիմել ազգի առաջնորդներին ու իսրայելացիներին (Հեսու 23 և 24): Հեսու 23-րդ գլուխն ավելի շատ կենտրոնացած է ապագայի վրա, և թե ինչպես բացառապե՛ս երկրպագել Աստծուն: Հեսու 24-րդ գլուխը դիտարկում է Աստծո հավատարիմ գործերն անցյալում՝ նպատակ ունենալով դրդելու որոշում կայացնել այն մասին, թե Ո՛վ է միայն արժանի երկրպագության` Յահվե՛ն:

Այս շաբաթ մենք միասին կուսումնասիրենք Հեսուի առաջին ելույթը, որտեղ նա հետադարձ հայացք է ուղղում Իսրայելի հաղթանակներին, սակայն միևնույն ժամանակ նախանշում է Իսրայելի ապագա հաջողության ուղին։