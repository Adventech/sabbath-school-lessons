---
title:  Մտահոգության ազդանշան
date:  15/12/2025
---

Ամբողջ հատվածի փառահեղ ավարտը (Հեսու 21.43–45) իր մեջ կրում է հնազանդության կատարման պայմանը: Չպետք է ակնկալել, որ երբևէ հաջողության կարելի է հասնել առանց ջանքերի․ այն միշտ կապված է Աստծո Խոսքին հնազանդվելու հետ: Այդպիսով, երկրի բաժանումը, բացի Իսրայելի հանդեպ Աստծո հավատարմության նշան լինելուց (Նեեմիա 9․8), հող է նախապատրաստում նաև ապագա անսահմանափակ ու անկանխատեսելի զարգացման համար՝ հիմնված Իսրայելի վերաբերմունքի վրա: Իսրայելը կկարողանա՞ պահպանել ձեռք բերվածը։

```Կարդացե՛ք Հեսու 23.1–5 համարները: Որո՞նք են Հեսուի խոսքի հիմնական առանցքային կետերը:```

Հեսուի՝ ծերացած ու օրերն անց կացրած խոսնակի խոսքը (ընդգծված երկու անգամ) իրենից տեղափոխվում է դեպի լսարանը, որը պետք է իրականացնի Աստծո կողմից իրեն վստահված առաքելությունը: Նա նկարագրում է, թե ինչպես է հնարավոր դարձել երկրի նվաճումը. Տե՛րն է կռվել նրանց համար: Թեև իսրայելացիներն իրենց անհավատարմության ու անհավատության պատճառով Ելքից հետո պետք է ներքաշվեին պատերազմի մեջ, ոչ թե իրենց ռազմական ուժի, այլ Աստծո միջամտության շնորհիվ էր, որ նրանք կարողացան տիրանալ երկրին։

Աստված Իսրայելին հանգստություն է տալիս իր թշնամիներից, բայց կան որոշ ազգեր, որ դեռևս պետք է զրկվեն իրենց ունեցվածքից: Հաղթանակն ամբողջական չէ, այն անփոփոխ իրականություն չէ Իսրայելի համար, այլ մշտապես առկա հնարավորություն՝ Աստծո մատչելի օգնության հանդեպ հավատարմության և մշտական ապավինության միջոցով:

```Ի՞նչ ընդհանրություններ կան այն բանի միջև, թե ինչպես իսրայելացիները Հեսուի գլխավորությամբ նվաճեցին Քանանը, և այն ճանապարհի միջև, որով քրիստոնյաներն այսօր կարող են հաղթական հոգևոր կյանք ապրել։ Կարդացե՛ք Հեսու 23․10, Կողոսացիներին 2․15, Բ Կորնթացիներին 10․3–5, Եփեսացիներին 6․11–18 համարները։```

Իսրայելացիների հաղթանակները չէր կարելի վերագրել նրանց ուժին ու ռազմավարությանը։ Նմանապես, մեղքի ու գայթակղության դեմ հոգևոր հաղթանակն ապահովվել է Հիսուս Քրիստոսի զոհաբերության ու հարության միջոցով, սակայն Աստծո ժողովուրդն այսօր հաղթական կյանքով ապրելու համար պետք է մշտապես ապավինի Սուրբ Հոգու տրամադրած հոգևոր պաշարներին:

``````