---
title:  Հետագա ուսումնասիրության համար
date:  19/12/2025
---

Կարդացե՛ք Էլեն Ուայթի «Նահապետներ և մարգարեներ» գրքի «Հեսուի վերջին խոսքերը» գլուխը, էջ 521, 522։

«Սատանան շատերին խաբում է այն ճշմարտանման տեսությամբ, որ Աստծո սերն Իր ժողովրդի հանդեպ այնքան մեծ է, որ կների նրանց մեղքը: Նա ներկայացնում է, որ թեև Աստծո Խոսքի սպառնալիքները ծառայում են որոշակի նպատակի Նրա բարոյական կառավարման մեջ, դրանք բառացիորեն երբեք չեն կատարվի: Բայց Իր արարածների հետ Իր բոլոր հարաբերություններում Աստված հասատատում է արդարության սկզբունքները՝ ի հայտ բերելով մեղքի իսկական էությունը, ցույց տալով, որ դրա անխուսափելի հետևանքը թշվառությունն է ու մահը: Մեղքի անպայմանական ներում երբեք չի եղել և երբեք էլ չի լինի: Այդպիսի ներումը կնշանակեր արդարության սկզբունքների խախտում, որոնք Աստծո կառավարման հիմքն են: Դա սարսափով կլցներ անկում չապրած տիեզերքը: Աստված պարզորոշ ցույց է տվել մեղքի հետևանքները, ու եթե այդ նախազգուշացումները ճիշտ չեն, մենք ինչպե՞ս կարող ենք համոզված լինել, որ Նրա խոստումները կիրականանան: Այսպես կոչված բարությունը, որ մի կողմ է դնում արդարադատությունը, ոչ թե բարություն է, այլ թուլություն:

Աստված կյանք տվող է: Հենց սկզբից Նրա բոլոր օրենքները հաստատվել են կյանքի համար: Բայց մեղքը խափանեց Աստծո սահմանած կարգը, և դրան հետևեց տարաձայնությունը: Քանի դեռ գոյություն ունի մեղքը, տառապանքն ու մահը անխուսափելի են: Միայն շնորհիվ այն բանի, որ մեր փոխարեն Փրկիչն Իր վրա կրեց մեղքի անեծքը, մարդը կարող է հույս ունենալ անձամբ խուսափելու դրա սոսկալի հետևանքներից» (Է․ Ուայթ, Նահապետներ և մարգարեներ, էջ 522):

**Հարցեր քննարկման համար**

```1.	Դիտարկե՛ք Աստծո հավատարմության վկայությունները ձեր կյանքում: Ի՞նչ կարող եք մատնանշել: Միևնույն ժամանակ, ինչպե՞ս եք արձագանքում, երբ ամեն ինչ այնպես չի ընթացել, ինչպես դուք հույս ունեիք կամ աղոթել եք, կամ երբ պահանջված խոստումներն անպատասխան են մնում։```

```2.	Քննարկե՛ք Աստծո բարկության աստվածաշնչյան ուսմունքը: Ինչպե՞ս կներկայացնեք Տիրոջ բարկությունը որպես բարի լուրի մաս:```

```3.	Այս շաբաթվա դասից ի՞նչ սկզբունքներ կարող եք քաղել անհավատների հետ ընկերակցության վերաբերյալ: Ինչպե՞ս կարող ենք հավասարակշռել մեր սկզբունքների և գործելակերպի առումով հստակ սահմաններ ունենալը, երբ շփվում ենք մարդկանց հետ՝ նրանց ծառայելու և նրանց բարօրությունը հոգալու համար:```

```4.	Որո՞նք են որոշ խոչընդոտները, որոնք խանգարում են ամբողջ սրտով հարել Տիրոջը:```