---
title:  Ներքին թշնամին
date:  01/11/2025
---

### Այս շաբաթվա ուսումնասիրության համար կարդացե՛ք.
Ա Պետրոս 1․4, Հեսու 7, Սաղմոս 139․1–16, Եզրաս 10․11, Ղուկաս 12․15, Հեսու 8․1–29 համարները։

> <p>Հիշելու համարը․</p>
> «Ես՝ Տերս, փորձում եմ սիրտը, քննում եմ միտքը, որ մարդուն տամ իր ճանապարհների համեմատ և իր արարքների արդյունքի համեմատ» (Երեմիա 17․10)։

Հեսու 7-րդ գլուխն առաջին դեպքն է, որտեղ, ողբերգական փորձության միջոցով Իսրայելի ժողովուրդը սովորեց ուխտի հեռահար հետևանքները և դրա խոր նշանակությունը: Մինչ ուխտի դրույթներին հնազանդվելը հաղթանակ էր ապահովում, ուխտի պայմանների անտեսումը պարտություն էր բերում։ Իսրայելի ռազմական հաջողությունը կախված էր ոչ թե նրանց թվաքանակից, մարտական ռազմավարությունից կամ խելացի մարտավարությունից, այլ աստվածային Պատերազմողի ներկայությունից:

Խոստացված երկրի նվաճման ժամանակ Իսրայելը ստիպված էր սովորել այն բարդ դասը, որ ամենավտանգավոր թշնամին իրենց ճամբարից դուրս չէ, այլ իրենց շարքերում է։ Նրանց դեմ ծառացած ամենամեծ մարտահրավերը ո՛չ Քանանի քաղաքների ամրացված պարիսպներն էին և ո՛չ քանանացիների առաջադեմ ռազմական տեխնոլոգիան, այլ Իսրայելի ճամբարում գտնվող անհատների՝ Տիրոջ հրահանգները գիտակցաբար անտեսելու համառ կամքը։

Սպասելով մեր երկնային ժառանգությանը (Ա Պետրոս 1․4, Կողոսացիներին 3․24)՝ մենք բախվում ենք նման մարտահրավերների։ Մինչ մենք Խոստացված երկրի սահմանին ենք, մեր հավատարմությունը փորձվում է, և մենք կարող ենք հաղթել միայն Հիսուս Քրիստոսին հանձնվելու միջոցով: