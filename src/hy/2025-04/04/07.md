---
title:  Հետագա ուսումնասիրության համար
date:  24/10/2025
---

Կարդացե՛ք Էլեն Ուայթի «Նահապետներ և մարգարեներ» գրքի «Երիքովի անկումը» գլուխը, էջ 487–493։

Երբ տիեզերքում Աստծո իշխանության դեմ ապստամբություն ծագեց, կամ Աստված դադարելու էր լինել այն, ինչ Նա էապես, անփոփոխ և հավետ կա, և ամբողջ տիեզերքի ղեկավարությունը հանձներ Իր ապստամբ արարածներից մեկին, կամ լինելու էր ամեն գոյության սուրբ, արդար, սիրող և ողորմած Հայրը: Աստվածաշունչը ներկայացնում է երկրորդ պատկերը, և այս դեպքում չարի ուժերի և Նրա իշխանության բախումն անխուսափելի էր:

Երբ տիեզերքի քաոսային ու ապստամբ ուժերի հետ կապված քաղաքական կամ սոցիալ-պատմական ուժերը նույն անհնազանդ վերաբերմունքը դրսևորեցին Յահվեի դեմ, Նա միջամտեց որպես տիեզերքի գերիշխան Տեր: Յահվեի՝ որպես պատերազմողի դրդապատճառը դառնում է այն վերջնական հաղթանակի նախապատկերը, որն, ի վերջո, վերջ կդնի բարու և չարի միջև շարունակվող տիեզերական պայքարին (Հայտնություն 20․8–10): Ավելին, Իսրայելի աստվածային պատերազմները ոչ միայն արտացոլում են տիեզերական պայքարը հայելու մեջ, այլև հանդիսանում են նույն պայքարի կարևոր ու անբաժանելի մաս՝ ակնկալելով Աստծո վերջին ժամանակի դատաստանը ներկա պատմության մեջ:

«Աստված դա դարձրել էր նրանց առավելությունն ու պարտականությունը՝ մտնելու երկիրն Իր նշած ժամանակին, բայց նրանք հոժարակամ մերժել էին ու զրկվել այդ թույլտվությունից: ․․․ Նրա նպատակը չէր, որ նրանք պատերազմով գրավեն երկիրը, այլ Իր հրամաններին խստորեն հնազանդվելով» (Է․ Ուայթ, Նահապետներ և մարգարեներ, էջ 392):

**Հարցեր քննարկման համար**

```1.	Ինչպե՞ս է տիեզերական պայքարի նախապատմությունն օգնում ավելի լավ հասկանալու Տիրոջը, որ Իսրայելին պատվիրում է պատերազմել:```

```2.	Դասարանում քննարկեք մեծ պայքարի իրականության վերաբերյալ երկուշաբթի օրվա հարցի ձեր պատասխանները, և այն, թե ինչպես է այն տեղի ունենում մեզ շրջապատող աշխարհում: Ո՞րն է մեր դերն այս պայքարի մեջ, և ինչպե՞ս ենք ձգտում այն իրականացնել։```

```3.	Ինչպե՞ս կարող ենք կիրառել հանգստություն պահպանելու և սպասելու սկզբունքը, որ Տերը կպայքարի մեզ համար մեր հոգևոր կյանքում:```

```4.	Շատ անգամ եկեղեցում մեր քննարկումների և որոշ դեպքերում տարաձայնությունների ժամանակ մենք ուզում ենք հասկանալ, թե ով է մեր կողմից: Ինչպե՞ս պետք է փոխենք մեր վերաբերմունքը Հեսու 5.13–15 համարների լույսի ներքո:```