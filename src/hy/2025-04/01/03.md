---
title:  Անցնել, ժառանգել, բաժանել, ծառայել
date:  29/09/2025
---

```Կարդացե՛ք Հեսու 1-ին գլուխը: Ի՞նչ կարող ենք սովորել գրքի կառուցվածքի մասին այս բացման գլխից:```

Հեսու գրքի առաջին գլուխը ծառայում է որպես ամբողջ գրքի ներածություն։ Այն բաղկացած է չորս ելույթներից, որոնք համապատասխանում են գրքի չորս հիմնական բաժիններին. «անցի՛ր» (Հեսու 1․2–9), «ժառանգեք» (Հեսու 1․10, 11), «տվեց այս երկիրը» (Հեսու 1.12–15) և «Այն ամենը, ինչ դու պատվիրեցիր, կանենք» (Հեսու 1.16–18):

Հեսուի գիրքը կարելի է դիտել որպես աստվածային նախաձեռնությունների շարք: Յուրաքանչյուրի ձեռնարկման մեջ Աստված Հեսուին տալիս է Քանանի նվաճման հետ կապված հատուկ առաջադրանք, և ամեն մեկը գրքում նշվում է որպես հաջողությամբ կատարված:

Երկիրը գրավելու վերաբերյալ Աստծո խոստումներն, ի վերջո, կատարվելու էին: Այդ ժամանակվանից իսրայելացիների ձեռքում էր երկիրը պահելու պատասխանատվությունը և կարող էր իրականացվել միայն ճշմարիտ հավատով և այն հնազանդությամբ, որը միշտ ծնում է այդպիսի հավատը:

Աստծո նախաձեռնությունները, որոնք արտահայտված են երեք բայերով՝ անցնել, ժառանգել և բաժանել, պատշաճ պատասխան են ստանում ժողովրդի հնազանդության մեջ, որը բխում է վերջին ձեռնարկումից՝ ծառայությունից:

Կրկնենք․ Հեսուի գիրքն ունի չորս հիմնական բաժին, որոնցից յուրաքանչյուրը բնութագրվում է եբրայերեն բառի գերիշխող կիրառության միջոցով արտահայտված հատուկ հասկացությամբ․

(1) անցնել (Հեսու 1․1–5․12),

(2) ժառանգել (Հեսու 5․13–12․24),

(3) բաժանել (Հեսու 13․1–21․45),

(4) ծառայել (Հեսու 22․1–24․33)։

Այսպիսով, գրքի կառուցվածքն ինքնին փոխանցում է իր հիմնական լուրը՝ Աստծո նախաձեռնություններն ինքնաբերաբար չեն իրականացվում, այլ պահանջում են Նրա ժողովրդի հավատարիմ արձագանքը:

Այսինքն՝ այն ամենը, ինչ Աստված արել է մեզ համար, ներառյալ այն, ինչ մենք ինքներս անել չենք կարող, մեզանից պահանջվում է անել այն, ինչ կարող ենք ինքներս անել, այսինքն՝ հնազանդվել Աստծո պատվերներին։

Այդպես է եղել մշտապես՝ սրբազան պատմության ողջ ընթացքում, և այդպես է նաև այսօր: Օրինակ՝ Հայտնություն 14․12 համարում Աստծո վերջին ժամանակի ժողովրդի նկարագրությունը նույն միտքն է փոխանցում՝ հավատ այն բանի հանդեպ, ինչ Աստված արել է մեզ համար, ինչը հանգեցնում է հնազանդության։

```Խորհե՛ք Աստծո Խոսքի որոշ խոստումների մասին, որոնք ամենաարժեքավորն են ձեզ համար։ Ինչպիսի՞ արձագանք են պահանջում դրանք ձեր կողմից, որպեսզի իրականություն դառնան:```