---
title:  Հաջողության բաղադրատոմս
date:  27/09/2025
---

### Այս շաբաթվա ուսումնասիրության համար կարդացե՛ք.
Բ Օրենք 18․15–22, Հեսու 1, Եբրայեցիներին 6․17, 18, Եփեսացիներին 6․10–18, Սաղմոս 1․1–3, Հռոմեացիներին 3․31։

> <p>Հիշելու համարը․</p>
> «Միայն թե զորացի՛ր և շատ քա՛ջ եղիր, որպեսզի պահես և ամբողջովին կատարես այն օրենքը, որ Իմ ծառա Մովսեսը պատվիրել է քեզ։ Դրանից չշեղվես աջ կամ ձախ, որպեսզի ամեն ինչում հաջողություն ունենաս, ուր էլ որ գնաս» (Հեսու 1․7)։

Բոստոնի ֆիլհարմոնիկ նվագախմբի գեղարվեստական ղեկավար Բենջամին Զանդերը երաժշտության մեկնաբանման դասընթաց էր վարում: Նա նկատեց ուսանողների տագնապը իրենց կատարողականի գնահատման ժամանակ: Նրանց հանգստացնելու և ողջ ներուժը բացահայտելու նպատակով Զանդերը դասընթացի առաջին օրը հայտարարեց, որ բոլորը կստանան «Ա» (գերազանց) գնահատական: Սա նշանակում է, որ «գերազանց» ստանալը ոչ թե ակնկալիք էր, որին պետք է համապատասխանեին, այլ աճելու, ուսումնասիրելու և սեփական ներուժն ամբողջովին օգտագործելու հնարավորություն: Միակ պահանջն այն էր, որ ուսանողները կիսամյակի առաջին երկու շաբաթվա ընթացքում  գրեին մի նամակ, որը թվագրված կլիներ դասընթացի ավարտին: Նրանք նամակում պետք է բացատրեին, թե ինչու են արժանի բարձր գնահատականի։

Հեսուի գիրքը նոր հնարավորությունների մասին է։ Մովսեսը, որ առաջնորդ էր եղել Իսրայելի պատմության 40 տարիների ընթացքում, մնացել էր անցյալում։ Ավարտվել էին Եգիպտոսից ելքը և անապատում թափառումները, որոնք ողբերգականորեն նշանավորվեցին ապստամբությամբ ու անհնազանդությամբ: Նոր սերունդը, որը պատրաստակամ էր հնազանդվել Աստծուն, պատրաստ էր մտնել Ավետյաց երկիր ոչ թե իրենց ակնկալիքները բավարարելու, այլ այնտեղ ապրելու հնարավորության համար։

Եկե՛ք ուսումնասիրենք, թե ինչպես Աստված մի նոր էջ բացեց Իսրայելի կյանքում, և ինչպես Նա կարող է նույնն անել նաև մեր կյանքում: