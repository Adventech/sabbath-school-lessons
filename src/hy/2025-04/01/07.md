---
title:  Հետագա ուսումնասիրության համար
date:  03/10/2025
---

Կարդացե՛ք Էլեն Ուայթի «Նահապետներ և մարգարեներ» գրքի «Անցում Հորդանանով» գլուխը, էջ 481, 482, և «Փրկության պատմություն» գրքի «Մուտք Ավետյաց երկիր» գլուխը, էջ 175։

«Իր խոստումներում ու զգուշացումներում Հիսուսը նկատի ունի նաև ինձ: Աստված այնպես սիրեց աշխարհը, որ տվեց Իր միածին Որդուն, որպեսզի ես, հավատալով Նրան, չկորչեմ, այլ հավիտենական կյանք ունենամ: Աստծո Խոսքում զետեղված փորձերը պետք է իմ սեփականը դառնան: Իմն են աղոթքը և խոստումը, պատվիրանը և նախազգուշացումը: ․․․Երբ հավատն այսպիսով ստանում և յուրացնում է ճշմարտության սկզբունքները, դրանք դառնում են գոյության անբաժանելի մասը և կյանքի շարժիչ ուժը: Հոգու մեջ ընդունված Աստծո Խոսքը սկսում է կարգավորել մտքերը և զարգացնել բնավորությունը» (Է․ Ուայթ, Դարերի փափագը, էջ 390, 391)։

«Ոչ մի կետ այնքան լրջորեն չպետք է ընդգծվի, այդքան հաճախ կրկնվի կամ ավելի ամուր հաստատվի բոլորի մտքերում, որքան այն, որ ընկած մարդու համար անհնար է իր լավագույն բարի գործերով որևէ բան վաստակել: Փրկությունը միայն Հիսուս Քրիստոսի հանդեպ հավատի միջոցով է» (Է․ Ուայթ, Հավատ և գործեր, էջ 19)։

**Հարցեր քննարկման համար**

```1. Անկախ նրանից, թե որքան տարբեր են Հեսուի կյանքի ու փորձառությունների հանգամանքները մեր կյանքից, ի՞նչ հոգևոր սկզբունքներ կարող ենք վերցնել նրա կյանքից, որոնք կարող ենք կիրառել մեր կյանքում։ Սակայն ինչո՞ւ պետք է միշտ հաշվի առնենք համատեքստը, երբ փորձում ենք համեմատություններ անցկացնել։```

```2. Քննարկե՛ք Աստծո խոստումների և Նրա հանդեպ մեր հնազանդության կապը: Ինչպե՞ս են դրանք լրացնում միմյանց: Ի՞նչ վտանգներ է պարունակում մեկը մյուսի հաշվին գերշեշտելը։ Այսինքն՝ ի՞նչ վտանգ է առաջանում շնորհը ստվերելու հաշվին օրենքն առաջ մղելուց կամ օրենքը ստվերելու հաշվին շնորհն առաջ մղելուց։```

```3. Այս շաբաթվա դասի հիման վրա՝ ինչպե՞ս կսահմանեք հաջողությունն աստվածաշնչյան տեսանկյունից: Ի՞նչ տեղ ունի բարեկեցությունը հաջողության քրիստոնեական սահմանման մեջ:```

```4. Պատկերացրեք, թե Հեսուն ինչ զգացումներ կարող էր ունենալ՝ հետևելով Մովսեսին։ Ի՞նչ խոստում տվեց Աստված, որն, անկասկած, զորացրեց նրան իր մեծ պարտականությունների մեջ (տե՛ս Հեսու 1.5):```