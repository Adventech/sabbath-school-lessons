---
title:  Հետագա ուսումնասիրության համար
date:  14/11/2025
---

Կարդացե՛ք Էլեն Ուայթի «Նահապետներ և մարգարեներ» գրքի «Օրհնություններ և անեցքներ» գլուխը, էջ 499–503։

«Մովսեսի միջոցով տրված ցուցմունքների համաձայն՝ մեծ քարերից մի հուշարձան կանգնեցրին Գեբաղ սարի վրա: Այս քարերի վրա, որոնք նախօրոք ծեփված էին կրով, փորագրվեց օրենքը՝ ոչ միայն Տասը պատվիրանները՝ տրված Սիանայից և փորագրված քարե տախտակների վրա, այլև Մովսեսին տրված օրենքները, որ նրա կողմից գրվել էր գրքի մեջ: Այս հուշարձանի կողքին չտաշված քարից մի զոհասեղան շինվեց, որի վրա ողջակեզներ մատուցվեցին Տիրոջը: Այն փաստը, որ զոհասեղանը կանգնեցվեց Գեբաղ սարի վրա՝ սար, որի վրա անեծք էր դրված, նշանակալից էր և ցույց էր տալիս, որ Աստծո օրենքը զանց անելու համար Իսրայելն արդարացիորեն առաջացրել էր Նրա զայրույթը, և որ այն անմիջապես նրանց վրա կթափվեր, եթե չլիներ Քրիստոսի քավությունը՝ ներկայացված զոհասեղանի միջոցով» (Է․ Ուայթ, Նահապետներ և մարգարեներ, էջ 500):

«Բայց Հաղորդության ծառայությունը չպետք է տխրության ժամանակ լինի: Այն դրա համար չի սահմանվել: Հավաքվելով Տիրոջ սեղանի շուրջը՝ Նրա աշակերտները չպետք է հիշեն իրենց սխալներն ու ողբան, չպետք է մտածեն իրենց անցյալ հոգևոր փորձերի մասին, որքան էլ դրանք ոգեշնչող կամ հուսահատեցնող լինեն, չպետք է հիշեն իրենց և իրենց եղբայրների միջև եղած տարաձայնությունները: Դրա համար կա նախապատրաստական ծառայություն: Ինքնաքննումը, մեղքերի խոստովանությունը և տարաձայնությունների հարթումը՝ այս ամենը պետք է արդեն արված լինի: Հիմա նրանք գալիս են հանդիպելու Քրիստոսին: Նրանք պետք է կանգնեն ոչ թե խաչի ստվերի տակ, այլ դրա փրկարար լույսի ներքո: Նրանք պետք է բացեն իրենց սրտերը Արդարության Արեգակի պայծառ շողերի առջև» (Է․ Ուայթ, Դարերի փափագը, էջ 659):

**Հարցեր քննարկման համար**

```1. 	Ի՞նչ է նշանակում ձեզ համար նախ Աստծո արքայությունը փնտրելը: Ինչպե՞ս է այս սկզբունքը ձևավորում ձեր առօրյան:```

```2. 	Դիտարկե՛ք չորեքշաբթի օրվա վերջին հարցի ձեր պատասխանն այն մասին, թե որքան հեշտ է Տիրոջը մոռանալ կյանքի առօրյա եռուզեռի պայմաններում: Դասարանում քննարկեք, թե ինչու է դա այդքան հեշտ: Որո՞նք են որոշ լուծումները:```

```3. 	Որպես ադվենտիստներ` մենք հավատում ենք, որ Հիսուսը մեր անունից ծառայում է երկնային Սրբարանում: Ինչպե՞ս կարող է այս համոզմունքը հույսի և ուժի մշտական աղբյուր լինել: Ինչո՞ւ պետք է գիտելիքը, որ Հիսուսն այնտեղ վերևում, բարեխոս է լինում մեզ համար (Եբրայեցիներին 7․25), օգնի մեզ հասկանալու, թե ինչ բարի լուր է Նրա աշխատանքը երկնային Սրբարանում, հատկապես հիմա՝ նախատիպային Քավության օրը:```