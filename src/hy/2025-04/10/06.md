---
title:  Հեսուն և մենք
date:  04/12/2025
---

```Որպես նախակերպար՝ Հեսուն մատնանշում է Հիսուս Քրիստոսի ծառայությունից այն կողմ՝ դեպի կատարումը եկեղեցու՝ Քրիստոսի մարմնի կյանքում: Ի՞նչ իմաստով են Հեսուի օրոք Իսրայելի մղած պատերազմները նախանշում եկեղեցու հոգևոր պայքարները։ Ինչո՞վ են դրանք բնորոշվում: Տե՛ս Ա Տիմաթեոսին 1․18, Բ Տիմաթեոսին 4․7, Եփեսացիներին 6․10–12, Բ Կորնթացիներին 10․3–5, Գործք Առաքելոց 20․32։```

Նոր Կտակարանի գրողներն ընկալում են Հեսուի տիպաբանության եկեղեցական իրականացումը։ Քրիստոսի մարմնի՝ եկեղեցու անդամները ներգրավված են չար ուժերի դեմ հոգևոր պատերազմի մեջ, նրանք, սակայն, վայելում են Աստծո շնորհած հանգիստը (Եբրայեցիներին 4․9–11) և իրենց հոգևոր ժառանգության օրհնությունները:

```Ի՞նչ են ասում այս տեքստերը Հեսուի տիպաբանության վերջնական կատարման մասին: Ա Պետրոս 1․4, Կողոսացիներին 3․24, Հայտնություն 20․9, Հայտնություն 21․3։```

Հեսուի տիպաբանության վերջնական և ամբողջական իրականացումը տեղի կունենա Հիսուս Քրիստոսի երկրորդ գալուստով (հայտնություն/վախճանաբանական հայեցակետ):

Հեսուի կյանքն այնքան շատ էր արտացոլում Աստծո բնավորությունը, որ նրա կյանքի որոշ դրվագներ ստացան մարգարեական բնույթ՝ նախանշելով Մեսիայի գործունեությունը և անձը։

Մեզ համար այսօր Մեսիան արդեն եկել է։ Նրա ծառայությունը նախապատկերման կարիք չունի, սակայն մենք դեռևս ունենք արտոնություն՝ արտացոլելու Նրա բնավորությունը՝ այն փառքը, որը Քրիստոսը փափագում էր կիսել Իր աշակերտների հետ (Հովհաննես 17.22), և որը կարող է դառնալ մերը՝ խորհրդածելով Քրիստոսի բնավորության մասին (Բ Կորնթացիներին 3.18): Որքան շատ ենք խորհում Հիսուսի մասին, այնքան ավելի ենք արտացոլում Նրա բնավորության գեղեցկությունը: Սա այնքան հիմնարար է այն հարցի համար, թե ուր պետք է տանեն Քրիստոսի հետ մեր ամենօրյա քայլելը: Ահա թե ինչու Խոսքի հետ ամենօրյա շփումն այնքան կարևոր է: Ահա թե ինչու մենք պետք է նաև ժամանակ հատկացնենք Հիսուսի կյանքի, բնավորության և ուսմունքի շուրջ խորհրածությանը։ Այո՛, տեսնելով՝ մենք կերպարանափոխվում ենք:

```Հեսուն՝ նախակերպարը, հարցրեց իսրայելացիներին. «Մինչև ե՞րբ եք թույլ լինելու և չեք գնալու, որ ժառանգեք այն երկիրը, որ ձեր հայրերի Տեր Աստվածը տվել է ձեզ» (Հեսու 18․3)։ Ինչպե՞ս կարտահայտեր այդ հարցն այսօր Հիսուսը՝ Հեսուի կերպարը։```