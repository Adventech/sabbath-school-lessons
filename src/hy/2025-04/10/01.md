---
title:  Իսկական Հեսուն
date:  29/11/2025
---

### Այս շաբաթվա ուսումնասիրության համար կարդացե՛ք.
Ա Կորնթացիներին 10․1–13, Մատթեոս 2․15, Հեսու 1․1–3, Գործք Առաքելոց 3․22–26, Եբրայեցիներին 3․7-4․11, Բ Կորնթացիներին 10․3–5։

> <p>Հիշելու համարը․</p>
> «Եվ այդ ամենը նրանց իբրև օրինակ էր պատահում, բայց իբրև խրատ գրվեց մեզ, որոնց համար հասել է ժամանակի վերջը» (Ա Կորնթացիներին 10․11)։

Հեսուի գրքում կա զգացողություն, որ դրա գլխավոր հերոսի կյանքը մատնանշում է իրենից դուրս մի իրականություն, որը շատ ավելի մեծ է, քան ինքը՝ մարդը: Այս սկզբունքը մենք տեսնում ենք ամբողջ Աստվածաշնչում, ինչպես օրինակ՝ Քանանի երկրի դեպքում, որը մեր հավիտենական հույսի խորհրդանիշն է Նոր Երկրի վրա: Եվ, իհարկե, երկրային սրբարանի ծառայությունը մատնանշում էր ավելի մեծ իրականություն. «Իսկ Քրիստոսը՝ գալիք բարիքների Քահանայապետը, եկավ՝ անցնելով ավելի մեծ, կատարյալ և անձեռակերտ խորանով, այսինքն՝ ո՛չ այս աշխարհի արարածների կողմից պատրաստված» (Եբրայեցիներին 9․11):

Սակայն հարց է ծագում. ինչպե՞ս է Հեսուն մատնանշում ապագա իրականությունը։ Ինչպե՞ս կարող ենք վստահ լինել, որ գրքի նման մեկնաբանությունը ճիշտ է։ Որո՞նք են աստվածաշնչյան սկզբունքները, որոնք որոշում են Հեսուի գրքի կիրառումը Նոր Կտակարանի իրողությունների և վերջին ժամանակների իրադարձությունների վրա:

Այս շաբաթ մենք կանդրադառնանք տիպաբանության վերաբերյալ աստվածաշնչյան մեկնաբանության սկզբունքներին: Մենք կուսումնասիրենք, թե ինչպես է Աստվածաշունչն ինքնին պարունակում տիպաբանության ցուցիչներ, և ինչպես է Հեսուի կյանքը նախանշում Մեսիայի ծառայությունն ու մատնանշում իրականացվող սիմվոլիզմը եկեղեցում, ինչպես նաև մարդկության պատմության վերջնական ավարտին:



Միաշաբթի	  նոյեմբերի 30