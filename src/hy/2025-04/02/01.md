---
title:  Զարմանալի շնորհ
date:  04/10/2025
---

### Այս շաբաթվա ուսումնասիրության համար կարդացե՛ք.
Հեսու 2․1–21, Թվեր 14․1–12, Եբրայեցիներին 11․31, Ելք 12․13, Հեսու 9, Նեեմիա 7․25։

> <p>Հիշելու համարը․</p>
> «Հավատով Ռախաբ պոռնիկը չկորավ անհավատների հետ, որ խաղաղությամբ էր լրտեսներին ընդունել» (Եբրայեցիներին 11․31)։

«Ինչո՞ւ ես կրկին արեցի դա»: Երևի մենք բոլորս էլ այս հարցը բազմիցս տվել ենք մեզ։ Ի վերջո, ոչ միայն պատմությունն է կրկնվում, այլև մարդկության սխալներն ընդհանրապես և մերը մասնավորապես։ Որքան հաճախ ենք մենք կրկնում նույն սխալները:

Իսրայելն Ավետյաց երկիրը մտնելու երկրորդ հնարավորություն ունի, և Հեսուն լրջորեն է վերաբերվում այդ առաքելությանը: Առաջին քայլը հստակ պատկերացնելն է, թե ինչի են բախվելու: Նա ուղարկում է երկու լրտեսների, որպեսզի արժեքավոր տեղեկություն բերեն երկրի մասին\` պաշտպանության ու ջրամատակարարման համակարգերի, ռազմական պատրաստվածության և ներխուժող ուժի դեմ բնակչության մեջ տիրող տրամադրության:

Կարելի է կարծել, որ իսրայելացիներին երկիրը տալու Աստծո խոստումը նրանցից որևէ ջանք չի պահանջելու։ Սակայն աստվածային աջակցության հավաստիացումը չի վերացնում մարդկային պատասխանատվությունը: Իսրայելը երկրորդ անգամ է կանգնած Քանանի սահմանին։ Ակնկալիքները մեծ են, սակայն վերջին անգամ, երբ Իսրայելը սահմանին էր և ուներ նույն առաջադրանքը, այն ողբերգական ավարտ ունեցավ:

Այս շաբաթ մենք կուսումնասիրենք Հեսուի գրքի երկու ամենահետաքրքիր պատմությունները և կբացահայտենք, թե այսօր դրանք ինչ առնչություն ունեն մեր հավատի հետ: Աստծո շնորհը մեզ զարմացնելու անսահման հնարավորություններ ունի: