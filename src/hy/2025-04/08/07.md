---
title:  Հետագա ուսումնասիրության համար
date:  21/11/2025
---

«Քաղեբի հավատն այժմ նույնն էր, ինչ եղել էր, երբ նա վկայեց լրտեսների վատ լուրին հակառակ: Նա հավատացել էր Աստծո այն խոստմանը, որ Նա Իր ժողովրդին որպես կալվածք կտա Քանանի երկիրը, և այս առումով նա լիովին հետևել էր Տիրոջը: Նա իր ժողովրդի հետ երկար թափառել էր անապատում, այսպիսով կիսելով հանցավորների հիասթափություններն ու դժվարությունները, սակայն նա չտրտնջաց դրա համար, այլ մեծարեց Աստծո ողորմությունը, որ իրեն պահպանել է անապատում, մինչդեռ իր եղբայրները մեռել էին: Անապատային թափառումների բոլոր նեղություններում, վտանգներում և պատուհասների ժամանակ, ինչպես նաև Քանան մտնելուց հետո պատերազմի տարիներին Տերը պահպանել էր նրան, և հիմա ութսունն անց էլ նա չէր կորցրել իր ուժը: Նա իր համար չխնդրեց արդեն նվաճված մի երկիր, այլ այն տարածքը, որ լրտեսների կարծիքով միանգամայն անհնար էր գրավել: Աստծո օգնությամբ նա կխլեր իր ամրոցն այն հսկաներից, որոնց զորությունը սասանել էր Իսրայելի հավատը: Ինքնափառաբանման կամ ինքնամեծարման ցանկությունը չէ, որ հուշել էր Քաղեբի խնդրանքը: Խիզախ, տարեց ռազմիկն ուզում էր ժողովրդին մի օրինակ ցույց տալ, որը պատիվ կբերեր Աստծուն, և քաջալերել ցեղերին՝ ամբողջությամբ նվաճելու այն երկիրը, որն իրենց հայրերն անհաղթելի էին համարել» (Է․ Ուայթ, Նահապետներ և մարգարեներ, էջ 512, 513)։

«Քաղեբի հավատն էր Աստծո հանդեպ, որ նրան քաջություն տվեց, զերծ պահեց մարդու վախից և հնարավորություն տվեց համարձակորեն ու անսասան կանգնելու իրավունքի պաշտպանության գործում: Նույն զորությանը՝ երկնային զորքերի հզոր Զորավարին ապավինելով, խաչի յուրաքանչյուր իսկական զինվոր կարող է ուժ և քաջություն ստանալ՝ հաղթահարելու անհաղթահարելի թվացող խոչընդոտները» (Է․ Ուայթ, Ադվենտ ռևյու ընդ սաբաթ հերալդ, 1912թ․, մայիսի 30)։

**Հարցեր քննարկման համար**

```1.	Քննարկե՛ք հասակակիցների ճնշման ուժը և այն քաջությունը, որն անհրաժեշտ է բարձրաձայնելու համար, երբ ուրիշները դա չեն անում: Ո՞րն է քաջության դերը մեր հավատը գործադրելու գործում: Ինչպե՞ս կարող ենք խուսափել կոպիտ լինելուց՝ պաշտպանելով այն, ինչ մենք ճիշտ ենք համարում:```

```2.	Դասարանում դիտարկե՛ք ձեր եկեղեցու կամ համայնքի հավատի մի քանի օրինակներ, որոնք նպաստել են ձևավորելու ձեր կյանքն ու բնավորությունը: Որո՞նք են այս մարդկանց հատկանիշները, որոնց արժե հետևել:```

```3.	Քննարկե՛ք, թե ինչ ազդեցություն ունեն լրատվամիջոցները մեր կյանքի վրա: Ինչպե՞ս կարող ենք խուսափել դրա բացասական ազդեցությունից՝ միաժամանակ օգտագործելով դրա ներուժը բարի նպատակների համար:```

```4.	Ավելի շատ խորհեք Հեսուի՝ որպես առաջնորդի խոնարհության ու սրբարանի մոտ ապրելու նրա ցանկության մասին: Ի՞նչ է ասում նրա օրինակը։```