---
title:  Տերը պիտի պատերազմի ձեզ համար
date:  25/10/2025
---

### Այս շաբաթվա ուսումնասիրության համար կարդացե՛ք.
Ծննդոց 15․16, Ղևտական 18․24–30, Բ Տիմոթեոսին 4․1, 8, Ելք 23․28–30, Բ Օրենք 20․10, 15–18, Եսայի 9․6։

> <p>Հիշելու համարը․</p>
> «Հեսուն այս բոլոր թագավորներին ու նրանց երկիրը նվաճեց միանգամից, որովհետև Իսրայելի Աստվածը՝ Տերն էր պատերազմում Իսրայելի համար» (Հեսու 10․42)։

Հեսուի գիրքը պարունակում է մի քանի անհանգստացնող տեսարաններ։ Լուրջ հարցեր են առաջանում աստվածային կամ սրբազան պատերազմի հայեցակարգի վերաբերյալ, որը Աստծո կողմից հանձնագրված մի խումբ մարդկանց կողմից մեկ այլ խմբի բնաջնջումն է։

Հին Կտակարանում աստվածային պատերազմի հարցը բարդ հարց է։ Աստված Հին Կտակարանում հայտնվում է որպես տիեզերքի գերագույն Տիրակալ, ուստի, այն ամենը, ինչ տեղի է ունենում, ինչ-որ կերպ պետք է կապված լինի Նրա ուղղակի կամ անուղղակի կամքի հետ: Այսպիսով, «ինչպե՞ս կարող է Աստված թույլ տալ նման բաներ» հարցը դառնում է անխուսափելի։ Անցած շաբաթ մենք տեսանք, որ Աստված Ինքը ներգրավված է մի պայքարի մեջ, որը շատ ավելի մեծ է, քան մարդկության պատմության ցանկացած պատերազմ կամ պայքար, մի բան, որ ներթափանցում է մեր կյանքի բոլոր ոլորտները: Մենք նաև տեսանք, որ ինչպես աստվածաշնչյան, այնպես էլ աշխարհիկ պատմության իրադարձությունները կարելի է լիովին հասկանալ միայն այդ պայքարի լույսի ներքո:

Այս շաբաթ մենք շարունակում ենք ուսումնասիրել Աստծո կողմից արտոնված պատերազմների խնդիրը դրանց սահմանափակումներն ու պայմանները, հինկտակարանյան մարգարեների կողմից առաջարկվող խաղաղության վերջնական տեսլականը և նման պատերազմների հոգևոր հետևանքները: