---
title:  Հետագա ուսումնասիրության համար
date:  31/10/2025
---

Կարդացե՛ք Էլեն Ուայթի «Նահապետներ և մարգարեներ» գրքի «Երիքովի անկումը» գլուխը, էջ 491–493։

Ինչպես Աստվածաշնչում ամեն ինչի դեպքում, համատեքստն ու նախապատմությունն իմանալը շատ կարևոր է: Ինչպես տեսանք, տիեզերական պայքարը և Աստծո՝ որպես Դատավորի շարժառիթը վճռորոշ նշանակություն ունեն քանանացիների դեմ այս պատերազմները հասկանալու համար:

«Աստված համբերատար է։ Նա ամբարիշտ ազգերին փորձության ժամանակ տվեց, որպեսզի նրանք կարողանան ծանոթանալ Իրեն և Իր բնավորությանը: Նրանց դատապարտումն ըստ տրված լույսի էր՝ լույսը ստանալուց հրաժարվելու և Աստծո ճանապարհների փոխարեն իրենց սեփական ճանապարհներն ընտրելու համար: Աստված պատճառաբանեց, թե ինչու միանգամից չբնազրկեց քանանացիներին: Ամորհացիների անօրենությունը կատարելության չէր հասել։ Իրենց անօրենության պատճառով նրանք աստիճանաբար մոտենում էին այն սահմանին, որ Աստծո համբերատարությունն այլևս չէր կարող դրսևորվել, և նրանք ոչնչանալու էին: Մինչև այդ սահմանին չհասան, և նրանց անօրինությունը լիակատար չդարձավ, Աստծո վրեժխնդրությունը հետաձգվեց: Բոլոր ազգերը փորձաշրջան են ունեցել։ Նրանք, ովքեր մերժեցին Աստծո օրենքը, չարության մի աստիճանից մյուսն անցան։ Երեխաները ժառանգեցին ծնողների ապստամբ ոգին և ավելի չար վարվեցին, քան իրենց հայրերն իրենց առաջ, մինչև որ Աստծո բարկությունն իջավ նրանց վրա: Պատիժը հետաձգելը չնվազեցրեց դրա խստությունը» (Է․ Ուայթի մեկնաբանություններ, ՅՕԱ աստվածաշնչյան մեկնաբանություններ, հ․ 2, էջ 1005):

**Հարցեր քննարկման համար**

`1.	Քննարկե՛ք Աստծո\` մեր Դատավորը, ինչպես նաև տիեզերքի գերագույն Դատավորը լինելու հետևանքները: Ինչո՞ւ եք կարծում, որ այն փաստը, որ Աստված Դատավոր է, հիմնարար է Ավետարանի և մեր փրկության համար:`

`2.	Ինչպե՞ս է քանանացիների դեպքը հնարավորություն տալիս տեսնելու Աստծո համբերությունն ու արդարությունը: Ինչպե՞ս կարող ենք արտացոլել Աստծո բնավորությունը մեզ շրջապատող մարդկանց հետ վարվելակերպում:`

`3.	Խորհե՛ք ազատ կամքի հիմնարար բնույթի մասին: Ինչո՞ւ եք կարծում, որ Աստված հարգում է մեր ընտրության ազատությունը: Ինչպե՞ս են սերն ու ընտրության ազատությունը կապված միմյանց:`

`4.	Հին Կտակարանը պարունակում է պատերազմի և հակամարտությունների բազմաթիվ պատմություններ, սակայն, ի վերջո, այն կանխասում է խաղաղության տեսլականը: Ի՞նչ դեր պետք է ունենան քրիստոնյաներն իրենց միջավայրում խաղաղություն հաստատելու գործում։`