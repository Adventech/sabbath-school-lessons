---
title:  Բռնազրկում, թե՞ բնաջնջում
date:  28/10/2025
---

`Համեմատե՛ք Ելք 23.28–30, Ելք 33․2, Ելք 34․11, Թվեր 33․52 և Բ Օրենք 7․20 համարները Ելք 34․13, Բ Օրենք 7․5, Բ Օրենք 9․3, Բ Օրենք 12․2, 3 և Բ Օրենք 31․3, 4 համարների հետ։ Ի՞նչ են բացահայտում այս տեքստերը նվաճման նպատակի և բնաջնջման մասշտաբների մասին։`

Աստծո սկզբնական նպատակը քանանացիների համար ոչ թե բնաջնջումը, այլ սեփականազրկումն էր։ Այն հատվածների ուսումնասիրությունը, որոնք նկարագրում են, թե ինչպես պետք է Իսրայելը ներգրավված լիներ նվաճողական մարտերում, օգտագործում է եզրույթներ, որոնք խոսում են Խոստացված երկրի բնակիչների նկատմամբ իրականացված բռնազրկման, վտարման և բնաջնջման մասին։ Եզրույթների երկրորդ խումբը, որն արտահայտում է ոչնչացում և որպես գործողության առարկա Իսրայելն է, վերաբերում է հիմնականում անշունչ առարկաներին, ինչպիսիք են հեթանոսական պաշտամունքի և ոչնչացման համար առանձնացված առարկաները: Ակնհայտ է, հեթանոսական պաշտամունքի վայրերն ու զոհասեղանները եղել են քանանական կրոնի հիմնական կենտրոնները։

Սրբազան պատերազմը հիմնականում ուղղված է Քանանի ապականված մշակույթի և հասարակության դեմ: Վարակից խուսափելու համար Իսրայելը պետք է ոչնչացներ բոլոր այն տարրերը, որոնք ապականություն էին ջատագովում։ Այնուամենայնիվ, Քանանի բոլոր բնակիչները և նրանք, ովքեր անհատական հիմունքներով ընդունում էին Աստծո գերիշխանությունը մինչև նվաճումը կամ նույնիսկ նվաճման ժամանակ, կարող էին փրկվել արտագաղթի միջոցով (Հեսու 2․9–14, համեմատե՛ք Դատավորներ 1․24–26-ի հետ): Քանանի բնակչության միակ մասը, որը դատապարտված էր ոչնչացման, նրանք էին, ովքեր ապաստանեցին ամրացված քաղաքներում՝ համառորեն շարունակելով ապստամբել Աստծո\` իսրայելացիների համար նախատեսված ծրագրի դեմ, և կարծրացրին իրենց սրտերը (Հեսու 11․19, 20):

Ինչևէ, սա հարց է առաջացնում. եթե Քանանը նվաճելու սկզբնական նպատակը երկրի բնակիչներին դուրս մղելն էր, ոչ թե նրանց բնաջնջումը, ինչո՞ւ իսրայելացիները ստիպված եղան այդքան մարդու կոտորել։

Քանանի նվաճման հետ կապված աստվածաշնչյան տեքստերի վերլուծությունը ցույց է տալիս, որ նվաճման սկզբնական մտադրությունը ենթադրում էր բնակչության վտարում։ Այնուամենայնիվ, քանանացիների մեծամասնությունը, ինչպես Եգիպտոսի փարավոնը, կարծրացրեց իրենց սրտերը և որպես այդպիսին, միաձուլվեցին մշակույթի հետ այնպես, որ այդ մշակույթի ոչնչացումը նշանակում էր, որ նրանք նույնպես պետք է ոչնչացվեն:

`Ձեր բնավորության և սովորությունների ո՞ր տարրերը պետք է արմատախիլ արվեն և ոչնչացվեն:`