---
title:  Ազատ՝ ծառայելու համար
date:  23/12/2025
---

Որպես ճշմարիտ ու հավատարիմ առաջնորդ՝ Հեսուն հարգում է իր ժողովրդի ազատ կամքը և կամենում, որ Իսրայելը Տիրոջը ծառայի ազատ ընտրությամբ, ոչ թե հարկադրաբար: Հենց դա էր «ընտրել» բայի նպատակային օգտագործումը (տե՛ս Հեսու 24․22)։ Այլ հատվածներում bakhar –բախար՝ «ընտրել» բառը նկարագրում է Յահվեի կողմից Իսրայելին ընտրելը (Բ Օրենք 7․6, 7, Բ Օրենք 10․15, Բ Օրենք 14․2)։ Իսրայելն ազատ է «ո՛չ» ասելու Յահվեին իրենց աստվածային ընտրությունից հետո, սակայն դա անիմաստ ու անհեթեթ կլինի: Իսրայելը կարող է «այո՛» ասել Աստծուն և շարունակել ապրել, կամ կարող է երես թեքել Նրանից և դադարել գոյություն ունենալուց:

```Ի՞նչ արձագանքեց Իսրայելը Հեսուի կոչին (Հեսու 24․16–18)։ Ի՞նչ եք կարծում, ինչո՞ւ Հեսուն նրանց արձագանքին հետևյալ կերպ արձագանքեց (Հեսու 24․19–21)։```

Իրենց անվերապահ դրական պատասխանում իսրայելացիներն ընդունում են, որ նահապետների և իրենց հայրերի Աստվածն այժմ նաև «մեր Աստվածն է» (Հեսու 24․17, 18), Ում իրենք պատրաստ են ծառայել կատարյալ հավատարմությամբ։ Նման անառարկելի հավատարմության հաստատումից հետո մենք Հեսուից ակնկալում ենք հաստատման և քաջալերանքի խոսքեր: Սակայն դա այդպես չէ։ Հեսուի և ժողովրդի միջև երկխոսությունը կտրուկ շրջադարձ է ստանում, որում Հեսուն կարծես ստանձնում է սատանայի պաշտպանի դերը: Նա անցյալում Աստծո ողորմած նախախնամության մասին խոսելուց անցնում է իսրայելացիներին Աստծո պատկերով վախեցնելուն, Ում ծառայելը հեշտ չէ:

Հեսուն լավ գիտի, որ առաջին սերունդն անկայուն է, որը խոստացել էր հնազանդվել Աստծուն նույն բառերով (Ելք 19․8, Ելք 24․3, Բ Օրենք 5․27), սակայն մոռացել իր խոստումները՝ դեռ խոսքերը շուրթերին (Ելք 32): Այդպիսով, Հեսուն հռետորաբանության միջոցով ցանկանում է իսրայելացիներին տեղեկացնել որոշ բաների մասին։

Առաջին` Աստծուն ծառայելու որոշումը լուրջ որոշում է։ Այն պետք է ձևավորի ողջ ազգը Աստծո հայտնության համաձայն: Այդ նպատակին հետևելու օրհնություններն ակնհայտ են, սակայն պետք է լիովին հասկանալ նաև անհնազանդության հետևանքները: Մեղքերի ներումը մարդկության անքակտելի իրավունքը չէ, այլ Աստծո շնորհի հրաշքը:

Երկրորդ "իսրայելացիների" Աստծուն ծառայելու որոշումը պետք է լինի իրենց որոշումը, այլ ոչ թե առաջնորդի, նույնիսկ Հեսուի կողմից պարտադրված բան։

Երրորդ` Իսրայելը պետք է գիտակցի, որ մարդիկ չեն կարող իրենց ուժով ծառայել Աստծուն։ Աստծուն ծառայելը ձեռք է բերվում ոչ թե ուխտի դրույթներին մեխանիկորեն հետևելու, այլ փրկարար Տիրոջ հետ անձնական փոխհարաբերությունների միջոցով (համեմատե՛ք Ելք 20․1, 2, Բ Օրենք 5․6, 7)։