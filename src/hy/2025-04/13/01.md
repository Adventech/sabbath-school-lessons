---
title:  Ընտրե՛ք այսօր
date:  20/12/2025
---
Հեսու 24, Ծննդոց 12․7, Բ Օրենք 17․19, Բ Օրենք 5․6, Գ Թագավորների 11․2, 4, 9, Բ Տիմոթեոսին 4․7, 8։

> <p>Հիշելու համարը․</p>
> «Բայց եթե Տիրոջը ծառայություն անելը հաճելի չէ ձեզ համար, ապա ընտրե՛ք այսօր, թե ո՛ւմ եք ծառայելու․․․ Բայց ես և իմ տունը Տիրոջն ենք պաշտելու» (Հեսու 24․15)։

Հեսուի գրքի վերջին գլուխն ուխտը նորոգելու ծեսի համատեքստում է, սակայն այս անգամ այն վարում է Իսրայելի տարեց առաջնորդը: Թեև դա ինքնին ուխտ չէ, այլ ավելի շուտ ուխտի նորոգման ծեսի վերաբերյալ հաշվետվություն։ Գլուխը պարունակում է հին Մերձավոր Արևելքի տիրակալության դաշինքների տարրերը. 1) նախաբան, որտեղ նշված է գերագույն իշխանությունը՝ դաշինքի նախաձեռնողը, 2) պատմական նախաբանը, որը նկարագրում է տիրակալի ու վասալի միջև հարաբերությունները, 3) ուխտի դրույթները, որոնք վասալից պահանջում են դրսևորել երախտագիտության վրա հիմնված և դրանից դրդված ամբողջական հավատարմություն գերագույն իշխանության հանդեպ, 4) օրհնություններ հնազանդության համար և անեծքներ ուխտը խախտելու համար. 5) վասալի խոստման վկաները, 6) փաստաթղթի հանձնումը հետագա ընթերցման համար 7) ուխտի վավերացումը։

Հեսուն մոտ է իր կյանքի ավարտին․ տեսադաշտում չկա մեկը, ով կարող է զբաղեցնել նրա տեղը։ Ուխտի նորոգումը Իսրայելին հիշեցում է, որ իրենց թագավորը հենց Ինքը՝ Եհովան է, և եթե հավատարիմ մնան Նրան, կվայելեն Նրա պաշտպանությունը: Իսրայելը մարդկային թագավորի կարիք չունի։ Որպես աստվածապետական ազգ՝ նրանք պետք է մշտապես հիշեն, որ իրենց միակ թագավորը Տերն է: