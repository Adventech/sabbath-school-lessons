---
title:  Հետագա ուսումնասիրության համար
date:  26/12/2025
---

Կարդացե՛ք Էլեն Ուայթի «Նահապետներ և մարգարեներ» գրքի «Հեսուի վերջին խոսքերը» գլուխը, էջ 522–524։

«Եգիպտոսից դուրս եկած բազմության մեջ կային մարդիկ, որ կուռքեր էին երկրպագում։ Իսկ սովորության ուժն այնպիսին է, որ այդ պրակտիկան որոշ չափով գաղտնի շարունակվում էր նույնիսկ Քանանում բնակություն հաստատելուց հետո: Հեսուն գիտակցում էր իսրայելացիների այս չարիքը, և հստակ պատկերացնում էր, թե ինչ վտանգներ կարող է բերել այն։ Նա անկեղծորեն ցանկանում էր տեսնել հրեա ժողովրդի կատարյալ բարեփոխումը։ Նա գիտեր, որ եթե մարդիկ ամբողջ սրտով Տիրոջը ծառայելու վճռական դիրքորոշում չընդունեն, կշարունակեն ավելի ու ավելի հեռանալ Նրանից: . . . Թեև իսրայելացիներից ոմանք Աստծո հավատարիմ ու նվիրված երկրպագողներ էին, շատերը պարզապես ձևապաշտներ էին. ոչ մի նախանձախնդրություն կամ եռանդ չէր բնութագրում նրանց ծառայությունը: Որոշ իսրայելացիներ իրենց սրտում երկրպագում էին կուռքերին, բայց չէին ցանկանում բացահայտ ընդունել դա» (Է․ Ուայթ, Ժամանակի նշանները, 1881թ․ մայիսի 19)։

«Այս հանդիսավոր ուխտի խոսքերը գրվեցին Աստծո օրենքի գրքում՝ սրբորեն պահպանելու համար: Այնուհետև Հեսուն մի մեծ քար առավ ու այն կանգնեցրեց Տիրոջ սրբարանի մոտ գտնվող բևեկնի ծառի տակ: «Եվ Հեսուն ամբողջ ժողովրդին ասաց. «Ահա այս քարը մեզ վկա լինի, որովհետև սա լսեց Տիրոջ մեզ ասած բոլոր խոսքերը. ուրեմն սա վկա լինի ձեզ համար, որ չլինի թե ուրանաք ձեր Աստծուն»»։ Այստեղ Հեսուն բացահայտորեն հայտարարում է, որ ժողովրդին ուղղված իր հրահանգներն ու նախազգուշացումները ոչ թե իր, այլ Աստծո խոսքերն են: Այս մեծ քարը կկանգնի, որպեսզի վկայի այդ իրադարձությանը ներկաների հաջորդ սերունդներին, որ այն կանգնեցվել է որպես հիշատակություն և վկայություն լինելու ժողովրդի դեմ, եթե նրանք երբևէ հակվեն դեպի կռապաշտությունը» (Է․ Ուայթ, Ժամանակի նշանները, 1881թ․ մայիսի 26)։

**Հարցեր քննարկման համար**

`1	 Քննարկե՛ք «Նա [Տերը] սուրբ Աստված է. Նա նախանձոտ Աստված է» (Հեսու 24․19) արտահայտության իմաստը: Ի՞նչ իմաստով է Աստված նախանձոտ Աստված։`

`2.	Ինչպե՞ս է Աստծո հանդեպ մեր սերը կապված ընտրության ազատության հետ, որը Նա շնորհում է մեզ: Այսինքն՝ կարո՞ղ ենք մենք իսկապես սիրել, եթե իսկապես ազատություն չունենայինք: Կարո՞ղ է իսկական սերը երբևէ պարտադրվել: Եթե ոչ, ապա ինչո՞ւ։`

`3.	Որո՞նք են մի քանի գործնական միջոցները, որոնցով այսօր եկեղեցու ղեկավարները կարող են ջահը փոխանցել հաջորդ սերնդին:`

`4.	Խորհե՛ք Հեսուի կյանքի և այն եզրակացության մասին, որ իր ողջ կյանքում իսրայելացիները ծառայեցին Տիրոջը: Ի՞նչ եզրակացություն կցանկանայիք, որ մարդիկ անեն ձեր կյանքի մասին:`