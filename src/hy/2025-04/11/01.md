---
title:  Ապրելով Խոստացված երկրում
date:  06/12/2025
---

### Այս շաբաթվա ուսումնասիրության համար կարդացե՛ք.
Հեսու 22, Եփեսացիներին 6․7, Հովհաննես 7․24, Թվեր 25, Առակներ 15․1, Ա Պետրոս 3․8, 9։

> <p>Հիշելու համարը․</p>
> «Մեղմ պատասխանը ցասումը հանգստացնում է, իսկ նախատական խոսքը գրգռում է բարկությունը» (Առակներ 15․1)։

Համայնքում ապրելը երբեմն կարող է հանգեցնել վեճերի ու լարվածության: Սա հատկապես ճիշտ է այնպիսի համայնքում, ինչպիսին եկեղեցին է, որտեղ տարբեր ծագման ու սոցիալական շերտերի, և երբեմն բոլորովին այլ մշակույթներում դաստիարակված մարդիկ ապրում և աշխատում են միասին՝ հանուն ընդհանուր նպատակի:

Այս շաբաթ մենք կուսումնասիրենք Հեսու 22-րդ գլուխը և մարտահրավեր, որը ծագեց ժողովրդի մեջ մեծ թյուրիմացության հետևանքով: Գրքի սկզբում Հեսուն որոշ ցեղերի պատվիրեց անցնել Հորդանանը և մասնակցել նվաճմանը Հորդանանի արևմտյան կողմի ցեղերի հետ միասին (Հեսու 1.12–18): Հիմա, երբ աշխատանքն ավարտված է, նրանք կարող են վերադառնալ։ Սակայն Հորդանանի արևմտյսն ափին նրանք զոհասեղան են կառուցում, որը մտահոգություն է առաջացնում Արևմտյան Հորդանանի ցեղերի մեջ։

Ինչու՞ է վտանգավոր ուրիշների վարքագծի վերաբերյալ շտապ եզրակացություն անելը: Ինչպե՞ս կարող ենք նպաստել եկեղեցու միասնությանը: Ինչո՞ւ է անհրաժեշտ հիշել մեր առաքելության ավելի լայն կարևորության մասին և չհայտնվել շեղող իրավիճակների մեջ: Սրանք մի քանի հարցեր են, որոնց կանդրադառնանք այս շաբաթ: