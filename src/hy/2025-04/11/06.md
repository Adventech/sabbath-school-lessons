---
title:  Հակամարտության կարգավորումը
date:  11/12/2025
---

`Կարդացե՛ք Հեսու 22.30–34 համարները: Ինչպե՞ս է այս ամբողջ միջադեպը որոշակի պատկերացումներ տալիս հակամարտությունների կարգավորման և եկեղեցու միասնության ապահովման միջոցների վերաբերյալ (համեմատե՛ք Սաղմոս 133, Հովհաննես 17․20–23, Ա Պետրոս 3․8, 9 համարների հետ)։`

Հեսու 22-րդ գլխի պատմությունն ունի հաղորդակցության մի քանի սկզբունքներ, որոնք կարող են կիրառվել ընտանիքում, եկեղեցում և համայնքում՝ առօրյա մարդկային հարաբերություններում:

Եթե Արևելյան Հորդանանի ցեղերը հավատուրաց լինեին, Իսրայելի ժողովուրդը կկիրառեր ուխտի պահանջները։ Միասնությունը երբեք չի կարող փաստարկ լինել ճշմարտությունը նոսրացնելու կամ աստվածաշնչյան սկզբունքներից հրաժարվելու համար: Սակայն եկեղեցական կարգապահությունը միշտ պետք է լինի վերջին (և ոչ առաջին) միջոցը, եթե Աստծո Խոսքի վրա հիմնված հաշտեցումը և հովվական օգնության փորձերը հաջողության չեն հասել: Պատկերացրեք, թե որքա՜ն կարող են փոխվել մեր եկեղեցիները, եթե այս պարզ սկզբունքները հետևողականորեն կիրառվեն: