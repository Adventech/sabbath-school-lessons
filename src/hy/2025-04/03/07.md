---
title:  Հետագա ուսումնասիրության համար
date:  17/10/2025
---

Կարդացե՛ք Էլեն Ուայթի «Նահապետներ և մարգարեներ» գրքի «Անցում Հորդանանով» գլուխը, էջ 483, 484։

«Ուշադի՛ր ուսումնասիրեք Իսրայելի փորձառությունները դեպի Քանան կատարած ճանապարհորդությունների ժամանակ։ Ուսումնասիրե՛ք Հեսուի գրքի երրորդ և չորրորդ գլուխները՝ արձանագրելով նրանց նախապատրաստությունը և Հորդանանով դեպի Ավետյաց երկիր անցնելը: Մենք պետք է մշտապես մարզենք մեր սիրտն ու միտքը՝ թարմացնելով հիշողությունն այն դասերով, որոնք Տերն ուսուցանել է Իր հին ժողովրդին: Այդ դեպքում մեզ համար, ինչպես Նա նախագծել էր, որ պետք է լինի նրանց համար, Նրա Խոսքի ուսմունքները միշտ հետաքրքիր ու տպավորիչ կլինեն» (Է․ Ուայթի մեկնաբանություններ, ՅՕԱ աստվածաշնչյան մեկնաբանություն, հ․ 2, էջ 994):

«Ժամանակակից Իսրայելն ավելի մեծ վտանգի տակ է Աստծուն մոռանալու և կռապաշտության մեջ ընկնելու առումով, քան Նրա հին ժողովուրդը: Շատ կուռքեր են պաշտվում, նույնիսկ իրենց շաբաթապահ դավանողների կողմից: Աստված Իր հին ժողովրդին առանձնապես պատվիրեց զգուշանալ կռապաշտությունից, որովհետև եթե նրանք հեռանային կենդանի Աստծո ծառայությունից, Նրա անեծքը կհանգչեր նրանց վրա, մինչդեռ եթե նրանք սիրեին Նրան ամբողջ սրտով, ամբողջ հոգով և ամբողջ զորությամբ, Նա առատորեն կօրհներ նրանց՝ բավարարելով նրանց ինչպես անհապաղ, այնպես էլ երկարաժամկետ կարիքները, և նրանց միջից կհեռացներ հիվանդությունը» (Է․ Ուայթ, Վկայություններ եկեղեցու համար, հ․ 1, էջ 609):

**Հարցեր քննարկման համար**

`1.	Ձեր դասարանում քննարկե՛ք Հորդանանի հրաշալի անցումը: Ինչպե՞ս կբնորոշեք հրաշքները: Ինչո՞ւ է թվում, թե Աստված այսօր նման հրաշքներ չի անում։`

`2.	Ի՞նչ գործնական ուղիներ կարող եք առաջարկել ձեր դասարանում հոգևոր մոռացկոտությունը կանխելու համար՝ թե՛ որպես անհատ, թե՛ որպես եկեղեցի: Թեև կարևոր է, որ մենք շարունակական, գործուն հարաբերություններ ունենանք Աստծո հետ և մեր ողջ քրիստոնեական փորձառությունը չկառուցենք անցյալի հզոր փորձառությունների վրա, ինչպե՞ս կարող ենք, այնուամենայնիվ, օգտագործել մեր անցյալի փորձառությունը\` որպես հիշեցում այն մասին, թե ինչպես է Աստված գործել մեր կյանքում:`

`3.	Ձեր կարծիքով, ինչպե՞ս կարող է շաբաթ օրը մի կողմից մեզ օգնել հիշելու Աստծո միջամտությունները մեր կյանքում, իսկ մյուս կողմից՝ նախապես ճաշակելու Նրա թագավորության խոստացված հանգիստը: Ինչպե՞ս է շաբաթ օրը մատնանշում ոչ միայն այն, ինչ պետք է հիշենք, այլև այն, ինչի վրա կարող ենք հույս ունենալ ապագայում:`