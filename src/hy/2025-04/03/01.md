---
title:  Շնորհի հուշաքարերը
date:  11/10/2025
---

### Այս շաբաթվա ուսումնասիրության համար կարդացե՛ք.
Հեսու 3, Թվեր 14․44, Ղուկաս 18․18–27, Հեսու 4, Հովհաննես 14․26, Եբրայեցիներին 4․8–11։

> <p>Հիշելու համարը․</p>
> «Որովհետև ձեր Տեր Աստվածը Հորդանան գետի ջրերը ցամաքեցրեց ձեր առջև, մինչև որ դուք անցաք, ինչպես որ ձեր Տեր Աստվածն արեց նաև Կարմիր ծովում, որը ցամաքեցրեց մեր առջև, մինչև որ մենք անցանք, որպեսզի երկրի բոլոր ազգերն իմանան, որ Տիրոջ ձեռքը զորավոր է, և դուք միշտ վախենաք ձեր Տեր Աստծուց» (Հեսու 4․23, 24)։

Ոստիկանն ազդանշան տվեց։ Ջոնը ստիպված եղավ կանգնեցնել մեքենան։ Սպան պահանջեց նրա վարորդական վկայականը, և այդ պահին պարզվեց, որ Ջոնը վարորդական իրավունքի հետ մեկտեղ դրամապանակը թողել է գրասենյակում։ Ջոնը բացատրեց, թե ինչ է կատարվել, և սպան հետաքրքրվեց, թե ինչով է զբաղվում վերջինս։ Ջոնը պատասխանեց, որ դասախոս է։ Ակտը Ջոնին հանձնելով՝ սպան ասաց, որ Ջոնն այն չընդունի որպես տուգանք: «Դա ուսման վարձ է»,- ասաց նա: «Երբ մարդիկ ուզում են ինչ-որ բան սովորել, վճարում են ուսման վարձ: Սա ձեր ուսումնառությունն է, որպեսզի մեքենա վարելիս սովորեք չմոռանալ վարորդական վկայականը։ Բարի օր եմ մաղթում, դասախո՛ս»։

Որպես մարդ՝ մենք հակված ենք մոռանալու այն բաները, որոնք մշտապես մեր տեսադաշտում չեն: Մենք մոռանում ենք պատասխանել հեռախոսազանգերին, պատասխանել նամակներին, ջրել բույսերը, ծննդյան օրվա շնորհավորանքներ ուղարկել և այլն: Ցուցակը կարող է շարունակվել: Մեր հոգևոր կարիքների մասին մոռանալը, սակայն, կարող է ունենալ ավելի ծանր հետևանքներ, քան պարզապես տուգանվելը, հատկապես այն պատճառով, որ մենք բառացիորեն գործ ունենք մեր հավիտենական ճակատագրի հետ:

Եկե՛ք ուսումնասիրենք հրեաների կողմից Հորդանան գետը հատելու պատմությունը և տեսնենք, թե ինչ կարող ենք սովորել նրանց փորձից: