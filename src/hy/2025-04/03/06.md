---
title:  Հորդանանից այն կողմ
date:  16/10/2025
---

```«Ծովը ցամաքի փոխեց, գետի միջով մարդիկ անցան ոտքով. այնտեղ էլ մենք ուրախ եղանք նրանով» (Սաղմոս 66․6)։```

Թե՛ Կարմիր ծովի, և թե՛ Հորդանան գետի անցումն աստվածաշնչյան պատմության մեջ նոր դարաշրջանի նշաններ են, և երկու իրադարձություններն էլ ունեն խորհրդանշական նշանակություն (տե՛ս Սաղմոս 66.6, Սաղմոս 114.1–7 և Դ Թագավորների 2.6–15): Արդեն իսկ Հին Կտակարանում կան տեքստեր, որոնք կապում են երկու խաչվող իրադարձությունները և զանազանում դրանց կարևորությունը, որը նշանակում է ավելին, քան դրանց սկզբնական ենթատեքստերը։ Սաղմոս 66.6 համարում սաղմոսերգուն գովաբանում է Աստծո փրկարար գործողությունն իր կյանքում (Սաղմոս 66.16–19)՝ հղում անելով Կարմիր ծովն ու Հորդանանն անցնելու պատմական դրվագներին։

Սաղմոս 114–ը նույնպես կապում է երկու իրադարձությունները ոչ թե այն պատճառով, որ գրողը ժամանակագրական տարբերակում չի տեսել դրանց միջև, այլև այդ երկու իրադարձությունների աստվածաբանական նշանակությունը նկատի ունենալով։ Այդպիսով, դրանք դիտվում են որպես Իսրայելի կարգավիճակի փոփոխությանը նպաստող իրադարձություններ՝ մեկն ազատագրում ստրկությունից, մյուսը` քոչվորական հողազուրկ վիճակից անցում դեպի ազգի կարգավիճակի։ Այս սաղմոսներում երկու իրադարձությունների օրինակները ցույց են տալիս գրողի կարգավիճակի փոփոխությունը ճնշումից, աղքատությունից, անօգնականությունից և նվաստացումից դեպի ապահովություն, բարեկեցություն, փրկություն և արժանապատվություն:

Նաև Հորդանանի մոտ է, որ Եղիայի` երկինք բարձրանալը տեղի է ունենում Հեսուի գրքի մեջ արձանագրված նման հրաշքի համատեքստում։ Եղիայի համար գետի հատումը բերեց իր կյանքում ամենակարևոր կարգավիճակային փոփոխությունը. նա տեղափոխվեց երկինք: Եղիսեի համար փոփոխությունը նույնպես կարևոր է. մարգարեի օգնականը (Գ Թագավորների 19․21) դառնում է ազգի մարգարեն (Դ Թագավորների 2:22):

```Կարդացե՛ք Մատթեոս 3․16, 17 և Մարկոս 1․9 համարները։ Ինչպե՞ս են Նոր Կտակարանի գրողներն ակնարկում Հորդանան գետի խորհրդանշական, հոգևոր նշանակությունը:```

Հիսուսի՝ որպես Իսրայելի Ներկայացուցչի երկրային ծառայությունը հետևում է հին Իսրայելի պատմության օրինակին: Հիսուսը ենթարկվում է «Կարմիր ծովի» և «Հորդանանի» փորձառություններին։ Նա կանչվում է Եգիպտոսից մահվան հրամանագրից հետո (Մատթեոս 2․14–16), քառասուն օր անց է կացնում անապատում (Մատթեոս 4․2), ինչպես հին Իսրայելի քառասուն տարիները, և որպես անցում անձնական կյանքից դեպի հանրային ծառայություն` Նա մկրտվում է Հորդանանում (Մատթեոս 3․16, 17, Մարկոս 1․9):

Հետագայում, Եբրայեցիներին 3 և 4 գլուխներում, հաստատվում է Հորդանանը հատելու խորհրդանշական նշանակությունը և դեպի Քանան մուտքը ներկայացվում է որպես հավատի միջոցով քրիստոնյաների՝ «շնորհի հանգստի» մեջ մտնելու կանխասում: