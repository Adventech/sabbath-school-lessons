---
title:  Խոստման ժառանգակիցներ, հույսի գերիներ
date:  22/11/2025
---

### Այս շաբաթվա ուսումնասիրության համար կարդացե՛ք.
Ծննդոց 3․17–24, Բ Օրենք 6․3, Հեսու 13․1–7, Եբրայեցիներին 12․28, Ղևտական 25․1–5, 8–13, Եզեկիել 37․14, 25։

> <p>Հիշելու համարը․</p>
> «Ե՛տ դարձեք ամրոցը, ո՛վ հույսի գերիներ, այսօր ծանուցում եմ. կրկնապատիկ եմ հատուցելու քեզ» (Զաքարիա 9․12)։

Հեսու 13–21-րդ գլուխները պարունակում են աշխարհագրական սահմանների երկար ցուցակները, որոնք ուրվագծում են Իսրայելի ցեղերին հատկացված հողատարածքները: Ժամանակակից ընթերցողի համար այս ցուցակները կարող են անտեղի թվալ, սակայն դրանք արտահայտում են Խոստացված երկրի աստվածաբանական ըմբռնումը, որն այսօր կարևոր է մեզ համար: Այս ցուցակների միջոցով Աստված կամենում էր իսրայելացիներին սովորեցնել, որ այդ երկիրը երազանք չէ: Դա նրանց խոստացվել է շատ շոշափելի, չափելի կերպով, սակայն նրանք պետք է այդ խոստումն իրականություն դարձնեին՝ դրա համաձայն գործելով։

Այսինքն՝ այո՛, Աստված նրանց երկիր էր տալու որպես ժառանգություն։ Այն պարգև էր լինելու՝ ի կատարումն այն բանի, ինչ Նա խոստացել էր նրանց հայրերին: «Ահա ձեզ եմ տվել այդ երկիրը, գնացե՛ք և ժառանգե՛ք այն երկիրը, որը Տերը երդվեց տալ ձեր հայրերին՝ Աբրահամին, Իսահակին և Հակոբին ու նրանցից հետո նրանց զավակներին» (Բ Օրենք 1․8)։ Սակայն, այո՛, նրանք նույնպես ունեին իրենց դերակատարումը:

Այս շաբաթ մենք կուսումնասիրենք Խոստացված երկրին առնչվող մի շարք աստվածաբանական հասկացություններ և դրանց հոգևոր նշանակությունը  նրանց համար, ովքեր հավատում են Հիսուսի միջոցով տրված բոլոր խոստումներին: