---
title: 'Հավատ ընդդեմ բոլոր մարտահրավերների'
date: 27/04/2024
---

### Այս շաբաթվա ուսումնասիրության համար կարդացե՛ք.
Սաղմոսներ 119․162, Հովհաննես 16:13–15, Բ Պետրոս 1․20, 21, Եփեսացիներին 2․8, 9, Հռոմեացիներին 3․23, 24, Հռոմեացիներին 6․15–18։

> <p>Հիշելու համարը.<p>
> «Իմ սրտում թաքցրի Քո խոսքերը, որ չմեղանչեմ Քո դեմ» (Սաղմոսներ 119․11)։

### Ընթերցման համար.
«Մեծ պայքար» գրքի 7–11-րդ գլուխները

Բողոքական բարենորոգիչները տիրապետում էին մի բանի, որը խիստ անհրաժեշտ է 21-րդ դարին՝ կյանքի նպատակը: Ամերիկացի հայտնի հոգեբան Ֆիլիպ Քուշմանն իր «Դատարկ ես-ը» գրքում քննարկում է մարդկանց, որ ապրում են աննպատակ կյանքով: Նրանց համոզմունքները մակերեսային են: Նրանց համար իրական արժեքները պակաս կարևոր են, և նրանք ոչինչ չունեն, որի համար արժե մեռնել, ուստի, նրանք չունեն մի բան, որի համար ապրում են:

Սակայն բողոքական բարենորոգման ներկայացուցիչ տղամարդիկ, կանայք ու երեխաները էապես տարբերվում էին: Նրանք ունեին հաստատուն նպատակ, որի համար արժեր ապրել: Այն, ինչին նրանք հավատում էին, կարևոր էր, և նրանք չէին պատրաստվում զիջել իրենց ամբողջականությունը: Նրանց համոզմունքներն իրենց անբաժանելի մասն էին: Այդ համոզմունքներին դավաճանելը նշանակում էր հերքել դրանց ինքնությունը: Նրանք ներքին խաղաղություն ունեին անգամ մահվանը դեմ հանդիման։

Այս շաբաթվա ուսումնասիրության ժամանակ բարենորոգման օրինակներով քննության կառնենք, թե ինչպես են Աստվածաշնչի` կյանքը վերափոխող ուսմունքները հիմք ու իմաստ հաղորդում կյանքի իրական նպատակին: Այդ հավիտենական ճշմարտությունները հասկանալը բարու և չարի մեծ պայքարում մեզ կնախապատրաստի վերջնական ճգնաժամին: Բարենորոգիչների մղած մարտը դեռ ավարտված չէ, և մենք կանչված ենք շարունակելու այնտեղ, որտեղ նրանք կանգ առան: Մենք նույնպես կարող ենք հայտնաբերել այն Աստծուն, Ով մեծ է մեր առջև ծառացած յուրաքանչյուր մարտահրավերից, այն Աստծուն, Ով մեր կյանքին իմաստ ու նպատակ է տալիս, որն աշխարհիկ որևէ բան չի կարող տալ: