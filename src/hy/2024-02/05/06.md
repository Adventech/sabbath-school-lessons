---
title: 'Հնազանդությունը որպես հավատի պտուղ'
date: 02/05/2024
---

`Կարդացե՛ք Հռոմեացիներին 3.27–31, Հռոմեացիներին 6.15–18 և Հռոմեացիներին 8․1, 2 համարները։ Ի՞նչ են սովորեցնում այս համարները միայն Քրիստոսի արդարությամբ փրկության մասին։`

Լյութերի օրերում քրիստոնեական եկեղեցու միջով նոր քամի էր փչում։ Տասնյակ հազարավոր մարդիկ սովորել էին իրենց հայացքը հեռացնել մեղավոր ես–ից և փոխարենը նայել Հիսուսին: Նայելով իրենց և իրենց նմաններին՝ այս մարդիկ, անկասկած, տեսնելու էին միայն վհատեցնող բաներ։ Այսօր ո՞ր հավատացյալը չունի նույն փորձառությունը: Ահա թե ինչու մենք պետք է նայենք միայն Հիսուսին:

Աստծո շնորհը փոխում է մեզ։ Մի օր Ջոն Ուեսլին մասնակցեց Մորավիայի հանդիպմանը Լոնդոնում: Ուեսլին ապշած նստեց՝ լսելով թե ինչպես է ներկայացնում Հռոմեացիներին գիրքը Մարտին Լյութերը։ Իր կյանքում առաջին անգամ նա սկսեց հասկանալ Ավետարանը: Ինչ-որ բան շարժվեց ներսում, և նա տարօրինակ կերպով ձգվեց դեպի ա՛յն Քրիստոսը, Ով իր կյանքը տվել է իր համար: Նա բացականչեց. «Ես զգացի, որ փրկության համար վստահում եմ Քրիստոսին, միայն ու միայն Քրիստոսին, և ինձ երաշխիք տրվեց, որ Նա վերցրել է իմ մեղքերը, նույնիսկ ի՛մը, և փրկել է ինձ մեղքի ու մահվան օրենքից» (Ջոն Ուայթհեդ, Վերապատվելի Ջոն Ուեսլիի կյանքը, Լոնդոն, Ստեֆըն Քոուչման, 1793, էջ 331)

`Կարդացե՛ք Ա Պետրոս 2.2, Բ Պետրոս 3.18, Կողոսացիներին 1.10 և Եփեսացիներին 4.18–24 համարները: Ի՞նչ կարևոր ճշմարտություններ են բացահայտում այս համարները քրիստոնեական կյանքի վերաբերյալ:`

Բարենորոգիչները նպատակաուղղված ուսումնասիրում էին Խոսքը՝ ավելի շատ ճշմարտություն բացահայտելու համար: Չբավարարվելով ստատուս քվոյով (նախնական, մինչև փոփոխությունները եղած վիճակը – ծան. թարգմանչի), ոչ էլ կայուն կրոնական փորձառությամբ՝ քիչ կամ առանց որևէ աճի, նրանք անընդհատ ձգտում էին ավելի լավ ճանաչել Քրիստոսին: Աստվածաշնչին հավատացող միջնադարի շատ քրիստոնյաներ չափազանց թանկ գին վճարեցին իրենց հանձնառության համար։ Նրանք բանտարկվեցին, աքսորվեցին, խոշտանգումների ենթարկվեցին ու մահապատժի դատապարտվեցին։ Նրանց ունեցվածքը բռնագրավվեց, տները այրվեցին, հողերը հափշտակվեցին, իսկ ընտանիքները հալածվեցին։ Երբ նրանք վտարվում էին իրենց տներից, փնտրում էին մի քաղաք, «որի ճարտարապետն ու արարիչն Աստված է» (Եբրայեցիներին 11.10): Երբ նրանց խոշտանգում էին, նրանք օրհնում էին իրենց տանջողներին, և երբ նրանց չարչարում էին մութ, խոնավ զնդաններում, նրանք պահանջում էին Աստծո խոստումներն ավելի պայծառ վաղվա օրվա մասին: Թեև ֆիզիկապես բանտարկված էին, նրանք ազատ էին՝ ազատ Քրիստոսով, ազատ Նրա Խոսքի ճշմարտություններում, ազատ՝ Նրա մոտալուտ վերադարձի հույսով:

`Երբ նայում ես ինքդ քեզ, փրկության ի՞նչ հույս ունես:`