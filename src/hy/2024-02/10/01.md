---
title: 'Բացահայտված ոգեհարցություն'
date: 01/06/2024
---

> <p>Այս շաբաթվա ուսումնասիրության համար կարդացե՛ք.<p>
> Մատթեոս 10․28, Ժողովող 9․5, Եսայի 8․19, 20, Հովհաննես 11․11–14, 21–25, Ա Թեսաղոնիկեցիներին 4․16, 17, Հայտնություն 16․13, 14, Մատթեոս 24․23–27, Բ Թեսաղոնիկեցիներին 2․9–12։

### Հիշելու համարը.
«Քանի որ Տերն Ինքը հրամանի ազդարարմամբ, հրեշտակապետի ձայնով ու Աստծու փողի հնչմամբ երկնքից ցած կիջնի, և Քրիստոսով մեռածները նախ հարություն կառնեն, և հետո մենք՝ ողջերս, որ մնացել ենք, նրանց հետ միասին ամպերի մեջ կհափշտակվենք՝ Տիրոջը դիմավորելու, և այդպես ամեն ժամ Տիրոջ հետ կլինենք» (Ա Թեսաղոնիկեցիներին 4․16, 17)։

> <p>Ընթերցման համար.<p>
> «Մեծ պայքար» գրքի 31–34-րդ և 39-րդ գլուխները

Դեռևս տասնամյակներ առաջ հայտնվեցին պատմություններ կլինիկական մահվան [մահվանը մոտ փորձառություններ (NDEs)] մասին, որոնց մեջ հայտնված մարդիկ, որ մահանում են և հետո վերակենդանանում, անհավանական պատմություններ են պատմում, թե ինչ են տեսել ու լսել «մահացած» ժամանակ: Նման հազարավոր պատմություններ հավաքվել և ուսումնասիրվել են: Ամբողջ աշխարհում, ինչպես նաև քրիստոնեական միջավայրում, միլիոնավոր մարդիկ հավատում են այն վկայություններին, որ մահացածներն իրականում մահացած չեն։ Այս հիմնարար համոզմունքը՝ ոգեհարցությունը (սպիրիտիզմ), սատանայի ամենատարածված ու ամենաարդյունավետ խաբեություններից մեկն է:

Ոգեհարցությունն իրականում սկզբնավորվել է դեռևս եդեմում, երբ օձը խաբեց Ադամին ու Եվային՝ ասելով. «Բնավ չեք մեռնի» (Ծննդոց 3․4): Պատմության ընթացքում այն տարբեր ձևեր է ստացել, սակայն միշտ հիմքում այն նախադրյալն է, որ կյանքը շարունակվում է նույնիսկ մահից հետո: Այս գաղափարն էր նաև 19-րդ դարի կեղծ կրոնական շարժումներից մեկի հիմքում, որը ձևավորվեց Ֆոքս քույրերի այն հայտարարությամբ, համաձայն որի` կարող են իրենց հարցերի պատասխանները ստանալ մահացածների հոգիներից: Նրանց գործունեությունը հետագայում խարդախություն որակվեց։

Երկրի վրա վերջին պայքարի ընթացքում սատանան ոգեհարցության տարբեր դրսևորումների միջոցով միլիոնավոր մարդկանց կմոլորեցնի։ «Հայտնություն» գիրքը ցույց է տալիս, որ սա այն միջոցներից մեկն է, որով նա փորձելու է աշխարհն իր վերահսկողության տակ առնել:

Այս դասի նպատակն է ցույց տալ, որ սատանայի վերջին օրերի մոլորություններից մեր միակ պաշտպանությունը Քրիստոսի հետ անձնական փոխհարաբերությունը և Աստվածաշնչի ուսմունքների վրա ամրանալն ու հիմնվելն է։ Սա ներառում է մահվան վերաբերյալ ուսմունքը, անկախ նրանից, թե ինչ կփորձեն մեզ ասել մեր աչքերը, ականջներն ու սրտերը: