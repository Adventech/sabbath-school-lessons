---
title: 'Աշխարհի վերջին իրադարձությունները'
date: 15/06/2024
---

> <p>Այս շաբաթվա ուսումնասիրության համար կարդացե՛ք.<p>
> Հովհաննես 8․32, Եզեկիել 20․12, 20, Հայտնություն 7․1, 2, Հայտնություն 14․1, Հովել 2․21–24, Ովսեե 6․3, Հակոբոս 5․7, 8, Հայտնություն 18․1–4։

### Հիշելու համարը.
«Ճշմարտությունը գնի՛ր և մի՛ ծախիր. գնի՛ր նաև իմաստությունը, խրատը և ըմբռնումը» (Առակներ 23․23)։

> <p>Ընթերցման համար.<p>
> «Մեծ պայքար» գրքի 37-38-րդ  գլուխները

Ենթադրենք, թե դուք ունեք դեռահաս դուստր, որ ամառային արձակուրդին քոլեջից տուն է գալիս: Սպասելով նրա տեղ հասնելուն՝ դուք անհանգիստ հետևում եք եղանակային կանխատեսումներին: Դուք անհանգստանում եք, որովհետև եղանակն արագ վատանում է: Հորիզոնում ամպեր են հայտնվում, սաստիկ քամի է փչում, երկինքը բացվում է, և անձրև է հեղում: Ծառերը քամուց սարսափելի ճոճվում են։ Շուտով դեպի տուն բերող մայրուղին դառնում է դժվարանցանելի։ Ապա ձեր հարևաններից տեղեկանում եք, որ հնարավոր է երթևեկել մեկ այլ ճանապարհով։ Մեքենաները կարող են շրջանցել տապալված ծառերը: Չնայած կապի խնդրին` դուք կարող եք տեքստային հաղորդագրություն ուղարկել ձեր դստերը, որտեղ մանրամասն նկարագրում եք, թե ինչպես կարող է ապահով տուն հասնել:

Ամեն ինչից առավել Հիսուսը կամենում է մեզ անցկացնել կյանքի փոթորիկների միջով և ապահով տուն հասցնել: Էլեն Ուայթը գրում է. «Անողոք ու կատաղի փոթորիկ է մոտենում: Պատրա՞ստ ենք դիմավորել այն» (Վկայություններ եկեղեցու համար, հ. 8, էջ 315)։ Քրիստոսի կյանքի, մահվան, հարության և երկնային Սրբարանում ծառայության նպատակը մեր տուն հասնելը երաշխավորելն է: Դանիելի և Հայտնության գրքերի մարգարեական լուրերն աստվածային ցուցումներ են հատկապես վերջին ժամանակի մարդկանց համար, որոնք կօգնեն հաղթահարելու կյանքի փոթորիկները, որպեսզի մի օր կարողանանք զգալ սիրող Փրկչի ջերմ գրկախառնումը:

Այս շաբաթվա դասի նպատակն է բացահայտել, թե ինչ է ասում մարգարեական խոսքը վերջին իրադարձությունների մասին, և նորովի բացահայտել Քրիստոսի ուժը՝ մեզ երկրի վերջնական պայքարի միջով տանելու և տուն հասցնելու համար: