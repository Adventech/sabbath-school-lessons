---
title: 'Կնքված Երկնքի համար'
date: 17/06/2024
---

Երկրպագության շուրջ ծավալվող ապագա ճգնաժամի ժամանակ Աստծո հավատարիմ ժողովուրդը տեղի չի տա աշխարհիկ ճնշումներին (Հայտնություն 14․12)։ Նրանք կկնքվեն Սուրբ Հոգով (Եփեսացիներին 4․30) և չեն տատանվի: Հնագույն ժամանակներում կնիքները վկայում էին պաշտոնական փաստաթղթերի իսկության մասին: Դրանք տարբերիչ, անհատականացված նշան էին: Քանի որ վերջին պայքարը կենտրոնանում է երկրպագության և Աստծո իշխանության վրա, ինչպես բացահայտված է Նրա օրենքում, մենք ակնկալում ենք, որ Աստծո կնիքը գտնվում է Նրա օրենքում (համեմատե՛ք Եսայի 8.16):

`Կարդացե՛ք Ելք 20.8–11 համարները: Կնիքի ի՞նչ տարրեր են պարունակվում շաբաթ օրվա պատվիրանում:`

Այստեղ մենք գտնում ենք վավերական կնիքի երեք տար. 1. կնիքի սեփականատիրոջ անունը՝ «Քո Տեր Աստվածը», 2. Նրա տիտղոսը՝ Արարիչ, Ով «ստեղծեց», 3. Նրա տարածքը՝ «երկինքն ու երկիրը, ծովն ու դրա մեջ բոլոր եղածները»։ Աստվածաշնչում կնիքը երբեմն կոչվում է նշան (Հռոմեացիներին 4․11): Երկու բառերը փոխարինելի են։ Որպես Աստծո նշան կամ կնիք` Աստծո օրենքի հենց սրտում՝ շաբաթը երկրպագության վերաբերյալ վերջնական հակամարտության կենտրոնում է (Եզեկիել 20․12, 20, Հայտնություն 12․17):

`Համեմատե՛ք Հայտնություն 7․1, 2 և Հայտնություն 14․1 համարները Հայտնություն 13․16, 17 համարների հետ։ Որտե՞ղ են դրվում Աստծո կնիքը և գազանի դրոշմը։ Ի՞նչ տարբերություն եք գտնում:`

Աստծո կնիքը դրվում է ճակատին։ Ճակատը մտքի խորհրդանիշն է և ներկայացնում է գիտակցված որոշում: Գազանի դրոշմը դրվում է կա՛մ ճակատին, կա՛մ ձեռքին, ինչը ցույց է տալիս, որ մարդիկ ինտելեկտուալ առումով[բանականությամբ] համոզված են և ինքնակամ ընտրում են սատանայի ստերը։ Մեկ այլ տարբերակում նրանք համակերպվում են կեղծ երկրպագությանը, որպեսզի խուսափեն սպանվելուց։

Սատանան ատում է նրանց, ովքեր հնազանդ են Աստծուն: Մեծ պայքարը հասնում է գագաթնակետին, երբ վիշապը (սատանան) պատերազմ է մղում հավատացյալ «մնացորդի» դեմ, որ «պահողներն են Աստծու պատվիրանների ու Հիսուսի հավատի» (Հայտնություն 14․12): Նրանք հաստատակամ են Քրիստոսի հանդեպ հավատարմության մեջ:

`Ինչո՞ւ Տիրոջ հանդեպ ամենօրյա հավատարմությունը կարևոր նշանակություն ունի վերջին ճգնաժամին պատրաստվելու համար:`