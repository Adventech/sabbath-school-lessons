---
title: 'Հետագա ուսումնասիրության համար'
date: 21/06/2024
---

Դեռևս 1851 թվականին գալստական ռահվիրաները Հայտնություն 13.11–17 համարների երկրորդ գազանին նույնացնում էին Ամերիկայի Միացյալ Նահանգներին: Այն ժամանակ, սակայն, դժվար էր տեսնել, թե ինչպես կարող էր Միացյալ Նահանգները ստիպել ամբողջ աշխարհին երկրպագել առաջին գազանին (Հայտնություն 13․12): 1880-ականներին Միացյալ Նահանգների ողջ նավատորմը բաղկացած էր ընդամենը 48 հնացած նավից:

Սակայն Սառը պատերազմի ավարտից ի վեր ռազմական առումով ոչ մի ուժ չի կարող համեմատվել Միացյալ Նահանգների հետ: Ու թեև ամերիկացիները հրաշալի ազատություններ են վայելում, երբ ժամանակները գնալով դժվարանում են, դժվար չէ նկատել, որ այդ ազատությունները ոտնահարվում կամ նույնիսկ ամբողջովին խախտվում են: Շատերը կարծում են, որ հիմա արդեն մենք տեսնում ենք, որ դա տեղի է ունենում:

«Ովքեր կհրաժարվեն հնազանդվել [պահելու կեղծ շաբաթը], կենթարկվեն քաղաքացիական պատիժների, և վերջապես կհռչակվի, որ նրանք արժանի են մահվան։ Մյուս կողմից, սակայն, Արարչի` հանգստյան օրը պարտադրող Աստծո օրենքն է հնազանդություն պահանջում և Նրա զայրույթով սպառնում բոլորին, ովքեր խախտում են օրենքի պատվիրանները»։ Էլեն Ուայթ, Մեծ պայքար, էջ 604։

«Երբ փոթորիկը մոտենա, հազարավոր մարդիկ, որ դավանել են, թե հավատում են երրորդ հրեշտակի պատգամին, բայց չեն սրբագործվել ճշմարտությանը հնազանդվելու միջոցով, թողնելու են իրենց դիրքերն՝ անցնելով ընդդիմության շարքերը։ Միանալով աշխարհին և ընդունելով նրա ոգին՝ նրանք սկսել են իրերը տեսնել գրեթե նույն լույսի ներքո, ու երբ գա փորձությունը, նրանք կընտրեն հեշտը՝ մեծամասնության կարծիքը։ Տաղանդավոր ու համակրելի անձնավորություններ, որ մի ժամանակ ցնծացել են ճշմարտությամբ, իրենց ուժերը կսկսեն օգտագործել մարդկանց խաբելու և մոլորեցնելու համար։ Նրանք իրենց նախկին եղբայրների ամենաոխերիմ թշնամիները կդառնան։ Երբ շաբաթապահները դատարանների առաջ բերվեն՝ պատասխանելու իրենց հավատի համար, այս ուրացողները սատանայի ամենանվիրյալ գործակալներն են լինելու, որպեսզի զրպարտեն ու մեղադրեն նրանց՝ կեղծ խոսքերով ու վկայություններով նրանց դեմ գրգռելով իշխանավորներին»։ Էլեն Ուայթ, Մեծ պայքար, էջ 608։

**Հարցեր քննարկման համար**

`Ինչո՞ւ է վերջին օրերի իրադարձությունների ըմբռնումն այդքան կարևոր գալիք ճգնաժամում: Ինչպե՞ս է Սուրբ Գիրքը պաշտպանում մոլորություններից:`

`Ժողովրդավար հասարակություններն ամբողջ աշխարհում դարեր շարունակ ծառայել են որպես կրոնական ազատության ամրոցներ: Ինչպե՞ս կարող է դա արագ փոխվել:`

`Կրկին անդրադարձեք Էլեն Ուայթի վերը բերված հայտարարությանը: Ի՞նչ ընտրություններ եք անում այսօր, որոնց արդյունքում կարող եք վաղը լինել իրենց գալստական դավանողների հետ:`

`Ինչպե՞ս է փոխվում երկրորդ հրեշտակի լուրը Բարձրաձայն աղաղակի ներքո, և ի՞նչ անձնական պատրաստություն է անհրաժեշտ վերջին անձրևը ստանալու համար, որպեսզի ավարտենք Աստծո գործը երկրի վրա։`