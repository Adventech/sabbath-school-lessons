---
title: 'Հետագա ուսումնասիրության համար'
date: 19/04/2024
---

«Ճշմարտության հանդեպ ատելության և ընդդիմության նույն ոգով են ներշնչված եղել Աստծո թշնամիները բոլոր դարերում, և Նրա ծառաներից պահանջվել է պահպանել միևնույն զգոնությունն ու հավատարմությունը։ Առաջին աշակերտներին ասված Քրիստոսի խոսքերը վերաբերում են Նրա բոլոր հետևորդներին՝ մինչև աշխարհի վերջը. «Ինչ որ ձեզ եմ ասում, ամենքին եմ ասում՝ արթուն կացեք» (Մարկոս 13.37)։ Է․ Ուայթ, Մեծ պայքար, էջ 56, 57։  Աշխարհի շատ մասերում, հատկապես այնտեղ, որտեղ մարդիկ կարող են անարգել օգտվել Աստվածաշնչից, սատանան այլ միջոցներ է կիրառում դրա ազդեցությունը թուլացնելու համար։ Արդյունավետ միջոցներից մեկը տարբեր գիտական ջանքերը կամ նույնիսկ աստվածաշնչյան գիտություններն են, որ երբեմն ընդունում են այնպիսի դիրքորոշումներ, որոնք ընդունված լինելու դեպքում կարող են խաթարել Աստծո Խոսքի հանդեպ վստահությունը: Օրինակ, թեև Դանիել գիրքը թվագրվում է Քրիստոսից ավելի քան 500 տարի առաջ, շատ Աստվածաշնչագետներ այն թվագրում են Ք․ա․ 2-րդ դարի կեսերին։ Նրանք պնդում են, որ այն պետք է գրվեր այս պահին, հակառակ դեպքում մարգարեն ճշգրիտ կգուշակեր ապագան, իսկ դա չի կարող լինել: Հետևաբար, նրանք պնդում են, որ Դանիելի գիրքը գրվել է ոչ թե այն ժամանակ, երբ գրվել է, այլ հարյուրավոր տարիներ անց: Դժբախտաբար, այս սուտը Աստվածաշնչի վերաբերյալ այն բազմաթիվ ստերից մեկն է, որ ժամանակակից գիտությունը փորձում է փաթաթել մեզ վրա: Եվ առավել ցավալի է, որ շատ մարդիկ ընդունում են այս սխալը, քանի որ, ի վերջո, այն սովորեցնում են Աստվածաշնչյան գիտնականները: Զարմանալի չէ, որ Պողոս առաքյալը զգուշացնում է․ «Ամեն բան քննե՛ք. բարին ամո՛ւր պահեք» (Ա Թեսաղոնիկեցիներին 5․21)։

**Հարցեր քննարկման համար**

`Կրկին կարդացեք երեքշաբթի օրվա դասի մեջբերումը և խորհեք հետևյալի մասին. ինչպե՞ս է սատանան այսօր օգտագործում նմանատիպ մեթոդներ, որպեսզի խորամանկորեն խարխլի Աստվածաշնչի հեղինակությունը:`

`Որո՞նք են Աստծո Խոսքը սխալ մեկնաբանելու դեմ մեր ամենամեծ երաշխիքները։`

`Բարու և չարի միջև մեծ պայքարի մեջ սատանայի գլխավոր նպատակն Աստծո բնավորությունն արատավորելն է և Նրան որպես միահեծան, անսիրտ բռնակալ ներկայացնելը: Ինչպե՞ս է չարը փորձում դա անել, և ո՞րն է Աստծո արձագանքը նրա ստերին:`

`Պետրոս առաքյալը հաստատում է, որ «Գրքերի ամեն մարգարեություն իր հատուկ մեկնությունը չունի» (Բ Պետրոս 1.20): Ինչպե՞ս կարող ենք վստահ լինել, որ չենք աղավաղում Սուրբ Գրքի նշանակությունը մեր նպատակներին հասնելու համար: Ինչո՞ւ դա կարելի էր ավելի հեշտ անել, քան մենք պատկերացնում ենք, և այդ պատճառով պետք է պաշտպանվենք այս պրակտիկայից: Ինչպե՞ս:`