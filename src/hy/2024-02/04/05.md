---
title: '«Բարենորոգման լուսաբացի աստղը»'
date: 24/04/2024
---

`Կարդացե՛ք Սաղմոսներ 19․7–11, Սաղմոսներ 119․140, Սաղմոսներ 119․162 և Երեմիա 15․16 համարները։ Ի՞նչ նման վերաբերմունք ունեին Դավիթն ու Երեմիան Աստծո Խոսքի հանդեպ, որն իրականում Բարենորոգման հիմնաքարն էր։`

Բարենորոգիչներն ուրախանում էին Աստծո Խոսքով։ Նրանց համար Աստծո կամքը կատարելը ցանկալին էր, և Նրա օրենքը սիրելի էր նրանց համար: Բարենորոգման կարևոր հիմնարար ճշմարտություններից մեկն այն ուրախությունն էր, որ պարգևում էր Աստվածաշնչի ուսումնասիրությունը։ Այն ձանձրալի կամ տանջալի գործ չէր, ձևական վարժություն կամ խիստ պահանջ։ Այն հաճույք ու բերկրանք էր։ Ուսումնասիրելով Աստվածաշունչը՝ նրանք վերափոխվում էին Սուրբ Հոգու զորությամբ։

«Ուիկլիֆի բնավորությունը վկայում է Սուրբ Գրքի դաստիարակող, վերափոխող զորության մասին։ Նրան Աստվածաշունչն էր այդպիսին դարձրել։ Սուրբգրային հայտնության մեծ ճշմարտություններն ըմբռնելու ջանքը թարմացնում ու զորացնում է մարդու բոլոր ունակությունները։ Այն ընդլայնում է միտքը, սրում ըմբռնողությունը և հասունացնում դատողությունը։ Աստվածաշնչի ուսումնասիրությունն այնպես է վեհացնում յուրաքանչյուր միտք, զգացմունք ու ձգտում, ինչպես չի կարող անել ուրիշ ոչ մի ուսումնասիրություն։ Այն օժտում է նպատակի կայունությամբ, համբերությամբ, խիզախությամբ ու տոկունությամբ, հղկում է բնավորությունն ու սրբացնում հոգին։ Սուրբ Գրքի լրջախոհ, ակնածանքով ուսումնասիրությունը, որ քննողի միտքն անմիջական շփման մեջ է դնում Անսահմանի մտքի հետ, աշխարհին կտա ավելի հզոր ու գործուն մտքի, ինչպես նաև ավելի ազնիվ սկզբունքների տեր մարդիկ, քան երբևէ տվել է մարդկային փիլիսոփայության ամենահանճարեղ ուսուցումը»։ Էլեն Ուայթ, Մեծ պայքար, էջ 94։

`Կարդացե՛ք Բ Տիմոթեոսին 2.1–3 համարները: Ի՞նչ խորհուրդ տվեց Պողոս առաքյալը Տիմոթեոսին Աստծո Խոսքով կիսվելու վերաբերյալ։`

Աստծո Խոսքի ճշմարտությունը և Քրիստոսում փրկության ուրախությունն այնքան լցրեցին բարենորոգիչների սրտերը, որ նրանք դրդվեցին կիսվել դրանով: Ջոն Ուիքլիֆն իր կյանքն անցկացրեց Աստվածաշունչն անգլերեն թարգմանելով միայն երկու պատճառով՝ կենդանի Քրիստոսը նրան վերափոխեց Խոսքի միջոցով, և Քրիստոսի սերը դրդեց կիսվել այն ամենով, ինչ սովորել էր այլոց հետ:

Մինչ այդ Աստվածաշնչից շատ քիչ բան գոյություն ուներ անգլերենով: Թեև նա մահացավ առանց վհատվելու, մինչև Հռոմի ձեռքը կարող էր հասնել իրեն, պապականները նրա ոսկորները հանեցին և հրապարակայնորեն այրեցին, իսկ մոխիրը թափեցին մոտակա առվի մեջ: Սակայն, ինչպես այդ մոխիրը ցրվեց ջրի միջոցով, այնպես էլ նրա աշխատանքի արդյունքում Աստծո Խոսքը՝ կյանքի ջուրը, լայնորեն տարածվեց: Այսպիսով, Աստված օգտագործեց նրան՝ «Բարենորոգման լուսաբացի աստղին»։