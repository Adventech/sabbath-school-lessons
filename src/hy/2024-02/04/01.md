---
title: 'Պաշտպանելով ճշմարտությունը'
date: 20/04/2024
---

> <p>Այս շաբաթվա ուսումնասիրության համար կարդացե՛ք.<p>
> Դանիել 7․23–25, Հայտնություն 12․6, 14, Հուդա 3, 4, Հայտնություն 2․10, Գործք Առաքելոց 5․28–32, Սաղմոսներ 19․7–11, Ա Հովհաննես 5․11–13։

### Հիշելու համարը.
«Եվ ինչպես Մովսեսն անապատում օձին բարձրացրեց, այնպես էլ Մարդու Որդին պետք է բարձրանա, որպեսզի ով Նրան հավատում է, հավիտենական կյանք ունենա» (Հովհաննես 3․14, 15)։

> <p>Ընթերցման համար.<p>
> «Մեծ պայքար» գրքի 4–6-րդ գլուխները

ժամանակակից Թուրքիայի ծովափնյա Իզմիր քաղաքը ժամանակին եղել է աստվածաշնչյան Զմյուռնիան, որի մասին հիշատակվում է Հայտնության գրքում: Մոտ հարյուր հազար բնակիչ ունեցող այս հնագույն քաղաքը ծաղկում ապրեց առաջին դարի վերջին և երկրորդ դարում։ Այն բարգավաճ քաղաք էր և կատարելապես նվիրված Հռոմին։

Տարին մեկ անգամ Զմյուռնիայի բոլոր քաղաքացիները պետք է խունկ ծխեին հանուն հռոմեական աստվածների: Հայտնի է, որ երկրորդ դարում Զմյուռնիան ուներ նաև ծաղկուն քրիստոնեական համայնք, և շատերը չէին պատրաստվում ենթարկվել այդ խնկարկման հրամանին։ Իր Տիրոջը չդավաճանելու և հռոմեական աստվածներին խնկարկելուց հրաժարվելու համար վաղ եկեղեցու առաջնորդ Պոլիկարպոսը նահատակվեց Զմյուռնիայի հրապարակում՝ այրվելով խարույկի վրա։ Երբ վերջին անգամ պահանջեցին, որ նա հրաժարվի Քրիստոսից, ծերունին պատասխանեց. «Ես ութսունվեց տարի ծառայել եմ Նրան, և Նա ինձ ոչ մի վատ բան չի արել: Ինչպե՞ս կարող եմ չարախոսել իմ Թագավորի մասին, Ով փրկել է ինձ»:

Դարեր շարունակ մարդիկ պատրաստ են եղել նահատակվելու, բայց չեն հրաժարվել Քրիստոսի հանդեպ հավատից: Նրանց զոհաբերությունը կրկին արթնացնում է մեր քաջությունը, նվիրվածության պատմությունը, խրախուսում մեր սեփական պարտավորությունը: Այս շաբաթ մենք կանդրադառնանք որոշ աստվածաշնչյան սկզբունքների, որոնք վալդենսներին և հետագա բարեփոխիչներին( Հուս, Ջերոմ) դրդել են հավատարիմ մնալ Տիրոջը, անկախ ամեն ինչից, նույնիսկ մահվան սպառնալիքից այն նույն իշխանության կողմից, որը սպանեց Պոլիկարպոսին։

*Ուսումնասիրեք այս շաբաթվա դասը, որը հիմնված է «Մեծ պայքար» գրքի 4–6-րդ գլուխների վրա, որպեսզի նախապատրաստվեք ապրիլի 27-ի շաբաթ օրվան: