---
title: 'Հետագա ուսումնասիրության համար'
date: 26/04/2024
---

«Աստված մեծապես լուսավորել էր այս ընտրյալ մարդկանց միտքը՝ բացահայտելով նրանց Հռոմի մոլորություններից շատերը, սակայն նրանք չընդունեցին ողջ լույսը, որ պետք է տարվեր աշխարհին։ Իր այս ծառաների միջոցով Աստված ժողովրդին դուրս էր բերում պապականության խավարից, բայց նրանք բազում արգելքներ պետք է հաղթահարեին, ուստի, Նա առաջնորդում էր նրանց քայլ առ քայլ, որքանով նրանք ի վիճակի էին ընդունելու լույսը։ Նրանք պատրաստ չէին միանգամից ընդունելու ամբողջ լույսը և կմերժեին այն, ինչպես խավարում երկար ժամանակ մնացածներն են շրջվում կեսօրվա արևից։ Ուստի, Նա քիչ-քիչ այն հայտնում էր առաջնորդներին այնքան, որքան որ ժողովուրդը կարող էր ընդունել։ Դարերի ընթացքում նոր հավատարիմ աշխատողներ էին վեր կենալու՝ ժողովրդին Բարենորոգման ուղիով էլ ավելի առաջ տանելու»։ Էլեն Ուայթ, Մեծ պայքար, էջ 103։

«Մեկ այլ նամակում՝ ուղղված Ավետարանի աշակերտ դարձած մի քահանայի, Հուսը խոնարհաբար խոսում է սեփական սխալների մասին՝ դատապարտելով իրեն «ճոխ հանդերձ հագնելուց հաճույք զգալու և թեթևամիտ գբաղմունքների վրա ժամեր վատնելու համար»։ Հետո նա ավելացնում է հետևյալ հուզիչ հորդորները. «Թող Աստծո փառքը և հոգիների փրկությունը զբաղեցնեն միտքդ, ոչ թե շահամոլությունն ու ունեցվածքը։ Զգուշացիր, որ տունդ ավելի չզարդարես, քան հոգիդ, և ամենից ավելի հոգ տար հոգևոր շինության մասին։ Աղքատների հետ եղիր բարեպաշտ ու խոնարհ, և կարողությունդ մի՛ վատնիր խնջույքների վրա։ Եթե դու չշտկես կյանքդ և չխուսափես ավելորդություններից, վախենում եմ, որ ինձ նման դաժանորեն կպատժվես»։ Էլեն Ուայթ, Մեծ պայքար, էջ 105, 106։

**Հարցեր քննարկման համար**

`Ի՞նչ է նշանակում «աճող լույս» արտահայտությունը: Ինչո՞ւ է Աստված աստիճանաբար հայտնում ճշմարտությունը։ Ինչպե՞ս են այս սկզբունքները կիրառվում Աստծո եկեղեցու համար այսօր։`

`Ինչպե՞ս են ճշմարտության նոր բացահայտումներն առնչվում նախկին ճշմարտություններին, որոնք Աստծո ժողովուրդը հասկացել է։ Ինչո՞ւ չպետք է նոր լույսը երբևէ հակասի հին լույսին:`

`Անկախ նրանից, թե որտեղ եք ապրում, ձեր մշակույթը խրախուսելու է արժեքներ, գաղափարներ և բարոյական կոդեր, որոնք ինչ-որ կերպ հակասելու են Աստվածաշնչի ուսուցանածին: Պայքարի այս ոլորտները բացահայտելուց հետո ինչպե՞ս եք տեսնում ձեզ և մեզ՝ որպես եկեղեցի, այս մարտահրավերներին դիմակայելու գործում: Ինչպե՞ս ենք մնում լավ քաղաքացիներ՝ միևնույն ժամանակ չտրվելով մեր մշակույթի հռչակած ցանկացած աղավաղված արժեքի:`

`Ինչպե՞ս է Ջոն Հուսի նամակն ազդում ձեր այսօրվա մտածողության վրա: Ի՞նչն է ձեզ տպավորում այս նամակում:`