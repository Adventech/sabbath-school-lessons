---
title: 'Աստծո սիրո հաղթանակը'
date: 22/06/2024
---

### Այս շաբաթվա ուսումնասիրության համար կարդացե՛ք.
Հայտնություն 22․11, 12, Երեմիա 30․5-7, Սաղմոսներ 91․1-11, Երեմիա 25․33, Հայտնություն 21․2, Հայտնություն 20․11-15։

> <p>Հիշելու համարը.<p>
> «Եվ գահից մի ուժեղ ձայն լսեցի, որ ասում էր. «Ահա Աստծու խորանը, որ Նա բնակվելու է մարդկանց հետ։ Նրանք կլինեն Նրա ժողովուրդները, իսկ Ինքը կլինի նրանց Աստվածը, որ նրանց հետ է։ Եվ նրանց աչքերից պիտի սրբի ամեն արտասուք. այլևս մահ չի լինելու, չի լինելու նաև ո՛չ սուգ, ո՛չ աղաղակ, ո՛չ ցավ, որովհետև նախկիններն անցան»(Հայտնություն 21․3, 4)։

### Ընթերցման համար.
«Մեծ պայքար» գրքի 39-42-րդ գլուխները

Մենք կարող ենք հույսով լի սրտով նայել ապագային: Անկախ նրանից, թե ինչ բարդ ժամանակներ են մոտենում, ինչ տառապանքի միջով էլ անցնենք, ինչ դժվարությունների էլ դիմանանք, ինչ վիշտ էլ ապրենք, եթե հույս ունենք, որ ավելի լավ օր է գալու, այսօր կարող ենք ապրել իմաստալից, նպատակաուղղված և ուրախությամբ լի կյանք:

Ֆրանկլին Ռուզվելտը Միացյալ Նահանգների նախագահն էր 1933-1945 թվականներին՝ երկրի պատմության ամենածանր ժամանակաշրջաններից մեկի ժամանակ: Նա կաթվածահար էր եղել պոլիոմելիտի պատճառով և չէր կարողանում քայլել առանց օգնության։ Մի անգամ նա գրում է. «Մենք միշտ հավատարիմ ենք եղել այն հույսին, հավատին ու համոզմունքին, որ հորիզոնից այն կողմ կա ավելի լավ կյանք, ավելի լավ աշխարհ»: Ալբերտ Էյնշտեյնը՝ աշխարհի ամենափայլուն մարդկանցից մեկը, գրել է. «Սովորի՛ր երեկվանից, ապրի՛ր այսօրվա համար, հուսա՛ վաղվա համար»: Վիկտորիա թագուհու օրոք անգլիացի հանրաճանաչ բանաստեղծ Ալֆրեդ Լորդ Թենիսոնը գրել է. «Հույսը ժպտում է գալիք տարվա շեմից՝ շշնջալով՝ «Ավելի ուրախ կլինի»»:

Այս եռամսյակի վերջին դասում մենք կբացահայտենք Քրիստոսի անսասան սերը տիեզերքի պատմության ամենահետաքրքիր ժամանակաշրջանում և Նրա ամբողջական ու կատարյալ հաղթանակը բարու և չարի միջև ընթացող մեծ պայքարում: Աստվածաշնչի վերջին` «Հայտնություն» գիրքը մեզ հույս է տալիս այսօրվա, վաղվա և հավիտենության համար: