---
title: 'Հույս` Հիսուսի շուտով վերադարձի համար'
date: 24/06/2024
---

`Կարդացե՛ք Հովհաննես 14․1–3 և Տիտոս 2․11–14 համարները։ Ապագա մարտահրավերների և գալիք նեղության ժամանակի լույսի ներքո ինչո՞ւ են այս համարներն այդքան հուսադրող:`

«Ձեր սիրտը թող չխռովվի» խոսքերը Հիսուսի հավաստիացումն է, որ երբեք չի թողնի մեզ և կվերադառնա` մեզ տուն տանելու համար։ Այս աշխարհը մեր տունը չէ։ Ավելի լավ օր է գալիս։ Յուրաքանչյուր 25 համարը մեկ Նոր Կտակարանը խոսում է մեր Տիրոջ վերադարձի մասին: Երբ օրերը մութ են, և եկեղեցի-պետական իշխանության ճնշող գործողությունները սպառնում են մեր կյանքին, Քրիստոսի գալստյան խոստումը հույսով է լցնում մեր սրտերը: Սա այն «երանելի հույսն» է, որը սերնդեսերունդ շարունակում է ներշնչել Աստծո հավատարիմ ժողովրդին։

`Կարդացե՛ք Հայտնություն 6.15-17 և Եսայի 25.8, 9 համարները: Համեմատե՛ք փրկվածների և կորչողների վերաբերմունքը, որոնք բացահայտվում են այս համարներում: Ինչո՞վ է բացատրվում այս երկու մտածելակերպերի տարբերությունը:`

Ամբարիշտները գիտակցում են մեղքի սարսափելի հետևանքները, մինչդեռ արդարներն ընդունում են շնորհի հրաշալի պարգևը: Աստծո դեմ ապստամբությունը հանգեցնում է վախի, մեղքի, դատապարտության և, ի վերջո, հավիտենական կորստի: Մեր արձագանքը Նրա փրկարար շնորհին տանում է դեպի ներողամտություն, խաղաղություն և հավիտենական ուրախություն Նրա փառահեղ գալուստով:

`Կարդացե՛ք Հայտնություն 15․3, 4 և Հայտնություն 19․7 համարները։ Ինչպե՞ս են փրկագնվածներն արձագանքելու բոլորովին անվճար փառահեղ փրկությանը, որ տրվել է Քրիստոսի միջոցով:`

«Քրիստոսի խաչը փրկվածների ուսումնասիրության թեման ու փառաբանության երգն է լինելու ողջ հավերժության ընթացքում։ Փառավորյալ Քրիստոսի մեջ նրանք կտեսնեն խաչյալ Քրիստոսին։ ․․․Այն, որ բոլոր աշխարհների Ստեղծողը, բոլոր ճակատագրերի Դատավորը մի կողմ դրեց Իր փառքը և մարդու հանդեպ սիրուց դրդված՝ խոնարհեցրեց Իր անձը, տիեզերքի զարմանքն ու հիացմունքը կառաջացնի»։ Էլեն Ուայթ, Մեծ պայքար, էջ 651։

`Կարդացե՛ք Հայտնություն 12․17, Հայտնություն 17․13, 14 և Հայտնություն 19․11-16 համարները։ Մանրամասն ուսումնասիրե՛ք, թե ինչ զարգացում կա այս համարներում: Ի՞նչ է ասում այս զարգացումն աշխարհի վերջին պատերազմի և Քրիստոսի վերջնական հաղթանակի մասին:`