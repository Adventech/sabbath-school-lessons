---
title: 'Հույս նեղության ժամանակ'
date: 23/06/2024
---

`Կարդացե՛ք Հայտնություն 22․11, 12, Դանիել 12․1, 2 և Երեմիա 30․5-7 համարները։ Ի՞նչ իրադարձություններ են տեղի ունենում Քրիստոսի երկրորդ գալուստից անմիջապես առաջ:`

Մարդկության փորձաշրջանի ավարտին հաջորդում է նեղության ժամանակաշրջանը, «Եվ նեղության ժամանակ կլինի, որը եղած չէ, քանի որ մի ազգ կա մինչև այս ժամանակը»։ Հայտնություն 16-րդ գլուխը նկարագրում է վերջին յոթ պատուհասները, որոնք կթափվեն ամբարիշտ աշխարհի վրա։ Սակայն, ինչպես Եգիպտոսի վրա հասած պատուհասների դեպքում, Աստծո ժողովուրդը պաշտպանված կլինի դրանցից։ Ուշադրությո՛ւն դարձրեք Դանիելի գրքում գրված խոստմանը. «․․․այն ժամանակ Քո ժողովուրդը կազատվի, բոլորը, ովքեր գրքում գրված գտնվեն» (Դանիել 12․1): Այստեղ ամենայն հավանականությամբ նկատի ունի «կյանքի գիրքը» (տե՛ս Փիլիպպեցիներին 4.3, Հայտնություն 13.8, Հայտնություն 20.12, 15, Հայտնություն 22.19): Եթե մենք հավատարիմ ենք մնացել Հիսուսին, մեր անունները չեն ջնջվի Կյանքի գրքից (Հայտնություն 3․5):

`Կարդացե՛ք Ա Հովհաննես 3․1–3, Հովհաննես 8․29 և Հովհաննես 14․30 համարները։ Ո՞րն է միակ բավարար նախապատրաստությունը գալիք նեղության համար:`

Նեղության ժամանակ Աստծո ժողովուրդն անձնական հարաբերություններ է պահպանում Հիսուսի հետ, որն այնքան խորն է, որ ոչինչ չի կարող փոխել այն։ Նրանց կատարյալ փափագն ամեն ինչում Նրան գոհացնելն է, որպեսզի Սուրբ Հոգու ազդեցության շնորհիվ այնքան մաքուր լինեն, որքան Նա է մաքուր: Քրիստոսի սրտում չկար որևէ բան, որ արձագանքեր սատանայի խաբեություններին: Մենք կարող ենք արտացոլել նաև Նրա բնավորության այս կողմը:

`Կարդացե՛ք Սաղմոս 27․5, Սաղմոս 91․1–11 և Հայտնություն 3․10–12 համարները։ Նեղության ժամանակի համար ի՞նչ հուսադրող խոստումներ է տալիս Աստված։`

Որոշ մարդիկ սխալ են հասկանում նեղության ժամանակն առանց միջնորդի դիմակայելու գաղափարը: Հիսուսը դադարեցնում է Իր միջնորդական ծառայությունը երկնային Սրբարանում, երբ բոլորը վերջնական որոշում են կայացրել Նրա օգտին կամ Նրա դեմ: Սակայն սա չի նշանակում, որ մենք այս ընթացքում մենակ ենք թողնված՝ վստահելով մեր ուժերին: Հիսուսը հավաստիացնում է, որ միշտ մեզ հետ կլինի (Մատթեոս 28․20): Հավատը վստահում է, երբ չի կարող տեսնել և հավատում է նույնիսկ այն ժամանակ, երբ մեզ շրջապատող աշխարհը քարուքանդ է լինում: Նեղության ժամանակ մեր հավատն ամրապնդվում է, հավիտենության հանդեպ փափագն աճում, այնպես որ, մեր միակ ցանկությունն արդեն հավիտենական կյանքն է Հիսուսի հետ: