---
title: 'Երկու հավիտենություն'
date: 27/06/2024
---

`Կարդացե՛ք Բ Կորնթացիներին 5․10, Հռոմեացիներին 14․10, 11 և Հայտնություն 20․11–15 համարները։ Ի՞նչ են ասում այս համարներն այն մասին, թե ինչու են ամբարիշտները կրկին հարություն առնում։`

Որպեսզի լուծվի մեղքի խնդիրն այնպես, որ չարն այլևս գլուխ չբարձրացնի, բոլորը պետք է համոզված լինեն, որ Աստված արդար ու արդարադատ է եղել Իր բոլոր ճանապարհներում: Ի վերջո, յուրաքանչյուր ծունկ պետք է խոնարհվի ու ճանաչի Աստծո արդարադատությունը մեծ պայքարում, նույնիսկ սատանան ու նրա չար հրեշտակները, և որ երբեք որևէ արդարացում չի կարող լինել Աստծո դեմ ապստամբելու համար: Ուշադրություն դարձրեք Էլեն Ուայթի հետևյալ խորհրդածություններին. «Հենց որ բացվում են գրքերը, և Հիսուսն Իր հայացքն ուղղում է ամբարիշտներին, նրանք մտաբերում են յուրաքանչյուր մեղք, որ երբևէ գործել են։ Նրանք տեսնում են, թե որտեղ են շեղվել մաքրության ու սրբության ճանապարհից, թե հպարտությունն ու ապստամբությունը որքան հեռու են հասցրել Աստծո օրենքը խախտելու ճանապարհին։ Գայթակղիչ փորձությունները, որոնց զիջել են՝ փայփայելով մեղքը, չարաշահված օրհնությունները, Աստծո արհամարհված լրաբերները, մերժված զգուշացումները, համառ, անզեղջ սրտերի կողմից հետ մղված ողորմության ալիքները. այս ամենը պատկերվում է նրանց՝ ասես հրեղեն տառերով գրված։

․․․ Ողջ ամբարիշտ աշխարհը կանգնած է Աստծո ատյանի առաջ՝ երկնքի կառավարությանը դավաճանելու մեղադրանքով։ Նրանք ոչ ոք չունեն, որ պաշտպանի իրենց դատը, չունեն որևէ արդարացում, և նրանց դեմ կայացվում է հավիտենական մահվան դատավճիռը»։ Էլեն Ուայթ, Մեծ պայքար, էջ 666, 668։

`Կարդացե՛ք Հայտնություն 20․9, Սաղմոսներ 37․20 և Մաղաքիա 4․1, 2 համարները։ Այս համարներն ի՞նչ պատկերացում են տալիս մեղքի ու մեղավորների վերջնական ոչնչացման և արդարների վարձատրության մասին։`

Բարի լուրն այն է, որ սատանան ու նրա չար հրեշտակները կկործանվեն կրակի լճում: Մեղքն ու մեղավորները կսպառվեն։ Համաձայն Հայտնություն 20.9 համարի՝ կրակը կլափի և կոչնչացնի նրանց, և նրանք հավետ չեն տանջվի: Հաջորդ համարում օգտագործվում է «հավիտյանս հավիտենից» արտահայտությունը։ Կախված համատեքստից` «հավիտյանս» բառը միշտ նշանակում է «անվերջ», սակայն մինչև այն ժամանակը, երբ ինչ-որ բան ամբողջությամբ իրականացվի (տե՛ս Ելք 21․6, Ա Թագավորների 1․22, 28, Հուդա 7 և Բ Պետրոս 24–6)։ Կորածների համար կործանումն է հավիտյան, ոչ թե կործանման գործողությունը։ Աստված հավերժորեն չի տանջի մարդուն։

`Ի վերջո, երկու հավիտենություններից որևէ մեկն է սպասվում է բոլորիս: Կորածները, ցավոք, ստանում են իրենց վաստակած «վարձը»՝ հավիտենական մահ: Ուրեմն ինչո՞ւ մեր միակ հույսը Հիսուսի արդարությանը վստահելն է, որպեսզի չստանանք այն, ինչին արժանի ենք` մահ։`