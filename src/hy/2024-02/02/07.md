---
title: 'Հետագա ուսումնասիրության համար'
date: 12/04/2024
---

«Զուր էին Քրիստոսի եկեղեցին բռնությամբ ոչնչացնելու սատանայի ջանքերը։ Մեծ պայքարը, որի ընթացքում Հիսուսի հետևորդները զոհաբերեցին իրենց կյանքը, չդադարեց, երբ այդ հավատարիմ դրոշակակիրներն ընկան իրենց դիրքերում։ Պարտվելով՝ նրանք հաղթեցին։ Աստծո պատգամաբերները սպանվում էին, բայց Նրա գործը համառորեն առաջ էր ընթանում։ Ավետարանի տարածումը շարունակվում էր, նրա համախոհների թիվն՝ աճում։ Այն ներթափանցում էր այնպիսի տեղեր, որոնք անմատչելի էին անգամ Հռոմի արծիվների համար։ Մի քրիստոնյա, դիմելով հալածանքներ կազմակերպող հեթանոս ղեկավարներին, ասել է. «Դուք կարող եք սպանել, տանջել, դատապարտել մեզ... Ձեր անարդարությունն ապացուցում է, որ մենք անմեղ ենք...[42] Ձեր դաժանությունն ...անօգուտ է»։ Դա ընդամենն ավելի ուժեղ էր դրդում մյուսներին՝ ընդունելու նրանց համոզմունքները։ «Որքան ավելի շատ հնձեք մեզ, այնքան մեր թիվն աճելու է. քրիստոնյաների արյունը սերմ է» (Տերտուլիանոս, Ջատագովություն, պարբ. 50), (Է․ Ուայթ, Մեծ պայքար, էջ 41, 42)։

«Խորհրդավոր նախախնամությունը, որը թույլ է տալիս արդարների հալածանքը ամբարիշտների կողմից, մոլորեցրել է շատերին, ովքեր թույլ են հավատի մեջ։ Ոմանք պատրաստ են անգամ թողնել իրենց վստահությունն առ Աստված՝ տեսնելով, որ Նա թույլ է տալիս բարգավաճել ամենաստոր մարդկանց, մինչդեռ լավագույններն ու մաքուրները տանջվում ու չարչարվում են նրանց դաժանությունից։ Շատերը հարցնում են. ինչպե՞ս կարող է Նա, Ով արդար է, գթասիրտ ու զորությամբ անսահման, հանդուրժել նման անարդարություն ու կեղեքում։ Այս հարցը մեզ չպետք է անհանգստացնի։ Աստված բավական ապացույցներ է տվել Իր սիրո մասին, և մենք չպետք է կասկածենք Նրա բարությանն այն պատճառով, որ չենք կարողանում հասկանալ Նրա նախախնամության գործողությունները (Է․ Ուայթ, Մեծ պայքար, էջ 47)։

**Հարցեր քննարկման համար**

`1. Ո՞րն է հալածանքի նպատակը։ Ձեր կարծիքով, ինչո՞ւ է Աստված թույլ տալիս, որ Իր ժողովուրդը երբեմն տառապի:`

`2. Ի՞նչ կպատասխանեք, եթե ձեր ընկերը ձեզ հարցնի. «Որտե՞ղ է Աստված իմ տառապանքների մեջ: Եթե Նա սիրում է ինձ, ինչո՞ւ եմ ես այսքան դժվար ժամանակաշրջան ապրում»։`

`3. Ինչպե՞ս կարող է ձեր տեղական եկեղեցին հոգատար համայնք դառնալ՝ աշխարհի վրա ազդելու համար: Քննարկեք այս շաբաթվա ուսումնասիրությունը կիրառելու գործնական ճանապարհները:`