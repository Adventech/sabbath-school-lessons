---
title: 'Երկրից ելնող գազանը'
date: 13/06/2024
---

`Կարդացե՛ք Հայտնություն 13.11–18 համարները: Ինչպե՞ս է այս երկրորդ գազանը տարբերվում Հայտնություն 13-ի առաջին գազանից:`

Առաջին գազանը հայտնվեց ծովից, երկրորդ գազանը «ելնում էր երկրից» (Հայտնություն 13.11): Ծովը ներկայացնում է «ժողովուրդները․․․, բազմությունները, ազգերն ու լեզուները» (Հայտնություն 17․15)։ Այդ դեպքում երկիրը ներկայացնում է աշխարհի նոսրաբնակ տարածքը։ Այս երկրորդ գազանը հայտնվում է մարգարեական շրջանի ավարտին մոտ, որի ընթացքում առաջին գազանը իշխանություն է իրականացնում (Հայտնություն 13․5): Այսինքն այն հայտնի է դառնում մոտ 1798 թվականին։

Միացյալ Նահանգները ճշգրտորեն համապատասխանում է այս նկարագրությանը: Այն հռչակեց իր անկախությունը մ.թ. 1776 թվականին, ընդունեց իր սահմանադրությունը մ.թ. 1789 թվականին և ճանաչվեց որպես համաշխարհային տերություն 19-րդ դարի վերջին։

Հովհաննես առաքյալը շարունակում է. «Նա գառան նման երկու եղջյուր ուներ, բայց վիշապի պես էր խոսում» (Հայտնություն 13.11): Աստվածաշնչյան մարգարեություններում եղջյուրները իշխանություն են խորհրդանշում: Ի տարբերություն առաջին գազանի` այս գազանն իր եղջյուրներին թագեր չունի, ինչը հուշում է, որ այն միապետություն չէ: Երկու եղջյուրները ներկայացնում են կառավարման երկու հիմնական սկզբունքները, որոնք հանդիսանում են Միացյալ Նահանգների հզորության ու հաջողության աղբյուրը՝ քաղաքական ու կրոնական ազատությունները:

`Կարդացե՛ք Հայտնություն 13․11, 12 համարները։ Ի՞նչ փոփոխություն եք տեսնում այս գազանի մեջ և ինչպե՞ս է այն խոսում։`

Այս հեզ, գառան նման ազգը, ի վերջո, խոսում է վիշապի պես: «Նա առաջին գազանի ամբողջ իշխանությունը գործադրում էր նրա առջև» (Հայտնություն 13․12) և հրաժարվում է կրոնական ազատության իր սկզբունքներից և «երկիրն ու նրա բնակիչներին երկրպագել էր տալիս առաջին գազանին» (Հայտնություն 13․12)։ Միացյալ Նահանգները ընթացք կտա այն բանին, որ երկրի վրա բոլորից պահանջվի երկրպագել առաջին գազանին՝ ճանաչելով պապականության հոգևոր և աշխարհիկ իշխանությունը։ Համաձայն այս մարգարեության` Միացյալ Նահանգները ձևավորում է գազանի պատկերը, այն է՝ եկեղեցու և պետության միություն, և բոլորից կպահանջի երկրպագել այդ պատկերին:

Հետաքրքիր է, որ այն ժամանակ, երբ ԱՄՆ-ն առաջին անգամ ճանաչվեց որպես այս գազանի իշխանություն, բոլորովին այն ռազմական ու տնտեսական գերհզոր տերությունը չէր, որը պետք է դառնար ապագայում և ինչպիսին է ներկայումս:

`Խորհե՛ք, թե ինչ քաղաքական անկայունության մեջ է Ամերիկան այսօր: Ինչպե՞ս կարող է դա մի օր հանգեցնել այս մարգարեության կատարմանը:`