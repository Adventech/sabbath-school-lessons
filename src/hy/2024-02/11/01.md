---
title: 'Գալիք պայքարը'
date: 08/06/2024
---

### Այս շաբաթվա ուսումնասիրության համար կարդացե՛ք.
Հայտնություն 14․7, 9, 12, Հայտնություն 4․11, Հայտնություն 13․1, 2, Հայտնություն 12․3–5, 17, Հայտնություն 13․11–18։

> <p>Հիշելու համարը.<p>
> «Սրբացրո՛ւ նրանց Քո ճշմարտությամբ. Քո խոսքը ճշմարտություն է» (Հովհաննես17․17)։

### Ընթերցման համար.
«Մեծ պայքար» գրքի 35-36-րդ գլուխները

Վերջերս կիրառության մեջ է դրվել նոր բժշկական սարք, որն անվանում են կենսաբանական կամ ԴՆԹ-չիպ։ Բրնձի հատիկի չափ այս սարքը կարող է տեղադրվել այցելուի մեջ: Այն պարունակում է տեղեկություն բուժայցելուի[պացիենտ] հիվանդության պատմության վերաբերյալ, որն այնուհետև կարելի է ստանալ՝ արտաքին սկաներն [պատկերամուտ՝ տեսանելի գրաֆիկական պատկերները համակարգիչ ներմուծող սարք] անցկացնելով մարմնի այն հատվածով, որտեղ տեղադրված է չիպը։ Որոշ քրիստոնյաներ դա տեսնում են որպես գազանի նշանը պարտադրելու դավադրության մի մաս: Մյուսների համար գազանի նշանը կապված է սննդի տարաների շտրիխ կոդի հետ, կամ դա խորհրդավոր թիվ է` դոլարի թղթադրամի վրա, որը ենթադրաբար կազմում է 666: Ոմանց համար դա կապված է մասոնական միաբանությունների [օրդեններ], լուսավորիչների [իլյումինատներ], ՄԱԿ-ի սև ուղղաթիռների և ՄԱԿ-ի հետ:

Այս շաբաթվա դասը նպատակ ունի բացահայտելու գալիք պայքարը երկրպագության վերաբերյալ: Սատանան կվիճարկի Աստծո իշխանությունը՝ փորձելով խաթարել Աստծո օրենքը: Մասնավորապես, շաբաթ օրը կդառնա երկրպագության վերաբերյալ համաշխարհային պայքարի նշանակետ: Սատանան ատում է շաբաթը, որովհետև ատում է Արարչին: Նա հարկադրանք, ճնշում և ուժ կկիրառի` Քրիստոսի հանդեպ մեր պարտավորությունը խախտելու նպատակով: Տեղի կունենա հավատալիքների բախում երկրպագության ճշմարիտ ու կեղծ օրվա վերաբերյալ: Աստծո վերջին կոչը Քրիստոսին հավատարիմ մնալու կոչն է՝ չնայած հալածանքին, տնտեսական մեկուսացմանը, բանտարկությանն ու մահվան հրամանագրին: Այս շաբաթվա ուսումնասիրությունը բացահայտում է Հիսուսի զորությունը, որ տանում է մեզ երկրագնդի վերջնական պայքարի միջով:

*Ուսումնասիրե՛ք այս շաբաթվա դասը, որը հիմնված է «Մեծ պայքար» գրքի 35-36-րդ գլուխների վրա, որպեսզի նախապատրաստվեք հունիսի 15-ի շաբաթ օրվան: