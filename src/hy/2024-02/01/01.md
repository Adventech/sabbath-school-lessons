---
title: 'Պատերազմը բոլոր պատերազմների հետևում'
date: 30/03/2024
---

### Այս շաբաթվա ուսումնասիրության համար կարդացե՛ք.
Հայտնություն 12․7–9, Եզեկիել 28․12–15, Եսայի 14․12–14, Ծննդոց 3․5, Հովհաննես 17․24–26։

> <p>Հիշելու համարը.<p>
> «Եվ երկնքում պատերազմ եղավ. Միքայելն ու Նրա հրեշտակները վիշապի դեմ պատերազմեցին։ Վիշապն ու նրա հրեշտակները ևս պատերազմեցին, բայց չկարողացան դիմադրել, ոչ էլ նրանց համար երկնքում տեղ գտնվեց» (Հայտնություն12․7, 8)։

### Ընթերցման համար.
«Մեծ պայքար» գրքի 29–30-րդ գլուխները

Ինչո՞ւ է աշխարհն այդքան չար, եթե Աստված այդքան բարի է: Ինչպե՞ս կարող է սիրո Աստվածը թույլ տալ, որ այդքան չարիք գոյություն ունենա: Ինչո՞ւ են չարաչար բաներ պատահում լավ մարդկանց:

Այս շաբաթվա դասում մենք կուսումնասիրենք բարու և չարի միջև դարավոր պայքարը, կքննարկենք չարի ծագումը և Աստծո երկայնամտությունը մեղքի խնդրի հանդեպ՝ սկսած այն ժամանակաշրջանից, երբ Արուսյակն ապստամբեց երկնքում։

Աստված աներևակայելի սիրո Աստված է: Նրա ողջ էությունը սեր է (Ա Հովհաննես 4․7, 8), բոլոր գործողությունները՝ սիրառատ (Երեմիա 31․3): Սերը երբեք չի կարող պարտադրվել օրենքով։ Էլեն Ուայթը լավ է ասում, երբ գրում է. «Միայն սիրով է սեր արթնանում» (Դարերի փափագը, էջ. 22)։ Ժխտել ընտրության ուժը` նշանակում է ոչնչացնել սիրելու կարողությունը, իսկ սիրելու կարողությունը ոչնչացնելը նշանակում է վերացնել իսկապես երջանիկ լինելու հնարավորությունը: Աստված մեր հավատարմությունը ձեռք է բերում Իր սիրո շնորհիվ: Նա այնպես է գործում չարի ու բարու մեծ պայքարում, որ երբեք այլևս մեղք չի ծագի տիեզերքում: Աստծո նպատակը համայն տիեզերքի առաջ բացահայտելն է, որ Ինքը միշտ գործել է Իր արարածների լավագույն շահերից ելնելով: Երբ աշխարհին նայում ենք Աստծո սիրո հայացքով, բարու և չարի միջև մեծ պայքարի լույսի ներքո, վստահություն ենք զգում, որ ճշմարտությունը հաղթելու է մեղքին, և ընդ որում` մեկընդմիշտ: