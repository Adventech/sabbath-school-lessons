---
title: 'Հետագա ուսումնասիրության համար'
date: 17/05/2024
---

Նայեք 70 շաբաթների և 2300 օրերի մարգարեությունների հետևյալ աղյուսակին։ Մարգարեությունները սկսվում են Ք․ա․457 թվականից և կանխասում են Մեսիա իշխանի հետ կապված իրադարձությունները, որոնց վրա հիմնված է 70 շաբաթվա մարգարեությունը։ Այդ ամուր հիմքով 2300 օրվա մարգարեությունն ավարտվում է 1844 թվականին։

![Chart](https://sabbath-school-resources-assets.adventech.io/hy/ss/2024-02/07/chart.png)

«Ինչպես առաջին աշակերտները, Ուիլյամ Միլլերն ու նրա գործակիցներն էլ ամբողջովին չէին հասկանում իրենց հռչակած պատգամի իմաստը։ Վաղուց եկեղեցում հաստատված մոլորությունները նրանց խանգարում էին ճիշտ մեկնաբանել մարգարեության ամենակարևոր կետը։ Ու թեև նրանք հռչակեցին լուրը, որ Աստված տվել էր՝ աշխարհին հռչակելու համար, սակայն նրա իմաստը սխալ հասկանալու պատճառով նրանք հիասթափություն ապրեցին»։ Էլեն Ուայթ, Մեծ պայքար, էջ 351, 352։

«Այնուամենայնիվ, Աստված Իր բարի նպատակն իրագործեց՝ թույլ տալով, որ դատաստանի նախազգուշացումը տրվի հենց այդ ձևով։ Մեծ օրը մոտ էր, և Նրա նախախնամությամբ մարդիկ ենթարկվեցին որոշված ժամանակի փորձությանը, որպեսզի տեսնեն, թե ինչ կա իրենց սրտերում։ Լուրը նախատեսված էր եկեղեցին փորձելու և մաքրագործելու համար։ Նրանց պետք է ցույց տրվեր, թե ինչն են սիրում՝ աշխա՞րհը, թե՞ Քրիստոսին ու երկինքը։ Իրենց ասելով՝ նրանք սիրում էին Փրկչին, հիմա պետք էր ապացուցել այդ սերը։ Պատրա՞ստ էին թողնել իրենց աշխարհային հույսերն ու փառասիրությունը և ցնծագին ողջունել իրենց Տիրոջ գալուստը։ Լուրը պետք է ընդունակ դարձներ՝ տեսնելու իրենց իրական հոգևոր վիճակը։ Այն գթասրտորեն ուղարկվեց, որպեսզի արթնացնի նրանց, դրդի ապաշխարությամբ ու խոնարհությամբ փնտրել Տիրոջը»։ Էլեն Ուայթ, Մեծ պայքար, էջ 353։

**Հարցեր քննարկման համար**

`Ի՞նչ դասեր կարող ենք քաղել Ուիլյամ Միլլերի փորձից։ Աստված երբեմն վերացնո՞ւմ է մեր սխալ հասկացողությունը։`

`Ինչո՞ւ է Դանիել 9.24–27 համարների ըմբռնումն այդքան կարևոր Աստվածաշնչի ամբողջականությունը և Քրիստոսի աստվածայնությունը հաստատելու համար:`

`Ի՞նչ դեր է խաղում մարգարեության ըմբռնումը փրկության ծրագրում: Ինչո՞ւ է մարգարեությունն այդքան կարևոր Աստծո ծրագրում:`