---
title: 'Ամենաերկար մարգարեական ժամանակացույցը'
date: 16/05/2024
---

`Կարդացե՛ք Եզրաս 7.7–13 համարները: Ե՞րբ է արձակվել Պարսկաստանում գտնվող իսրայելցի գերիներին ազատ արձակելու թույլտվության վճիռը, որպեսզի վերակառուցեն իրենց տաճարը։`

Վճիռը տրվել է Պարսկաստանի թագավոր Արտաքսերքսեսի կողմից Ք․ա․ 457 թվականին: Այն երեք վճիռներից վերջինն էր, որով հրեաներին թույլատրվեց վերադառնալ` վերակառուցելու Երուսաղեմը և վերականգնելու տաճարի երկրպագության ծառայությունները: Այս երրորդ վճիռն առավել մանրամասն ու ամբողջական էր և նշում էր 2300 օրվա կամ տարվա մարգարեության սկիզբը:

`Կարդացե՛ք Դանիել 9․25, 26 համարները։ Ե՞րբ էր սկսվելու այս ամբողջ մարգարեական շրջանը։ Ի՞նչ կարևոր իրադարձություններ են կանխասվում այս համարներում։`

Այս ուշագրավ մարգարեության մեջ Դանիելը կանխասեց, որ Երուսաղեմը վերականգնելու և կառուցելու պատվերից մինչև Մեսիան կազմելու էր 69 մարգարեական շաբաթ, կամ 483 մարգարեական օր կամ բառացի տարի։ Քանի որ վճիռն ուժի մեջ է մտել Ք․ա․ 457 թվականի աշնանը, 483 տարին հասնում է մինչև մ.թ. 27 թվականի աշունը։ «Մեսիա» բառը նշանակում է «Օծյալ»։ Մ.թ. 27 թվականի աշնանը Քրիստոսը մկրտվեց և ստացավ Հոգու օծումը (Գործք Առաքելոց 10․38): Մկրտությունից հետո Հիսուսը գնաց Գալիլեա և «քարոզում էր Աստծու թագավորության Ավետարանն ու ասում. «Լրացել է ժամանակը»(Մարկոս 1․14, 15):

Մ.թ. 31 թվականի գարնանը, այս վերջին մարգարեական շաբաթվա կեսին, Իր մկրտությունից երեքուկես տարի անց Հիսուսը խաչվեց: Զոհաբերությունների համակարգը, որը մատնացույց էր անում Աստծո Գառին, ավարտվեց Գողգոթայում Քրիստոսի զոհաբերությամբ: Կերպարը հանդիպեց նախակերպարին, և, ի վերջո, ծիսական համակարգի բոլոր զոհերն ու ընծաները դադարեցին։

`Կարդացե՛ք Դանիել 9․27 համարը։ Ինչպե՞ս ավարտվեց յոթանասուն շաբաթվա մարգարեությունը:`

Յոթանասուն շաբաթը կամ 490 տարին, որ հատկապես վճռվեց հրեաների համար, ավարտվեց մ․թ․ 34-ին` Ավետարանի լուրը Սինեդրոնի կողմից մերժվելով (Գործք Առաքելոց 6․ 8-7․ 60):

2300 տարվա մարգարեությունից 490 տարի հանելով՝ մարգարեության ավարտին մնում է 1810 տարի: Սա մեզ հասցնում է մ.թ. 1844 թվականը: Ուիլյամ Միլլերը և վաղ գալստականները հավատում էին, որ Դանիել 8.14 համարի սրբարանը երկիրն է, և նրանք ենթադրում էին, որ Քրիստոսը գալու է 1844 թվականին` երկիրը կրակով մաքրելու համար (տե՛ս ուրբաթ օրվա աղյուսակը):