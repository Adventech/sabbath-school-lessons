---
title: 'Առաջնորդվելով հույսով'
date: 11/05/2024
---

### Այս շաբաթվա ուսումնասիրության համար կարդացե՛ք.
Ա Թեսաղոնիկեցիներին 4․13–18, Մատթեոս 24․27, 30, 31, Բ Պետրոս 1․19–21, Դանիել 8․14, Դանիել 9․20–27, Եզրաս 7․7–13։

> <p>Հիշելու համարը.<p>
> «Եվ այն օրը պիտի ասեն. «Ահա մեր Աստվածը, որի վրա հույս ենք դրել. Նա՛ փրկեց մեզ։ Տերն է Նա, որին հուսացինք. ուրախանանք ու ցնծանք Նրա փրկությամբ» (Եսայի 25․9)։

### Ընթերցման համար.
«Մեծ պայքար» գրքի 18–21-րդ գլուխները

Հիսուսի երկրորդ գալուստը Աստվածաշնչի կենտրոնական թեմաներից մեկն է: Դա ոսկե թելն է, որ անցնում է Աստվածաշնչի սուրբ էջերով։ Մի գիտնական հաշվարկել է, որ Հին Կտակարանում 1845 հիշատակում կա Քրիստոսի երկրորդ գալստյան վերաբերյալ: Նոր Կտակարանի 260 գլուխներում ավելի քան 300 հիշատակում կա Քրիստոսի վերադարձի վերաբերյալ: Յուրաքանչյուր 25 համարից մեկը խոսում է այդ մասին: Նոր Կտակարանի 27 գրքերից 23-ը վերաբերում են այդ մեծ իրադարձությանը:

Եվրոպայում բարենորոգման հաստատումից և պառակտումների ու վեճերի պատճառով խոչընդոտների հանդիպելուց հետո բողոքականությունն արմատավորվեց Նոր աշխարհում, ներառյալ Միացյալ Նահանգները, որտեղ շատ մարդիկ ձգտում էին գտնել ճշմարտության «թիկնոցը», որը ներառում էր նաև երկրորդ գալուստին վերաբերող ճշմարտությունը:

Նրանց թվում էր մի մկրտական ֆերմեր` Ուիլյամ Միլլեր անունով։ Աստվածաշնչի ուսումնասիրությունը նրան բերեց այն հավատին, որ Հիսուսը շուտով գալու է նույնիսկ այն ընթացքում, երբ ինքը դեռևս կենդանի է։ Այդպիսով, նա սկսեց քարոզել այդ լուրը՝ նախաձեռնելով մի շարժում, որը թեև մեծ հիասթափության բախվեց, բայց շատ մարդկանց բացահայտեց դրա վերաբերյալ աստվածաշնչյան ճշմարտությունները, որոնք մինչ օրս էլ մնում են արդիական։

Այս շաբաթվա դասում մենք կքննարկենք, թե ինչու է Քրիստոսի երկրորդ գալուստը դարերի ընթացքում ուրախությամբ լցրել հավատացյալ մարդկանց սրտերը, և ինչպես կարող ենք պատրաստ լինել այդ մեծ իրադարձությանը: