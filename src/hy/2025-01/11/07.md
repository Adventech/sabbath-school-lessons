---
title:  Հետագա ուսումնասիրության համար
date:  14/03/2025
---

Կարդացեք «Բարեխիղճ ջանքերի վարձքը» գլուխը «Վկայություններ եկեղեցու համար» գրքից, հատոր 9։

«Այն ամենն, ինչ մեզ տարակուսանք է պատճառել Աստծո նախախնամության մեջ, գալիք աշխարհում պարզ կդառնա։ Դժվար հասկանալի երևույթները կգտնեն իրենց բացատրությունը։ Մեր առջև կբացվեն շնորհի գաղտնիքները։ Այնտեղ, որտեղ սահմանափակ բանականությունը միայն խառնաշփոթություն և խախտված խոստումներ է տեսել, մենք կտեսնենք ամենակատարյալ ու հրաշալի ներդաշնակություն։ Մենք կգիտակցենք, որ անսահման սերը կարգավորել է այն փորձառությունները, որոնք առավել ծանր էին թվում։ Գիտակցելով քնքուշ հոգատարությունն այն Էակի, Ով կարգավորել է ամեն ինչ` ի շահ մեր բարօրության, մենք կցնծանք աննկարագրելի ուրախությամբ և փառքով լի» (Էլեն Ուայթ, Վկայություններ եկեղեցու համար, հատոր 9)։

**Հարցեր քննարկման համար**

`Երբևէ հայտնվե՞լ եք շփոթության մեջ` փորձելով հասկանալ Աստծո նախախնամությունը։ Ինչպե՞ս է ձեզ մխիթարում այն միտքը, որ բոլոր երևույթներն, ի վերջո, հասկանալի ու պարզ կդառնան։`

`Մտածեք այն մասին, թե ինչից հրաժարվեց Քրիստոսը, որպեսզի դառնա մարդ և մահանա այս աշխարհի համար։ Ապա մտորեք, թե ինչ է ասում այդ ամենը Աստծո սիրո մասին, և արդյոք կարելի՞ է վստահել Աստծուն։`

`Ի՞նչն է այնքան կարևոր Աստծո «անվան» մեջ։ Ի՞նչ հետևանքներ ունի դա այն մարդկանց համար, որ իրենց քրիստոնյա են անվանում։ Ինչպե՞ս են երբեմն քրիստոնյաներն անարգում Քրիստոսի անունը։ Ի՞նչ կարող ենք անել մեր տեղական համայնքներում` մարդկանց ցույց տալու, թե ինչ է նշանակում գործնական կյանքում հետևել Քրիստոսին։`

`Ի վերջո, նույնիսկ մեր ամենալավ «պատասխանները»` չարի հիմնախնդրի վերաբերյալ, դեռևս լիակատար չեն։ Ի՞նչ կարող ենք անել գործնական կյանքում, որ ավելի մոտենանք նրանց, ովքեր տառապում են, և դառնանք այս աշխարհում գոյություն ունեցող տառապանքը թեթևացնողներ, քանի դեռ սպասում ենք չարի հիմնախնդրի վերջնական, վախճանաբանական լուծմանը, որը կարող է անել միայն Աստված։`

`Խորհեք Եսայի 53․4 համարի մասին, ըստ որի Քրիստոսը կրեց մեր «ցավերն» ու «վշտերը»։ Ի՞նչ տեղ ունեցավ խաչի վրա, որն օգնում է հասկանալու փրկության ծրագիրը, և ի՞նչ գին վճարեց Աստված մեզ փրկելու համար։`