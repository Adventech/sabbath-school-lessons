---
title:  Ուրիշ էլ ի՞նչ կար անելու
date:  08/03/2025
---

### Այս շաբաթվա ուսումնասիրության համար կարդացե՛ք․
Հովհաննես 18․37, Հռոմեացիներին 3․23-26, Հռոմեացիներին 5․8, Եսայի 5․1-4, Մատթեոս 21․33-39, Եսայի 53․4, Հռոմեացիներին 3․1-4։

> <p>Հիշելու համարը․</p>
> «Արդ, Պիղատոսը նրան ասաց. «Ուրեմն դու թագավո՞ր ես»։ Հիսուսը պատասխանեց. «Դո՛ւ ես ասում, որ թագավոր եմ։ Ես ծնվել ու աշխարհ եմ եկել, որպեսզի ճշմարտության մասին վկայեմ։ Ամեն ոք, ով ճշմարտությունից է, իմ ձայնը լսում է» (Հովհաննես 18․37)։

Տարիներ առաջ . «Ուղեցույց» ամսագրում մանկական մի սրտառուչ պատմություն տպագրվեց։ Այդտեղ պատմվում էր Դենիս անունով մի որբ տղայի մասին։ Մի ընտանիք որդեգրել էր նրան։ Դենիսը սաստիկ ատում էր իր երկրի թագավորին, քանի որ երբ ծնողները հիվանդացան, թագավորի ծառաները տարան նրան, և նա այլևս երբեք չտեսավ նրանց։ Միայն ավելի ուշ իմացավ, որ թագավորն իրենց բաժանել է, որ կենդանի մնացածներին ազատի սև ժանտախտի բոլոր սարսափներից։ Թագավորի վերաբերյալ իմացած ճշմարտությունը Դենիսին ազատագրեց այն ատելությունից, որ տածում էր համարյա ողջ կյանքի ընթացքում։ Թագավորը միշտ և բոլոր դեպքերում գործել է իր ժողովրդի հանդեպ սիրուց մղված։

Շատ մարդիկ այսօր Աստծուն տեսնում են մոտավորապես այն հայացքով, ինչպես Դենիսն էր ընկալում թագավորին։ Այն չարիքները, որ տեսել են կամ ապրել, ստիպում է ատել կամ մերժել Աստծուն։ Որտե՞ղ է Աստված, երբ աշխարհում տառապանքներ կան։ Եթե Աստված բարի է, որտեղի՞ց այսքան չարիք աշխարհում։ Տիեզերական հակամարտությունը լույս է սփռում այս չափազանց կարևոր հիմնախնդրի վրա, սակայն շատ հարցեր մնում են։ Եվ, այնուամենայնիվ, երբ պատասխաններ գտնելու մեր փորձերը ձախողվում են, կարող ենք նայել դեպի խաչված Հիսուսը, և հասկանալ, որ Աստծուն կարելի է վստահել, թեև անպատասխան մնացած շատ հարցեր կան։