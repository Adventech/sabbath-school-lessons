---
title:  Հետագա ոսումնասիրության համար
date:  24/01/2025
---

Կարդացե՛ք Էլեն Ուայթի «Երանիներ» գլուխը «Հիսուսի իԼեռան քարոզը» գրքից։

Բոլոր նրանք, ովքեր տեսնում են իրենց հոգու խոր աղքատությունը, ովքեր զգում են, որ իրենցում ոչ մի բարի բան չունեն, կարող են արդարություն ու զորություն գտնել` նայելով Հիսուսին: Նա ասաց. «Ինձ մո՛տ եկեք, բոլո՛ր հոգնածներ ու բեռնավորվածներ» (Մատթեոս 11.28): Նա առաջարկում ձեր աղքատությունը փոխել Իր շնորհի հարստությամբ: Մենք արժանի չենք Աստծո սիրուն, բայց Քրիստոսը` մեր Երաշխավորը, արժանի է և լիովին կարող է փրկել նրանց, ովքեր մոտենում են Իրեն: Ինչպիսին էլ լինի ձեր անցած փորձառությունը, որքան էլ հիասթափեցնող լինեն ներկա հանգամանքները, եթե դուք գաք Հիսուսի մոտ, ինչպիսին որ կաք` թույլ, անօգնական, հուսաբեկ, մեր կարեկից Փրկիչը, Իր սիրո ձեռքերը մեկնած, ընդառաջ կգա և ձեզ կհագցնի Իր արդարության պատմուճանը: Հոր առաջ Նա մեզ ներկայացնում է Իր բնավորության ճերմակ հագուստով: Հանուն մեզ աղաչում է Աստծուն` ասելով. «Ես զբաղեցրել եմ մեղավորի տեղը, մի՛ նայիր այս մոլորված զավակին, Ի՛նձ նայիր»: Սատանան բարձր ձայնով առարկում է մեր հոգիների համար`մեղադրելով մեղքի մեջ, և հավակնում, որ մենք իր ավարն ենք, իսկ Քրիստոսի արյունն աղերսում է ավելի մեծ ուժով: Էլեն Ուայթ, Քրիստոսի լեռան քարոզը։

Հարցեր քննարկման համար

`1. Ուշադրություն դարձրեք, թե ինչ են ասում ներշնչված խոսքերն այն մասին, թե ինչպես ենք Հիսուսի շնորհիվ ներկայանում Հոր առաջ։ «Հոր առաջ Նա մեզ ներկայացնում է Իր բնավորության ճերմակ հագուստով»։ Որքան էլ երբեմն վհատվենք մեր թերությունների ու սխալների պատճառով, որքան էլ հաճախ ուրիշների մեջ չարտացոլենք այն սերը, որ Աստված հեղում է մեզ վրա, ինչո՞ւ միշտ պետք է վերադառնանք այն հրաշալի լուրին, որ ընդունված ենք Հոր կողմից, որովհետև «Հոր առաջ Նա մեզ ներկայացնում է Իր բնավորության ճերմակ հագուստով»։`

`2. Պատկերացրեք, թե ինչ զգացողություններ կունենար մայրը, երբ եկավ Սողոմոնի մոտ իր երեխայի և մեկ այլ կնոջ հետ։ Մեկ անգամ ևս մտածեք Գ Թագավորների 3․26-ում նկարագրված պատմության ու հույզերի մասին։ Ինչպե՞ս է այն հասկանալի դարձնում այդ նույն լեզվի ոճը, որն օգտագործվում է՝ նկարագրելու Աստծո հույզերն Իր ժողովրդի հանդեպ Ովսեե 11․8-ում։`

`3. Բոլոր ավետարաններում մենք տեսնում ենք, որ Հիսուսը հաճախ էր հուզվում` տեսնելով Իր ժողովրդի կարիքները։ Իսկ ի՞նչ էր անում Նա։ Նրա գործողություններն ուղղված էին մարդկանց կարիքները բավարարելուն։ Ի՞նչ գործնական եղանակներով կարող եք դուք կամ ձեր խումբն օգնել նրանց, ովքեր մխթարության կարիք ունեն։`