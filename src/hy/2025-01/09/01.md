---
title:  Տիեզերական հակամարտություն
date:  22/02/2025
---

### Այս շաբաթվա ուսումնասիրության համար կարդացե՛ք․
Մատթեոս 13․24-27, Ծննդոց 1․31, Եզեկիել 28․12-19, Եսայի 14․12-15, Մատթեոս 4․1-11, Հովհաննես 8․44-45 համարները։

> <p>Հիշելու համարը․</p>
> «Ես թշնամություն եմ դնում քո և կնոջ միջև, քո սերնդի և նրա սերնդի միջև. նա քո գլուխը կջախջախի, իսկ դու կխայթես նրա գարշապարը» (Ծննդոց 3․15)։

Աստվածաշնչի աստվածաբանության հիմքում մեծ հակամարտությունն է Քրիստոսի ու սատանայի միջև։ Թեև Աստծո ու երկնային էակների (էակներ, որ անկում ապրեցին և ապստամբեցին Աստծո դեմ) միջև տիեզերական հակամարտության գաղափարը նշանակալի տեղ է զբաղեցնում Սուրբ Գրքում (Մատթեոս 13․24-30, 37-39, Հայտնություն 12․7-10), ինչպես նաև մեծապես ընդունված է ավանդական քրիստոնեության մեջ, որոշ քրիստոնյաներ մերժում կամ անտեսում են այդ գաղափարը։

Սակայն աստվածաշնչյան տեսանկյունից տիեզերական հակամարտության թեման, որտեղ սատանան ու նրա հրեշտակները հակադրվում են Աստծո թագավորությանը, այն թեման չէ, որը կարելի է անտեսել, առանց բաց թողնելու այն, ինչը կարևոր է աստվածաշնչյան պատմություններում։ Հենց միայն ավետարանները լի են սատանայի և նրա դևերի վերաբերյալ հիշատակումներով, որոնք հակադրվում են Աստծուն։

Այս շաբաթվա դասերի սկզբում մենք կդիտարկենք, թե ինչպես կարելի է պատասխանել հետևյալ երկու հարցին` աստվածաշնչյան որոշ կարևոր հատվածների համապատասխան։

1․ Որտե՞ղ է Սուրբ Գիրքը սովորեցնում, որ տիեզերական հակամարտություն գոյություն ունի Աստծո և սատանայի միջև։

2․ Համաձայն Սուրբ Գրքի` ի՞նչ բնույթ ունի այդ հակամարտությունը։