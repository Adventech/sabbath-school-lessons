---
title:  Հակամարտության ծագումը երկնքում
date:  25/02/2025
---

Միայն Ծննդոց 1-3 գլուխներում է ցույց տրվում, որ չարը գոյություն ուներ Ադամի ու Եվայի անկումից առաջ։ Սկզբունքորեն, «չարը» արդեն հայտնվել է «բարին ու չարը գիտենալու ծառը» անունով (Ծննդոց 2․9,17)։ Ապա օձն Աստծուն մեղադրում է սուտ խոսելու մեջ, թեև իրականում ինքն է սուտ խոսում։ Օձի գոյությունը (Հայտնություն 12․9), ինչպես նաև նրա ներկայությունը վկայում է չարի իրական լինելու մասին։ Այսպիսով, նույնիսկ անկումից առաջ Եդեմում չարի ներկայությունն ակնհայտ է։

`Կարդացե՛ք Եզեկիել 28․12-19 համարները Ելք 25․19-20 համարների լույսի ներքո։ Ինչպիսի՞ն է այդ էակի անկման բնույթը։`

Ըստ այս համարի` չարի և տիեզերական հակամարտության ծագումը սկսվել է երկինքներում։

Մինչև իր անկումը այն էակը, որ հայտնի դարձավ «սատանա» անունով, ծածկող քերովբե էր։ Բացի այն, որ նա ճանաչվում է որպես քերովբե, նրա մասին այսպես է ասվում․«Դու կատարելության կնիքն էիր՝ լի իմաստությամբ և կատարյալ գեղեցկությամբ։ Եդեմում՝ Աստծո պարտեզում էիր» (Եզեկիել 28․12-13)։ Այս բնութագրումներից և ոչ մեկը չի կարելի ասել Տյուրոսի մարդ-թագավորի մասին» (կամ ցանկացած մարդու մասին)։ Հետևաբար, մենք գիտենք, որ այստեղ մի ակնարկ է տրվում Արուսյակի անկման մասին։

`Կարդացե՛ք Եսայի 14․12-15 համարները։ Ի՞նչ լրացուցիչ լույս է սփռում սա մեծ պայքարի ծագման վրա։`

Ըստ Եսայի 14 գլխի` Արուսյակը որոշեց մեծարել իրեն և նմանվել Աստծուն։ Այս համարը լրացնում է այն պատկերը, ինչ մենք տեսանք Եզեկիել 28-ում` «գոռոզացավ» «գեղեցկության պատճառով» (Եզեկիել 28․17)։ Այնինչ նա պետք է փառաբաներ Աստծուն, Ով այդպիսի գեղեցկություն էր պարգևել իրեն։ Դրա փոխարեն նա հպարտացավ։ Եվ որ ավելի վատ է, իր հպարտության մեջ որոշեց գրավել Աստծո տեղը և զրպարտել Նրան։ Եզեկիել 28․16-ում օգտագործվող հրեական «առևտուր» բառը նշանակում է նաև «զրպարտություն», որը ցույց է տալիս, թե ինչպես պետք է գործի սատանան Աստծո, ինչպես նաև մեր դեմ։

`Ինչպե՞ս կարող ենք հասկանալ այն փաստը, որ ընկած Արուսյակը «ստեղծման օրից կատարյալ» էր, «մինչև որ նրա մեջ անիրավություն գտնվեց» (Եզեկիել 28․15)։ Ինչպե՞ս կարող էր անկում ապրել կատարյալ էակը, եթե «կատարելությունը» չներառեր ճշմարիտ բարոյական ազատությունը։`