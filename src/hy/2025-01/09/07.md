---
title:  Հետագա ուսումնասիրության համար
date:  28/02/2025
---

Կարդացե՛ք «Չարի ծագումը» գլուխը Էլեն Ուայթի «Մեծ Պայքար» գրքից, էջ 447-458։

«Ոչինչն այնքան պարզորոշ բացատրված չէ Սուրբ Գրքում, որքան այն, որ Աստված ոչ մի կերպ պատասխանատու չէ մեղքի ծագման համար, որ Նա քմահաճորեն չի հեռացրել Իր շնորհը, չի եղել որևէ թերություն Նրա կառավարման մեջ, որ ապստամբության առիթ ստեղծի։ Մեղքը անկոչ հյուր է, որի ներկայությունը հնարավոր չէ բացատրել։ Այն խորհրդավոր է, անբացատրելի։ Արդարացնել մեղքը՝ նշանակում է պաշտպանել այն։ ․․․Եթե սատանան անմիջապես բնաջնջվեր, նրանք (երկինքների և այլ աշխարհների բնակիչները) Աստծուն կծառայեին ավելի շուտ վախից, քան սիրուց։ Խաբեբայի ազդեցությունն ամբողջությամբ չէր վերանա, ոչ էլ կչքանար ապստամբության ոգին։ Պետք է թույլ տրվեր, որ չարիքը հասունանա։ Հանուն տիեզերքի բարօրության՝ անվախճան դարերի ընթացքում սատանան պետք է լիովին զարգացներ իր սկզբունքները, որպեսզի ստեղծված բոլոր էակներն իրական լույսի տակ տեսնեին նրա մեղադրանքներն աստվածային կառավարման դեմ և Աստծո արդարադատությունն ու ողորմությունը, ինչպես նաև Նրա օրենքի անփոփոխելիությունը առհավետ կասկածից դուրս մնային» (Էլեն Ուայթ, Մեծ պայքար, էջ, 447, 453)

**Հարցեր քննարկման համար**

`1. Շատերն են զարմանում, թե ինչպե՞ս կարող էր մեղք գործել այնպիսի անմեղ արարած, ինչպիսին Արուսյակն էր։ Ինչո՞ւ է մեղքն այդքան «առեղծվածային» ու «անբացատրելի»։ Ինչպե՞ս կարող ենք բացատրել այդ առաջին մեղքը, առանց հանդուրժելու կամ արդարացնելու այն։ Այսինքն, ինչո՞ւ դրա ծագումը բացատրելը հավասարազոր նրա արդարացմանը։`

`2. Ինչո՞ւ Աստված անմիջապես վերջ չդրեց սատանայի գոյությանը։ Ինչո՞ւ «պետք է թույլ տրվեր, որ չարիքը հասունանա»։ Ինչպե՞ս է դա նպաստում ամբողջ «տիեզերքի բարօրությանը՝ անվախճան դարերի ընթացքում»։`

`3. Ինչո՞ւ է այնքան կարևոր հասկանալը, որ Աստծո ու սատանայի միջև հակամարտությունը զուտ զորության կամ ուժի խնդիր չէ, այլ մեկ այլ տեսակի հակամարտություն։ Ինչպե՞ս կարող է բնավորությունների հակամարտությունն ունենալ այն իմաստը, որ չի կարող ունենալ ուժի դիրքերից տարվող հակամարտությունը։`

`4. Ինչպե՞ս է հակամարտության էության ըմբռնումը բացում այն վարագույրը, թե ինչպես մեր սեփական կյանքը կարող է դառնալ տիեզերական հակամարտության միկրոտիեզերք։ Ինչպե՞ս եք անձնական փորձառությամբ զգում այդ հակամարտության իրական լինելը։ Ինչպե՞ս է երևում ձեր արձագանքից, թե իրականում ո՞ւմ կողմում եք։`