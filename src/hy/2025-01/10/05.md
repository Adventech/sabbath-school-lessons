---
title:  Այս աշխարհի ժամանակավոր իշխանը
date:  05/03/2025
---

Նախորդ դասերում մենք տեսանք, որ տիեզերական հակամարտության շրջանակներում սատանային ու նրա համախոհներին ժամանակավորապես զգալի իրավասություն է տրվում այս աշխարհում։ Սակայն դա սահմանափակված է մարտական գործողություններ վարելու որոշակի կանոններին համապատասխան։

Այդ կանոնները սահմանափակում են ոչ միայն մեր թշնամու՝ սատանայի և նրա համախոհների գործողությունները, այլև Աստծո գործողությունները՝ վերացնելու կամ մեղմելու չարիքն ու նրա հետևանքները, որ ժամանակավորապես գտնվում է թշնամու իրավասության տակ։ Տերը երբեք չի դրժում Իր խոստումներն այն չափով, ինչ չափով համաձայնվել է մարտը վարելու կանոններին` այդպիսով թույլ տալով սատանային որոշակի սահմանափակ ու ժամանակավոր իշխանություն։ Եվ դրանով արդեն բարոյապես սահմանափակել է Իր հետագա գործողությունների ընթացքը (ընդ որում, չնվազեցնելով Իր զորությունը)։

`Կարդացե՛ք Հովհաննես 12․31, Հովհաննես 14․30, Հովհաննես 16․11, Բ Կորնթացիներին 4․4 և Ղուկաս 4․6 համարները։ Ի՞նչ են ասում այս համարներն այս աշխարհում թշնամու իշխանության մասին։`

Նոր Կտակարանը պատկերում է երկու թագավորությունների բախում՝ լույսի ու խավարի։ Ընդ որում, խավարը սատանայի ու նրա ապստամբության հետևանքն է։ Քրիստոսի առաքելության մի մասը սատանայի թագավորությանը հաղթելն էր. «Աստծու Որդին նրա համար հայտնվեց, որ սատանայի գործերը քանդի» (Ա Հովհաննես 3․8)։

Այնուամենայնիվ, կան «կանոններ», որոնք սահմանափակում են Աստծո հնարավորությունները` հավատարիմ մնալով Նրա կառավարման սկզբունքներին։ Այդ սահմանափակումները ներառում են առնվազն 1․արարված էակների ազատ կամքի իրավունքը, 2․փոխհամագործակցության պայմանագրային (ուխտի) կանոնները, որոնց մենք, գոնե առայժմ ծանոթ չենք։ Աստվածային գործողության նման խոչընդոտներն ու սահմանափակումները նշանակալի հետևանքներ ունեն աշխարհում չարիքը նվազեցնելու կամ անմիջապես վերացնելու Աստծո բարոյական կարողության վրա: Այսպիսով, մենք տեսնում ենք շարունակական չարիք ու տառապանք, որն իսկապես կարող է շատ մարդկանց մեջ կասկած առաջացնել Աստծո գոյության կամ Նրա բարության վերաբերյալ: Այնուամենայնիվ, հասկանալով մեծ պայքարի նախապատմությունը և այն սահմանափակումները, որ Աստված սահմանել է չարի դեմ Իր պայքարում, մենք կարող ենք ինչ-որ չափով ավելի լավ հասկանալ, թե ինչո՞ւ է ամեն ինչ տեղի ունենում հենց այնպես, ինչպես և տեղի է ունենում. գոնե մինչև Աստծո վերջնական հաղթանակը չարի նկատմամբ:

`Այն փաստը, որ Հիսուսը սատանային այս աշխարհի «իշխանն» է անվանում, ինչպե՞ս է գոնե ինչ-որ չափով օգնում հասկանալու աշխարհում գոյություն ունեցող չարիքի պատճառները։`