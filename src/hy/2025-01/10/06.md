---
title:  Սահմանափակումներ և կանոններ
date:  06/03/2025
---

Տիեզերական հակամարտությունն ամենից առաջ վիճաբանություն է Աստծո բնավորության վերաբերյալ, որն առաջ եկավ այն ժամանակ, երբ սատանան զրպարտչական մեղադրանք ներկայացրեց Աստծո բարության, արդարացիության և կառավարման դեմ։ Դա ուխտի դատի տեսակ է տիեզերական մասշտաբով։

Նման հակամարտությունը չի կարող լուծվել զուտ ուժով, այլ պահանջում է բաց հետաքննություն։

Եթե իշխանության գլուխ կանգնած մարդու դեմ առաջ են քաշվում լուրջ մեղադրանքներ, ապա հաղթանակ տանելու լավագույն (և թերևս միակ) եղանակը ազատ, արդարացի ու բացահայտ հետաքննությունն է։ Եթե մեղադրանքները սպառնում են ամբողջ կառավարությանը (սիրուն), ապա չի կարելի պարզապես քողարկել այն։

Ի՞նչ է նշանակում այս ամենը՝ տիեզերական հակամարտությունը և չարի գոյության խնդիրը հասկանալու համար։ Եթե Աստված խոստում է տալիս, արդյո՞ք Նա երբևէ կխախտի այն։ Իհարկե ո՛չ։ Այն չափով, ինչ չափով որ Աստված համաձայնվում է վարքագծի կանոններին, Նրա հետագա գործողությունները բարոյապես սահմանափակված կլինեն։ Այդ պատճառով էլ որոշ չարիքներ կարող են վերաբերել խավարի թագավորության ժամանակավոր ոլորտին։

`Կարդացե՛ք Մարկոս 6․5 և Մարկոս 9․29 համարները։ Ի՞նչ են ասում այս համարներն այն մասին, որ նույնիսկ աստվածային գործողությունները կարող են սերտորեն կապված լինել այնպիսի գործոնների հետ, ինչպիսիք են հավատքն ու աղոթքը։`

Այս բոլոր պատմություններում, ըստ երևութին, գոյություն ունեն որոշ սահմանափակումներ կամ «հոգևոր մարտը վարելու» կանոններ, որոնք կապ ունեն այնպիսի երևույթների հետ, ինչպիսիք են հավատքը և աղոթքը։ Այլ տեղերում մենք տեսնում ենք բազմաթիվ վկայություններ այն մասին, որ աղոթքը դեպի լավն է փոխում աշխարհը` ուղիներ բացելով աստվածային գործողությունների համար, որոնք հակառակ դեպքում հնարավոր չէին լինի (բարոյական տեսակետից)։ Սակայն մենք չպետք է սխալվենք` մտածելով, որ հավատքն ու աղոթքը միակ գործոնն են։ Հավանական է, որ գոյություն ունեն բազմաթիվ այլ գործոններ ևս, որոնց մասին մենք տեղյակ չենք։

Սա համահունչ է այն ամենին, ինչ սովորեցինք «հոգևոր մարտը վարելու կանոնների» առումով։ Քանի որ Աստված որոշակի պարտավորություն է ստանձնում կամ համաձայնվում է մարտը վարելու որոշ կանոնների հետ, Նրա հետագա գործողությունները սահմանափակված կլինեն (բարոյական տեսակետից)։ Այսպիսով, չարի որոշ տեսակներ կարող են գտնվել խավարի թագավորության ժամանակավոր իշխանության տակ։

`Կարդացե՛ք Հռոմեացիներին 8․18 և Հայտնություն 21․3,4 համարները։ Ինչպե՞ս են այս համարները համոզմունք ձևավորում, որ թեև շատ բան չգիտենք, կարող ենք վստահ լինել, որ Աստված գիտի, թե որն է լավագույնը մեզ համար։ Նա անպայման վերջ կդնի չարին և մեզ հավիտենական երանություն կտա։`