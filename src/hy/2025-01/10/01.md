---
title:  Մարտավարության կանոնները
date:  01/03/2025
---

### Այս շաբաթվա ուսումնասիրության համար կարդացե՛ք․
Դանիել 10․1-14, Հայտնություն 13․1-8, Հոբ 1․1-12, Հոբ 2․1-7, Հովհաննես 12․31, Հովհաննես 14․30, Մարկոս 6․5, Մարկոս 9․29։

> <p>Հիշելու համարը․</p>
> «Ով մեղք է գործում, սատանայից է, որովհետև սատանան հենց սկզբից մեղանչում է. Աստծու Որդին նրա համար հայտնվեց, որ սատանայի գործերը քանդի» (Ա Հովհաննես 3․8)։

Տիեզերական հակամարտության բնույթը բացահայտող հզոր պատմություն կարելի է գտնել Գ Թագավորների 18․19-40 համարներում՝ «Եղիան Կարմեղոս լեռան վրա» հատվածում, որտեղ Տերը մերկացնում է այսպես կոչված «ազգերի աստվածներին»։ Սակայն այդ «աստվածների» հետևում թաքնված է շատ ավելին, քան պարզապես հեթանոսական երևակայության արդյունք։ Այդ կեղծ աստվածների (ինչպես կարծում էին Իսրայելին շրջապատող ազգերը) հետևում, որոնց նրանք երկրպագում էին, իրականում մեկ ուրիշ բան էր թաքնված։

«Զոհ մատուցեցին դևերին, որոնք Աստված չեն, աստվածներին, որոնց չէին ճանաչում, նոր աստվածներ, որ վերջերս եկան, որոնցից ձեր հայրերը չվախեցան» (Բ Օրենք 32․17)։ Պողոս առաքյալն ավելացնում է․«Այն, ինչ հեթանոսները զոհաբերում են, դևերին են զոհ մատուցում և ոչ Աստծուն։ Իսկ ես չեմ ուզում, որ դուք դևերին հաղորդակից լինեք» (Ա Կորնթացիներին 10․20)։

Այսպիսով, ազգերի կեղծ աստվածների հետևում իրականում քողարկված դևերն էին։ Դա նշանակում է, որ Սուրբ Գրքի բոլոր համարները, որ վերաբերում են կռապաշտությանը և այլ օտար աստվածների, «տիեզերական հակամարտությանը» վերաբերող համարներ են։

Այս պատկերի ֆոնին տիեզերական հակամարտության թեման ավելի հասկանալի է դառնում։ Եվ այդ ճշմարտությունը հսկայական նշանակություն ունի` ավելի շատ հասկանալու այդ հակամարտության բնույթը, և թե ինչպես է այն լույս սփռում չարի հիմնախնդրին։