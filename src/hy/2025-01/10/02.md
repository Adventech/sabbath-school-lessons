---
title:  Հրեշտակը հապաղում է
date:  02/03/2025
---

Ինչպես տեսանք, ազգերի կեղծ աստվածները քողարկված դևեր են։ Այլ տեղերում ևս մենք տեսնում ենք վկայություններ, որ երկրային ղեկավարների հետևում երբեմն կանգնած են դիվային՝ երկնային ղեկավարներ։ Թշնամու ուժերը կարող են նույնիսկ դիմադրել Աստծո ուղարկած հրեշտակային գործակալներին։

`Կարդացե՛ք Դանիել 10․1-14 համարները` առանձնահատուկ ուշադրություն դարձնելով 12,13 համարներին։ Ի՞նչ են սովորեցնում այս համարները, որ կարևոր է տիեզերական հակամարտության առումով։ Ի՞նչ եք մտածում այն մասին, որ Աստծուց ուղարկված հրեշտակը «դիմադրեց» 21 օր։`

Ինչպե՞ս պատահեց, որ Աստծուց ուղարկված հրեշտակը երեք շաբաթ «դիմադրեց»։ Լինելով ամենակարող` Աստված իշխանություն ուներ անմիջապես պատասխանելու Դանիելին, եթե միայն որոշեր դա անել։ Եթե Նա օգտվեր Իր իշխանությունից, կարող էր հրեշտակին ստիպել, որ հենց այդ պահին հայտնվի Դանիելին։ Այնուամենայնիվ, Աստծո ուղարկած հրեշտակին «պարսիկների թագավորության իշխանը քսանմեկ օր» դիմադրեց։ Ի՞նչ է տեղի ունենում այստեղ։

«Երեք շաբաթ Գաբրիելը պայքարում էր խավարի ուժերի դեմ` փորձելով հակադրվել Կյուրոսի բանականության վրա գործող ազդեցությանը։ ․․․Արվեց այն ամենը, ինչ կարող էր անել երկինքը հանուն Աստծո ժողովրդի շահերի։ Հաղթանակը վերջնական էր։ Թշնամական ուժերը զսպվեցին թե՛ Կյուրոսի և թե՛ նրա որդի Քամբիզի բոլոր օրերում»։ Էլեն Ուայթ, Նահապետներ և մարգարեներ։

Որպեսզի նման հակամարտություն տեղի ունենա, Աստված չպետք է օգտագործի Իր ողջ զորությունը։ Թշնամուն պետք է ինչ-որ առումով իսկական ազատություն և իշխանություն շնորհվի, որը ոչ թե քմահաճ կերպով է հեռացվում, այլ սահմանափակվում է որոշակի չափանիշներով, որոնք հայտնի են կողմերին (որոնց մանրամասները մեզ հայտնի չեն)։ Այն տպավորությունն է ստեղծվում, որ տիեզերական հակամարտության մեջ, որի շրջանակներում գործում են նույնիսկ Աստծո հրեշտակները, պետք է գոյություն ունենան չափանիշներ, որոնք հաջորդ դասերում կկոչվեն «մարտը վարելու կանոններ»։

Որոշակի իմաստով այնքան էլ բարդ չէ հասկանալ այդ սահմանները։ Եթե մենք յուրացնում ենք այն գաղափարը, որի մասին արդեն խոսել ենք, այն է՝ որ Աստված գործում է միայն սիրուց դրդված. հենց սերն է համարվում Նրա կառավարման հիմքը, այլ ոչ թե հարկադրանքը։ Այն գաղափարը, որ Աստված գործում է միայն սիրուց բխող սկզբունքներով, կարող է օգնել ավելի լավ հասկանալու մեծ հակամարտությունը։

`Ինչպե՞ս եք սեփական փորձառությամբ զգացել միայն սիրո սկզբունքներով, այլ ոչ պարտադրանքով գործող սահմանափակումները։ Ի՞նչ դասեր քաղեցիք իշխանության սահմանների մասին։`