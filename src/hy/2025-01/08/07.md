---
title:  Հետագա ուսումնասիրության համար
date:  21/02/2025
---

Կարդացեք Էլեն Ուայթի «Դարերի փափագը» գրքի, «Աստված մեզ հետ» գլխից։

«Մեր փրկության ծրագիրն ուշացած մտահղացում չէր՝ ի հայտ եկած Ադամի անկումից հետո։ Դա հայտնությունն էր այն խորհրդի, «որ հավիտենական ժամանակներից ի վեր լուռ պահված էր» (Հռոմեացիներին 16․25)։ Դա բացահայտումն էր այն սկզբունքների, որոնք հավերժական դարերից ի վեր Աստծո գահի հիմքն են եղել։ Հենց սկզբից Աստված և Քրիստոսը գիտեին սատանայի ապստամբության, ինչպես նաև մարդու անկման մասին՝ խռովարարի մոլորեցնող ուժի միջոցով։ Աստված չէր սահմանել, որ մեղքը գոյություն ունենա, բայց Նա կանխատեսել էր դրա գոյությունը և միջոցներ ձեռնարկել՝ կասեցնելու այդ սոսկալի աղետը։ Այնքան մեծ էր Նրա սերն աշխարհի հանդեպ, որ Նա համաձայնեց տալ Իր միածին Որդուն, որպեսզի «ով նրան հավատում է, չկորչի, այլ հավիտենական կյանք ունենա» (Հովհաննես 3․16)։

**Հարցեր քննարկման համար**

`1. Եթե Աստված միշտ չէ, որ ստանում է այն, ինչ ցանկանում է, ինչպե՞ս է այդ փաստն ազդում աշխարհում տեղի ունեցող իրադարձությունների վերաբերյալ ձեր մտածելկերպի վրա։ Որո՞նք են Աստծո չկատարված ցանկությունների գործնական հետևանքները։`

`2. Եթե վերադառնանք թխելու պատմությանը, որի մասին խոսեցինք հինգշաբթի օրվա դասում, կհասկանանք, թե ինչու, թեև «Աստված և Քրիստոսը գիտեին սատանայի ուրացության մասին», առաջ գնացին և ստեղծեցին մեզ: Սերը պետք է ներկա լիներ այդ գործընթացում, իսկ «սեր»` նշանակում է ազատություն։ Մեզ սիրելու ունակ էակներ ստեղծելու փոխարեն Աստված մեզ ստեղծեց այնպիսին, որ կարողանանք սիրել։ Բայց Աստված այդ ամենն արեց` իմանալով, որ դա, ի վերջո, դեպի խաչ կտանի Հիսուսին։ Սա ի՞նչ պետք է ասի այն մասին, թե որքան սրբազան ու հիմնարար է սերը Աստծո կառավարման համար, որ Քրիստոսը տառապեց խաչի վրա, փոխանակ մեզ զրկի սիրուն բնորոշ ազատությունից։`

`3. Մենք հաճախ ենք գանգատվում այս աշխարհում գոյություն ունեցող չարի ու տառապանքի պատճառով, սակայն որքա՞ն հաճախ եք ժամանակ հատկացնում խորհելու, որ Աստված Ինքն էլ վշտանում է տառապանքի ու չարիքի պատճառով։ Ի՞նչը կփոխվի չարի ու տառապանքի վերաբերյալ ձեր պատկերացման մեջ, եթե գիտակցեք, որ Աստված Ինքն էլ տառապում է չարիքի պատճառով։`

`4. Այն ճշմարտությունը, որ այս աշխարհում շատ բաներ տեղի են ունենում Աստծո ցանկությանը հակառակ, ինչպե՞ս է օգնում ձեզ հաղթահարելու սեփական տառապանքները, հատկապես եթե դրանք իմաստ չունեն, և թվում է` ոչ մի լավ բանի չեն հանգեցնելու։`