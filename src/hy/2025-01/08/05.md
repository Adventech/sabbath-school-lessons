---
title:  Աստծո «կատարյալ» և «թույլատրելի» կամքը
date:  19/02/2025
---

`Կարդացե՛ք Եփեսացիներին 1․9-11 համարները։ Ի՞նչ են ասում այս համարները նախասահմանման մասին։ Նախասահմանվա՞ծ են արդյոք որոշ մարդիկ փրկության համար, իսկ ոմանք՝ կործանվելու։`

Հունարեն բառը, որ թարգմանվում է որպես «նախասահմանված», այստեղ և Սուրբ Գրքի այլ տեղերում (օրինակ՝ Եփեսացիներին 1.5) ինքնին չի սովորեցնում, որ Աստված պատճառականորեն է (oբյեկտիվ աշխարհի երևույթների կապի և փոխադարձ պայմանավորվածության ձև, որ արտահայտում է մեկ երևույթի անհրաժեշտորեն ունեցած պայմանավորվածությունը մի այլ երևույթով)սահմանում պատմությունը։ Ավելի շուտ` հունարեն բառը պարզապես նշանակում է «նախապես որոշել»։

Իհարկե, կարելի է ինչ-որ բան նախօրոք որոշել միակողմանիորեն, կարելի է նաև ինչ-որ բան նախապես որոշել՝ հաշվի առնելով ուրիշների ազատ որոշումները։ Սուրբ Գիրքը սովորեցնում է, որ Աստված հենց այդպես է վարվում։

Այստեղ և այլ տեղերում (օրինակ՝ Հռոմեացիներին 8․29-30) «նախասահմանված է» արտահայտությունը վերաբերում է այն բանին, թե Աստված ինչ է ծրագրում ապագայի համար՝ հաշվի առնելով այն, ինչ Աստված նախապես գիտի Իր արարած էակների ազատ որոշումների մասին։ Այսպիսով, աստվածային նախախնամությունը կարող է պատմությունն ուղղորդել դեպի Իր ցանկալի բարի նպատակները բոլորի համար՝ նույնիսկ հարգելով մարդկանց ազատությունը, որն անհրաժեշտ է ճշմարիտ սիրո հարաբերությունների համար։

Եփեսացիներին 1․11-ում ասվում է, որ Աստված «ամեն բան հաջողեցնում է իր կամքի խորհրդի համաձայն»։ Արդյո՞ք սա նշանակում է, որ Աստված որոշում է, որ ամեն ինչ պետք է տեղի ունենա հենց այնպես, ինչպես Ինքն է ցանկանում։ Եթե կարդանք Եփեսացիներին 1․9-11 համարներն առանձին, կթվա, թե դա հաստատում է այս տեսակետը։ Սակայն նման մեկնաբանությունը կհակասի շատ համարների, որ տեսանք նախկինում, և որոնք ցույց են տալիս, որ մարդիկ երբեմն մերժում են «այն, ինչ Աստված կամենում էր նրանց համար» (Ղուկաս 7․30–ը, համեմատե՛լ Ղուկաս 13․34, Սաղմոս 81․11-14 համարների հետ)։ Եթե Աստվածաշունչը չի հակասում ինքն իրեն, ապա ինչպե՞ս կարելի է հասկանալ այդ համարներն այնպես, որ համահունչ լինեն, չհակասեն միմյանց։

Այս հատվածն իմաստ ունի, եթե պարզապես կարողանանք ճանաչել այն տարբերությունը, որ գոյություն ունի «Աստծո կատարյալ կամք» և «Աստծո ուղղիչ կամք» արտահայտությունների միջև։ Աստծո կատարյալ կամքն այն է, որն Աստված նախընտրում է, որ տեղի ունենա․ և ինչ տեղի կունենար, եթե բոլորը միշտ հենց այնպես վարվեին, ինչպես Աստված է ցանկանում։ Մյուս կողմից, «Աստծո թույլատրող կամքն» այն կամքն է, որն արդեն հաշվի է առել մյուս բոլոր գործոնները, ներառյալ արարված էակների ազատ որոշումները, որոնք երբեմն շեղվում են Աստծո նախընտրած ուղղությունից։ Եփեսացիներին 1․11-ում, ամենայն հավանականությամբ, խոսվում է Աստծո «թույլատրող կամքի» մասին։

`Ապագայի վերաբերյալ Աստծո նախախնամությունն այնքան հզոր է, որ նույնիսկ իմանալով բոլոր տարբերակները, ներառյալ վատ ընտրությունները, որ կատարում են մարդիկ, Նա, այնուամենայնիվ, այնպես է անում, որ «ամեն ինչ գործակից է լինում նրանց բարիքի համար» (Հռոմեացիներին 8․28)։ Ի՞նչ մխիթարություն կարող եք գտնել այս ճշմարտությունից։`