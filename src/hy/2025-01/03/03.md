---
title:  Ուրախություն և ցնծություն
date:  13/01/2025
---

Որքան էլ մեզ համար դժվար լինի պատկերացնել, Աստծո համար յուրաքանչյուր մարդ աներևակայելի արժեք է։ Ահա թե ինչու Նա ուրախանում է անգամ մեկ հոգու փրկությամբ։

`Կարդացե՛ք Սոփոնիա 3․17 համարը։ Ինչպես է այս համարն օգնում ավելի լավ հասկանալու անառակ որդու առակը։`

Սոփոնիա 3․17 համարը հստակ արտահայտում է Աստծո ցնծությունն Իր փրկագնված ժողովրդի համար։ Գործնականում բոլոր բառերը, որոնք հին եբրայերենում ուրախության ու ցնծության դրսևորում են, հավաքված են այս միակ համարում՝ նկարագրելով Աստծո հրճվանքը Իր փրկագնված ժողովրդի համար։ Թվում է՝ այս բառերից յուրաքանչյուրն ինքնին բավարար չէ նկարագրելու Աստծո հրճվանքի չափը փրկության օրը։

Ուշադրություն դարձրեք, թե որտեղ է գտնվում Աստված՝ ըստ այս համարի. Իր ժողովրդի «մեջ»։ Սիրո հարաբերություններում ծագող հաշտությունը տեղի է ունենում Աստծո անմիջական ներկայության մեջ։ Ինչպես հայրը, որ հեռվից տեսավ որդուն և ընդառաջ վազեց, այնպես էլ Աստված է գտնվում Իր ժողովրդի մեջ։

Եսայի 62․4-ում նման պատկերները զուգորդվում են ամուսնության թեմայով պատկերների հետ։ Համաձայն Եսայի 62․4-ի՝ Աստծո ժողովուրդը կկոչվի Hephzibah, այսինքն «Իմ հավանածը», իսկ երկիրը կկոչվի Beulah, որ նշանակում է «ամուսնացած»։ Ինչո՞ւ։ Որովհետև, ինչպես ասվում է համարում․ «Տերը հավանելու է քեզ, և քո երկիրը կամուսնանա»։ Աստծո ուրախության գագաթնակետը կլինի վերականգնման օրը, երբ Նա ընդունի Իր ժողովրդին և ուրախանա մեզ համար, ինչպես հայրն էր ուրախանում անառակ որդու համար:

Այս հատվածը հորդորում է, որ ամուսինները սիրեն իրենց կանանց, «ինչպես որ Քրիստոսն էլ եկեղեցուն սիրեց ու իր անձը նրա համար մատնեց», և սիրեն կանանց, «ինչպես իրենց մարմինները» (Եփեսացիներին 5․25, 28)։ Այս համարները ոչ միայն ընդգծում են, թե որքան անշահախնդիր ու զոհաբերական պետք է լինի ամուսնու սերը կնոջ հանդեպ, այլև ցույց են տալիս, որ Քրիստոսն Ինքը սիրում է Իր ժողովրդին (եկեղեցին), որպես Իր մի մասը։

