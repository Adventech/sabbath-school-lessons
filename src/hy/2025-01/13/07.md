---
title:  Հետագա ուսումնասիրության համար
date:  28/03/2025
---

Կարդացե՛ք «Իմ այս փոքր եղբայրներից մեկին» գլուխը Էլեն Ուայթի «Դարերի Փափագը» գրքից, էջ 492-496։

«Նրանց, ովքեր ծառայում են ուրիշներին, կծառայի անձամբ Հովվապետը։ Նրանք կխմեն կյանքի ջրից և կհագենան։ Նրանք չեն ձգտի զգայական հաճույքների կամ էլ սուր զգացողությունների։ Նրանց գերագույն մտահոգությունը լինելու է կործանվող հոգիների փրկությունը: Հաղորդակցությունը մարդկանց հետ արդյունավետ կլինի։ Փրկչի սերը կմիաձուլի նրանց սրտերը։

Երբ մենք գիտակցենք, որ համագործակցում ենք Աստծո հետ, Նրա խոստումներին անտարբեր չենք մնա։ Դրանք կբորբոքվեն մեր սրտերում և կբոցավառվեն մեր շուրթերին։ Աստված Մովսեսին կանչեց, որ ծառայի անկիրթ, անկարգ և ապստամբ ժողովրդին, և խոստացավ․ «Ես Ինքս պիտի գնամ քո առջից և հանգստացնեմ քեզ»։ Եվ Նա ասաց․ «Ես քեզ հետ կլինեմ»։ (Ելք 33․14, 3․12)։ Այս խոստումը վերաբերում է բոլորին, ովքեր Քրիստոսի անունով ծառայում են դժբախտներին ու խեղճերին։ Էլեն Ուայթ, Դարերի Փափագը։

**Հարցեր քննարկման համար**

`1. Կարդացե՛ք Ա Կորնթացիներին 13․4-8 համարները։ Ինչպիսի մարդիկ պետք է լինենք մենք։`

`2. Ըստ Մատթեոս 25․31-46–ի` ի՞նչն է ոչխարներին առանձնացնում այծերից։ Արդյո՞ք Հիսուսը գործերով փրկություն է սովերեցնում։`

`3. Ի՞նչ է նշանակում ձեզ համար այս միտքը` «Երբ սիրենք աշխարհը, ինչպես Նա սիրեց, այն ժամանակ Նրա առաքելությունը մեզ համար կկատարվի։ Մենք հարմար ենք երկնքի համար, որովհետև երկինքը մեր սրտում է» (տե՛ս հինգշաբթի օրվա ուսումնասիրությունը)։ Ի՞նչ է ասում դա Աստծո բնույթի և հենց երկնքի բնույթի մասին։ Ինչպե՞ս կարող ենք ապրել այստեղ` որպես երկնքի քաղաքացիներ` տարածելով Աստծո սերն այնպես, որ լույս և արդարություն բերենք ճնշվածներին։`

`4. Ի՞նչ գործնական քայլեր պետք է նախաձեռնի ձեր տեղական եկեղեցին, որ արտացոլվի Աստծո հոգածությունը սիրո և արդարության հանդեպ։ Ի՞նչն է լավ ստացվում ձեր համայնքում։ Ի՞նչն է հարկավոր բարելավել, և ինչի՞ն պետք է ավելի մեծ ուշադրություն դարձնել։ Ի՞նչ շոշափելի քայլեր կարող եք նախաձեռնել, որպեսզի գործեք Աստծո սիրո և արդարության վերաբերյալ մեր ուսումնասիրածի համաձայն։`

Աստվածաշնչի ուսումնասիրության ձեռնարկ շաբաթօրյա դպրոցի համար

Հունվար, փետրվար, մարտ 2025 թ.

Աստծո սերը և արդարությունը

Ջոն Բեքհեմ

Գլխավոր խմբագիր` Գ. Բադալյան

Թարգմանիչ` Հ. Մխիթարյան

Գրական խմբագիր` Գ. Մարտիրոսյան

Էջադրող` Կ. Կակոյան

Թարգմանություն անգլերենից

Դիտողությունների և առաջարկների համար գրել`

gagikashxen@mail.ru