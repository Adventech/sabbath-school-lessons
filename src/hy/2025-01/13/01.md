---
title:  Սերը օրենքի կատարումն է
date:  22/03/2025
---

### Այս շաբաթվա ուսումնասիրության համար կարդացե՛ք․
Ելք 20․1-17, Հռոմեացիներին 6․1-3, Հռոմեացիներին 7․7-12, Երեմիա 31․31-34, Մատթեոս 23․23-24, Հակոբոս 2․1-9։

> <p>Հիշելու համարը</p>
> «Ոչ ոքի ոչինչ պարտական չմնաք, բացի միմյանց սիրելուց, որովհետև ընկերոջը սիրողն օրենքը կատարել է» (Հռոմեացիներին 13․8)։

Եկեղեցու խնդրահարույց անդամի հարցը քննարկելիս եկեղեցու խորհրդի անդամներից մեկն ասաց հովվին․ «Մենք չենք կարող որոշում ընդունել` հիմնվելով կարեկցանքի վրա»։ Չե՞նք կարող. հովիվը զարմացավ, թե ինչպիսի՞ն է այս մարդու ըմբռնումն Աստծո և աստվածային օրենքի վերաբերյալ։ Կարեկցանքն, անկասկած, պետք է առանցքային լինի մարդկանց, հատկապես մոլորվածների հանդեպ մեր հարաբերություններում։ Կարեկցանքը սիրո անբաժան մասն է, և ինչպես ասվում է Հռոմեացիներին 13․8-ում՝ սիրել մերձավորին` նշանակում է կատարել օրենքը։

Եթե սերն իսկապես օրենքի կատարումն է, ապա պետք է զգույշ լինենք, որ սիրո մասին չմտածենք որպես օրենքից առանձնացված մի երևույթ։ Սուրբ Գրքում սերը և օրենքը ձեռք ձեռքի են գնում։ Աստվածային Օրենսդիրը սեր է, հետևաբար՝ Աստծո օրենքը սիրո օրենք է։ Դա, Էլեն Ուայթի խոսքերով, Աստծո բնութագրումն է (տե՛ս «Քրիստոսի դասերը»)։ «Աստծո օրենքը վերացական սկզբունքների հավաքածու չէ, այլ մեր բարգավաճման համար նախատեսված հորդորներ և ցուցումներ։ Աստծո օրենքը ինչ–որ չափով սիրո արտահայտություն է, ինչպես այն դրսևորում է Աստված Ինքը։