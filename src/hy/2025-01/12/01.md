---
title:  Սեր եվ արդարություն․ երկու մեծ պատվիրանները
date:  15/03/2025
---

### Այս շաբաթվա ուսումնասիրության համար կարդացե՛ք․
Մատթեոս 22․34-40, Զաքարիա 7․9-12, Սաղմոս 82, Միքիա 6․8, Մատթեոս 23․23-30, Ղուկաս 10․25-37։

> <p>Հիշելու համարը․</p>
> «Եթե մեկն ասի. «Աստծուն սիրում եմ», և իր եղբորն ատի, նա ստախոս է, որովհետև ով չի սիրում իր եղբորը, որին տեսել է, ինչպե՞ս կարող է սիրել Աստծուն, որին չի տեսել» (Ա Հովհաննես 4․20)։

Թեև մենք վստահ ենք, որ Աստված վերջում իրավունք և արդարություն կանի, այնուամենայնիվ, կարևոր է, թե մենք՝ քրիստոնյաներս, ինչ ենք անում այստեղ և հիմա։ Չնայած անարդարությանն ու չարիքին, որն Աստված դեռևս արմատախիլ չի արել (տիեզերական հակամարտության չափանիշների պատճառով), դա չի նշանակում, որ մենք չենք կարող մեր դերն ունենալ՝ տառապանքն ու չարիքը մեղմելու առումով։ Դեռ ավելին, որպես քրիստոնյաներ, մենք պարտավոր ենք դա անել։

Ինչպես տեսանք, սերն ու արդարությունն անբաժան են։ Աստված արդարություն է սիրում։ Համապատասխանաբար, եթե մենք սիրում ենք Աստծուն, կսիրենք նաև արդարությունը։

Նույն սկզբունքով, եթե սիրում ենք Աստծուն, կսիրենք նաև միմյանց։ Միմյանց սիրելու անբաժան մասն էլ մեզ շրջապատող մարդկանց բարօրության մասին հոգալն է։ Երբ ուրիշները տառապում են աղքատության, ճնշումների կամ որևէ անարդարության պատճառով, դա պետք է անհանգստացնի մեզ։ Երբ մարդկանց ճնշում են, մենք չպետք է աչք փակենք։ Փոխարենը պետք է ինքներս մեզ հարցնենք՝ ի՞նչ կարող ենք անել թե՛ անհատապես, թե՛ որպես հավատացյալների համայնք`Աստծո սերն ու արդարությունը ցույց տալու համար, որ մեր ջախջախված աշխարհում արտացոլենք մեր Տիրոջ արդարության ու սիրո կատարյալ բնավորությունը։