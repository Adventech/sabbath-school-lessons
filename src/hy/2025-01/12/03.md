---
title:  Երկու ամենամեծ մեղքերը
date:  17/03/2025
---

Հենց Իր՝ Քրիստոսի խոսքերի համաձայն, երկու ամենամեծ պատվիրանները Աստծուն և միմյանց սիրելն է։ Իսկ այս պատվիրանները կատարելը զոհաբերություն է ենթադրում, որն ակնառու ցուցադրում է մեր սերն ուրիշների հանդեպ և իրապես ապացուցում, որ գնում եք Հիսուսի հետքերով։

Եվ այսպես, եթե երկու ամենամեծ պատվիրանները Աստծո և միմյանց հանդեպ սերն է, ապա որո՞նք են երկու ամենամեծ մեղքերը։

`Կարդացե՛ք Սաղմոս 135․13-19 համարները։ Ի՞նչ են ցույց տալիս այս համարներն այն տարածված մեղքի մասին, որը շեշտադրվում է ամբողջ Սուրբ Գրքում։`

Հին Կտակարանը շարունակ շեշտադրում է, որ Աստծո հանդեպ սերը բարձր է ամեն ինչից (Բ Օրենք 6․5)։ Սա սերտորեն կապված է կռապաշտության մեծ մեղքի հետ, որը հակառակ է Աստծո հանդեպ սիրուն։

`Կարդացե՛ք Զաքարիա 7․9-12 համարները։ Ըստ այս հատվածի`ի՞նչն է դատապարտում Աստված։ Ինչպե՞ս է դա և կռապաշտության մեղքը կապված երկու մեծ պատվիրանի հետ։`

Աստված սիրալիր բարկությամբ է պատասխանում ոչ միայն կռապաշտությանը, այլև իր ժողովրդի հանդեպ դաժան վերաբերմունքին։ Աստված բարկանում է անարդարության վրա, քանի որ Աստված սեր է։

Երկու մեծ մեղքերը, որոնց մասին խոսվում է ամբողջ Հին Կտակարանում, երկու ամենամեծ պատվիրանները չկատարելն է՝ սիրել Աստծուն և միմյանց։ Երկու ամենամեծ մեղքը սիրելու անընդունակությունն է։ Ամփոփելով ասենք, որ անհնար է պահել պատվիրանները, քանի դեռ չենք սիրում Աստծուն և չենք սիրում միմյանց։

Եվ իսկապես․ Ա Հովհաննես 4․20-21 համարները հռչակում են․ «Եթե մեկն ասի․ «Աստծուն սիրում եմ», և իր եղբորն ատի, նա ստախոս է, որովհետև ով չի սիրում եղբորը, որին տեսել է, ինչպե՞ս կարող է սիրել Աստծուն, որին չի տեսել։ Եվ սրանից այս պատվիրանն ունենք, թե ով Աստծուն սիրում է, իր եղբորն էլ պիտի սիրի»։

`Ինչպե՞ս կբացատրեք. ինչո՞ւ Աստծո հանդեպ սերը չի կարող առանձնացված լինել ուրիշների հանդեպ սիրուց։ Ինչպե՞ս եք հասկանում այդ անխզելի կապը։`