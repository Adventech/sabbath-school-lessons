---
title:  Արդարություն հաստատելու կոչ
date:  19/03/2025
---

Սուրբ Գրքի մարգարեներն անընդհատ շեշտադրում ու լուսաբանում են Աստծո կոչը՝ հասարակության մեջ արդարություն հաստատելու վերաբերյալ։ Կրկին ու կրկին Սուրբ Գիրքը չի զլանում լուսաբանել անարդարության ու ճնշման հիմնախնդիրները։ Եվ իսկապես, Աստծուն ուղղված դատաստան անելու կոչերն ինքնին Աստծո արդարության հաստատման կոչ են։

Օրինակ, Եսայի մարգարեն չի թաքցնում, որ այդ ժամանակ Իսրայելում անարդարություններ էին կատարվում։ Արդարություն հաստատելու նրա խոսքերն ու կոչերը այսօր էլ պետք է բարձրաձայն ու հստակ հնչեն մեր ականջներում։ «Սովորե՛ք բարություն անել, իրավունքի՛ն հետամուտ եղեք, հանդիմանե՛ք հարստահարողին, արդար դա՛տ արեք որբին, պաշտպանե՛ք որբևայրու դատը» (Եսայի 1․17)։ Ավելին, նա հայտարարում է․«Վայ նրանց, ովքեր «անիրավ հրամաններ են արձանագրում», և մեղադրում նրանց՝ «իմ ժողովրդի թշվառների իրավունքը հափշտակելու» համար (Եսայի 10․1-2)։ Եվ ապա նախազգուշացնում է՝ «ի՞նչ եք անելու հատուցման օրը և այն աղետի ժամանակ, որը հեռվից գալիս է ձեզ վրա. ո՞ւմ մոտ եք վազելու օգնության համար և ո՞ւր եք թողնելու ձեր հարստությունը» (Եսայի 10․3)։

Այդ նույն ձևով Երեմիա մարգարեն է հռչակում Աստծո լուրը․«Վա՜յ նրան, որ իր տունն անարդարությամբ է կառուցում և իր վերնատները՝ անիրավությամբ, որ իր դրացուն ձրի է բանեցնում և նրա վարձը չի տալիս նրան.․․ չէ՞ որ քո հայրը կերավ և խմեց, նաև իրավունք ու արդարություն արեց. այն ժամանակ նրա համար լավ եղավ․․․ Մի՞թե սա չէ ինձ ճանաչելը»,- ասում է Տերը» (Երեմիա 22․13, 15-16)։

`Կարդացե՛ք Մատթեոս 23․23-30 համարները։ Ի՞նչ է սովորեցնում Հիսուսն այն մասին, թե ինչն է ամենակարևորը։ Ի՞նչ եք կարծում, ի՞նչ նկատի ունի Նա, երբ ասում է` «ամենից ծանրակշիռ կետերը»։`

Անարդարության թեման առանցքային էր ոչ միայն Հին Կտակարանի մարգարեների համար։ Մենք հստակ տեսնում ենք, որ այստեղ և Հիսուսի ծառայության ողջ ընթացքում դա չափազանց կարևոր էր հենց Իր՝ Քրիստոսի համար։ Ինչպես Նա ասաց․«Վա՛յ ձեզ՝ կեղծավորներիդ՝ դպիրներիդ և փարիսեցիներիդ, որ անանուխի, սամիթի ու չամանի տասանորդը տալիս եք, բայց չեք պահում օրենքի ամենից ծանրակշիռ կետերը՝ արդարությունը, ողորմությունն ու հավատը. դրանք պետք էր կատարել, մյուսներն էլ՝ պահել (Մատթեոս 23․23)։ Ղուկասի ավետարանի զուգահեռ հատվածում Հիսուսը դժգոհում է այն բանից, որ «Աստծու արդարությունն ու սերը զանց եք առնում» (Ղուկաս 11․42)։

`Եթե դուք այսօր կենտրոնանայիք «ամենից ծանրակշիռ կետերի» վրա, ի՞նչ տեղի կունենար, փոխանակ «անանուխի, փեգենայի ու ամեն բանջարեղենի տասանորդի» վրա կենտրոնանալու։`