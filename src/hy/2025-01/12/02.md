---
title:  Երկու մեծագույն պատվիրանները
date:  16/03/2025
---

Խորհելով, թե ինչ կարող ենք անել թե՛ անհատապես և թե՛ համայնքով, Աստծո սերն ու արդարությունը մեր աշխարհում հաստատելու նպատակով, տեղին է սկսել նրանից, թե ինչ է պատվիրել մեզ Աստված։

`Կարդացե՛ք Մատթեոս 22․34-40 համարները։ Ի՞նչ պատասխանեց Հիսուսը օրենսգետի հարցին։`

Հիսուսի խոսքերի համաձայն` «առաջին ու ամենամեծ պատվիրանը» հետևյալն է․ «Սիրի՛ր քո Տեր Աստծուն քո ամբողջ սրտով, քո ամբողջ հոգով, քո ամբողջ մտքով»։ Այնուհետև Հիսուսն ավելացրեց․«Երկրորդը նման է սրան․ «Սիրի՛ր քո ընկերոջը ինչպես ինքդ քեզ»։ Այս պատվիրանները օրենքի նոր մեկնաբանում չէին։ Հիսուսն այնուհետև հորդորում է․ «Այս երկու պատվիրաններից են կախված ամբողջ օրենքն ու մարգարեները» (Մատթեոս 22․37-40)։ Եվ իսկապես, դրանք մեջբերումներ են Հին Կտակարանից։

`Կարդացե՛ք Մատթեոս 19․16-23 համարները։ Հարուստ երիտասարդի հարցերին տված Հիսուսի պատասխաններն ինչպե՞ս են համադրվում օրենսգետի՝ Մատթեոս 22-ում տրված հարցի պատասխանների հետ։`

Ի՞նչ տեղի ունեցավ այստեղ։ Ինչո՞ւ Հիսուսն այդ մարդուն այդպես պատասխանեց։ Եվ ի՞նչ պետք է մեզ ասեն այդ հանդիպումները, անկախ կյանքում ունեցած մեր դիրքից կամ տեղից։

«Քրիստոսը ներկայացրեց այն միակ պայմանը, որն իշխանավորին հնարավորություն կտար ձեռք բերելու կատարյալ քրիստոնեական բնավորություն։ Նրա խոսքերն իմաստուն խոսքեր էին, թեև խիստ ու անողոք թվացին։ Իշխանի փրկության միակ հույսը այդ խոսքն ընդունելու և դրանց հնազանդվելու մեջ էր։ Նրա բարձր դիրքը և ունեցվածքն աննկատելի կործանարար ազդեցություն էին թողնում նրա բնավորության վրա, և փայփայվելու դեպքում Աստծուն դուրս կմղեին նրա սրտից։ Աստծուց քիչ կամ շատ հեռու մնալը կնշանակեր պահպանել այն, ինչը կնվազեցներ նրա բարոյական ուժն ու ունակությունը, քանի որ այս աշխարհի բաներով տարվելը, որքան էլ աննկատ ու չնչին, ի վերջո, կլանում են ամեն ինչ» (Էլեն Ուայթ, Դարերի Փափագը, էջ 400)։

`Հնարավոր է` բոլորս չենք կոչված վաճառելու մեր ողջ ունեցվածքը, ինչպես այն հարուստ, երիտասարդ իշխանը, բայց ինչի՞ց կարող եք կառչել ինքներդ, որից եթե չհրաժարվեք, կկործանվեք հավերժության համար։`

