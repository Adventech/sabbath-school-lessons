---
title:  Հետագա ուսումնասիրության համար
date:  03/01/2025
---

Կարդացե՛ք Էլեն Ուայթի «Քրիստոսի տեսանելի դասերը» գրքից «Դիմավորել փեսային» գլուխը, էջ 354։

«Աստծուն սխալ հասկանալու խավարն է, որ պարուրել է աշխարհը։ Մարդիկ կորցնում են Նրա բնավորության մասին գիտելիքները։ Այն սխալ է հասկացվել և սխալ մեկնաբանվել։ Ներկա ժամանակում պետք է հռչակվի Աստծո պատգամը, որը լուսավորում է իր ազդեցությամբ և փրկում իր զորությամբ։ Պետք է ճանաչեն Նրա բնավորությունը։ Աշխարհի խավարի մեջ պետք է շողա Նրա փառքի լույսը, Նրա բարության, ողորմության և ճշմարտության լույսը։

Սա այն աշխատանքն է, որ նկարագրված է Եսայի մարգարեի խոսքերով․«Ե՛լ մի բարձր լեռան վրա, ո՛վ ավետաբերդ Սիոնի, ուժգին բարձրացրո՛ւ ձայնդ, ով ավետաբերդ Երուսաղեմ․մի՛ վախեցիր, բարձրացրո՛ւ ձայնդ Հուդայի քաղաքներին և ասա՛․«Ահա ձեր Աստվածը, Ահա տեր Աստված, որ գալիս է զորությամբ․ նրա բազուկն իշխում է իր համար․ ահա նրա վարձն իր հետ է, և նրա հատուցումը իր առջև» (Եսայի 40․9-10)։

Նրանք, ովքեր սպասում են Փեսայի գալստյանը, պետք է մարդկանց ասեն․ «Ահա ձեր Աստվածը»։ Գթության լույսի վերջին շողերը, ողորմության վերջին լուրը, որ պետք է տրվի աշխարհին, Նրա սիրառատ բնավորության հայտնությունն է։ Աստծո զավակները պետք է ցույց տան Նրա փառքը։ Իրենց կյանքով ու բնավորությամբ նրանք պետք է հայտնեն, թե ինչ է արել Աստծո շնորհն իրենց համար։

Արդարության արեգակի լույսը պետք է արտացոլվի բարի գործերի, ճշմարտության խոսքերի և սուրբ արարքների մեջ» (Էլեն Ուայթ, «Քրիստոսի առակները»)։

**Հարցեր քննարկման համար**

`1. Աստծո գոյություն չունենալու մտքից ավելի վատ միտք կարող է լինել այն, որ Աստված ատում է մեզ։ Որքա՞ն տարբեր կարող էր լինել մեր աշխարհը, եթե դա ճիշտ լիներ։`

`2. Ի՞նչ եք կարծում, ինչո՞ւ այսօր մեր աշխարհում այդքան թյուր կարծիքներ կան Աստծո բնավորության վերաբերյալ։ Մտածեք և քննարկեք այն ուղիները, թե ինչպես կարող եք օգնել մարդկանց, որ ավելի հստակ տեսնեն Աստծո բնավորությունը, որի հիմքը սերն է։`

`3. Աստծո բնավորության մասին ի՞նչ լուր պետք է հռչակել այսօր։ Ինչպե՞ս կբացատրեք այդ ուղերձն այն մարդուն, որ դեռևս ծանոթ չէ, որ Աստծո սերն իրական է։ Ի՞նչ վկայություն կարող եք տալ, որ ցույց տաք Նրա սիրո իրական լինելը և Նրա հրաշալի բնավորությունը։`

`4. Մեկ բան է խոսել Աստծո սիրո մասին։ Եվ միանգամայն այլ բան է դրսևորել ու արտացոլել այդ սերը մեր կյանքում։ «Սրբության ինչպիսի՞ գործեր» կարող են ցույց տալ Աստծո սերը մեր շրջապատի հանդեպ։`