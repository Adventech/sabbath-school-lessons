---
title:  Աստծո սերն անսահման է
date:  28/12/2024
---

### Այս շաբաթվա ուսումնասիրության համար կարդացե՛ք․
Ելք 33․15-22, Ովսեե 14․1-4, Հայտնություն 4․11, Հովհաննես 17․24, Մատթեոս 22․1-14, Հովհաննես 10․17-18։

> <p>Հիշելու համարը․</p>
> «Նրանց խոտորումը պիտի բժշկեմ, նրանց անհատույց պիտի սիրեմ, որովհետև իմ բարկությունը շրջվել է նրանցից» (ՈՎՍԵԵ 14:4)

Թեև Պետրոսը երեք անգամ ուրացավ Հիսուսին, ինչպես և կանխասել էր Հիսուսը (Մատթեոս 26․34), այդ ուրացումները դեռևս պատմության ավարտը չէին։ Հարությունից հետո Հիսուսը հարցրեց Պետրոսին․ «Սիրո՞ւմ ես Ինձ ավելի, քան դրանք»։ Պետրոսը Նրան ասաց․ «Այո, Տե՛ր, Դու գիտես, որ ես Քեզ սիրում եմ»։ Նրան ասաց․«Արածեցրո՛ւ Իմ գառներին»։ Երկրորդ անգամ նրան հարցրեց․ «Սիմո՛ն, Հովնանի՛ որդի, սիրո՞ւմ ես Ինձ»։ Պետրոսը պատասխանեց․ «Այո, Տե՛ր, Դու գիտես, որ ես Քեզ սիրում եմ»։ Նրան ասաց․ «Արածեցրո՛ւ Իմ ոչխարներին»։ Երրորդ անգամ հարցրեց Նրան․ «Սիմո՛ն, Հովնանի՛ որդի, սիրո՞ւմ ես Ինձ»։ Պետրոսը տրտմեց, որ երրորդ անգամ հարցրեց իրեն՝ «Սիրո՞ւմ ես Ինձ»։ Եվ պատասխանեց Նրան․«Տե՛ր, Դու ամեն ինչ գիտես, Դու գիտես, որ ես Քեզ սիրում եմ»։ Հիսուսն ասաց նրան․ «Արածեցրո՛ւ Իմ ոչխարներին» (Հովհաննես 21․15-17)։ Եվ ինչպես Պետրոսը երեք անգամ ուրացավ Հիսուսին, այնպես էլ Հիսուսը երեք անգամ ճակատագրական հարց տվեց նրան․ «Սիրո՞ւմ ես Ինձ»` երեք անգամ Պետրոսին վերականգնելով իր ծառայության մեջ։

Անկախ այն բանից, թե որքանով են մեր հանգամանքները տարբերվում Պետրոսի հանգամանքներից, շատ առումներով այդ սկզբունքը նույնն է։ Այսպիսով, այն հարցը, որ Հիսուսը երեք անգամ ուղղեց Պետրոսին, իրականում այն վճռորոշ հարցն է, որ Աստված տալիս է մեզանից յուրաքանչյուրին մեր ժամանակին և մեր վայրում՝ «Սիրո՞ւմ ես Ինձ»։

Ամեն ինչ կախված է այս հարցին` մեր պատասխանից։