---
title:  Սիրո ուխտ
date:  04/01/2025
---

### Այս շաբաթվա ուսումնասիրության համար կարդացե՛ք․
Բ Պետրոս 3․9, Բ Օրենք 7․6-9, Հռոմեացիներին 11․22, Ա Հովհաննես 4․7-20, Հովհաննես 15․12, Ա Հովհաննես 3․16։

> <p>Հիշելու համարը․</p>
> «Հիսուսը պատասխանեց ու ասաց նրան. «Եթե մեկն ինձ սիրում է, իմ խոսքը կպահի։ Եվ իմ Հայրը կսիրի նրան, և նրա մոտ կգանք ու բնակություն կհաստատենք նրա մոտ» (Հովհաննես 14․23):

Մեզանից շատերը գիտեն, որ հունարեն agape բառը սիրո այն տեսակն է, որը բացառիկ է և հատուկ է միայն Աստծուն։ Իսկ ահա սեր արտահայտող մյուս արտահայտությունները, ինչպես օրինակ phileo կամ eros (ֆիլեո, էրոս), վերաբերում են մարդկանց բնորոշ սիրուն և ավելի անկատար են։ Ոմանք էլ պնդում են, որ ագապեն վերաբերում է միակողմանի սիրուն, որը միայն տալիս է, բայց երբեք չի ստանում։ Սեր, որը բոլորովին անկախ է մարդկային արձագանքից։

Բայց Աստվածաշնչում աստվածային սիրո մանրազնին ուսումնասիրությունը ցույց է տալիս, որ այս պատկերացումները թեև տարածված են, սակայն սխալ են։ Նախ, հունարեն agape (ագապե) բառը վերաբերում է ոչ միայն աստվածային, այլև մարդկային սիրուն, նույնիսկ երբեմն սխալ ուղղորդված (Բ Տիմոթեոսին)։ Երկրորդ` Աստվածաշնչում բացի agape-ից կան այլ բառեր ևս, որ վերաբերում են Աստծո սիրուն։ Օրինակ, Հիսուսը սովորեցնում էր․ «Որովհետև Հայրն ինքը սիրում է (phileo) ձեզ, քանի որ դուք ինձ սիրել եք (phileo) ու հավատացել, որ ես Աստծուց եմ ելել (Հովհաննես 16․27)։ Այստեղ հունարեն phileo բառն օգտագործվում է ոչ միայն մարդկային սերը, այլև Աստծո սերը մարդկանց հանդեպ արտահայտելու համար։ Այսպիսով, phileo բառը ոչ թե անլիարժեք սիրուն է վերաբերում, այլ հենց Աստծո սիրուն։

Աստվածաշունչը նաև ուսուցանում է, որ Աստծո սերը միակողմանի չէ, այլ խոր ու մտերմական, քանի որ Աստծո համար հսկայական նշանակություն ունի, թե մարդիկ արտացոլո՞ւմ են այդ սերն Իր և այլ մարդկանց հանդեպ։