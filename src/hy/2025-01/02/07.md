---
title:  Հետագա ուսումնասիրության համար
date:  10/01/2025
---

Կարդացե՛ք «Աղոթքի առավելությունը» գլուխը Էլեն Ուայթի «Քայլեր դեպի Քրիստոս» գրքից։

«Ձեր կարիքները, ուրախությունները, տխրությունները, հոգսերն ու երկյուղները մշտապես պահեք Աստծո առջև։ Դուք չեք կարող ծանրաբեռնել, չեք կարող հոգնեցնել Նրան։ Նա, Ով հաշվում է ձեր գլխի մազերը, անտարբեր չէ Իր զավակների կարիքների նկատմամբ։ «Որովհետև Տերը բազմագութ է և ողորմած (Հակոբոս 5․11)։ Նրա սիրող սիրտը ցավում է մեր վշտերից և նույնիսկ մեր հառաչանքից։ Նրա մոտ բերեք այն ամենը, ինչ մտահոգում է ձեզ։ Նրա համար ոչինչ ծանր չէ, չէ՞ որ Նա պահում է ամբողջ աշխարհներ, կառավարում է տիեզերքի բոլոր գործերը։ Ամենաչնչին մանրուքն անգամ, որ խախտում է մեր անդորրը, չի վրիպում Նրա հայացքից։ Մեր կյանքի էջերից ոչ մեկն այնքան մութ չէ, որ Նա չկարողանա կարդալ, չկա այնպիսի խճճված իրավիճակ, որից Նա չկարողանա ելք գտնել։ Նա գիտի, թե ինչ դժբախտություն է պատահել Իր զավակներից փոքրագույնին անգամ, գիտի, թե ինչն է տանջում հոգին։ Չկա մի ուրախություն, շուրթերից պոկված անկեղծ մի աղոթք, որ մեր երկնային Հայրը չնկատի կամ սրտին մոտ չընդունի։ «Նա բժշկում է կոտրած սիրտ ունեցողներին և փաթաթում է նրանց խոցերը» (Սաղմոս 147․3): Հարաբերություններն Աստծո և յուրաքանչյուր հոգու միջև այնքան որոշակի ու լիարժեք են, ասես այդ մարդը միակն է աշխարհում, ում համար հոգում է երկնային Հայրը կամ ում համար տվել է Իր սիրելի Որդուն» (Էլեն Ուայթ, Քայլեր դեպի Քրիստոս)։

**Հարցեր քննարկման համար**

`1. Ուշադրություն դարձրեք հետևյալ նախադասությանը․ «Հարաբերություններն Աստծո և յուրաքանչյուր հոգու միջև այնքան որոշակի ու լիարժեք են, ասես այդ մարդը միակն է աշխարհում, ում համար հոգում է երկնային Հայրը կամ ում համար տվել է Իր սիրելի Որդուն»։ Ինչպե՞ս է այն մխիթարում ձեզ և ինչպե՞ս պետք է ապրեք՝ իմանալով Աստծո մերձ հարաբերության և Նրա հոգատարության մասին։ Ինչպե՞ս ապրել այդ հրաշալի խոստմանը համապատասխան։ Պատկերացրեք, թե ինչ կլիներ, եթե ամեն օր ապրեիք այդ խոստմանը վստահելով։`

`2. Այս շաբաթվա դասի լույսի ներքո ինչպե՞ս եք հասկանում Սաղմոս 103․17-18 համարները։ Ի՞նչ է ասվում այն մասին, որ թեև Աստծո սերը հավերժական է, Աստծո հետ հարաբերությունների առավելությունը կախված է Նրա սերն ընդունելուց։`

`3. Այդ մասին իմանալն ինչպե՞ս է փոխում Աստծո հետ ձեր հարաբերությունները։ Ինչպե՞ս է փոխվում ձեր վերաբերմունքը մարդկանց վշտերի հանդեպ։`