---
title:  Չարի հիմնախնդիրը
date:  08/02/2025
---

### Այս շաբաթվա ուսումնասիրության համար կարդացե՛ք․
Հոբ 30․26, Մատթեոս 27․46, Հոբ 38․1-12, Սաղմոս 73, Ծննդոց 2․16-17, Հայտնություն 21․3-4։

> <p>Հիշելու համարը․</p>
> Եվ նրանց աչքերից պիտի սրբի ամեն արտասուք. այլևս մահ չի լինելու, չի լինելու նաև ո՛չ սուգ, ո՛չ աղաղակ, ո՛չ ցավ, որովհետև նախկիններն անցան» (Հայտնություն 21․4)։

Քրիստոնեության առաջ ծառացած մեծագույն խնդիրը թերևս չարի հիմնախնդիրն է։ Ինչպե՞ս համատեղել երկու իրողությունները. այն, որ Աստված կատարելապես բարի ու սիրառատ է, և այն, որ չարը գոյություն ունի այս աշխարհում։ Համառոտ դա կարելի է ձևակերպել այսպես՝ եթե Աստված ամենայն բարու աղբյուրն է և ամենազոր, ինչո՞ւ գոյություն ունի չարը և այն էլ այսքան շատ։

Եվ սա պարզապես ակադեմիական հիմնախնդիր չէ, այլ մի երևույթ, որ խորապես անհանգստացնում է շատերին և ոմանց խանգարում՝ ճանաչելու և սիրելու Աստծուն։

«Շատ ուղեղների համար մեղքի ծագումը և նրա գոյության պատճառները տարակուսանքի աղբյուր են։ Նրանք տեսնում են չարի աշխատանքը՝ իր սարսափելի հետևանքներով․ վիշտ ու ամայացում, և զարմանում են՝ ինչպե՞ս կարող է այս ամենը գոյություն ունենալ Նրա գերիշխանության ներքո, Ով անսահման է իմաստությամբ, զորությամբ ու սիրով։ Դա գաղտնիք է, որի բացատրությունը նրանք չեն կարողանում գտնել»։ Էլեն Ուայթ, Մեծ Պայքար։

Շատ աթեիստներ պատճառաբանում են, որ իրենց աթեիստ լինելու պատճառը չարի հիմնախնդիրն է։ Սակայն ինչպես կտեսնենք այս և հետագա շաբաթների ուսումնասիրության ընթացքում, Աստվածաշնչի Աստվածը կատարելապես բարի է, և մենք կարող ենք վստահել Նրան՝ չնայած չարի առկայությանը, որով այնպես վարակված է մեր ընկած աշխարհը։