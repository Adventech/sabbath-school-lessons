---
title:  Հետագա ուսումնասիրության համար
date:  14/02/2025
---

Կարդացե՛ք «Ինչո՞ւ թույլ տրվեց մեղքը» գլուխը Էլեն Ուայթի «Նահապետներ և մարգարեներ» գրքից։

Նույնիսկ այն ժամակակ, երբ սատանան դուրս վռնդվեց երկնքից, անսահման Իմաստությունը չոչնչացրեց նրան: Քանի որ Աստծուն ընդունելի է միայն սիրո ծառայությունը, Նրա արարածների հավատարմությունը պետք է հիմնված լինի Նրա արդարության ու բարության համոզմունքի վրա: Անպատրաստ լինելով հասկանալու մեղքի բնույթը կամ հետևանքները՝ երկնքի և բոլոր աշխարհների բնակիչները չէին կարող տեսնել Աստծո արդարությունը սատանային ոչնչացնելու մեջ: Եթե նա անմիջապես բնաջինջ արվեր, ոմանք Աստծուն կծառայեին ավելի շուտ վախից, քան սիրուց: Խաբեբայի ազդեցությունը լիովին չէր վերանա, ոչ էլ ապստամբության ոգին ամբողջապես արմատախիլ կարվեր: Անվերջանալի դարերի ընթացքում ողջ տիեզերքի բարօրության համար նա պետք է ավելի լիարժեք զարգացներ իր սկզբունքները, որպեսզի ստեղծված բոլոր էակները ճշմարիտ լույսի ներքո տեսնեին աստվածային կառավարության դեմ նրա մեղադրանքները, և որպեսզի Աստծո արդարությունն ու գթասրտությունը և Նրա օրենքի անխախտելիությունը հավիտյան զերծ մնային բոլոր կասկածներից:

Սատանայի ապստամբությունը դաս պիտի լիներ տիեզերքի համար գալիք բոլոր դարերի ընթացքում՝ մշտնջենական վկայություն մեղքի բնույթի և նրա հրեշավոր հետևանքների մասին: Սատանայի գաղափարների իրականացումn իր հետևանքներով ինչպես մարդկանց, այնպես էլ հրեշտակների վրա պետք է ցույց տար, թե որն է աստվածային հեղինակության ոտնահարման արդյունքը: Դա պիտի վկայեր, որ Աստծո կառավարության գոյության հետ է կապված Նրա ստեղծած բոլոր արարածների բարեկեցությունը: Այդպիսով, ապստամբության այս սոսկալի փորձի պատմությունը հավերժական երաշխիք պիտի լիներ բոլոր սուրբ էակների համար, որպեսզի նրանց հետ պահեր օրենքը խախտելու վերաբերյալ խաբվելուց և փրկեր նրանց մեղանչելուց և դրա պատիժը կրելուց (Էլեն Ուայթ, Նահապետներ և Մարգարեներ)։

**Հարցեր քննարկման համար**

`1. «Թեոդիցեյ» եզրույթը նշանակում է Աստծո արդարացում չարի գոյության դիմաց։ Սակայն դա ինքնին չարի արդարացում չէ։ Պատկերացրեք, որ ինչ-որ մեկը երկնքում ասում է․ «Օ, Այո, Հիսո՛ւս, այժմ ես հասկանում եմ, թե ինչո՞ւ իմ ընտանիքին խոշտանգեցին ու սպանեցին իմ աչքի առաջ։ Այո, այժմ այդ ամենը մեծ իմաստ ունի։ Շնորհակա՜լ եմ Քեզանից, Հիսո՛ւս»։ Սա անհեթեթություն է։ Ինչպե՞ս կարող ենք պատկերացնել, որ մեծ պայքարում վերջին հաշվով արդարանում է ոչ թե չարը, այլ Աստված (տե՛ս դաս 9)։`

`2. Երբևէ ձեզ զգացե՞լ եք Հոբի վիճակում։ Երբևէ գայթակղություն ունեցե՞լ եք մտածելու, որ ձեր կամ ձեր մերձավորների ապրած տառապանքները չեն կարող պատշաճ բացատրություն ունենալ։ Հոբի վերջին ըմբռնումն այն մասին՝ «խոսել եմ» այն, ինչ «չեմ հասկացել» (Հոբ 42․3), ինչպե՞ս է լույս սփռում՝ հասկանալու, թե ինչ վիճակում ենք մեր սեփական հարցերի առումով։`