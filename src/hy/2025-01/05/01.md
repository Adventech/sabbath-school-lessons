---
title:  Սիրող Աստծո ցասումը
date:  25/01/2025
---

### Այս շաբաթվա ուսումնասիրության համար կարդացե՛ք․
Սաղմոս 78, Հովնան 4․1-4, Մատթեոս 10․8, Մատթեոս 21․12-13, Երեմիա 51․24, 25, Հռոմեացիներին 12․17-21։

> <p>Հիշելու համարը․</p>
> «Բայց նա ողորմած էր. քավում էր անօրենությունը և չէր ապականում. և շատ անգամ զսպում էր իր բարկությունը և չէր բորբոքում իր ամբողջ ցասումը» (Սաղմոս 78․38)։

Մինչ Աստծո կարեկցանքը բերկրանք է պատճառում, շատերին անհանգստացնում է Նրա բարկության վերաբերյալ միտքը։ Եթե Աստված սեր է, նրանց կարծիքով, երբեք չպետք է բարկություն դրսևորի։ Սակայն նման պատկերացումը սխալ է։ Նրա բարկությունը բխում է անմիջականորեն հենց սիրուց։

Ոմանք պնդում են, որ Հին Կտակարանի Աստվածը բարկության Աստված է, իսկ Նոր Կտակարանի Աստվածը սիրո Աստված է։ Սակայն կա միայն մեկ Աստված, և Նա երկու կտակարաններում էլ բացահայտված է որպես միակն ու նույնը։ Այն Աստվածը, որ սեր է, իսկապես բարկանում է չարիքի համար, քանի որ Իր բնույթով սեր է։ Հիսուսն Ինքը զայրացավ չարիքի դեմ, և Նոր Կտակարանը շատ անգամներ խոսում է աստվածային արդար ու տեղին բարկության մասին։

Աստծո բարկությունը միշտ էլ Նրա արդար ու սիրառատ պատասխանն է չարիքին ու անարդարությանը։ Աստվածային բարկությունն արդարացի վրդովմունք է՝ դրդված կատարյալ բարությունից ու սիրուց, և նրա նպատակը ողջ արարչագործության բարգավաճումն է։ Աստվածային բարկությունը պարզապես սիրո տեղին ու ժամանակին դրսևորված պատասխանն է ընդդեմ չարիքի ու անարդարության։ Այսպիսով, Աստծո բարկությունն աստվածային սիրո ևս մեկ դրսևորում է։