---
title:  Վերջին օրերը
date:  31/08/2024
---

### Այս շաբաթվա ուսումնասիրության համար կարդացե՛ք.
Մարկոս 12.41-44, Մարկոս 13.1-32, Դանիել 9.24-27, Դանիել 7.25, Ա Թեսաղոնիկեցիներին 4.13-18:

> <p>Հիշելու համարը.<p>
> «Այն ժամանակ կտեսնեն մարդու Որդուն, որ գալիս է ամպերի վրայով մեծ զորությամբ ու փառքով: Այն ժամանակ նա կուղարկի իր հրեշտակներին և կհավաքի իր ընտրյալներին չորս կողմերից՝ երկրի ծայրից մինչև երկնքի ծայրը» (Մարկոս 13.26-27):

Այս շաբաթվա դասը սկսվում է մի շատ կարճ պատմությամբ, որ գրված է Մարկոս 12–րդ գլխի վերջում: Այստեղ Հիսուսը գովաբանում է այրի կնոջ ուշագրավ արարքը: Սակայն այս շաբաթվա դասի հիմնական մասը նվիրված է Մարկոսի 13 գլխին, Երուսաղեմի տաճարի ճակատագրի վերաբերյալ ցնցող մարգարեությանը և ոչ միայն: Այս գլուխը, ինչպես նաև զուգահեռ՝ Մատթեոս 24 և Ղուկաս 21 գլուխները, պատմում են Երուսաղեմի անկման և հետագա իրադարձությունների մասին, ընդհուպ մինչև աշխարհի վերջը:

Մարկոս 13–րդ գլուխը հստակ ցույց է տալիս, որ մարգարեությունը տարածվում է Հիսուսի ժամանակներից մինչև ժամանակների վերջը՝ Նրա երկրորդ գալուստը: Այս մեկնաբանությունը ներկայացնում է մարգարեական մեկնաբանության պատմական մեթոդը, ի տարբերություն այլ մեթոդների, որոնց համաձայն այդ մարգարեությունները վերաբերում են անցյալին կամ հեռավոր ապագային:

Ինչպես Մարկոսի ավետարանում ներկայացված Հիսուսի շատ այլ ուսուցումներ, Տիրոջ հրահանգները տրվել են ի պատասխան Նրա աշակերտների միջև ծագած հարցի կամ թյուրըմբռնողության: Այս հարցերը կամ թյուրըմբռնումները հնարավորություն են տալիս Հիսուսին մատուցելու այն ճշմարտությունները, որոնք կենսականորեն կարևոր են քրիստոնեական կյանքի և փորձառության համար: Հիսուսը ոչ միայն կանխասում է ապագան, այլև սովորեցնում է աշակերտներին, թե ինչպես պատրաստվել գալիք փորձություններին: