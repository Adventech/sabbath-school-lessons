---
title:  Հետագա ուսումնասիրության համար
date:  06/09/2024
---

Կարդացե՛ք Էլեն Ուայթի «Դարերի Փափագը» գրքի 483-49 էջերի «Ձիթենյաց սարում» գլուխը:

Աշխարհում շատ տագնապալի իրադարձություններ են տեղի ունենում: Մարդիկ իսկապես վախենում են այն բաներից, ինչ կատարվում է շուրջբոլորը: Ինչպե՞ս կարող ենք մենք՝ յոթերորդ օրվա ադվենտիստներս, որ ունենք որոշակի «ներքին տեղեկատվություն» այդ իրադարձությունների վերաբերյալ, օգտագործել այդ իրադարձությունները\`մարդկանց ցույց տալու այն հույսը, որ ունենք Հիսուսի հանդեպ, և Նրա գալստյան խոստումը:

«Որովհետև մենք չգիտենք Նրա գալստյան ճշգրիտ ժամը, մեզ հրամայված է արթուն մնալ: «Երանի՜ այն ծառաներին, որոնց արթուն կգտնի տերը, երբ գա» (Ղուկաս 12.37): Տիրոջ ծառաները պարապ նստած չեն սպասում Նրա գալստյանը, այլ կոչ են անում մարդկանց վախենալ Աստծուց և Նրա դատաստաններից, օգնում են գիտակցելու Նրա ողորմության պարգևը մերժելու մեծ մեղքը: Տիրոջը սպասողները, ճշմարտությանը հնազանդվելով, սրբում են իրենց հոգիները՝ համատեղելով լուրջ աշխատանքը մշտական արթնության հետ: Գիտակցելով, որ Տերն արդեն դռներին է, նրանք էլ ավելի եռանդուն են համագործակցում երկնային գործակալների հետ հոգիների փրկության աշխատանքում: Սրանք այն իմաստուն և հավատարիմ ծառաներն են, որ «ժամանակին կերակուր» են տալիս Տիրոջ գերդաստանին (Ղուկաս 12.42): Նրանք հռչակում են այն լուրը, որ հատկապես ուղղված է ներկա սերնդին: Ինչպես Ենոքը, Նոյը, Աբրահամն ու Մովսեսն էին հռչակում ճշմարտությունն իրենց ժամանակվա համար, այնպես էլ Քրիստոսի ծառաները կհռչակեն նախազգուշացման լուրն իրենց ժամանակակիցներին» (Էլեն Ուայթ, Դարերի Փափագը, էջ 489):

**Հարցեր քննարկման համար**

``1.	Մեկ բան է Տիրոջ գործի համար տալը և մեկ այլ բան՝ զոհաբերելը: Ո՞րն է տարբերությունը, և ինչո՞ւ է դա կարևոր:``

``2.	Ինչո՞ւ Աստված չկանխեց Իր ժողովրդի հանդեպ հալածանքները դարերի ընթացքում և ժամանակակից աշխարհում: Ինչպե՞ս է մեծ պայքարի թեման որոշ չափով օգնում հասկանալու, թե ինչո՞ւ գոյություն ունեն հալածանքներ:``

``3.	Քրիստոսի գալստյան ո՞ր նշաններն են հատկապես աչքի զարնում այսօր ժամանակակից աշխարհում:``

``4.	Մտածեք մահացածների վիճակի և այն փաստի մասին, որ մահացածները ննջում են մինչև Քրիստոսի վերադարձը: Մահվան ժամանակ մարդիկ փակում են իրենց աչքերը, և ի՞նչ են տեսնում նրանք անմիջապես հաջորդ պահին: Ինչպե՞ս է այս գաղափարն օգնում տեսնելու, որ յուրաքանչյուր անձնավորության համար Քրիստոսի երկրորդ գալուստը միշտ շատ մոտ է:``