---
title:  Ավերածության պղծությունը
date:  03/09/2024
---

``Կարդացե՛ք Մարկոս 13.14-18 համարները: Ի՞նչ հուշում է Հիսուսը\` հասկանալու համար, թե ինչին է վերաբերում «Ավերածության պղծությունը»:``

Մարկոս 13.14-ում Հիսուսն անդրադառնում է Երուսաղեմի անկման հիմնական հարցին: Նա խոսում է «ավերածության պղծության» մասին: Տերն ասում է, որ ընթերցողն ինքը պետք է հասկանա: Այս խոսքերով Հիսուսն աշակերտներին հղում է անում Դանիելի գրքին: Այս արտահայտությունը հանդիպում է Դանիել 9.27, Դանիել 11.31 և Դանիել 12.11, ինչպես նաև Դանիել 8.13 համարներում:

``Կարդացե՛ք Դանիել 9.26, 27 համարները: Ո՞վ է «Մեսիան» և ո՞վ է «Գալիք Իշխանը»:``

«Մեսիան» Դանիել 9:26-ում եբրայերեն māšiaḥ բառն է, որն անգլերենում թարգմանված է որպես Մեսիա կամ Օծյալ: Դանիել 9:24–27-ի մանրամասն ուսումնասիրությունը հասկանալի է դարձնում, որ Օծյալը Հիսուս Քրիստոսն է:

Բայց ո՞վ է «Գալիք Իշխանը», որ կկործանի Երուսաղեմ քաղաքը: Քաղաքն ավերվել է հռոմեացի զորավար Տիտոսի կողմից: Հետևաբար, տրամաբանական է թվում, որ նա է «Գալիք Իշխանը», որի մասին խոսվում է Դանիել 9.26, 27 համարներում: Այս երկու անձնավորությունները կապ ունեն իրար հետ, քանի որ Մեսիայի մահը կանխորոշեց քաղաքի կործանումը:

Ի՞նչ է նշանակում «Ավերածության պղծություն» արտահայտությունը, որի մասին խոսում է Հիսուսը\` վկայակոչելով Դանիելին: Ցավոք, շատ գիտնականներ կարծում են, որ այս պղծությունը վերաբերում է Անտիոք Եպիփանի կողմից տաճարի պղծմանը մ.թ.ա. երկրորդ դարում: Այնուամենայնիվ, այս մոտեցումը չի աշխատում: Հիսուսը նկարագրում է «Ավերածության պղծությունը» որպես մի երևույթ, որը տեղի կունենա Իրենից հետո, այնպես որ, հազիվ թե դա վերաբերի նրան, ինչ տեղի ունեցավ Քրիստոսի երկրային ծառայությունից երկու դար առաջ:

Ամենայն հավանականությամբ, այս պղծությունը վերաբերում է Երուսաղեմի պաշարման ժամանակ Իսրայելում հռոմեական հեթանոսական չափանիշների տեղադրմանը մ.թ. 60-ականների վերջերին: Սա քրիստոնյաների համար փախչելու նշան էր, ինչը և նրանք արեցին:

``Ինչպես և կանխասել էր Քրիստոսը, Երուսաղեմն ընկավ: Ինչպե՞ս կարող ենք սովորել վստահել թե՛ Նրան և թե՛ Աստվածաշնչին\` բոլոր կանխատեսումների առումով:``