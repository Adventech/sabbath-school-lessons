---
title:  Անիծված թզենին և տաճարի մաքրումը
date:  26/08/2024
---

``Կարդացե՛ք Մարկոս 11.12-26 համարները: Ո՞րն է այստեղ նկարագրված իրադարձությունների նշանակությունը:``

Առավոտյան, դուրս գալով Բեթանիայից, որը գտնվում է Երուսաղեմից ընդամենը երեք կիլոմետր հեռավորության վրա, Հիսուսը քաղց զգաց: Տեսնելով տերևակալած թզենին\` Նա մոտեցավ ծառին՝ հավանաբար, վաղահաս պտուղներ փնտրելու: Այս արարքը գողություն չէր համարվում, քանի որ Հին Կտակարանի օրենքի համաձայն\` քաղցը հագեցնելու համար կարելի էր ուտել հարևանի դաշտից կամ այգուց (Ղևտական 19.9, Ղևտական 23.22, Բ Օրենք 23.25): Բայց Նա պտուղ չգտավ և ծառին ասաց. «Թող ոչ ոք այլևս քեզանից պտուղ չուտի հավիտյան (Մարկոս 11.14): Սա շատ տարօրինակ և ոչ բնորոշ արարք էր Հիսուսի կողմից, բայց այն, ինչ տեղի ունեցավ դրանից անմիջապես հետո, ավելի ցնցող է:

Այն, ինչ տեղի ունեցավ հետո, նման էր այն բանին, որ տեղի էր ունենում հեթանոսների մոտ, որտեղ զոհաբերությունների համար նախատեսված ամեն ինչը վաճառվում էր (ինչը և վերջերս սկսվել էր Կայիափայի կողմից): Հիսուսը բակից վտարում է վաճառողներին, որպեսզի վերադարձնի խաղաղ երկրպագությունը: Նրա արարքն ուղղակի վիրավորանք է նրանց համար, ովքեր կանգնած էին տաճարային համակարգի գագաթին:

Հիսուսը միացնում է Հին Կտակարանի երկու հատվածներ՝ բուռն դատապարտելով անազնիվ առևտուրը: Նա հաստատում է, որ տաճարը պետք է աղոթքի տուն լինի բոլոր մարդկանց համար (Եսայի 56.7), այդ թվում հեթանոսների: Այնուհետև նա ասում է, որ առաջնորդները տաճարը դարձրել են ավազակների որջ (Երեմիա 7.11): Այս զարմանալի օրվա վերջում Հիսուսն Իր աշակերտների հետ միասին հեռանում է քաղաքից (Մարկոս 11.19):

Հաջորդ առավոտյան, երբ աշակերտները վերադարձան քաղաք (տե՛ս Մարկոս 11.20-26), զարմացան\` տեսնելով, որ թզենին արմատներից չորացել է: Բացատրելով տեղի ունեցածը\` Հիսուսը դաս տվեց աղոթքի ու ներման մասին: Ի՞նչ կարող է նշանակել այս ամենը:

Այս երկու պատմությունները Մարկոսի չորրորդ «սենդվիչ» կամ շերտավոր պատմությունն են (տե՛ս դաս 3): Նման պատմություններում չափազանցված հեգնանքը դրսևորվում է, երբ զուգահեռ անձերը հակառակ գործողություններ են կատարում կամ հակադիր հերոսները՝ զուգահեռ գործողություններ: Այս պատմության մեջ թզենին ու տաճարը զուգահեռ դիրքերում են: Հիսուսն անիծում է ծառը, բայց մաքրում է տաճարը, և սրանք հակառակ գործողություններ են: Բայց զավեշտն այն է, որ կրոնական առաջնորդներն այժմ դավադրություն են մշակում Հիսուսին սպանելու համար, մի գործողություն, որը վերջ կդնի տաճարային ծառայություններին, որն իր կատարումը գտավ Հիսուսի մեջ:

``Ի՞նչ եք կարծում\` ինչի՞ց պետք է մաքրի Հիսուսը ձեր կյանքը: Ինչպե՞ս է դա տեղի ունենում:``