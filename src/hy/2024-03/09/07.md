---
title:  Հետագա ուսումնասիրության համար
date:  30/08/2024
---

Կարդացե՛ք Էլեն Ուայթի «Դարերի Փափագը» գրքի 444-468 էջերի «Դատապարտված ժողովուրդը», «Տաճարը սրբվում է նորից», Վիճաբանություն» գլուխները»:

«Այն, որ Քրիստոսը նզովեց Իր իսկ զորությամբ ստեղծած ծառը, նախազգուշացում է բոլոր եկեղեցիներին ու բոլոր քրիստոնյաներին: Ոչ ոք չի կարող կենսագործել Աստծո օրենքը, առանց ծառայելու մյուսներին: Բայց շատերն իրենց կյանքում չեն դրսևորում Քրիստոսի բարեգութ, ինքնուրաց բնավորությունը: Նրանք, ովքեր իրենց գերազանց քրիստոնյաներ են համարում, չեն էլ հասկանում, թե ինչ է նշանակում ծառայել Աստծուն: Նրանք ամեն ինչ անում են միայն իրենց հաճոյանալու համար: Նրանց բոլոր գործողությունները դրդված են եսասիրությունից: Նրանք գնահատում են միայն այն ժամանակը, որում ինչ-որ բան են ձեռք բերում իրենց համար: Կյանքի բոլոր գործերում միայն սա է նրանց նպատակը: Նրանք ծառայում են ոչ թե ուրիշներին, այլ իրենց: Աստված նրանց ստեղծել է, որ ապրեն այս աշխարհում, որտեղ անշահախնդիր ծառայություն պետք է արվի: Նա նախատեսել է, որ հնարավոր բոլոր ճանապարհներով նրանք ծառայեն իրենց դրացիներին: Բայց ես-ն այնպես է կուրացրել նրանց, որ այլևս ոչինչ չեն տեսնում: Նրանց ամենևին չի հետաքրքրում մարդկության ճակատագիրը: Ովքեր այսպես ապրում են միայն իրենց համար, նման են այն թզենուն, որ տեսքով փարթամ էր, բայց անպտուղ: Նրանց երկրպագությունը ձևական է, առանց ապաշխարության ու հավատի: Արտաքուստ նրանք հարգում են Աստծո օրենքը, բայց չեն հնազանդվում դրան: Նրանք ասում են, բայց չեն անում: Այն դատավճիռը, որ Քրիստոսը կայացրեց թզենուն, ցույց է տալիս, թե որքան նողկալի է Նրա համար այդ դատարկ ձևականությունը: Նրա աչքին բացահայտ մեղսագործն ավելի քիչ է հանցավոր, քան նա, ով իբր ծառայում է Աստծուն, բայց պտուղ չի բերում Նրա փառքի համար» (Էլեն Ուայթ, Դարերի Փափագը, էջ 447):

**Հարցեր քննարկման համար**

``1.	Մտորեք Քրիստոսի կողմից տաճարի մաքրման իմաստի մասին: Ինչպե՞ս կարող է այս սկզբունքը կիրառվել մեր օրերի եկեղեցու համար: Ինչպե՞ս պետք է տեղի ունենա այդպիսի մաքրումը:``

``2.	Ամբողջ Ավետարաններում Հիսուսը կրկին ու կրկին վկայակոչում է Սուրբ գրությունները և այն, որ դրանք պետք կատարվեն: Ի՞նչ է ասում սա այն մասին, թե որքան կարևոր են դրանք հավատքի կյանքի համար: Ինչո՞ւ պետք է մենք կտրուկ և ջերմեռանդորեն մերժենք Սուրբ Գրքի հեղինակությունը նվազեցնելու ցանկացած փորձ, հատկապես այն գաղափարը, որ Սուրբ Գիրքը պարզապես մարդկանց սեփական գաղափարներն ու պատկերացումներն են Աստծո մասին, թե ով է Աստված, և ինչպես է Նա գործում:``

``3.	Որտե՞ղ է եկեղեցու և պետության միջև պատշաճ սահմանը: Ինչպե՞ս է Հիսուսի ուսուցումները, գրառված Մարկոս 12.13–17-ում, ուղեցույց հանդիսանում այս քննարկումների համար:``

``4.	Գտեք այն համարները, որտեղ խոսվում է հարության մասին: Ինչո՞ւ է այս վարդապետությունն այդքան կարևոր մեր հավատքի համար հատկապես հաշվի առնելով մահացածների վիճակը:``