---
title:  Հրաշքներ լճի շրջակայքում
date:  27/07/2024
---

### Այս շաբաթվա ուսումնասիրության համար կարդացե՛ք.
Մարկոս 4.35-41, Սաղմոսներ 104.1-9, Մարկոս 5.1-43, Թվեր 27.17:

> <p>Հիշելու համարը.<p>
> Բայց Հիսուսը նրան թույլ չտվեց, այլ նրան ասաց. «Գնա՛ քո տուն, քո ընտանիքի մոտ ու նրանց պատմի՛ր, թե Տերը քեզ ինչե՛ր արեց ու քեզ ինչպե՛ս ողորմեց» (Մարկոս 5.19):

Հիսուսի ծառայությունը հիմնականում տեղի է ունեցել Գալիլեայում, հատկապես Գալիլեայում և Գալիլեական ծովի շրջակայքում, որն ընդգրկում է մոտ 13 մղոն (21 կմ) երկարությամբ և 8 մղոն (13 կմ) լայնությամբ լիճը: Այն եղել է այդ շրջանի ամենամեծ ջրային տարածքը և համարվել է շրջակայքում ապրող մարդկանց կյանքի կենտրոնը:

Մարկոսի 4–րդ գլուխի վերջում կարդում ենք, որ Հիսուսն ու Նրա աշակերտները ճանապարհորդում են Գալիլեական ծովով: Այդ ժամանակ փոթորիկ է բարձրանում, որը Հիսուսը հանդարտեցնում է՝ հրամայելով քամուն ու ալիքներին: Մարկոս 6–րդ գլուխն ավարտվում է նման տեսարանով, բայց այս անգամ Հիսուսը ջրի վրայով քայլում է դեպի նավակում գտնվող Իր աշակերտները: Ջրի վրա կատարվող այս տեսարանների միջև ընկած ժամանակամիջոցում են կատարվում Հիսուսի բազմաթիվ հրաշքները ցամաքում և Նրա աշակերտների առաջին ավետարանչական գործունեությունը: Այս պատմություններն էլ կլինեն այս շաբաթվա ուսումնասիրության թեման:

Այս դրամատիկ պատմությունների հիմնական առանձնահատկությունն այն է, որ ցույց տա ընթերցողներին, թե ով է Հիսուսը: Հիսուսը Նա է, Ով կարող է խաղաղեցնել փոթորիկը, բուժել դիվահարին, բուժել մի կնոջ, որ ընդամեն դիպել է Նրա հագուստին, հարություն տալ մահացած աղջկան, քարոզել Իր հայրենի քաղաքում, քարոզչական ավետարանչության ուղարկել աշակերտներին, 5000 մարդու կերակրել մի քանի հացով ու ձկով և քայլել ջրի վրայով. զորության այս անհավանական դրսևորումներն են, որ աշակերտներին հստակ պատկերացում են տալիս, որ Նա Աստծո Որդին է: