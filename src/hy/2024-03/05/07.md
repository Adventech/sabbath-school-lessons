---
title:  Հետագա ուսումնասիրության համար
date:  02/08/2024
---

Կարդացե՛ք Էլեն Ուայթի «Դարերի Փափագը» գրքի 333-348 էջերի «Լռի՛ր, պապանձվի՛ր» և «Հավատի հպումը» գլուխները:

«Բոլոր նրանք, ովքեր սովորում են Աստծո դպրոցում, պիտի ապրեն այնպիսի կյանքով, որը ներդաշնակ չէ այս աշխարհի և նրա սովորությունների կամ դրվածքի հետ, և ամեն ոք պետք է Աստծո կամքը ճանաչելու իր անձնական փորձն ունենա: Մենք պետք է անձամբ լսենք մեր սրտի հետ խոսող Նրա ձայնը: Երբ լռում են բոլոր մյուս ձայները, և մենք անխոս կանգնում ենք Նրա առջև, հոգու լռությունն ավելի պարզորոշ է դարձնում Աստծո ձայնը: Նա մեզ պատվիրում է. «Կա՛նգ առեք և ճանաչեցե՛ք, որ ես եմ Աստված» (Սաղմոսներ 46.10): Միայն այսպես կարելի է իսկական հանգիստ գտնել: Եվ սա է ամենաարդյունավետ նախապատրաստությունը բոլոր նրանց համար, ովքեր ծառայում են Աստծուն: Այն հոգին, որ մարդկային անցուդարձի և ամենօրյա լարված գործունեության մեջ այս կերպ նորոգում է իր ուժերը, շրջապատված կլինի լույսի ու խաղաղության մթնոլորտով: Աստվածային զորությամբ լցված կյանքի բուրմունքը կհասնի մարդկանց սրտերին» (Էլեն Ուայթ «Դարերի Փափագը», էջ 273):

«Խիստ դժգոհ\` նրանք հարց էին տալիս. «Եթե Հիսուսը կարողանում է այնպիսի հրաշքներ գործել, որոնց իրենք ականատես են եղել, մի՞թե չի կարող առողջություն, ուժ ու հարստություն տալ Իր ողջ ժողովրդին և ազատելով իր կեղեքիչներից\` փառքով ու իշխանությամբ պսակել նրան»: Այն փաստը, որ Նա Իրեն Աստծո Առաքյալն է կոչում\` սակայն հրաժարվելով դառնալ Իսրայելի թագավորը, մի գաղտնիք էր, որի մեջ նրանք անկարող էին թափանցել: Նրա հրաժարականը սխալ մեկնաբանվեց: Շատերն այն եզրակացության եկան, որ Նա չի համարձակվում պաշտպանել Իր իրավունքները, որովհետև Ինքն էլ է կասկածում Իր առաքելության աստվածային էությանը: Այդպես նրանք տեղ տվին անհավատությանը, և սատանայի ցանած սերմը պտուղ բերեց իր տեսակի պես, այն է\` թյուրիմացություն և ուրացություն» (Էլեն Ուայթ «Դարերի Փափագը», էջ 385):

**Հարցեր քննարկման համար**

``1.	Եթե որևէ մեկը ձեզ հարցնի. «Ինչի՞ց ազատեց ձեզ Հիսուսը», ի՞նչ կպատասխանեք:``

``2.	Քննարկեք, թե ինչո՞ւ է Աստված երբեմն թույլ տալիս, որ Հովհաննես Մկրտչի նման լավ մարդը հայտնվի բանտում և մահապատժի ենթարկվի: Ի՞նչ մխիթարություն կամ հույս կարող ենք գտնել՝ չնայած այս դժվարություններին:``

``3.	Ի՞նչ դասեր կարելի է քաղել 5000 մարդու կերակրելու իրադարձությունից այն եկեղեցու առումով, որ նյութական քիչ հնարավորություններ ունի դրա համար:``

``4.	Համեմատե՛ք Հիսուսի վերաբերյալ լայնորեն տարածված պատկերացումները Մարկոս 5-ում և 6-ում պատկերվածի հետ: Ի՞նչ կասեք նրանց մասին, ովքեր Հիսուսին օգտագործում են քաղաքական ուժի որոնումների և ուրիշների վրա իշխելու համար:``