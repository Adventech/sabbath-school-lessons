---
title:  Մի օր\` Հիսուսի ծառայությունից
date:  06/07/2024
---

### Այս շաբաթվա ուսումնասիրության համար կարդացեք.
Մարկոս 1.16-45, Հովհաննես 1.29-42, Մարկոս 5.41, Ղուկաս 6.12, Ղևտական 13:

> <p>Հիշելու համարը.<p>
> «Հիսուսը նրանց ասաց. «Իմ հետևի՛ց եկեք, ու ես ձեզ մարդկա՛նց որսորդներ կդարձնեմ»»(Մարկոս 1.17):

Յուրաքանչյուր Ավետարան յուրովի է ներկայացնում Հիսուսի ծառայության սկիզբը:

Մատթեոսի ավետարանում ասվում է, որ Հիսուսը կանչեց իր աշակերտներին: Այնուհետև ականատես ենք լինում Լեռան քարոզին: Ղուկասի ավետարանը ներկայացնում է, որ Իր ծառայության սկզբում Հիսուսը շաբաթ օրը քարոզում էր Նազարեթի սինագոգում: Հովհաննեսի ավետարանը պատմում է առաջին աշակերտներից ոմանց կանչվելու և Կանայում տեղի ունեցած հարսանիքի մասին, որտեղ Հիսուսը կատարում է իր առաջին հրաշքը: Մարկոսի ավետարանը ներկայացնում է, թե ինչպես Հիսուսը կանչեց չորս աշակերտներին, այնուհետև նկարագրում է Կափառնայումի շաբաթը և այն, ինչ հաջորդեց դրան:

Այս շաբաթվա դասում մենք կանդրադառնանք Հիսուսի հորդորներին: Առաջին գլխում Նրա խոսքերից քիչ բան է արձանագրված. աշակերտության հակիրճ կոչ, հրաման դևերին, այլ վայրեր այցելելու որոշում, բորոտի բժշկություն՝ իրեն քահանային ցույց տալու հրամանով: Առաջին գլխում շեշտը դրվում է գործողությունների վրա, հատկապես մարդկանց բուժելու: Ավետարանի հեղինակը սիրում է օգտագործել «անմիջապես» բառը՝ ցույց տալու Հիսուսի ծառայության արագ ընթացքը: