---
title:  Հիսուսի ծառայության գաղտնիքը
date:  10/07/2024
---

``Կարդացե՛ք Մարկոս 1.35-39 համարները: Ի՞նչ կարևոր դասեր կարելի է քաղել այն ամենից, ինչ Հիսուսն արեց այստեղ:``

Հիսուսը վեր կացավ արևածագից առաջ և գնաց մի հանգիստ, ամայի տեղ՝ աղոթելու: Մարկոս 1.35-ն ընդգծում է, որ աղոթքը կենտրոնական տեղ է զբաղեցնում Հիսուսի գործողություններում: Նախադասության մյուս բոլոր բայական ձևերը սեղմ են. Նա վեր կացավ, դուրս եկավ և գնաց (բոլորը բառերը հունարենում օգտագործված են aorist ժամանակով, որ նշանակում է ամբողջականություն): Բայց «աղոթել» բայը անկատար ժամանակով է, ձև, որն օգտագործվում է հատկապես այստեղ շարունակական գործընթաց արտահայտելու համար: Նա աղոթեց, Նա շարունակեց աղոթել: Համարը նաև ընդգծում է, թե որքան վաղ դուրս եկավ Հիսուսը՝ ակնարկելով, թե որքան երկար էր Նրա միայնակ աղոթքի ժամանակը:

Ավետարաններում մենք Հիսուսին հանդիպում ենք որպես աղոթքի մարդու (տե՛ս Մատթեոս 14.23, Մարկոս 6.46, Հովհաննես 17): Սա, ըստ երևույթին, Հիսուսի ծառայության զորության գլխավոր գաղտնիքներից մեկն է:

``Կարդացե՛ք Ղուկաս 6.12 համարը: Ի՞նչ ենք սովորում Հիսուսի աղոթքի կյանքի մասին:``

Շատ քրիստոնյաներ են ժամանակ հատկացնում աղոթքին: Այս պրակտիկան լավ է և ճիշտ, սակայն ժամանակի ընթացքում կարող է վերածվել ձանձրալի, գրեթե առօրեական սովորության: Այս խնդիրը լուծելու ուղիներից մեկը ժամանակ առ ժամանակ աղոթքի ժամերը փոխելն է կամ ձեր սովորական ժամանակից ավելի երկար աղոթելը: Կարևորն այն է, որ ձեզ չսահմանափակեք ինչ-որ բանաձևի մեջ, որը երբեք չի փոխվում:

Պետրոսը և նրա ուղեկիցները Հիսուսի հետ աղոթքի վայրը չգնացին: Հավանաբար, նրանք գիտեին այս վայրի մասին, քանի որ գտան Նրան: Նրանց ակնարկը, որ բոլորը փնտրում են Հիսուսին, հուշում է, որ Նա դեռ երկար կշարունակի նախորդ օրվա բժշկությունների և ուսուցման ոգևորիչ փորձառությունը: Տարօրինակ է, սակայն Հիսուսը հրաժարվեց և նշեց, որ ծառայության ավելի լայն ոլորտ ունի այլ վայրերում: «Նրանց ասաց. «Մոտակա գյուղաքաղաքները գնանք, որ այնտեղ էլ քարոզեմ, որովհետև դրա համար եմ եկել» (Մարկոս 1.38)

``Եթե Հիսուսն Ինքը կարիք ուներ այդքան շատ ժամանակ հատկացնելու աղոթքին, ապա ի՞նչ կարելի է ասել մեր մասին, և որքա՞ն ժամանակ պետք է հատկացնենք աղոթքին: Ի՞նչ է ասում Հիսուսի օրինակը:``