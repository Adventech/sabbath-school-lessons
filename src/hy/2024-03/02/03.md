---
title:  Անմոռանալի ծառայություն
date:  08/07/2024
---

``Կարդացե՛ք Մարկոս 1:21–28: Ի՞նչ անմոռանալի դեպք տեղի ունեցավ Կափառնայումի ժողովարանում: Ի՞նչ հոգևոր ճշմարտություններ կարող ենք սովորել այս պատմությունից:``

Քրիստոնյաներից շատերը հիշարժան փորձառություններ են ունեցել իրենց քրիստոնեական ճանապարհի ընթացքում. Հիսուսին հետևելու որոշում, մկրտության օր, հատուկ քարոզ, որը լսելով զգացել են Աստծո ներկայությունը: Այս փորձառություններից որոշները կարող են ոչ միայն անմոռանալի լինել, այլև վերափոխել կյանքը:

Սա կարող էր պատահել որոշ մարդկանց հետ Կափառնայումում շաբաթ օրը: «Եվ նրա ուսուցման վրա զարմանում էին, որովհետև իբրև իշխանություն ունեցող էր ուսուցանում նրանց, այլ ոչ թե դպիրների պես» (Մարկոս 1.22): Երբ Հիսուսն ուսուցանում էր, դիվահար մարդը, ճնշվելով Հիսուսի ուսմունքի զորությամբ, բղավեց. «Ի՞նչ գործ ունես մեզ հետ, Հիսո՛ւս Նազովրեցի: Մեզ կորստյան մատնելո՞ւ եկար: Գիտեմ քեզ, թե ով ես. Աստծու Սուրբը»: (Մարկոս1:24), և Հիսուսը դուրս հանեց դևին:

Մտածեք, թե ինչ ազդեցություն ունեցան դևի այս խոսքերը սինագոգում գտնվողների վրա:

Նախ՝ դևը գիտակցում է, որ Հիսուսը «Աստծո Սուրբն է»: Նա գիտակցում է, որ Հիսուսը Աստծո սուրբ առաքյալն է, որ սատանայի չար բանակին չի պատկանում: Աստվածածառայության ժամանակ մարդն ակնկալում է հանդիպել սուրբին, այլ ոչ անմաքուրին: Այսպիսով, այս պատմության մեջ հստակ հակադրություն կա բարու և չարի ուժերի միջև: Մարդիկ գուցե դեռ չգիտեն, թե ով է Հիսուսը, բայց դևն, անշուշտ, գիտի և ընդունում է դա բոլորի ներկայությամբ:

Մարդու միջից դուրս գալու հրամանը հասկանալի է, բայց ինչո՞ւ է հնչում «լռի՛ր» հրամանը: Այս պահից սկսած\` Մարկոսի ավետարանում ի հատ է գալիս հետևյալ մոտիվը. Հիսուսի կոչը\` լռելու, թե ով է Ինքը: Աստվածաբանները սա անվանում են «Մեսիական գաղտնիք»:

Հիսուսի հրահանգը լռելու վերաբերյալ միանգամայն խելամիտ է, քանի որ նրա ժամանակներում մեսիական ակնկալիքների հետ կապված քաղաքական ենթատեքստեր կային: Իրեն Մեսիա անվանելը ռիսկային էր: Սակայն գաղտնիության հրահանգին խառնվում են անսխալ բացահայտումները, թե ով է Նա: Ժամանակի ընթացքում պարզ կդառնա, որ Հիսուսի ինքնությունը հնարավոր չէ թաքցնել, և ճշմարտությունը, թե ով է Նա, դառնում է Բարի լուրի կենտրոնը: Մարդիկ ոչ միայն պետք է իմանան, թե ով է Հիսուսը, այլև այդ գիտելիքի հիման վրա պետք է որոշում կայացնեն, թե ինչպես վերաբերվեն Նրա գալստյան փաստին, և ինչ նշանակություն ունի այն իրենց համար:

``Մարդկանց վկայելիս ո՞ր դեպքերում խելամիտ կլինի չներկայացնել բոլոր «ճշմարտությունները ներկա ժամանակի համար»:``