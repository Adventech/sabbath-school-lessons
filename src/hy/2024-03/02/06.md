---
title:  Դու կարո՞ղ եք գաղտնիք պահել
date:  11/07/2024
---

``Կարդացե՛ք Մարկոս 1.40-45 համարները: Ի՞նչ ենք սովորում Հիսուսի մասին: Ինչպե՞ս էր Նա վերաբերվում հասարակության ցածր խավերին:``

Այս հատվածում, ինչպես նաև ողջ Հին Կտակարանում նկարագրված բորոտությունը վերաբերում էր ոչ միայն այն բանին, ինչն այսօր հայտնի է որպես Հանսենի հիվանդություն (իսկական բորոտություն, լատինական անվանումը՝ bona fide leprosy – ծան. թարգմանչի): Աստվածաշնչյան տերմինաբանությունն ավելի ճիշտ կլինի թարգմանել որպես «մաշկի սարսափելի ախտ» և կարող է ներառել էպիդերմիսի (մաշկի արտաքին շերտ) այլ հիվանդություններ: Հանսենի հիվանդությունը կարող էր հայտնվել Հին Մերձավոր Արևելքում մ.թ.ա. երրորդ դարում (տե՛ս Դեյվիդ Պ. Ռայթ և Ռիչարդ Ն. Ջոնս, «Leprosy», The Anchor Bible Dictionary, vol. 4 [New York: Doubleday, 1992], pp. 277-282): Հետևաբար, այս հատվածում հիշատակված բորոտը կարող էր տառապել Հանսենի հիվանդությամբ, թեև մենք հստակ չգիտենք, թե կոնկրետ ինչից էր նա տառապում, միայն գիտենք, որ դա վատ հիվանդություն էր:

Բորոտը հավատում էր Հիսուսին, որ Նա կարող է մաքրել իրեն: Համաձայն Ղևտական 13 գլխի՝ բորոտը ծիսակարգով անմաքուր էր և պետք է խուսափեր այլ մարդկանց հետ շփվելուց (տե՛ս Ղևտական 13.45, 46):

Սակայն Հիսուսը կարեկցեց այդ մարդուն և դիպավ նրան: «Հիսուսը գթալով ձեռքը մեկնեց, նրան դիպավ ու ասաց. «Ուզում եմ, մաքրվի՛ր» (Մարկոս 1.41): Այս արարքը պետք է որ պղծեր Հիսուսին մինչև երեկո, մինչև կլողանար՝ նորից ծիսականորեն մաքուր դառնալու համար (համեմատե՛ք Ղևտական 13-15): Բայց Մարկոսը հստակ ասում է, որ Հիսուսի հպումը հիվանդին մաքրեց բորոտությունից: Այսպիսով, Հիսուսը չպղծվեց\` դիպչելով այս մարդուն:

Հիսուսն այդ մարդուն ուղարկեց քահանայի մոտ՝ հրահանգելով, որ զոհաբերություն կատարի, ինչպես Մովսեսն էր պատվիրել նման դեպքերի համար: (Ղևտական 14 գլուխ): Մարկոսի ողջ ավետարանում Հիսուսը հանդես է գալիս որպես Մովսեսի սովորեցրածի պաշտպան ու աջակից (տե՛ս Մարկոս 7.10; Մարկոս 10.3, 4: Մարկոս 12.26, 29–31): Այս տեսակետը կտրուկ հակադրվում է կրոնական առաջնորդներին, որոնք խաթարում են Մովսեսի միջոցով փոխանցված ուսմունքների սկզբնական նպատակը: Այդ մասին կարդում ենք Մարկոսի 7, 10 և 12 գլուխներում: Այս մանրամասները բացատրում են, թե ինչու է Հիսուսը Մարկոս 1.44-ում մարդուն պատվիրում լռել: Եթե նա խոսեր իր բժշկվելու մասին, դա Հիսուսի օգտին կլիներ և կընդունվեր որպես կողմնակալություն քահանաների հանդեպ:

Բայց մաքրված բորոտը կարծես չի հասկանում դա և չհնազանդվելով Հիսուսի պատվերին\` ամենուր տարածում է պատգամը՝ անհնար դարձնելով Հիսուսի բացահայտ մուտքը քաղաքներ\` ծառայություն կատարելու համար:

``Ինչպե՞ս զգույշ լինենք, որ ակամայից չխոչընդոտենք Ավետարանի տարածմանը, անկախ նրանից, թե որքանով են բարի մեր մտադրությունները:``