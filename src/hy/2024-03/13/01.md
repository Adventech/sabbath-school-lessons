---
title:  Տերը հարություն առավ
date:  21/09/2024
---

### Այս շաբաթվա ուսումնասիրության համար կարդացե՛ք.
Մարկոս 15.42-47, Մարկոս 16, Կողոսացիներին 2.10-12, Ա Կորնթացիներին 15.1-8, Դանիել 9.24-27, Հովհաննես 20.11-18

> <p>Հիշելու համարը.<p>
> Հիշելու համարը. «Եվ նա ասաց նրանց. «Մի՛ վախեցեք. դուք Հիսուս Նազովրեցո՞ւն եք փնտրում, խաչվածի՞ն. նա հարություն առավ, այստեղ չէ: Ահա այն տեղը, ուր դրել էին նրան» (Մարկոս 16.6):

Հիսուսի խաչելությունը մահացու հարված հասցրեց աշակերտների հույսերին ու հավատքին: Շաբաթվա այդ վերջին օրերը խավարի օրեր էին նրանց համար, քանի որ ոչ միայն ցավով ընդունեցին իրենց Ուսուցչի մահը, այլև վախենում էին իրենց իսկ կյանքի համար (Հովհաննես 20.19):

Մարկոսի ավետարանի վերջին՝ 16–րդ գլխում մենք տեսնում ենք, թե ինչ է կատարվել Նրա մահից հետո:

Սկզբում մենք կանդրադառնանք Հիսուսի հարության ժամանակին, և թե ինչու կանայք եկան գերեզման այդ կիրակի առավոտյան: Ադվենտիստները երբեմն զգուշանում են հարության առավոտի վրա շեշտ դնելուց, քանի որ այն չարաշահվում է և սխալ օգտագործվում՝ կիրակի օրվա սրբությանը սատարելու համար: Սակայն դրա փոխարեն մենք կտեսնենք, թե ինչպես կարող ենք ուրախանալ կիրակի օրը տեղի ունեցած հարության փաստով\` չնայած այն կեղծ աստվածաբանությանը, որը, ցավոք, առաջացել է դրա հիմքի վրա:

Երկրորդ պահն այն է, որ դասը բացատրում է Մարկոսի 16–րդ գլխի առաջին համարները՝ կապելով այս խոսքերն այն թեմայի հետ, որն անցնում է ողջ գրքի միջով: Երկուշաբթի և երեքշաբթի մենք կուսումնասիրենք այս տեսակետները:

Երրորդ. ավարտելով շաբաթը, չորեքշաբթի և հինգշաբթի մենք կուսումնասիրենք Մարկոս 16–րդ գլխի մնացած մասը և կդիտարկենք այն առաքելությունը, որ դնում է նա մեր առջև: Այս ուսումնասիրությունը կավարտվի Մարկոսի ավետարանի ընթերցողին ուղղված կոչով, որ Ավետարանը տանեն ողջ աշխարհով մեկ: