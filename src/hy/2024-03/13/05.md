---
title:  Հիսուսի հայտնվելը Մարիամին և մյուսներին
date:  25/09/2024
---

``Կարդացե՛ք Մարկոս 16.9-20 համարները: Ի՞նչ են ավելացնում այս համարները հարության պատմությանը:``

Մարկոս 16.9-20 համարյա բոլոր համարները զուգահեռներ ունեն Նոր Կտակարանի այլ համարների հետ: Օրինակ\` Մարիամ Մագդաղենացին գերեզմանի մոտ տեսնում է Հիսուսին (Մատթեոս 28.1,9,10: Հովհաննես 20.11-18, համեմատե՛ք Ղուկաս 8.2), երկու մարդ տեսնում են նրան գյուղում (Ղուկաս 24.13-35), և 11-ը հանձնարարություն են ստանում (Մատթեոս 28.16-20, Ղուկաս 24.36-49, Հովհաննես 20.19-23):

Առաջին մարդը, ով կենդանի տեսավ Հիսուսին, Մարիամ Մագդաղենացին էր (Հովհաննես 20.11-18): Ուրիշ կանայք էլ տեսան նրան (Մատթ. 28.8-10): Նշանակալի է, որ առաջին մարդիկ, որ տեսան հարություն առած Տիրոջը, կանայք էին: Քանի որ կանայք հին աշխարհում վկայի բարձր կարգավիճակ չունեին, եթե այս պատմությունը կեղծված լիներ, շատ ավելի հավանական կլիներ, որ որպես առաջին վկաներ նշվեին տղամարդիկ: Սակայն այդ վկաները տղամարդիկ չէին, ոչ էլ տասներկուսը, այլ կանայք: Նա գնում է բարի լուրը աշակերտներին հայտնելու, սակայն զարմանալիորեն նրանք չեն հավատում նրա վկայությանը, ամենից առաջ այն պատճառով, որ լուրը աներևակայելի ֆանտաստիկ է թվում ու նաև, ցավոք, այն պատճառով, որ Մարիամը կին էր:

Ջատագովները Հիսուսի հարության պատմությունն օգտագործել են որպես փաստ, (այն, որ կանայք առաջինն են տեսել Հիսուսին), որպես այս պատմության հավաստիության ծանրակշիռ ապացույց:

``Ի՞նչ տեղի ունեցավ Մարկոս 16.14-ում, որը ոչ մի իմաստ չէր ունենա, եթե այս պատմությունը կեղծված լիներ:``

Անկասկած է, որ եթե նրանք հորինած լինեին այս պատմությունը, ի՞նչ իմաստ կունենար իրենց նման անհարմար իրավիճակում դնելը: Հիսուսը ստիպված եղավ նրանց հանդիմանել «սրտի կարծրության» համար: Ավետարանական պատմությունները, սկսած Հիսուսի բանտարկությունից մինչև նրա՝ հարությունից հետո հայտնվելը, Հիսուսի հետևորդներին ներկայացնում են խիստ բացասական լույսի ներքո՝ փախուստ, ժխտում, անհավատություն և այլն: Այս բոլորն իմաստ չէր ունենա, եթե պատմությունը հորինված լիներ:

Ընդհակառակը, նրանց հետագա համարձակ ու անսասան քարոզությունը հարություն առած Քրիստոսի մասին և հույսը, որը Նա տալիս է բոլորին, նրանց պնդումների ճշմարտացիության հզոր ապացույցն է:

``Ինչպե՞ս կարող ենք պատշպանել մեզ, որ չընկնենք կասկածների և անհավատության հոգևոր թակարդը: Ինչո՞ւ պետք է  ամեն օր կապի մեջ լինենք հարություն առած Քրիստոսի հետ:``