---
title:  Հետագա ուսումնասիրության համար
date:  27/09/2024
---

Կարդացե՛ք Էլեն Ուայթի «Դարերի Փափագը» գրքի 603-608 և 629-638 էջերի «Տերը հարություն է առել» և «Գնացե՛ք և աշակերտեցե՛ք բոլոր ազգերը» գլուխները:

«Հավատացյալի համար Քրիստոսը հարություն է և կյանք: Մեր Փրկչի շնորհիվ մեղքի պատճառով կորուսյալ կյանքը վերականգնվում է, քանի որ Նա Իր մեջ կյանք ունի՝ կենդանացնելու ում որ կամենա: Նա օժտված է անմահություն տալու իրավունքով: Այն կյանքը, որ զոհեց հանուն մարդկության, Նա կրկին վերցնում և տալիս է մարդկանց: «Ես եկա,-ասաց Նա,-որ Իմ ոչխարները կյանք ունենան և առատ կյանք»: «Իսկ այն ջուրը, որ Ես նրան տալու եմ, նրա մեջ ջրի աղբյուր կդառնա, որ հավիտենական կյանքի համար կբխի»: «Ով ուտում է Իմ մարմինը և խմում իմ արյունը, հավիտենական կյանք ունի, և ես վերջին օրը նրան հարություն կտամ» (Հովհաննես 10.10, 4.14, 6.54):

«Հավատացյալի համար մահը չնչին բան է: Քրիստոսն ասում է, որ դա տևում է կարծես մի ակնթարթ: «Եթե մեկն իմ խոսքը պահի, նա մահ չի տեսնի հավիտյան», «Հավիտյան մահ չի ճաշակի»: Քրիստոնյայի համար մահն ընդամենը քուն է՝ լռության ու խավարի մի ակնթարթ: Կյանքը Քրիստոսի հետ ծածկված է Աստծո մեջ, ու «Երբ Քրիստոսը՝ մեր կյանքը, հայտնվի, այն ժամանակ դուք էլ նրա հետ փառքով կհայտնվեք» (Հովհաննես 8.51,52, Կողոսացիներին 3.4):

Նույնիսկ աթեիստ պատմաբանները, որ չեն կարողանում ընդունել հարության իրական լինելը, ընդունում են ոչ միայն այն, որ Հիսուսին սպանել են, այլև այն, որ Նրա մահից հետո շատ մարդիկ պնդում էին, որ տեսել են հարություն առած Քրիստոսին, և արդյունքում նրանք դրեցին սկիզբն այն բանի, ինչը դարձավ քրիստոնեական եկեղեցի: Ոմանք, փորձելով բացատրել իրենց այդօրինակ պնդումներն, ասում են, որ Հիսուսը երկվորյակ եղբայր է ունեցել, կամ որ վաղ աշակերտները տեսողական պատրանքներ (հալյուցինացիա) են ունեցել, մինչ մտածում էին, որ տեսել են Հիսուսին: Մյուսներն ասում են, որ Հիսուսն իրականում երբեք էլ չի մահացել, այլ միայն ուշագնաց է եղել և ապա կենդանացել: Մեկ այլ անձնավորություն պնդում է, որ այլմոլորակայիններն են իջել երկիր և վերցրել մարմինը: Այս բոլոր փաստարկները տեսնելու և համոզվելու համար, որ դրանք չեն աշխատում, տե՛ս Clifford Goldstein, Risen. Finding Hope in the Empty Tomb (Pacific Press, 2021):

**Հարցեր քննարկման համար**

``1.	Ինչո՞ւ պետք է աշակերտները ստեին Հիսուսի հարության առումով: Այն, ինչ հայտնի է մեզ, այն է, որ նրանք իրենց հավատքի համար բախվեցին ատելության, մերժման ու հալածանքների: Ի՞նչ օգուտ կունենային նրանք\` հորինելով այս պատմությունը:``

``2.	Հիսուսի հարության ո՞ր ապացույցն է առավել համոզիչ թվում ձեզ: Դասարանի հետ կիսվեք ձեր փաստարկներով:``

``3.	Առավել մանրամասն խորհեք այն մեծ հույսի մասին, որ տալիս է մեզ Հիսուսի հարությունը: Կարդացեք Ա Կորնթացիներին 15 գլուխը: Ի՞նչ նշանակություն է տալիս Պողոսը Հիսուսի հարությանը:``