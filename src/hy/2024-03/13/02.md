---
title:  Հարության ուրախությունը
date:  22/09/2024
---

``Կարդացե՛ք Մարկոս 15.42-16.6 համարները: Ի՞նչ է տեղի ունենում այստեղ, և ինչո՞ւ է այդ պատմությունն այդքան կարևոր՝ կապված հարության փաստի հետ:``

Ավետարանների բոլոր հեղինակները համաձայն են այն բանում, որ Հիսուսը մահացավ այն օրը, որը նրանք անվանեցին «Պատրաստություն» (Մատթ. 27.62; Մարկոս 15.42; Ղուկաս 23.54; Հովհաննես 19.14, 31, 42): Մեկնաբանների մեծամասնությունը դա հասկանում է որպես հինգշաբթի մայրամուտից մինչև ուրբաթ մայրամուտն ընկած ժամանակահատվածը: Հիսուսը մահացավ ուրբաթ օրը ուշ երեկոյան և արագ թաղվեց մինչև մայրամուտը:

Շաբաթ օրը Տերը հանգստացավ գերեզմանում. Հիսուսի բոլոր աշակերտները նույնպես հանգստացան այդ օրը: «...բայց շաբաթ օրը, պատվիրանի համաձայն, հանգստացան» (Ղուկաս 23.56). բավականին տարօրինակ գործողություն, եթե ընդունենք, որ Հիսուսը նվազեցրեց, առնվազն ոմանց կարծիքով, չորրորդ պատվիրանը պահելու պարտավորությունը:

Շաբաթ երեկոյան կանայք բուրավետ յուղեր գնեցին, իսկ կիրակի առավոտյան ուղևորվեցին գերեզման՝ ցանկանալով ավարտին հասցնել թաղման բնորոշ գործընթացը: Բնականաբար, Հիսուսն այնտեղ չէր:

Արդեն երկրորդ դարից սկսած՝ քրիստոնյաներն ինչ-որ նշան են տեսնում այն բանում, որ Հիսուսը հարություն առավ կիրակի օրը: Եվ դա դարձավ կիրակի օրվա սրբության հիմքը: Բայց արդյո՞ք սա այն է, ինչ սովորեցնում է Նոր Կտակարանը:

``Կարդացե՛ք Կողոսացիներին 2.10-12 համարները: Ի՞նչն է համարվում Հիսուսի հարության հիշատակը Նոր Կտակարանում:``

Աստվածաշնչում մեկ բառ անգամ չկա, որն ակնարկի կիրակի օրվա սրբությունը\` որպես հարության հիշատակ: Այս հիշատակը մկրտությունն է: «Մրտությամբ նրա հետ թաղվեցինք մահի մեջ, որպեսզի ինչպես Քրիստոսը մեռելներից Հոր փառքով հարություն առավ, այնպես էլ մենք նոր կյանքով ընթանանք»

(Հռոմեացիներին 6.4):

Անկախ կիրակնօրյա երկրպագության վերաբերյալ կեղծ աստվածաբանությունից, մենք՝ որպես ադվենտիստներ, պետք է ուրախանանք Հիսուսի՝ կիրակի առավոտյան տեղի ունեցած հարության իրողությամբ: Իր մահով և հարությամբ Հիսուսը հաղթեց մահվանը, և Նրա հարության հիման վրա վստահություն ունենք, որ մենք էլ ենք հարություն առնելու:

«Օրհնյալ է Աստված և Հայրը մեր Տեր Հիսուս Քրիստոսի, որ իր առատ ողորմությամբ մեզ վերստին ծնեց կենդանի հույսի համար՝ մեռելներից Հիսուս Քրիստոսի հարությամբ» (Ա Պետրոս 1.3): Տեսեք, թե ինչ վստահությամբ է Պողոսը խոսում Հիսուսի հարության մասին: Ինչպե՞ս կարող ենք մենք էլ այդպիսի վստահություն ունենալ: