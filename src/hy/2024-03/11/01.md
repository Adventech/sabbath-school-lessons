---
title:  Ձերբակալված եվ փորձության մեջ
date:  07/09/2024
---

### Այս շաբաթվա ուսումնասիրության համար կարդացե՛ք.
Մարկոս 14, Հովհաննես 12.4-6, Հռոմեացիներին 8.28, Ելք 24.8, Երեմիա 31.31-34. Զաքարիա 13.7:

> <p>Հիշելու համարը.<p>
> Եվ ասում էր. «Աբբա՛, Հա՛յր, քեզ համար ամեն ինչ հնարավոր է. այս բաժակն ինձանից հեռացրո՛ւ, բայց թող չլինի, ինչպես որ ես եմ կամենում, այլ ինչպես որ դու» (Մարկոս 14.36):

Մարկոսի ավետարանի 14-ից 16-րդ գլուխները հայտնի են որպես «Տառապանքի պատմություն», որովհետև նկարագրում են Հիսուսի տառապանքները, մահը և հարությունը: Ինչպես նշվեց 9-րդ դասում, Մարկոսի վերջին վեց գլուխներն ընդգրկում են ընդամենը մեկ շաբաթ ժամանակ: Մարկոսի 14-16-րդ գլուխների իրադարձությունների մեծ մասը տեղի է ունենում հինգշաբթի և ուրբաթ օրը: Հիսուսի մահը տեղի կունենա ուրբաթ օրը, իսկ հարությունը՝ կիրակի:

Այս շաբաթվա դասը նվիրված է Մարկոսի 14 գլխին\` սկսած հինգերորդ «սենդվիչ» կամ շերտավոր պատմությունից, որտեղ միահյուսվում են Հիսուսի վերաբերյալ երկու հակադիր գործողություններ: Հետո գալիս է Վերջին ընթրիքը, որին հաջորդում է Գեթսեմանի պայքարը: Այնտեղ Նրան ձերբակալում են և տանում առաջնորդների մոտ՝ դատելու: Դատավարության տեսարանը կապված է Պետրոսի կողմից Հիսուսին ժխտելու հետ՝ կազմելով Մարկոսի վեցերորդ և վերջին «սենդվիչ» կամ շերտավոր պատմությունը: Կրկին տեղի են ունենում երկու հակադիր գործողություններ, սակայն հանգամանքների հեգնական զուգադիպությամբ նրանք հաստատում են միևնույն ճշմարտությունը:

Ամբողջ պատմության ընթացքում ձեռք ձեռքի երկու հակադիր տեսարաններ են ծավալվում: Մարկոսը հակիրճ ոճով ընթերցողներին է ներկայացնում այս հակադիր տեսարանները\` միաժամանակ բացահայտելով Հիսուսի հաղթանակը: