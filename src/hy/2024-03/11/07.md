---
title:  Հետագա ուսումնասիրության համար
date:  13/09/2024
---

Կարդացե՛ք Էլեն Ուայթի «Դարերի Փափագը» գրքի 538-557 էջերի «Աննայի և Կայիափայի ատյանի առջև» և «Հուդա» գլուխները:

«Խայտառակ երդումները դեռ թարմ էին Պետրոսի շուրթերին, և աքաղաղի ձայնը դեռ հնչում էր նրա ականջներում, երբ Փրկիչը, շուռ գալով չարացած դատավորներից, ուշադիր նայեց Իր խեղճ աշակերտին: Նույն պահին Պետրոսն աչքերը հառեց Իր Ուսուցչին: Այն հեզաբարո դեմքին նա ափսոսանք ու վիշտ կարդաց, բայց ոչ՝ բարկություն»:

«Տեսնելով այն գունատ, տանջված դեմքը, այն դողդոջուն շուրթերը և ներողամտությամբ ու կարեկցանքով լի հայացքը՝ Պետրոսն ասես նիզակահար եղավ: Խիղճն արթնացավ, և հիշողությունը պարզվեց: Նա հիշեց ընդամենը մի քանի ժամ առաջ տված իր այն խոստումը, թե պատրաստ է իր Տիրոջ հետ բանտ գնալու և նույնիսկ մեռնելու: Հիշեց իր վիշտը, երբ Փրկիչը վերնատանն ասաց նրան, որ այդ նույն գիշերը նա երեք անգամ կուրանա իր Տիրոջը: Քիչ առաջ Պետրոսը հայտարարեց, որ չի ճանաչում Հիսուսին, բայց հիմա դառը ցավով գիտակցեց, թե որքան լավ էր իրեն ճանաչում Տերը և որքան ուշադիր էր կարդացել իր սիրտը, որի կեղծությունն, ինչպես պարզվեց, հայտնի չէր նույնիսկ իրեն» (Էլեն Ուայթ, Դարերի Փափագը, էջ 548):

**Հարցեր քննարկման համար**

``1.	Մարկոս 14-ում պարզապես կարդալով Հիսուսի կանխատեսումը\` ինչպե՞ս ենք տեսնում, որ իրականում Հիսուսի ևս մեկ կանխատեսում է կյանքի կոչվում, ընդ որում, խիստ անհավանական\` հաշվի առնելով այն հանգամանքները, որոնցում դա արվել է:``

``2.	Համեմատեք և հակադրեք Հուդային ու Պետրոսին: Ինչո՞վ էին նրանք նման և ինչո՞վ էին տարբերվում տառապանքների պատմության ժամանակ իրենց արարքներում:``

``3.	Քննարկե՛ք Տիրոջ ընթրիքի իմաստը: Ինչպե՞ս կարող ենք այն ավելի իմաստալից դարձնել մեր եկեղեցում և ավելի շատ անդամներ ներգրավել:``

``4.	Քննարկեք այն փաստը, որ Աստված «ո՛չ» ասաց Հիսուսի աղոթքին Գեթսեմանում: Ի՞նչ է նշանակում, երբ Աստված մեզ ասում է «ոչ»:``

``5.	Թեև Պետրոսը մեծապես անարգեց Հիսուսին իր ուրացումներով, Հիսուսը չմերժեց նրան: Ի՞նչ հույս կարող եք փայփայել այս փաստից:``