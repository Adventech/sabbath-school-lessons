---
title:  Լքված Աստծո կողմից
date:  18/09/2024
---

``Կարդացե՛ք Մարկոս 15.33-41 համարները: Ո՞րն էր այն միակ նախադասությունը, որ արտաբերեց Հիսուսը խաչի վրա: Ի վերջո, ի՞նչ է նշանակում Քրիստոսի մահը բոլորիս համար:``

Մարկոսի ավետարանը Գողգոթան ներկայացնում է որպես շատ մութ վայր\` թե՛ ֆիզիկական, թե՛ հոգևոր առումներով: Այդ ուրբաթ օրվա մոտավորապես կեսօրից մինչև օրվա ժամը երեքը Գողգոթայի վրա գերբնական խավար իջավ: «Եվ վեցերորդ ժամին ամբողջ երկրի վրա խավարը տիրեց մինչև իններորդ ժամը» (Մարկոս 15.33):

Հիսուսի խոսքերը խաչի վրա կոչվում են «մոռացության ողբ», երբ Նա աղոթում է Աստծուն\` հարցնելով, թե ինչու է թողել Իրեն: Նա մեջբերում է Սաղմոս 23.1-ը: Այս նույն սաղմոսի այլ վկայակոչումներ կան Մարկոս 15.24 և 29-ում, ինչը ցույց է տալիս, որ Սուրբ Գիրքը կատարվեց Հիսուսի մահով: Նույնիսկ մարդկանց չար ծրագրերում է կատարվում Աստծո կամքը:

Խաչից Հիսուսի արտաբերած խոսքերն արամեերեն թարգմանությամբ մեզ են փոխանցում «Աստվա՛ծ իմ, Աստված իմ» բառերը, որոնք համարում հնչում են որպես Էլի՛, Էլի՛ (արամեերեն elahi տառադարձությամբ): Հեշտ է ենթադրել, որ Հիսուսը կանչում է Եղիային (արամեերեն «eliyyah, որ նշանակում է «Իմ Աստվածը YHWH-ն է»): Սա հենց այն սխալն է, որ թույլ են տալիս որոշ առանձին մեկնաբաններ:

Այն, ինչ ապշեցնում է այս հատվածում, Մարկոս 1.9-11-ում Հիսուսի մկրտության հետ զուգահեռն է:

<table id="table003" class="Без-стиля-таблицы TableOverride-1"><colgroup><col> <col></colgroup><tbody><tr class="Без-стиля-таблицы"><td class="Без-стиля-таблицы CellOverride-13"><p class="Tablet-deateled" lang="en-US" xml:lang="en-US">Մկրտություն<span class="CharOverride-15">. Մարկոս 1.9-11</span></p></td><td class="Без-стиля-таблицы CellOverride-14"><p class="Tablet-deateled" lang="en-US" xml:lang="en-US">Խաչը. <span class="CharOverride-15">Մարկոս 15.34-39</span></p></td></tr><tr class="Без-стиля-таблицы"><td class="Без-стиля-таблицы CellOverride-15"><p class="Tablet-text-seample" lang="en-US" xml:lang="en-US">Հովհաննեսը մկրտում է Հիսուսին:</p></td><td class="Без-стиля-таблицы CellOverride-16"><p class="Tablet-text-seample" lang="en-US" xml:lang="en-US">Հիսուսի մկրտությունը (համեմատեք Մարկոս 10.38)</p></td></tr><tr class="Без-стиля-таблицы"><td class="Без-стиля-таблицы CellOverride-15"><p class="Tablet-text-seample" lang="en-US" xml:lang="en-US">Հովհաննեսը (Եղիայի խորհրդանիշը, տե՛ս Մարկոս 9.11-13)</p></td><td class="Без-стиля-таблицы CellOverride-16"><p class="Tablet-text-seample" lang="en-US" xml:lang="en-US">Կանչում է Եղիային:</p></td></tr><tr class="Без-стиля-таблицы"><td class="Без-стиля-таблицы CellOverride-15"><p class="Tablet-text-seample" lang="en-US" xml:lang="en-US">Երկինքը բացված է:</p></td><td class="Без-стиля-таблицы CellOverride-16"><p class="Tablet-text-seample" lang="en-US" xml:lang="en-US">Վարագույրը բացված է:</p></td></tr><tr class="Без-стиля-таблицы"><td class="Без-стиля-таблицы CellOverride-15"><p class="Tablet-text-seample" lang="en-US" xml:lang="en-US">Հոգին (pneuma)</p></td><td class="Без-стиля-таблицы CellOverride-16"><p class="Tablet-text-seample" lang="en-US" xml:lang="en-US">Հիսուսը հյուծվում է (expneō):</p></td></tr><tr class="Без-стиля-таблицы"><td class="Без-стиля-таблицы CellOverride-17"><p class="Tablet-text-seample" lang="en-US" xml:lang="en-US">Աստծո ձայնը՝ «Սիրելի Որդին»</p></td><td class="Без-стиля-таблицы CellOverride-18"><p class="Tablet-text-seample" lang="en-US" xml:lang="en-US">Հարյուրապետն ասում է «Աստծո Որդին»:</p></td></tr></tbody></table>

Այս զուգահեռները խոսում են այն մասին, որ եթե Մարկոս 1-ում Հիսուսի մկրտությունը Դանիել 9:24-27-ում կանխասված Նրա ծառայության սկիզբն է, ապա այն, ինչ տեղի է ունենում Մարկոս 15-ում՝ խաչի վրա, Նրա ծառայության գագաթնակետն է կամ նպատակը, քանի որ Նա մահանում է որպես փրկագին շատերի համար (Մարկոս 10.45): Հիսուսի մահը խաչի վրա իրականացնում է նաև Դանիել 9.24-27-ի մարգարեության մի մասը: Տաճարի վարագույրի պատռվելը (Մարկոս 15.38) ցույց է տալիս զոհաբերական համակարգի լրումը կամ ավարտը, որտեղ կերպարը հանդիպում է նախակերպարին, և սկսվում է փրկության պատմության նոր փուլը:

``Չնայած մարդկության չար նենգադավություններին\` Աստծո նպատակներն իրականություն են դառնում: Ինչպե՞ս է այս միտքն օգնում հասկանալու, որ անկախ նրանից, թե ինչ է տեղի ունենում մեր շուրջը, մենք պետք է վստահենք Աստծուն և իմանանք, որ Նրա բարությունն, ի վերջո, գերազանցելու է ամեն բան:``