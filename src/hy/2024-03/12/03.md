---
title:  «Ողջո՛ւյն, հրեաների՛ թագավոր»
date:  16/09/2024
---

``Կարդացե՛ք Մարկոս 15.15-20 համարները: Ի՞նչ արեցին զինվորները Հիսուսի հետ, և ի՞նչ կարևորություն ունի դա:``

Հռոմեացիները դաժան ծեծի էին ենթարկում դատապարտյալներին\`նրանց մահապատժի նախապատրաստելու համար: Հանում էին զոհի հագուստը, կապում սյունին, ապա ծեծում կաշվե մտրակներով, որոնց ծայրերին ամրացված էին ոսկորների, ապակու, քարերի ու մեխերի կտորներ:

Հիսուսին մտրակահարելուց հետո զինվորները, որոնց հանձնարարված էր մահապատիժը, շարունակեցին նվաստացնել Նրան: Հիսուսին հագցրին ծիրանագույն թիկնոց, գլխին փշե պսակ դրեցին և ծաղրում էին Նրան որպես հրեաների թագավոր: Զինվորների այդ խումբը կոչվում էր գումարտակ, տվյալ դեպքում այնտեղ 200-600 զինվոր կար:

Այս տեսարանում հեգնանքն ակնհայտ է ընթերցողի համար, քանի որ Հիսուսն իսկապես Թագավոր է, և զինվորների ծաղրական խոսքերը հռչակում են այդ ճշմարտությունը: Զինվորներն իրենց գործողություններով ծաղրորեն նմանակում էին, թե ինչպես են սովորաբար ողջունում հռոմեական կայսրին. «Ողջո՜ւյն, Կեսար, կա՛յսր»: Այսպիսով, կա անուղղակի համեմատություն կայսեր հետ:

Զինվորները, ծաղրում էին Հիսուսին, «եղեգով հարվածում նրա գլխին», «թքում նրա վրա» և «ծնկի գալիս»\` ի նշան հարգանքի»: Այս երեք գործողություններն էլ արտահայտված են հունարենում՝ օգտագործելով անկատար ժամանակը: Տվյալ դեպքում այս ժամանակը կրկնվող գործողության գաղափար է արտահայտում: Այսպիսով, նրանք շարունակեցին հարվածել Նրան, թքել Նրա վրա և ծնկի գալ Նրա առջև՝ կեղծ ակնածանքով: Հիսուսն այս ամենն ընդունեց լուռ, առանց որևէ կերպ արձագանքելու:

Հռոմեական մահապատժի բնորոշ ձևը խաչելության միջոցով այսպիսին էր. դատապարտյալն ինքը մերկ վիճակում խաչը տանում էր մահապատժի վայր: Այս տեսարանի նպատակը հասարակության առաջ մարդուն ամբողջովին նվաստացնելն ու խայտառակելն էր:

Սակայն հրեաներն ատում էին հասարակության առջև մերկ ներկայանալը: Մարկոս 15.20-ում ասվում է, որ նրանք հանեցին Հիսուսի ծիրանե թիկնոցը և նորից նրա սեփական պատմուճանը հագցրին: Հավանաբար, սա զիջում էր, որ հռոմեացիներն արեցին հրեաներին այդ ժամանակ և այդ վայրում:

Մտածեք այս հեգնանքի մասին. նրանք խոնարհվում ու «պատվում» են Հիսուսին՝ որպես Թագավորի, և այդ ամենը՝ հեգնանքով, թեև Հիսուսն իսկապես Թագավոր էր, և ոչ միայն հրեաների, այլև նրանց:

``Այդ մարդիկ պատկերացում անգամ չունեին, թե ինչ են անում: Ինչո՞ւ, չնայած իրենց անգիտությանը, նրանք չեն արդարանա Դատաստանի օրը:``