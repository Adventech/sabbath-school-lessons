---
title:  Տառապանքի մեջ եվ խաչի վրա
date:  14/09/2024
---

### Այս շաբաթվա ուսումնասիրության համար կարդացե՛ք.
Մարկոս 15, Ղուկաս 13.1, Սաղմոսներ 22.18, Հովհաննես 20.24-29, Հովհաննես 1.1-3, Դանիել 9.24-27:

> <p>Հիշելու համարը.<p>
> «Իններորդ ժամին Հիսուսը բարձրաձայն աղաղակեց ու ասաց. «Էլի՛, Էլի՛, լա՞մա սաբաքթանի», որ թարգմանվում է՝ «Աստվա՛ծ իմ, Աստվա՛ծ իմ, ինչո՞ւ լքեցիր ինձ» (Մարկոս 15.34):

Մարկոս 15 գլուխը չարչարանքների մասին պատմության սիրտն է:

Այն պատկերում է Հիսուսի դատը, դատավճիռը, զինվորների ծաղրը, խաչելությունը, ապա Նրա մահն ու թաղումը: Այս գլխում իրադարձությունները ներկայացված են կտրուկ և հստակ մանրամասներով, հավանաբար այն պատճառով, որ հեղինակը թույլ է տվել, որ փաստերն իրենք խոսեն:

Այս ամբողջ գլխի շարադրանքում հեգնանքը կարևոր դեր է խաղում: Այդ պատճառով օգտակար է հստակ պատկերացնել, թե ինչ է հեգնանքը:

Հեգնանքը հաճախ երեք բաղադրիչ ունի՝ 1.իմաստի երկու մակարդակ, 2. երկու մակարդակները հակադրվում են միմյանց, 3. ինչ-որ մեկը չի տեսնում հեգնանքը և չի գիտակցում, թե ինչ է տեղի ունենում, ինչպես նաև չգիտի, որ ինքը կամ մեկ ուրիշը կտուժի դրա հետևանքներից:

Սկսած Պիղատոսի հարցից՝ «Դո՞ւ ես հրեաների թագավորը», ծաղրող զինվորներից, խաչի վերևում գրվածից, կրոնական առաջնորդների ծաղրից՝ «Ուրիշներին փրկեց, բայց Իրեն չի կարող փրկել», մինչև Հովսեփի անսպասելի հայտնվելը Արիմաթեայից. այս ամբողջ գլուխը լի է ցավոտ հեգնանքով: Բայց այն, այնուամենայնիվ, հզոր ճշմարտություններ է բացահայտում Հիսուսի մահվան և դրա նշանակության մասին: