---
title:  Հետագա ուսումնասիրության համար
date:  20/09/2024
---

Կարդացե՛ք Էլեն Ուայթի «Դարերի Փափագը» գրքի 558-593 էջերի «Պիղատոսի դատարանում», «Գողգոթա» և «Կատարված է» գլուխները:

«Պիղատոսը փափագում էր ազատել Հիսուսին: Բայց նա տեսավ, որ չի կարող այդ անել և, միաժամանակ, պահպանել իր դիրքն ու պատիվը: Նա, որպեսզի չկորցնի իր աշխարհիկ իշխանությունը, գերադասեց զոհաբերել անմեղ մի կյանք: Շատերն են նույն ձևով զոհաբերում իրենց սկզբունքները, որպեսզի խուսափեն զրկանքներից ու դժվարություններից: Խիղճն ու պարտքի զգացումը մի բան են թելադրում, իսկ սեփական շահը՝ մեկ այլ բան: Հոսանքն ուժգնորեն տանում է սխալ ուղղությամբ, և նա, ով համաձայնվում է չարի հետ, կորչում է մեղքի մռայլ հորձանուտներում» (Էլեն Ուայթ, Դարերի Փափագը», էջ 572):

«Քրիստոսի վրա՝ որպես մարդու փոխանորդի և երաշխավորի, դրվեց մեր ամենքիս անօրենությունը: Նա օրինազանց համարվեց, որպեսզի ազատի մեզ օրենքի պատժից: Ադամի հետևորդներից ամեն մեկի մեղքը ճնշում էր Նրա սիրտը: Մեղքի հանդեպ Աստծո բարկությունը, Նրա սարսափելի դժգոհությունն անօրենության պատճառով, ահով էին լցնում Նրա Որդու հոգին: Իր ողջ կյանքի ընթացքում Քրիստոսը ընկած աշխարհին հռչակել էր Հոր գթասրտության ու ներողամիտ սիրո բարի լուրը: Նա միշտ խորհել էր մեղավորների փրկության մասին: Բայց հիմա՝ մեղքի սարսափելի բեռն Իր ուսերին, Նա չէր կարողանում տեսնել Հոր դեմքը: Գերագույն չարչարանքի այս պահին Աստված երես թեքեց Փրկչից, և դա այնպիսի խոր վիշտ պատճառեց Նրան, որ մարդը երբեք չի կարող լիովին հասկանալ: Այնքան մեծ էր այս տառապանքը, որ Նա գրեթե ֆիզիկական ցավ չէր զգում»:

Էլեն Ուայթ, Դարերի Փափագը:

**Հարցեր քննարկման համար**

``1.	Ուշադրություն դարձրեք, որ «Փոխանորդի» աստվածաբանությունը կենտրոնական տեղ է զբաղեցնում Էլեն Ուայթի մոտ (Աստվածաշնչում նույնպես. տե՛ս, օրինակ, Եսայի 53 գլուխը): Ինչո՞ւ ցանկացած աստվածաբանություն, որն այս կամ այն ձևով նսեմացնում է Քրիստոսի փոխանորդական դերը, որ Իրենով վճարեց մեր մեղքերի պատիժը, պարզապես կեղծ աստվածաբանություն է:``

``2.	Ո՞վ կամ ի՞նչն է «Բարաբբան» ժամանակակից աշխարհում, որին առաջ են քաշում Հիսուսի փոխարեն:``

``3.	Ի՞նչ է ասում մեզ Արիմաթեացի Հովսեփի պատմությունն այն մասին, որ չի կարելի դատել միայն արտաքին տեսքով:``

``4.	Դիտարկեք Դանիել 9.24-27 համարները: Ինչո՞ւ պետք է ընդունակ լինեք այս բաժնի վերաբերյալ աստվածաշնչյան ուսումնասիրություն կատարել յուրաքանչյուրի համար, ով դիմում է ձեզ: Դուք կարո՞ղ եք անել դա:``