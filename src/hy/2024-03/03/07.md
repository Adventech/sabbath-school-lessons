---
title:  Հետագա ուսումնասիրության համար
date:  19/07/2024
---

Կարդացե՛ք Էլեն Ուայթի «Դարերի Փափագը» գրքի «Ղևի Մատթեոս» և «Շաբաթը» գլուխները

«Երբ Հիսուսին հարցրին. «Թույլատրվո՞ւմ է շաբաթ օրը բժշկություն անել», Նա պատասխանեց նրանց. «Ձեզանից ո՞վ է այն մարդը, որ եթե մի ոչխար ունենա, և այն շաբաթ օրը փոսն ընկնի, նրան չի բռնի ու վեր հանի: Արդ, մարդը որքա՜ն առավել է ոչխարից: Ուստի, շաբաթ օրը բարիք գործելը թույլատրելի է» (Մատթեոս 12.10-12):

Լրտեսները չհամարձակվեցին Քրիստոսին պատասխանել բազմության ներկայությամբ\` վախենալով դժվար կացության մեջ ընկնելուց: Նրանք գիտեին, որ Նա ճշմարտությունն էր ասել: Նրանք կնախընտրեին մարդուն լքել դժբախտության մեջ, քան խախտել իրենց ավանդույթները, մինչդեռ կազատեին անասունին, որպեսզի վնաս չկրեն: Այսպիսով, համր կենդանու նկատմամբ ավելի հոգատար էին, քան մարդու, որ ստեղծված էր Աստծո պատկերով: Սա լուսաբանում է, թե ինչպես են գործում բոլոր կեղծ կրոնները: Դրանք առաջանում են սեփական անձն Աստծուց վեր դասելու մարդկային ցանկությունից, ինչը հանգեցնում է նրան, որ մարդն անասունից վատթար վիճակում է հայտնվում: Աստծո գերագույն իշխանության դեմ պայքարող ամեն մի կրոն մարդուն զրկում է այն փառքից, որ նա ուներ արարչագործության ժամանակ, և որը շուտով կվերադարձվի նրան Քրիստոսի միջոցով: Ամեն մի կեղծ կրոն իր հետևորդներին սովորեցնում է անտարբեր լինել մարդկային կարիքների, տառապանքների և իրավունքների նկատմամբ: Ավետարանը չափազանց թանկ է գնահատում մարդկությանը, որի համար որպես փրկագին վճարվել է Քրիստոսի արյունը, և սովորեցնում է սրտագին կարեկցել մարդուն իր կարիքների ու վշտերի մեջ: Տերն ասում է. «Ես մարդուն մաքուր ոսկուց ավելի պատվական պիտի անեմ և հողեղենին\` Ոփիրի գանձից» (Եսայի 13.12) Էլեն Ուայթ, «Դարերի Փափագը», էջ 197, 204:

**Հարցեր քննարկման համար**

``1.	Ի՞նչ ռազմավարություններ կամ գործողություններ են օգնում ձեզ և ձեր տեղական եկեղեցուն լինել կարեկից և զգայուն այնպիսի լուռ տառապողների հանդեպ, ինչպիսին է Մարկոս 2-րդ գլխում նկարագրված անդամալույծը:``

``2.	Մտածեք, թե կրոնական առաջնորդներին որքան էին կուրացրել ատելությունը, ավանդույթները, կարծրատիպերը և ընդհանրապես կրոնը: Նրանք այնպես մերժեցին Հիսուսին, որ նույնիսկ Նրա հրաշքներն էին «անզոր» բացելու նրանց մտքերը: Ինչպե՞ս կարող ենք որպես ժողովուրդ զգույշ լինել, որ նման բան մեզ հետ էլ չպատահի:``

``3.	Ինչպե՞ս կարող է ձեր տեղական եկեղեցին «ընտանիք» դառնալ նրանց համար, ովքեր հավատքի պատճառով մերժվել են անմիջականորեն գենետիկական ընտանիքի կողմից:``

``4.	Ավելի մանրամասն խոսեք «աններելի մեղքի» մասին: Քննարկեք, թե ինչ է նշանակում դա, և ինչպե՞ս կարող ենք համոզված լինել, որ այդպես չենք վարվում:``