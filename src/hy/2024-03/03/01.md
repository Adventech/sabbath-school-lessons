---
title:  Հակամարտություններ
date:  13/07/2024
---

### Այս շաբաթվա ուսումնասիրության համար կարդացե՛ք.
Մարկոս 2.1-3, 6: Միքիա 6.6-8, Ա Թագավորների 21.1-6, Մարկոս 3.20-35, Ղուկաս 12.53, Ղուկաս 14.26:

> <p>Հիշելու համարը.<p>
> «Եվ Հիսուսը նրանց ասաց.«Շաբաթը մարդու համար է, և ոչ թե մարդը՝ շաբաթի համար: Հետևաբար մարդու Որդին շաբաթի՛ էլ տերն է» (Մարկոս 2.27-28)

Մարկոս 2.1-3,6 համարները պարունակում են հինգ պատմություն, որոնք ներկայացնում են Հիսուսի ուսուցումներն ընդդեմ կրոնական առաջնորդների ուսուցումների: Պատմությունները կառուցված են որոշակի օրինաչափությամբ, որտեղ յուրաքանչյուր հաջորդ պատմություն թեմատիկ զուգահեռների միջոցով կապված է նախորդի հետ: Վերջնական պատմությունը պտտվելով կրկին կապվում առաջինի հետ:

Այս պատմություններից յուրաքանչյուրը տարբեր կողմերից ցույց է տալիս, թե ով է Հիսուսը, ինչպես դա ներկայացված է Մարկոս 2.10, 17, 20, 28 համարներում: Կիրակի, երկուշաբթի և երեքշաբթի օրվա դասերն ավելի խոր կթափանցեն այս պատմությունների և դրանցում առկա Քրիստոսի խոսքերի իմաստի մեջ:

Մարկոս 3.20–35-ը կլինի չորեքշաբթի և հինգշաբթի օրերի ուսումնասիրության նյութը: Մենք կտեսնենք ավետարանչի կողմից օգտագործված տեխնիկայի օրինակը, որը կոչվում է «սենդվիչ» կամ շերտավոր պատմություններ: Այս պատմողական օրինաչափությունը Մարկոսի ավետարանում հայտնվում է նվազագույնը վեց անգամ: Դրանցից յուրաքանչյուրում ուշադրության կենտրոնում են Հիսուսի բնավորության և որպես Օծյալ Նրա դերի կամ աշակերտության բնույթի որոշ կարևոր կողմեր:

Այս շաբաթ մենք կկարդանք որոշ պատմություններ Հիսուսի մասին և կտեսնենք, թե ինչ կարող ենք սովորել դրանցից: