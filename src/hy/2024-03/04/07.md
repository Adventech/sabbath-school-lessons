---
title:  Հետագա ուսումնասիրության համար
date:  26/07/2024
---

Կարդացե՛ք Էլեն Ուայթի «Քրիստոսի առակները» գրքի 33-61 էջերի «Սերմնացանը գնաց սերմ ցանելու» գլուխը:

«Իսկական սրբությունը անարատությունն է Աստծո ծառայության մեջ: Սա է ճշմրիտ քրիստոնեական կյանքի պայմանը: Քրիստոսը պահանջում է անմնացորդ նվիրում, անբաժան ծառայություն: Նա մեզանից պահանջում է մեր սիրտը, միտքը, հոգին ու ուժը: Կարիք չկա փայփայել ինքն իրեն: Նա ով ապրում է իր համար, քրիստոնյա չէ:

«Սերը պետք է լինի գործողության սկզբունքը: Սերը Աստծո կառավարման հիմնական սկզբունքն է երկնքում և երկրում, և այն պետք է լինի քրիստոնյայի բնավորության հիմքը: Միայն դա կարող է ստիպել նրան համառել ու պահպանել իրեն: Միայն դա կարող է նրան հնարավորություն տալ դիմակայելու փորձություններին ու գայթակղություններին:

«Եվ սերը կհայտնվի զոհաբերության մեջ»: Փրկագնման ծրագիրը դրված էր զոհաբերության մեջ. զոհաբերություն այնքան լայն, խորը և բարձր, որ պարզապես հնարավոր չէ չափել: Քրիստոսն ամեն ինչ տվեց մեզ համար, և նրանք, ովքեր ընդունում են Քրիստոսին, պատրաստ կլինեն զոհաբերել ամեն ինչ իրենց փրկագնողի համար»: Նրա պատվի ու փառքի վերաբերյալ մտքերը վեր կլինեն ամեն ինչից»: Էլեն Գ. Ուայթ, Քրիստոսի առակները, էջ 48, 49:

**Հարցեր քննարկման համար**

``1.	«Սերը պետք է լինի գործողության սկզբունքը: Սերը Աստծո կառավարման հիմնական սկզբունքն է երկնքում և երկրի վրա»: Ինչպե՞ս է խաչը բացահայտում այդ հիասքանչ ճշմարտությունը: Ինչպե՞ս կարող ենք նման սեր արտացոլել մեր կյանքում:``

``2.	Ինչպե՞ս կպատասխանեք այն մարդուն, որ պնդում է, թե Հիսուսը առակները պատմում էր դրսի մարդկանց անտեղյակության մեջ պահելու համար: Ինչո՞ւ պետք է Հիսուսը, Ով մահացավ յուրաքանչյուր մարդու համար (տե՛ս Ա Հովհաննես 2.2), միտումնավոր անգիտության մեջ պահեր այն մարդկանց, հանուն որոնց փրկության մահացավ խաչի վրա:``

``3.	Ճրագը պետք է դնել սեղանի վրա, այլ ոչ թե գրվանի տակ (Մարկ. 4.21): Կիրառեք այս սկզբունքը տեղական համայնքի հետ ձեր եկեղեցու համագործակցության համար: Ինչպե՞ս կարող եք ավելի վեր բարձրացնել լույսը:``

``4.	Դիտարկեք աճող սերմի առակը (Մարկոս 4.26-29): Ի՞նչ դեր ունեն մարդիկ Ավետարանի սերմի աճելու գործում, և ի՞նչ դեր ունի Աստված: Թեև մենք, անկասկած, դեր ունենք, ինչպե՞ս կարող ենք համոզված լինել, որ լիովին կախված ենք Աստծուց: Լիակատար կախվածության գիտակցումը կարո՞ղ է օգնել մեր աճին:``