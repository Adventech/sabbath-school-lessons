---
title:  Ճրագ և գրվան
date:  24/07/2024
---

``Կարդացե՛ք Մարկոս 4.21-23 համարները: Ճրագի առակում ի՞նչն է առանձնահատուկ շեշտադրում Հիսուսը:``

Աշխարհի այս մասում գտնվող տները Հիսուսի օրոք տարբերվում էին չափերով ու կառուցվածքով՝ կախված գտնվելու վայրից և հարստությունից: Տները կառուցվել են հունական տների նմանությամբ՝ բակի շուրջը, բայց բարդության տարբեր աստիճաններով: Կամ էլ Հիսուսը խոսում էր գյուղական փոքրիկ տների մասին: Մեծ թե փոքր տուն, սկզբունքային հարցն այն է, որ Հիսուսի մասին ճշմարտությունը մի օր կբացահայտվի:

Մարկոս 4.21-ում Հիսուսը երկու հարց է տալիս: Դրանցից առաջինին բացասական պատասխան է սպասվում. «Մի՞թե ճրագը բերվում է, որ գրվանի կամ մահճի տակ դրվի»: Երկրորդ հարցին դրական պատասխան է սպասվում. «Չէ՞ որ ճրագակալի վրա պիտի դրվի»: Հիսուսն անհեթեթ, գրեթե հումորային տեսարան է ներկայացնում՝ իր տեսակետն ավելի պարզ արտահայտելու համար: Լամպերը լույս տալու համար են, հակառակ դեպքում կորցնում են իրենց նպատակը: Մարկոս 4.22-ի առակը այսպես է բացատրվում՝ գաղտնիքները դառնում են հասարակության սեփականությունը: Յուրաքանչյուր ոք, որի էլեկտրոնային փոստը կամ համակարգչի գաղտնաբառը կոտրել են, գիտի, որ գաղտնիքները հայտնի են դառնում հանրությանը: Սակայն այն, ինչի մասին Հիսուսը խոսում է, Ավետարանն է:

``Կարդացե՛ք Մարկոս 4.24-25 համարները: Ի՞նչ դաս է մատուցում Հիսուսը գրվանի մասին առակում:``

Աշխարհի շատ երկրներում թարմ արտադրանքը վաճառվում է բաց շուկաներում: Վաճառողները սովորաբար ունենում են կշեռք՝ իրենց վաճառած ապրանքը կշռելու համար: Այս վաճառողների համար սովորական երևույթ է վերջում ապրանքի վրա մի փոքր ավելացնելը, որպեսզի գնորդը զգա, որ իր հանդեպ արդարացի են: Հիսուսը նշում է, թե ինչպես են լավ վաճառողները վերաբերվում հաճախորդներին, որպեսզի ընդգծեն ճշմարտության հանդեպ բաց լինելը: Եթե մարդը բաց է լույսի առաջ և հետևում է նրան, ավելին կստանա: Սակայն, եթե նա մերժում է լույսը, կկորցնի նույնիսկ այն, ինչ ուներ նախկինում:

``Ինչպե՞ս կարող եք ավելի լավ հասկանալ հետևյալ սկզբունքը. ինչ չափով որ չափեք, այն չափով էլ ձեզ կչափվի: Մտածեք այս մասին մարդկանց հետ ունեցած ձեր բոլոր հարաբերություններում:``