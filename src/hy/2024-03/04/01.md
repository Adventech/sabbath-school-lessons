---
title:  Առակներ
date:  20/07/2024
---

### Այս շաբաթվա ուսումնասիրության համար կարդացե՛ք.
Մարկոս 4.1-34, Հակոբոս 1.21, Եսայի 6.1-13, Սաղմոսներ 104.12, Դանիել 4.10-12:

> <p>Հիշելու համարը.<p>
> Եվ նրանց ասաց. «Ուշադի՛ր եղեք, թե ի՛նչ եք լսում. ինչ չափով որ չափեք, նույնով էլ ձեզ համար կչափեն, և ձեզ՝ լսողներիդ, կավելանա: Որովհետև ով ունի, նրան կտրվի, իսկ ով չունի, նրանից կվերցվի նաև այն, ինչ ունի» (Մարկոս 4.24-25):

Այս շաբաթ մենք ուսումնասիրում ենք Մարկոս 4-րդ գլխի առակները:

Մյուս ավետարանների համեմատ Մարկոսի ավետարանում առակներն ավելի քիչ են (Մատթեոս, Մարկոս և Ղուկաս):

Երկար տարիներ գիտնականները վիճել են Հիսուսի առակների իմաստի ու մեկնաբանությունների շուրջ. ինչպե՞ս մեկնաբանել դրանք, ի՞նչ են դրանք նշանակում, ինչո՞ւ Հիսուսն օգտագործեց դրանք, ի՞նչ դասեր էին ցանկանում սովորեցնել, որքանով պետք է բառացիորեն ընկալվեն դրանք, արդյո՞ք ամբողջովին այլաբանություն են, թե ոչ և այլն:

Իհարկե, մենք չենք պատրաստվում այս բոլոր խնդիրները լուծել այս շաբաթվա դասի ընթացքում: Դրա փոխարեն կուսումնասիրենք և Աստծո շնորհով կհասկանանք, թե ինչ էր ասում Հիսուսն այս առակներում:

Մարկոսի ավետարանի 4-րդ գլխում ընդամենը հինգ առակ կա՝ սերմնացանի, ճրագի, աճող սերմի և մանանեխի հատիկի վերաբերյալ: Այս գլխում ավելի մեծ տեղ է հատկացվում սերմնացանի առակին: Սկզբում պատմվում է այս առակը, ապա բացատրվում է պատճառը, որից հետո տրվում է դրա մեկնությունը: Երեք աստիճանից բաղկացած այս սխեման կլինի կիրակի, երկուշաբթի և երեքշաբթի օրերի մեր ուսումնասիրության առանցքը: Այնուհետև չորեքշաբթի և հինգշաբթի օրերին կուսումնասիրենք մյուս առակները :