---
title:  Ներսից դուրս
date:  03/08/2024
---

### Այս շաբաթվա ուսումնասիրության համար կարդացե՛ք.
Մարկոս 7, Եսայի 29.13, Ելք 20.12, Մարկոս 8.11-21

> <p>Հիշելու համարը.<p>
> «Դրսից մարդու մեջ մտնող ոչ մի բան չի կարող նրան պղծել, այլ նրանից դուրս եկող բաներն են, որ պղծում են մարդուն» (Մարկոս 7.15):

Այս շաբաթ մենք կուսումնասիրենք Մարկոս 7-րդ գլուխը և Մարկոս 8–րդ գլխի առաջին կեսը:

Մարկոսի 7–րդ գլխի սկզբում Հիսուսը բանավեճ է հրահրում՝ մերժելով կրոնական ավանդույթները: Բայց նա դա անում է խելամտորեն և համոզիչ կերպով:

Այնուհետև Հիսուսը հարցեր է տալիս, որոնք բացում են իրական հավատքը հասկանալու դուռը:

Դրանից հետո Նա գնում է Տյուրոս և Սիդոն և հանդիպում այն կնոջը, որ դարձել է Ավետարաններում նկարագրվող միակ անձնավորությունը, որ շահեց Հիսուսի հետ վեճը: Նրա հանդիպումն այդ կնոջ հետ անսովոր է. այդտեղ մի քանի գաղտնիքներ կան, որոնք ընկալում է այդ կինը, և հենց այդ հավատքի շնորհիվ է Հիսուսը կատարում նրա խնդրանքը:

Մարկոս 7–րդ գլխում նկարագրված ևս մեկ բուժմամբ բացահայտվում է մի կարևոր ճշմարտություն: Բայց անկախ այն բանից, թե որքան տպավորիչ են այդ հրաշքները, հաճախ միայն բժշկությունը բավարար չէ սրտերը ճշմարտության առաջ բացելու համար: Ի վերջո, ի՞նչ օգուտ էին տալիս հրաշքները կրոնական առաջնորդներին, որ ձգտում էին մերժել Հիսուսին:

Մարկոսի ավետարանի 8–րդ գլխում հացի նշանակությունը մենք դիտարկում ենք որպես վարդապետության և ավանդույթի խորհրդանիշ: Այս պատմությունները դասեր են կրոնական կյանքի իմաստի ու պրակտիկայի վերաբերյալ: