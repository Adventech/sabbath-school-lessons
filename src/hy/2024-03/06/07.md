---
title:  Հետագա ուսումնասիրության համար
date:  09/08/2024
---

Կարդացե՛ք Էլեն Ուայթի «Դարերի Փափագը» գրքի 395-409 էջերի «Ավանդություն», «Պատնեշի փլուզումը» և «Ճշմարիտ նշանը» գլուխները:

«Այսօր էլ, ինչպես անցյալում, որքա՜ն տարածված է այս նենգ ու խաբուսիկ մեղքը մեր Տիրոջ հետևորդների մեջ: Որքա՜ն հաճախ է մեր ծառայությունը Քրիստոսին կամ մեր հաղորդակցությունը միմյանց հետ խեղաթյուրվում ինքնամեծարման գաղտնի ցանկությունից: Որքա՜ն հաճախ ենք պատրաստ շնորհավորանքներ ընդունելու և մարդկանց հավանությանն արժանանալու: Եսասիրությունն ու Աստծո նախանշած ճանապարհից ավելի հեշտ ուղիներ ընտրելու ցանկությունն է, որ դրդում է մեզ աստվածային պատվիրանները փոխարինել մարդկային տեսություններով ու ավանդույթներով: Հենց Իր աշակերտներին են ուղղված Քրիստոսի նախազգուշացման խոսքերը.«Տեսե՛ք և զգո՛ւյշ կացեք փարիսեցիների և սադուկեցիների խմորից»:

Քրիստոսի կրոնն ինքնին անկեղծություն է: Նախանձախնդրությունը հանուն Աստծո փառքի շնորհվում է Սուրբ Հոգու կողմից, և միայն Հոգու բեղմնավոր աշխատանքն է, որ կարող է սերմանել այս շարժառիթը: Միայն Աստծո զորությունը կարող է սրտից վտարել եսասիրությունն ու կեղծավորությունը: Այս փոփոխությունը Նրա աշխատանքի նշանն է: Երբ մեր հավատը վերջ է տալիս եսասիրությանն ու ձևամոլությանը, երբ այն առաջնորդում է մեզ փնտրելու ոչ թե մեր, այլ Աստծո փառքը, մենք կարող ենք իմանալ, որ դա ճշմարիտ հավատ է: «Հա՛յր, փառավորի՛ր քո անունը» (Հովհաննես 12.28). սա էր Քրիստոսի կյանքի նշանաբանը, և եթե մենք հետևենք Նրան, սա կդառնա նաև մեր կյանքի նշանաբանը: Նա պատվիրում է մեզ քայլել այնպես, «ինչպես որ Նա ընթացավ», և «Եվ սրանով գիտենք, որ ճանաչեցինք Նրան, եթե Նրա պատվիրանները պահենք» (Ա Հովհաննես 2.6,3):

**Հարցեր քննարկման համար**

``1.	Ձեր կարծիքով, քրիստոնեական ո՞ր սովորույթներն են օգնում, որ մաքուր պահեք ձեր սիրտը:``

``2.	Ովքե՞ր են ձեր համայնքի «անմաքուր» մարդիկ: Ի՞նչ կարող եք անել, որ նրանց գրավեք նրանց դեպի Ավետարանը:``

``3.	Ամբողջ դասարանով մտածեք, թե ինչ կարող եք անել, որ նպաստեք ձեր հարևանների մեջ Ավետարանը պարզ ձևով տարածելու գործին:``

``4.	Կարդացե՛ք Մարկոս 8.1-10 համարները\` 4000 մարդկանց կերակրելու մասին: Այս հատվածի մեկնաբանության համար ի՞նչ նշանակություն ունի այն փաստը, որ ամբոխը, ամենայն հավանականությամբ, հեթանոս էր: Ինչո՞ւ սա չպետք է որևէ նշանակություն ունենա:``

``5.	Ինչպե՞ս կարող ենք մեզ նախանձախնդիր կերպով պաշտպանել ինքնամեծարման բնածին ցանկությունից, որը կա բոլորիս մեջ\` որպես ընկած էակներ:``