---
title:  Հետագա ուսումնասիրության համար
date:  23/08/2024
---

Կարդացե՛ք Էլեն Ուայթի «Դարերի Փափագը» գրքի 393 և 398 էջերի «Երեխաների օրհնությունը» և «Մեկ բան պակաս է քեզ» գլուխները:

«Հիսուսը շատ էր սիրում երեխաներին: Նա ընդունում էր նրանց մանկական մտերմությունը և պարզ, անկեղծ սերը: Նրանց շուրթերից հնչող գովասանքն ու փառաբանությունն ասես երաժշտություն լինեին Նրա համար, որ զվարթացնում էր Նրա հոգին, երբ ճնշված էր լինում նենգ ու կեղծավոր մարդկանց հետ շփումից: Ուր էլ գնար Փրկիչը, Նրա դեմքի բարությունն ու ջերմ, քնքուշ վերաբերմունքը գրավում էին երեխաների սերն ու վստահությունը» (Էլեն Ուայթ, Դարերի Փափագը, էջ 393):

«Նրանց, ովքեր երիտասարդ իշխանի նման բարձր պաշտոն են զբաղեցնում և մեծ ունեցվածք ունեն, կարող է թվալ, թե չափազանց մեծ զոհողություն է ամեն ինչից հրաժարվելը Քրիստոսին հետևելու համար: Սակայն սա վարքի կանոն է բոլոր նրանց համար, ովքեր կամենում են Նրա աշակերտները դառնալ: Հնազանդությունից պակաս ոչինչ չի կարող ընդունելի լինել: Քրիստոսի ուսմունքի հիմքը անձնուրացությունն է: Այն հաճախ ներկայացվում և պահանջվում է մի ոճով, որը կարող է հրամայական թվալ, սակայն մարդուն փրկելու այլ միջոց չկա, բացի նրանից, որ նա թողնի այն ամենը, ինչ կարող է» (Էլեն Ուայթ, Դարերի Փափագը, էջ 401):

**Հարցեր քննարկման համար**

``1.	Ի՞նչ եղանակներով կարող եք օգնել երեխաներին ու դեռահասներին, որ պահպանեն կապը Քրիստոսի և եկեղեցական համայնքի հետ: Ինչո՞ւ է այդքան կարևոր, որ մենք անենք դա:``

``2.	Երբեմն լսում ենք, թե ինչպես են մարդիկ ասում, որ անտարբեր են դրամների հանդեպ: Դա ճիշտ չէ: Բոլորն էլ մտածում են դրամների մասին, և դրանում վատ բան չկա: Այդ դեպքում ո՞րն է գումարի հետ կապված հիմնախնդիրը, և ինչո՞ւ քրիստոնյա հավատացյալները, ինչպես հարուստներն, այնպես էլ աղքատները, պետք է զգույշ լինեն գումարի հետ իրենց հարաբերություններում:``

``3.	Եթե Հիսուսը ձեզ հարցներ. «Ի՞նչ եք ուզում, որ անեմ ձեզ համար», ի՞նչ կպատասխանեիք:``

``4.	Մանրամասն խորհեք Մարկոս 10.43-45-ում գրված Հիսուսի խոսքերի շուրջ: Ի՞նչ է նշանակում այսպես ապրել: Ինչպե՞ս կարող ենք սովորել ծառայել, ոչ թե սպասել, որ մեզ ծառայեն: Ի՞նչ է սա նշանակում մարդկանց հետ մեր հարաբերություններում:``