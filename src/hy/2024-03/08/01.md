---
title:  Ոսուցում աշակերտներին. ՄԱՍ 2
date:  17/08/2024
---

### Այս շաբաթվա ուսումնասիրության համար կարդացե՛ք.
Մարկոս 10, Ծննդոց 1.27, Ծննդոց 2.24, Գաղատացիներին 4.1,2, Հռոմեացիներին 6.11, Եսայի 11.1-16:

> <p>Հիշելու համարը.<p>
> «Որովհետև Մարդու Որդին նույնպես չեկավ, որ իրեն ծառայեն, այլ որ ինքը ծառայի ու շատերի համար իր կյանքը որպես փրկագին տա» (Մարկոս 10.45):

Այս շաբաթը նվիրված է Մարկոսի ավետարանի 10-րդ գլխին, որով եզրափակվում է այն առանձնահատուկ բաժինը, որտեղ Հիսուսն ուսուցանում է աշակերտներին\` նախապատրաստվելով Իր խաչելությանը: Այս գլխի զգալի մասը նվիրված է հենց աշակերտներին, իսկ մնացածը՝ աշակերտությանը վերաբերող կարևոր հարցերին, որոնք սակայն ուսուցանվում են ուրիշների ընկալումների միջոցով, ովքեր ընկերակցում էին Հիսուսին: Փարիսեցիները գալիս են և Նրա հետ վիճում ամուսնալուծության թեմայով: Ծնողները բերում են իրենց երեխաներին, որ Հիսուսն օրհնի նրանց: Հարուստը հավիտենական կյանք է խնդրում, իսկ կույրը՝ տեսողություն:

Մարկոսի ավետարանի այս գլուխը կարևոր ուսուցումներ է պարունակում այն մասին, թե ինչ է նշանակում հետևել Հիսուսին, հատկապես երբ այն վերաբերում է կյանքին այստեղ և հիմա. ամուսնություն, երեխաներ, հարստության հանդեպ վերաբերմունք և Նրան հետևելու վարձքն ու գինը: Այս բոլորն ավարտվում է երկրորդ կույր մարդու բժշկությամբ, (Մարկոս 10.46-52, համեմատե՛ք Մարկոս 8.22-26-ի հետ), որը նաև ավարտ է ծառայում այս հատվածին (Մարկոս 8.22-10.52) և հրաշալի օրինակ այն բանի, թե ինչ արժե և ինչ արդյունքներ կունենա Հիսուսին հետևելը:

Այս բոլոր դասերը միասին Հիսուսի հետևորդներին պատրաստում են աշակերտության հետ կապված դժվարություններին, անկախ այն բանից 2000 տարի առաջվա աշակերտներն են, թե 21-րդ դարի աշակերտները: