---
title:  Ոսուցում աշակերտներին. ՄԱՍ 1
date:  10/08/2024
---

### Այս շաբաթվա ուսումնասիրության համար կարդացե՛ք.
Մարկոս 8.22-38, Մատթեոս 20.29-34, Հովհաննես 12.25, Մարկոս 9.1-50, Մաղաքիա 4.5-6, Ղուկաս 9.30-31:

> <p>Հիշելու համարը.<p>
> «Ապա Հիսուսը ժողովրդին աշակերտների հետ միասին իր մոտ կանչեց ու նրանց ասաց. «Ով ուզում է իմ հետևից գալ, թող իր անձն ուրանա, իր խաչը վերցնի ու իմ հետևից գա» (Մարկոս 8.34):

Մարկոսի ավետարանի առաջին կեսը ուշադրությունը կենտրոնացնում է այն բանին, թե ով է Հիսուսը: Նրա հզոր ուսմունքն ու հրաշքները մեկ ուղղություն են մատնանշում՝ Նա Օծյալն է: Պատմության այս վճռորոշ կետում Հիսուսն աշակերտներին այսպիսի հարց կտա՝ Ո՞վ է Ինքը նրանց կարծիքով:

Պետրոսը հստակ պատասխան կտա այդ հարցին, և Հիսուսն անմիջապես կսկսի բացատրել, թե դեպի ուր են ուղղված Իր քայլերը որպես Օծյալ, որը, ինչպես մենք գիտենք, խաչն է:

Մարկոս 8–րդ գլխի վերջին մասից մինչև Մարկոս 10–րդ գլխի վերջը Հիսուսն աշակերտներին կուսուցանի Իր ճանապարհորդության մասին: Այս գլուխներում Նա կանխատեսումներ կանի խաչի վերաբերյալ: Դրանց կհետևեն աշակերտության վերաբերյալ հատուկ հրահանգները: Այս հզոր դասերը արդիական են նաև այսօր:

Երկրորդ Ավետարանի այս հատվածը նշանավորվում է երկու տարբեր կույրերի բժշկությամբ, մեկը՝ Մարկոս 8–րդ գլխի մեջտեղում, մյուսը՝ Մարկոս 10–րդ գլխի վերջում: Այս հրաշքները հստակ ցույց են տալիս, թե ինչպես է աշակերտությունը ներառում հոգևոր ըմբռնումն այն բանի, թե ով է Հիսուսը, և ուր է գնում Նա: Ինչպես 2000 տարի առաջ Նրա ուսմունքը մարտահրավեր նետեց տասներկու աշակերտներին, այսօր էլ այն շարունակում է աշակերտներին բախման տանել աշխարհի հետ\` մեծ գին պահանջելով, ինչպես նաև ցույց տալով Նրան հետևելու օգուտները: