---
title:  Հետագա ուսումնասիրության համար
date:  16/08/2024
---

Կարդացե՛ք Էլեն Ուայթի «Դարերի Փափագը» գրքի 325-340 էջերի «Ծառայություն» և «Ո՞վ է ամենամեծը» գլուխները

«Փառքին նախորդում է խոնարհությունը: Մարդկանց մեջ բարձր դիրք գրավելու համար երկինքն այնպիսի աշխատավոր է ընտրում, որը Հովհաննես Մկրտչի նման խոնարհվում է Աստծո առջև: Աստծո համար ամենից լավ աշխատում է այն աշակերտը, ով ամենից շատ է նմանվում երեխայի: Երկնային գործակալները կարող են համագործակցել նրա հետ, ով ձգտում է ոչ թե մեծարել իրեն, այլ փրկել մարդկանց» (Էլեն Ուայթ, Դարերի Փափագը, էջ 334):

«Այն ամենով, ինչը մեզ առավելություն է տալիս մյուսների նկատմամբ՝ լինի դա դաստիարակություն, թե նրբաճաշակություն, բնավորության ազնվություն, քրիստոնեական կրթություն, թե կրոնական փորձառություն, մենք պարտական ենք բոլոր տկարներին, և մեր հնարավորությունների սահմանում պետք է ծառայենք նրանց: Եթե մենք ուժեղ ենք, պետք է ձեռք մեկնենք թույլերին: Փառքի հրեշտակները, որ միշտ տեսնում են երկնային Հոր երեսը, ուրախ են այս փոքրերից մեկին ծառայելու յուրաքանչյուր հնարավորության համար: Դողդոջուն հոգիները, որ բնավորության դատապարտելի շատ գծեր ունեն, նրանց հոգատարության առարկան են: Հրեշտակները միշտ այնտեղ են, որտեղ նրանց կարիքն ամենից շատ է զգացվում, նրանց հետ, ովքեր դժվար պայքարի մեջ են իրենց ես-ի դեմ, և ովքեր աշխատում են ամենաանբարենպաստ պայմաններում: Քրիստոսի ճշմարիտ հետևորդները կհամագործակցեն այս ծառայության մեջ»: էջ 337

**Հարցեր քննարկման համար**

``1.	Մեկ անգամ ևս կարդացեք Մարկոս 8.27-29 հատվածները: Որքա՞ն հաճախ եք ուրիշներին խոստովանում ձեր հավատքը Հիսուսի հանդեպ՝ որպես Քրիստոս:``

``2.	Ինչպե՞ս կարող ենք խելամտորեն ընկերություն հաստատել Քրիստոսի հետ «լեռան գագաթին» և ծառայել մարդկանց «հարթավայրում»:``

``3.	Դասարանում քննարկեք չորեքշաբթի օրվա ուսումնասիրության վերջում տրված՝ մեծության վերաբերյալ հարցի պատասխանը: Ըստ ձեզ\` ո՞րն է մեծության վերաբերյալ աշխարհի և Աստծո ընկալման տարբերությունը: Ո՞ր մարդիկ են մեծ համարվում աշխարհի կողմից, բայց թերևս ոչ՝ Աստծո կողմից: Եվ հակառակը, ո՞ւմ կարող է Աստված մեծ համարել, մինչ աշխարհն անտեսում կամ նույնիսկ արհամարհում է նրան: Ի՞նչ է ասում այս տարբերությունն այն մասին, թե իրականում որքան աղավաղված ու այլանդակված են աշխարհի իդեալները:``

``4.	Ինչպե՞ս կարող ենք սովորել այնքան լուրջ վերաբերվել մեղքին, որ, ինչպես Հիսուսն է ասել, գերադասենք խեղված լինենլ, քան մեղք գործել:``