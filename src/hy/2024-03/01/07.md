---
title:  Հետագա ուսումնասիրության համար
date:  05/07/2024
---

Կարդացեք Էլեն Ուայթի «Անապատում կանչողի ձայնը»՝ «Դարերի փափագը» գրքից, էջ 97-108 և «Ավետարանի ազդարարները»՝ «Գործք Առաքելոց» գրքից, էջ 166-176:

<table id="table002" class="Tablet"><colgroup><col> <col> <col></colgroup><tbody><tr class="Tablet"><td class="Tablet CellOverride-7"><p class="Tablet-deateled" lang="en-US" xml:lang="en-US">Մարկոս 1</p></td><td class="Tablet CellOverride-8"><p class="Tablet-deateled" lang="en-US" xml:lang="en-US">Դասակարգում</p></td><td class="Tablet CellOverride-2"><p class="Tablet-deateled" lang="en-US" xml:lang="en-US">Հայտնություն 14</p></td></tr><tr class="Tablet"><td class="Tablet CellOverride-9"><p class="Tablet-text-seample" lang="en-US" xml:lang="en-US">Կատարված ժամանակը (Դանիել 9)</p></td><td class="Tablet CellOverride-10"><p class="Tablet-text-seample" lang="en-US" xml:lang="en-US">Ժամանակի մարգարեություն</p></td><td class="Tablet CellOverride-4"><p class="Tablet-text-seample" lang="en-US" xml:lang="en-US">Դատաստանի ժամ (Դանիել 7, 8)</p></td></tr><tr class="Tablet"><td class="Tablet CellOverride-9"><p class="Tablet-text-seample" lang="en-US" xml:lang="en-US">Արքայությունը մոտ է</p></td><td class="Tablet CellOverride-10"><p class="Tablet-text-seample" lang="en-US" xml:lang="en-US">Ուխտի խոստում</p></td><td class="Tablet CellOverride-4"><p class="Tablet-text-seample" lang="en-US" xml:lang="en-US">Հավիտենական Ավետարան</p></td></tr><tr class="Tablet"><td class="Tablet CellOverride-11"><p class="Tablet-text-seample" lang="en-US" xml:lang="en-US">Ապաշխարեք, հավատացեք</p></td><td class="Tablet CellOverride-12"><p class="Tablet-text-seample" lang="en-US" xml:lang="en-US">Աշակերտության կոչ</p></td><td class="Tablet CellOverride-6"><p class="Tablet-text-seample" lang="en-US" xml:lang="en-US">Վախեցեք, փառաբանեք, երկրպագեք Աստծուն:</p></td></tr></tbody></table>

Ուշագրավ է, որ Հայտնություն 14.6, 7-ը՝ առաջին հրեշտակի լուրը, զուգահեռ է Հիսուսի ավետարանական պատգամին Մարկոս 1.15-ում:

Առաջին հրեշտակը հավիտենական Ավետարանը հայտնում է աշխարհին վերջին օրերին՝ նախապատրաստելով Քրիստոսի երկրորդ գալուստին: Ինչպես Հիսուսի պատգամը, հրեշտակի վերջին ժամանակի Ավետարանը բաղկացած է նույն երեք տարրերից, որոնք պատկերված են աղյուսակում.

Առաջին հրեշտակի լուրն ազդարարում է դատաստանի սկիզբը գալուստից առաջ, որը կանխասվել է Դանիել 8.14-ի 2300 օրերի մարգարեության մեջ և որը սկսվել է 1844 թվականին: Դատաստանը Աստծո արքայությունը կբերի Նրա հալածված ժողովրդին (Դանիել 7.22 ): Աստծուց վախենալու, փառաբանելու և երկրպագելու՝ առաջին հրեշտակի կոչը աշակերտության կոչն է, որը տրվել է աշխարհին վերջին օրերին, մինչ Հայտնություն 13 գլխի գազանները ներկայացնում են կեղծ աստծուն, որից պետք է վախենան, փառավորեն ու երկրպագեն «երկրի վրա բնակվողները»:

Ինչպես Հիսուսի ուղերձը Մարկոս 1-ում սերտորեն կապված է ավետարանի հռչակման սկզբում Դանիելի մարգարեությունների հետ, այնպես էլ առաջին հրեշտակի լուրը կապված է Դանիելի հետ՝ երկրային պատմության ավարտին:

**Հարցեր քննարկման համար**

``1.	Համեմատեք և հակադրեք Հովհաննես Մկրտչին և Հիսուսին Մարկոս 1.1–13 համարներում: Ի՞նչ առանձնահատուկ դասեր քաղեցիք այն բանից, թե ինչպես են նրանք ներկայացված:``

``2.	Ճի՛շտ հասկացեք մկրտության իմաստը: Կարդացե՛ք Հռոմեացիներին 6.1–4 և Հովհաննես 3.1–8 համարները և դրանք համեմատեք Մարկոս 1.9–13 համարներում գրառված Հիսուսի մկրտության հետ: Ի՞նչ զուգահեռներ ու հակադրություններ եք տեսնում: Ինչպե՞ս է դա ձեզ օգնում ավելի հստակ հասկանալու մկրտության իմաստը:``

``3.	Համեմատեք և հակադրեք Հիսուսի Ավետարանը Մարկոս 1.14, 15–ում և առաջին հրեշտակի ուղերձը Հայտնություն 14.6, 7 հատվածներում: Ինչպե՞ս է այս ուղերձները հասկանալն օգնում ավելի լավ տեսնելու, թե որն է ձեր այսօրվա առաքելությունը:``