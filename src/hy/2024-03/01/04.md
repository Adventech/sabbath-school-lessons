---
title:  Պատգամաբերը
date:  02/07/2024
---

``Կարդացեք Մարկոս 1.1–8 համարները: Ովքե՞ր են այս հատվածների կերպարները, և ի՞նչ են ասում և անում նրանք:``

_______________________________________________________________________

Այս համարներում մենք տեսնում ենք երեք հիմնական գործող անձ՝ Հիսուս Քրիստոսը, որ հիշատակվում է Մարկոս 1:1-ում, Հայր Աստված (ակնարկվում է Մարկոս 1:2-ի խոսքերում) և Հովհաննես Մկրտիչը՝ բանբերն ու քարոզիչը, որ այս հատվածի վերջին մասի գլխավոր գործող անձն է:

Մարկոս 1.2, 3-ում մեջբերումներ կան Հին Կտակարանից, որոնք Մարկոսն օգտագործում է\` նկարագրելու, թե ինչ է լինելու պատմության մեջ: Այն, ինչ մեջբերում է Մարկոսը, երեք հատվածների արտահայտությունների խառնուրդ է\` Ելք 23:20, Եսայի 40:3, Մաղաքիա 3:1:

``Կարդացեք Ելք 23.20, Եսայի 40.3, Մաղաքիա 3.1: Ի՞նչ ընդհանուր բան ունեն այս երեք հատվածները:``

Ելք 23:20-ը խոսում է հրեշտակի մասին, որին Աստված ուղարկելու է Իսրայելի «առաջ»՝ նրանց Քանան առաջնորդելու համար: Եսայի 40.3-ում խոսվում է այն մասին, որ Աստված կհայտնվի անապատում՝ իր առջև «հարթված ուղով»: Մաղաքիա 3.1-ում խոսվում է մի պատգամաբերի մասին, որը գնում է՝ ճանապարհ պատրաստելու Տիրոջ «առջևից»: Այս երեք հատվածներն էլ խոսում են ճանապարհորդության մասին:	Եսայի մարգարեի տեքստը մեծապես կապված է Հովհաննես Մկրտչի ծառայության հետ և կենտրոնանում է նաև «Տիրոջ ճանապարհի» վրա: Մարկոսի Ավետարանում Տեր Հիսուսը ճանապարհորդության ընթացքի մեջ է: Պատմության արագ ընթացքը ուժեղացնում է այս ճանապարհորդության կարևորության գիտակցումը, մի ճանապարհորդություն, որը կտանի դեպի խաչը և դեպի Նրա զոհաբերական մահը:

Բայց դեռևս շատ իրադարձություններ տեղի կունենան, մինչև Նա հասնի խաչին: Ճանապարհորդությունը դեռ նոր է սկսվում, և Մարկոսը մեզ ամեն ինչ կպատմի այդ մասին:

Հին Կտակարանից Մարկոս 1:2, 3-ի մեջբերմանը համապատասխան՝ Հովհաննես Մկրտիչը կոչ է անում ապաշխարել, հրաժարվել մեղքից և շրջվել դեպի Աստված (Մարկոս 1:4): Հագնված Եղիա մարգարենի նման (հմմտ. Բ Թագավորների 1.8-ի հետ)\` նա Մարկոս 1.7, 8-ում խոսում է Նրա մասին, Ով կգա իր հետևից, և Ով իրենից զորավոր է: Հովհաննեսի հայտարարությունը, որ ինքն արժանի չէ Նրա «կոշիկների կապերն արձակելու», ցույց է տալիս, թե ինչ բարձր կարծիք ունի նա Հիսուսի մասին: