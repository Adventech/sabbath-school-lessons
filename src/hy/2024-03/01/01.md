---
title:  Ավետարանի սկիզբը
date:  29/06/2024
---

### Այս շաբաթվա ուսումնասիրության համար կարդացե՛ք.
Գործք Առաքելոց 13.1-5, 13, Գործք Առաքելոց 15.36-39, Մարկոս 1.1-15, Եսայի 40.3, Դանիել 9.24-27:

> <p>Հիշելու համարը.<p>
> «Հովհաննեսի մատնվելուց հետո Հիսուսը եկավ Գալիլեա.քարոզում էր Աստծու թագավորության Ավետարանն ու ասում.«Լրացել է ժամանակը, և մոտեցել է Աստծու թագավորությունը.ապաշխարե՛ք ու հավատացե՛ք Ավետարանին» (Մարկոս 1.14-15):

Ո՞վ է գրել Մարկոսի ավետարանը, և ինչո՞ւ է այն գրվել:

Ոչ մի Ավետարան չի նշում հեղինակի անունը: Հեղինակի մասին, թերևս, միակ անուղղակի ակնարկը Հովհաննեսի ավետարանում է(Հովհաննես 21.20, 24): Այնուամենայնիվ, վաղ ժամանակներից կանոնական Ավետարաններից յուրաքանչյուրը կապված է կամ առաքյալի (Մատթեոս, Հովհաննես) կամ առաքյալի ուղեկցի հետ: Օրինակ՝ Ղուկասի ավետարանը կապված է Պողոսի հետ (Կողոսացիներին 4.14, Բ Տիմոթեոսին. 4.11, Փիլիմոնին 1.24): Մարկոսի ավետարանը կապված է Պետրոսի հետ (Ա Պետրոս 5.13):

Թեև Մարկոսի ավետարանի հեղինակը երբեք իր անունը չի նշում տեքստում, վաղ եկեղեցական ավանդույթը ցույց է տալիս, որ Մարկոսի ավետարանի հեղինակը Հովհաննես Մարկոսն էր, որ որոշ ժամանակ Պողոսի ու Բառնաբասի ճանապարհորդության ուղեկիցն է եղել (Գործք Առաքելոց 13.2, 5), իսկ ավելի ուշ՝ ընկերակիցը: Պետրոս (Ա Պետրոս 5:13):

Այս շաբաթվա առաջին քայլը կլինի Մարկոսի հետ ծանոթանալը, ինչպես պատմվում է Սուրբ Գրքում, տեսնել նրա վաղ անհաջողությունները և վերջնական վերականգնումը: Այնուհետև կանդրադառնանք Մարկոսի ավետարանի առաջին հատվածին, անհամբեր կսպասենք, թե ինչպես է զարգանում պատմությունը, ապա հետ նայելով կտեսնենք, թե ինչու է ձախողված, իսկ հետո վերականգնված ավետարանիչը գրել նման տեքստ: