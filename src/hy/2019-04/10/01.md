---
title:  Երկրպագելով Տիրոջը
date:  30/11/2019
---

### Այս շաբաթվա ուսումնասիրության համար կարդացե՛ք.
Նեեմիա 12.27–47, Ա Մնացորդաց 25.6–8, Ա Հովհաննես 1.7–9, Հովհաննես 1.29, 36, Ա Կորնթացիս 5.7, Եբրայեցիս 9.1–11։

> <p>Հիշելու համարը.<p>
> «Եվ փոփոխակի երգում էին Տիրոջն օրհնելով և գովելով, թե բարի է, թե Նրա ողորմությունը հավիտյան է Իսրայելի վրա» (Եզրաս 3.11)։

Այս շաբաթվա հիշելու համարը մեզ տեղեկություն է տալիս հրեական երկրպագության արարողակարգերի մասին, և թե ինչպես էր Աստծո նկատմամբ նրանց երախտագիտությունը հորդում Նրա փառաբանությամբ։ ՔԱ 515թ. նրանք տոնեցին նոր տաճարի նավակատիքը (Եզրաս 6.15–18), հետո, մոտ 60 տարի անց տոնեցին Երուսաղեմի վերակառուցված պարսպի նավակատիքը (Նեեմիա 6.15–7.3, 12.27՝ մինչև վերջ)։

Նեեմիայի մարգարեության 11-րդ և 12-րդ գլուխներում ներկայացված սերնդաբանության ցուցակներից հետո հեղինակը տեղափոխվում է այն ժամանակաշրջան, երբ նրանք տոնում են քաղաքի պարսպի նավակատիքը։ Այս ազգի համար հատուկ էր Աստծուն բաներ նվիրաբերելը՝ տաճարը, քաղաքի պարիսպը, նույնիսկ տներ և հասարակական շինություններ։ Նավակատիքը մանրամասնորեն նախապատրաստվում էր և ուղեկցվում երգերով, երաժշտությամբ, տոնախմբությամբ, զոհաբերություններով, ուրախությամբ, զվարճությամբ և մարդկանց մաքրագործմամբ։ Դավիթը հիմնեց նավակատիքի ընթացքում զոհաբերությունների սովորույթը, և հետագայում նրա օրինակին հետևեցին Իսրայելի առաջնորդները՝ սկսած Սողոմոնից, ով տապանակը տաճար բերեց (Գ Թագավորաց 8.5)։

Այս շաբաթ կուսումնասիրենք, թե ինչպես էին երկրպագում Տիրոջն այդ ժամանակ, և կտեսնենք բաներ, որոնք մենք, որ երկրպագում ենք նույն Տիրոջը, կարող ենք կիրառել մեր կյանքում։