---
title:  Զոհաբերությունները որպես երկրպագության մաս
date:  04/12/2019
---

`Կարդացե՛ք Նեեմիա 12.43 համարը։ Ի՞նչն էր հատուկ «մեծամեծ զոհեր» մատուցելու մեջ որպես իրենց երկրպագության տոնակատարության մաս։`

Զոհաբերությունը երկրպագության ամենակարևոր մասն էր տաճարի ժամանակներում։ Կիրառվում էին մի քանի տարբեր զոհաբերություններ կա՛մ ներման խոստման, կա՛մ Աստծո հետ ունեցած բարեկամության և Նրա հանդեպ երախտագիտության ուրախություն արտահայտելու համար։ Զոհաբերությունները տրամադրում էին երկրպագության նյութը, քանի որ երկրպագողներին հիշեցնում էին Աստծո ճշմարտության մասին, և թե Ով է Աստված, նաև մատնանշում էին Խոստացված Սերմին՝ Մեսիային, Ով պետք է զոհաբերեր Իր կյանքն իրենց համար, որովհետև Նա Աստծո Գառն է։

`Կարդացե՛ք Հովհաննես 1.29, 36, Ա Կորնթացիս 5.7 և Հայտնություն 5.6, 12, 13 համարները։ Ի՞նչ են դրանք մեզ սովորեցնում այն մասին, թե ում էին մատնանշում այդ զոհերը։ Եթե հին Իսրայելի ժողովուրդը կարող էր ուրախանալ կենդանու մահով, մահ, միայն որը կարող էր այդքան ճշմարտություն բացահայտել, ապա նրանցից որքա՞ն ավելի շատ պատճառ մե՛նք ունենք ուրախանալու համար։`

Նկատե՛ք նաև, թե քանի անգամ է ուրախության և ուրախանալու գաղափարը հանդիպում միայն Նեեմիա 12.43 համարում։ Սա նշանակում է, որ ակնածանքի և միգուցե աստվածավախության հետ մեկտեղ, որը մարդիկ զգում էին իրենց երկրպագության ծառայության ժամանակ (ի վերջո, իրենց մեղքերի համար կենդանի սպանելը հանդիսավոր արարողություն էր), նրանք պետք է նաև ուրախանային։ Երբ մենք մոտենում ենք Աստծուն, պետք է դա անենք երկյուղով, ակնածանքով, ինչպես նաև ուրախությամբ։ Սաղմոս 95-ը ցույց է տալիս, որ պաշտամունքի ճշմարիտ արարողակարգը ներառում է երգեցողություն, ուրախ գոչյուններ և երաժշտությամբ Աստծուն պատվելը (Սաղմոս 95.1), ինչպես նաև Տիրոջ առաջ խոնարհվելն ու ծնկի գալը (Սաղմոս 95.6)։ Ուրախության և ակնածանքի միջև հավասարակշռության ձեռքբերման ջանքերը շատ կարևոր են մեր Արարչին պաշտելու, փառաբանելու և երկրպագելու համար։

`Երբ մտածում ենք, որ ամեն ինչի Արարիչը (տե՛ս Հովհաննես 1.1–3) կախվեց խաչից՝ մեռնելու Իր արարչագործության մեղքերի համար, ի՞նչ հույզեր ենք առաջին հերթին վերապրում։ Ի՞նչ դեր կարող է և պետք է ուրախությունը խաղա Խաչի՝ մեր փորձառության մեջ։`