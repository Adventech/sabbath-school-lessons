---
title:  Առաջնորդների ազդեցությունը
date:  22/12/2019
---

Ողջ Աստվածաշնչում մենք կարող ենք գտնել և՛ լավ, և՛ վատ առաջնորդության օրինակներ, երբեմն նույնիսկ՝ այդ երկուսի խառնուրդը։ Վատ առաջնորդները ժամանակ առ ժամանակ լավ գործեր են արել, ինչպես և լավ առաջնորդները երբեմն-երբեմն սայթաքել են։ Ի վերջո բոլոր առաջնորդներն էլ մարդ արարածներ են և որպես այդպիսին՝ ունակ են և՛ բարին, և՛ չարը, և՛ ճիշտը, և՛ սխալը գործելուն։ Ո՞վ իր կյանքում այս իրականությունը չի վերապրել։

Սակայն խնդիրն այն է, որ երբ դուք առաջնորդ եք, մեծագույն ազդեցություն եք տարածում՝ կա՛մ վատ, կա՛մ լավ։ Շատ վատ է, երբ բացասական ազդեցություն եք թողնում ձեր սեփական տանը, աշխատավայրում կամ այնտեղ, ուր ներկա եք լինում։ Սակայն երբ դուք առաջնորդի դիրքում եք, լինի՝ հոգևոր, քաղաքական, թե երկուսը միասին, այդ ազդեցությունը բազմապատկվում է։ Այդ դեպքում որքա՜ն կարևոր է, որ ձեր յուրաքանչյուր, հատկապես առաջնորդի դերում, արտացոլեք Սուրբ Գրքի սկզբունքները։

**Կարդացե՛ք հետևյալ համարները։ Առաջնորդության ինչպիսի՞ օրինակ ենք գտնում դրանցում։ Եթե լավ, ապա բացատրե՛ք և հիմնավորե՛ք, թե ինչու էին լավ։ Նույն կերպ բացատրե՛ք վատ առաջնորդության օրինակները։**

`Ռոբովամ (Գ Թագավորաց 12.1–16)`

`Պետրոս (Գործք առաքելոց 15.7–11 )`

`Հովսիա (Դ Թագավորաց 23.1–10)`

`Դեբորա (Դատավորաց 4.1–16)`

`Աքաաբ (Գ Թագավորաց 211–16)`

`Թեև շատ քիչ տեղեկություն է մեզ հասել, սակայն ի՞նչ դասեր կարող ենք քաղել այս պատմություններից այն մասին, թե ինչ է լավ և վատ առաջնորդությունը, և թե ինչպես կարող ենք կիրառել մեր սովորածը մեր կյանքում՝ լինենք մենք լավ, թե վատ առաջնորդի դերում։`