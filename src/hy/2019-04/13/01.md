---
title:  Առաջնորդներն Իսրայելում
date:  21/12/2019
---

### Այս շաբաթվա ուսումնասիրության համար կարդացե՛ք.
Գ Թագավորաց 12.1–16, Գործք առաքելոց 15.7–11, Հովհաննես 11.46–53, Նեեմիա 4.7–23, Եզրաս 8.21–23, 31, 32։

> <p>Հիշելու համարը.<p>
> «Եվ բոլոր ժողովուրդը գնաց ուտելու, խմելու և բաժիններ ուղարկելու և մեծ ուրախություն անելու, որովհետև հասկանում էին այն խոսքերը, որ նրանց իմացնում էին» (Նեեմիա 8.12)։

Ե՛վ Եզրասը, և՛ Նեեմիան մեծ առաջնորդների օրինակներ են, ովքեր պատրաստակամ էին Տիրոջ առաջադրանքներն իրականացնել և նվիրված էին Աստծուն, Ով նրանց կանչել էր դա անելու։ Աստծո նկատմամբ սերը ոգեշնչում էր նրանց հավատարիմ ծառաներ լինել։ Իրականում, նրանց հավատարմությունը եղել է մեր ուսումնասիրության առանցքային մասը։

Այս շաբաթ մենք կուսումնասիրենք Աստվածաշնչում բերված առաջնորդության օրինակներ, ներառյալ Եզրասի և Նեեմիայի օրինակը։ Այս դասերը միանշանակ լիարժեք և սպառիչ ուսումնասիրություններ չեն պարունակում, քանի որ քննարկման շատ ավելի բան կա։ Այնուամենայնիվ, ընտրված դասերն անկյունաքարային են յուրաքանչյուր առաջնորդի համար։ Դուք կարող եք ձեզ առաջնորդ չհամարել ձեր կյանքի այս որոշակի շրջանում, բայց մենք բոլորս ազդեցություն ունենք որոշ մարդկանց վրա, ուստի դասերը վերաբերում են բոլորիս։

Այս առաջնորդների պատմության մեջ կարևոր դեր ունի Աստծո Խոսքը։ Խոսքը վերափոխեց նրանց մտածելակերպն ու կյանքը, և արդյունքում կյանքի կոչվեց վերածննդի և բարենորոգության մի ամբողջ ծրագիր։ Նրանք ամբողջովին կախված էին Աստծո Խոսքից և դրանում պարունակվող Նրա ցուցումներից։ Նույն կերպ, անկախ նրանից, թե ով ենք մենք և ինչ դեր ունենք, պարտավոր ենք յոթերորդ օրվա ադվենտիստ քրիստոնյայի մեր կյանքի կենտրոնում պահել Աստծո Խոսքը։