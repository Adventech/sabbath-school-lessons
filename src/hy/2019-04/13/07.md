---
title:  Հետագա ուսումնասիրության համար
date:  27/12/2019
---

Կարդացե՛ք Էլեն Ուայթի Քայլեր դեպի Քրիստոս գրքի 116-132 էջերի «Աղոթքի առավելությունը» գլուխը։

«Հայրենիք վերադարձած աքսորյալների կողմից Զորաբաբելի, Եզրասի և Նեմիայի ղեկավարությամբ ընթացող վերականգնման և բարեփոխման գործը պատկերում է հոգևոր վերականգնման աշխատանք, որ պետք է իրականացվի այս աշխարհի պատմության վերջին օրերին։ Իսրայելի մնացորդ ժողովուրդը թույլ ու տկար մարդիկ էին՝ ենթակա իրենց թշնամիների ոչնչացմանը, սակայն նրանց միջոցով Աստված ծրագրել էր երկրի վրա պահպանել Իր և Իր օրենքի մասին գիտությունը։ Նրանք ճշմարիտ երկրպագության պաշտպաններն էին, սուրբ մարգարեների պահապանները։ Տարբեր էին նրանց փորձառությունները Երուսաղեմի տաճարը և պարիսպը վերակառուցելիս, հզոր` այն ընդդիմությունը, որին ստիպված էին հակազդել։ Ծանր էր այն բեռը, որ կրում էին այս գործի ղեկավարները, սակայն այս մարդիկ առաջ էին գնում հոգու խոնարհությամբ, Աստծո հանդեպ ամուր ու անվարան վստահությամբ՝ հավատալով, որ Նա Իր գործը հաղթական ավարտի կհասցնի։ Ինչպես Եզեկիա թագավորը, Նեեմիան «Տիրոջը հարեց, Նրա հետևից չհեռացավ և պահեց Նրա պատվերները, ...Եվ Տերը նրա հետ էր»։ Դ Թագավորաց 18.6, 7»։ Էլեն Ուայթ, Մարգարեներ և թագավորներ, էջ 677։

**Հարցեր քննարկման համար**

`Ինչո՞ւ մենք պետք է ըստ հնարավորին մեր առաջնորդներին աջակցելու համար Աստծո առաջ անենք այն ամենը, ինչ կարող ենք։`

`Ինչո՞ւ է առաջնորդի՝ ծառա լինելու տարբերակն այդքան բարդ, խստապահանջ և միևնույն ժամանակ առատորեն վարձատրվող։ Ինչո՞ւ է քրիստոնյա առաջնորդի համար այդքան կարևոր լինել նաև ծառա։`

`Գրքի սկզբում, վերջում, ինչպես նաև մեջտեղում Նեեմիան աղոթում էր։ Ե՛վ Եզրասը, և՛ Նեեմիան աղոթքի մարդիկ էին։ Ուշադիր հաշվե՛ք, թե քանի անգամ են «աղոթք» և «աղոթեց» բառերը նշված Եզրաս և Նեեմիա գրքերում։ Այս առաջնորդները մշտապես աղոթում էին։ Ի՞նչ պետք է դա մեզ ասի մեր սեփական աղոթքի կյանքի մասին։`

`«Եվ Տիրոջը հարեց, Նրա հետևից չհեռացավ և պահեց Նրա պատվերները, որ պատվիրել էր Տերը Մովսեսին» (Դ Թագավորաց 18.6)։ Ինչպե՞ս է մարդ «հարում Տիրոջը»։ Ի՞նչ է դա նշանակում։ Ինչպե՞ս է Տիրոջը հարելն առնչվում Նրա պատվիրանները պահելու հետ։`