---
title:  Խախտելով օրենքի հոգին
date:  26/10/2019
---

### Այս շաբաթվա ուսումնասիրության համար կարդացե՛ք.
Նեեմիա 5.1–5, Ելից 21.2–7, Միքիա 6.8, Նեեմիա 5.7–12, Երկրորդ Օրինաց 23.21–23, Նեեմիա 5.14–19։

> <p>Հիշելու համարը.<p>
> «Խնդրում եմ, այսօր նրանց արտերն իրենց հետ դարձրեք, նրանց այգիները, ձիթենիներն ու տները, և հարյուրից մեկը նրանցից ձեզ հասնելի արծաթը, ցորենը, գինին և յուղն էլ» (Նեեմիա 5.11)։

Մինչև այսօր մարդիկ պայքարում են հարստության, աղքատության խնդրի և այն անջրպետի դեմ, որը բաժանում է հարուստներին և աղքատներին, ինչպես նաև այն հարցի շուրջ, թե ինչ կարելի է անել դրա դեմ։ Այո, Հիսուսն ասաց. «Աղքատներին ամեն ժամանակ ունեք ձեզ հետ» (Մատթեոս 26.11), սակայն դա դժվար թե ծառայի որպես պատճառաբանություն նրանց ոչնչով չօգնելու համար։ Ընդհակառակը, Սուրբ Գիրքը մեզ խորհուրդ է տալիս անել մեր մասը նրանց օգնելու հարցում։ Հակառակ դեպքում, դժվար թե կարողանանք մեզ քրիստոնյաներ կոչել։

Որքան զարմանալի է, որ նույնիսկ Երուսաղեմի վերակառուցման համար վերադարձածների դժվարությունների և փորձությունների մեջ բարձրանում է ոչ միայն աղքատների կամ աղքատության թեման, այլ էլ ավելի խնդրահարույց մի հարց՝ աղքատների կեղեքումը հարուստների կողմից։ Այս խնդիրն առկա էր նախքան աքսորը, և այժմ, նունիսկ սեփական հայրենիք վերադառնալուց հետո, այն կրկնվում է։

Այս շաբաթ կուսումնասիրենք այս դարավոր թեմայի ևս մեկ դրսևորում, և թե ինչպես Նեեմիան վարվեց դրա հետ։ Ինչպես կտեսնենք, այն, ինչն այս կեղեքումն էլ ավելի զազրելի էր դարձնում, այն էր, որ այն արվում էր «օրենքի տառի» շրջանակներում։ Սա մի հզոր օրինակ է, թե որքան զգույշ պետք է լինենք` թույլ չտալու, որ կանոններն ու օրենքները վերածվեն ինքնանպատակ արժեքների՝ նպատակին հասնելու միջոց ծառայելու փոխարեն, որը Հիսուսի բնավորությունն արտացոլելն է։