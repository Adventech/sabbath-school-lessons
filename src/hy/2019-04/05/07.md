---
title:  Հետագա ուսումնասիրության համար
date:  01/11/2019
---

Կարդացե՛ք Էլեն Ուայթի Մարգարեներ և թագավորներ գրքի 646-652 էջերի «Հանդիմանություն ընդդեմ շորթման» գլուխը։

«Նեեմիայի հոգին վրդովվեց՝ տեսնելով այս դաժան կեղեքումը։ «Եվ ես շատ նեղացա,- ասում է նա,- երբ որ նրանց աղաղակը և այս խոսքերը լսեցի»։ Նա հասկացավ, որ իրեն կհաջողվի վերացնել հարստահարման այս դաժան սովորությունը` պաշտպանելով արդարությունը: Առանձնահատուկ եռանդով և վճռականությամբ նա ջանքեր գործադրեց, որպեսզի թեթևացնի իր հավատակից եղբայրների բեռը»։ Էլեն Ուայթ, Մարգարեներ և թագավորներ, էջ 648։

«Հիսուսն ստեղծեց մի այնպիսի սկզբունք, որն անվավեր պետք է դարձներ երդումը։ Նա սովորեցնում է, որ ճշգրիտ ճշմարտությունը պետք է լինի խոսքի օրենքը։ «Բայց ձեր խոսքը լինի այոն՝ այո, և ոչը՝ ոչ, և սրանից ավելին չարից է»»։ Էլեն Ուայթ, Խոհեր օրհնությունների սարից, էջ 67։

«Այս բառերը դատապարտում են այն բոլոր անիմաստ արտահայտություններն ու մակաբույծ բառերը, որոնք հարում են աստվածահայհոյությանը։ Դրանք դատապարտում են մոլորեցնող հաճոյախոսությունները, ճշմարտության խեղաթյուրումը, քծնող արտահայտությունները, չափազանցությունները, առևտրում կատարված խաբեությունները, որոնք հանդիպում են հասարակության մեջ և գործարար աշխարհում։ Դրանք սովորեցնում են, որ ոչ ոք, ով փորձում է ներկայանալ այն, ինչը չէ, կամ ում խոսքերը չեն ներկայացնում նրա սրտի իրական զգացմունքները, չի կարող ճշմարիտ կոչվել»։ Էջ 68։

**Հարցեր քննարկման համար**

`Ինչո՞ւ է եսասիրությունն ընկած մեր մարդկային խնդիրների հիմքում, երբ հարցը հասնում է ֆինանսներին և միջանձնային հարաբերություններին։`

`Ինչպե՞ս կարող են Աստծո մարդիկ խուսափել ագահությունից։ Ի՞նչ է Աստված նախատեսել դրա դիմաց։ Ուսումնասիրե՛ք հետևյալ համարները. Եսայիա 58.3-12 և Միքիա 6.6-8։`

`Խորհե՛ք խոսքի պարգևի և մեր խոսքերի զորության մասին։ Ի՞նչ նկատի ունի հեղինակը, երբ Հովհաննես 1.1, 2 համարներում Հիսուսին անվանում է «Բանը»։ Ինչպե՞ս է սա օգնում մեզ հասկանալ բառերի կարևորությունը. և թե ինչ են դրանք նշանակում։`

`Զարմանալի է, որ հազարավոր տարիներ առաջ Հիսուսն ասաց, որ մեր մեջ մշտապես աղքատներ կլինեն։ Մենք նախազգուշացվում ենք օգնել կարիքավորներին։ Ինչպե՞ս են այս երկու գաղափարները միասին դրդում քրիստոնյաներին օգնել ավելի քիչ ունեցողներին։`