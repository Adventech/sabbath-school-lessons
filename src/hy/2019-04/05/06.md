---
title:  Նեեմիայի օրինակը
date:  31/10/2019
---

`Կարդացե՛ք Նեեմիա 5.14–19 համարները։ Ի՞նչ պատասխան է Նեեմիան տալիս ժողովրդից «իշխանական հացը» (վարձատրությունը) չպահանջելու կապակցությամբ (Նեեմիա 5.18)։`

Ամենայն հավանականությամբ Նեեմիայն գրել է այս համարների պատմությունը Արտաշես թագավորի արքունիք վերադառնալուց հետո, նրա՝ Հուդայում 12 տարի կառավարելուց հետո։ Թեև ղեկավարներն իրավասու էին իրենց հպատակներից եկամուտ ստանալ, Նեեմիան երբեք չի պահանջել այս իրավունքի իրականցումը, այլ անձամբ էր հոգում իր սեփական ծախսերը։ Նա ոչ միայն հոգում էր իր սեփական ծախսերը, այլ նաև հոգում էր իր ընտանիքի և ողջ արքունիքի ծախսերը։ Զորաբաբելը՝ առաջին կառավարիչը, մյուս կառավարիչն է, ում անունը հայտնի է մեզ։ Երբ Նեեմիան ասում է «նախորդ իշխանները», նա, ըստ ամենայնի, խոսում է այն կառավարիչների մասին, ովքեր կառավարել են Զորաբաբելի և իր միջև ընկած ժամակահատվածում։ Որպես արդյունք, իր կառավարումն ավարտելուց հետո նա հավանաբար գումար է կորցրել։ Վարկանիշային դիրքի շնորհիվ գումարներ կուտակելու փոխարեն՝ նա հավանաբար ծախսում էր հարստությունը և ունեցվածքը։ Նեեմիան հարուստ մարդ էր, այդ պատճառով կարողանում էր հոգալ շատ մարդկանց հանապազօրյա հացը և առատաձեռն էր մարդկանց մատակարարելու հարցում (Նեեմիա 5.17, 18)։

Թեև դա նույն բանը չէր, ինչ արեց Աբրահամը շրջակա ազգերի կողմից գերեվարվածների ազատումից հետո (տե՛ս Ծննդոց 14), սակայն Նեեմիայի արածն էլ բացահայտում է միևնույն կարևոր սկզբունքը։

`Կարդացե՛ք Նեեմիա 5.19 համարը։ Ի՞նչ է նա ասում այստեղ, և ինչպե՞ս ենք մենք դա հասկանում Ավետարանի տեսանկյունից։`

Այն, ինչ մենք տեսնում ենք Նեեմիայի մոտ, օրինակ է մի մարդու, ով Աստծուն և Աստծո գործը վեր է դասում իր սեփական շահից և օգուտից։ Սա, անկախ մեր իրավիճակից, մեզ բոլորիս համար հիանալի դաս է։ Շատ հեշտ է Աստծո համար աշխատել, եթե դա մեզ վրա թանկ չի նստում։

`Կարդացե՛ք Փիլիպպեցիս 2.3–8 համարները։ Ի՞նչ կերպ հենց հիմա կարող եք ձեր սեփական կյանքում բացահայտել այստեղ ներկայացված ինքնամերժման սկզբունքները։`