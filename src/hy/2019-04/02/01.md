---
title:  Նեեմիա
date:  05/10/2019
---

### Այս շաբաթվա ուսումնասիրության համար կարդացե՛ք.
Նեեմիա 1–2, Երկրորդ Օրինաց 7.9, Սաղմոս 23.1–6, Թվոց 23.19։

> <p>Հիշելու համարը.<p>
> «Եվ երբ որ ես այս խոսքերը լսեցի, նստեցի և լացի և սուգ արի մի քանի օր։ Եվ ծոմ պահեցի ու աղոթք էի անում երկնքի Աստծո առաջ և ասում էի. Ով Տեր՝ երկնքի Աստված, մեծ և ահեղ Աստված, որ ուխտ և ողորմություն ես պահում քեզ սիրողներին և քո պատվիրանքները պահողներին» (Նեեմիա 1.4, 5)։

Այս պահի դրությամբ գերեվարվածների երկու խումբ էին վերադարձել Հուդա՝ որպես հրեա ազգին տված Աստծո խոստման առնվազն կիսով չափ իրականացում։

Սակայն կա գերեվարվածների ևս մեկ խումբ, որին Աստված պատրաստում է։ Վերջին խմբին տրված է հանձնարարություն. նա խնդիր ունի լուծելու։ Թեև առաջին երկու խմբերը վերադարձան Երուսաղեմը վերակառուցելու և տաճարի կառուցումն ավարտին հասցնելով այդ ծրագրի մի մասն իրականացնելու, շինարարության մնացած մասը մնաց լքված, քանի որ շրջապատող ազգերից ընդդիմության ալիք բարձրացավ։ Շրջակա տարածաշրջանների ժողովուրդները չէին ուզում, որ իսրայելացիները կառուցեն քաղաքն ու դրա պարիսպները, քանի որ վախենում էին, որ նրանք կդառնան հզոր ազգ, ինչպիսին ժամանակին եղել էին (Եզրաս 4.6–24)։ Ուստի իսրայելացիների վերադարձը սպառնալիք էր թվում նրանց, որը վճռել էին կանգնեցնել։ Սակայն Աստված չէր կանչել Իր ժողովրդին, որպեսզի լքեր նրանց այն գործի կես ճանապարհին, որը նրանց կոչ էր արել իրականացնել։

Այսպիսով, Իր կամքը կատարելու և Իր նպատակներն իրագործելու համար Նա պատրաստում էր մեկ այլ մարդու։ Նրա անունը Նեեմիա էր, և մենք կդիտարկենք նրան և Տիրոջ համար արած նրա գործը։