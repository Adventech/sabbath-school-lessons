---
title:  Հետագա ուսումնասիրության համար
date:  20/12/2019
---

Կարդացե՛ք Էլեն Ուայթի Մարգարեներ և թագավորներ գրքի 669-678 էջերի «Բարենորոգում» գլուխը։

«Աստծուց ստանձնած պարտականությունների կատարման գործում աշխատասիրությունը ճշմարիտ կրոնի կարևոր մասն է կազմում։ Մարդիկ պետք է օգտագործեն հանգամանքները որպես Աստծո կամքի իրականացման գործիքներ։ Ճիշտ ժամանակին ձեռնարկված արագ և վճռական քայլը փառահեղ հաղթանակներ է բերում, մինչդեռ հապաղումն ու անփութությունը հանգեցնում են ձախողման և անարգում են Աստծո անունը։ Եթե ճշմարտության գործի ղեկավարները ոչ մի եռանդ չեն ցուցաբերում, եթե անտարբեր են և աննպատակասլաց, եկեղեցին անհոգ, ծույլ ու հեշտասեր կլինի, իսկ եթե նրանք տոգորված են Աստծուն և միայն ու միայն Նրան ծառայելու սուրբ նպատակով, մարդիկ միաբան, հուսառատ և պատրաստակամ կլինեն։

Աստծո խոսքը հարուստ է սուր և ցնցող հակադրություններով։ Մեղքը և սրբությունը դրվում են կողք-կողքի, որպեսզի մենք հնարավորություն ունենանք խուսափել մեկից և ընդունել մյուսը։ Սանաբաղատի և Տուբիայի ատելության, կեղծիքի և դավաճանության մասին պատմող էջերը նկարագրում են նաև Եզրասի և Նեեմիայի ազնիվ, նվիրված և ինքազոհ հոգին։ Մենք ազատ ենք ընտրելու, թե դրանցից որին ընդօրինակենք։ Աստծո պատվիրանները խախտելու սարսափելի հեևանքները հակադրվում են հնազանդությունից բխող օրհնություններին։ Մենք ինքներս պետք է որոշենք՝ կրել մեկի հետևանքնե՞րը, թե՞ վայելել մյուսը»։ Էլեն Ուայթ, Մարգարեներ և թագավորներ, էջ 676։

**Հարցեր քննարկման համար**

`Երբ կարդում ենք այս պատմությունները, պարզ է դառնում, որ այս մարդկանցից շատերի կյանքում Աստված առաջին տեղը չէր զբաղեցնում, այդ պատճառով էլ նրանք հեթանոս կանայք էին ընտրել։ Ուստի Եզրասը նրանց չի թողնում պարզապես իրենց որոշմանը, այլ փորձում է հանդիմանել և ուղղել՝ հույս ունենալով ինչ-որ բան փոխել։ Եվ սակայն այդ փոփոխությունն իրապես տեղի ունեցա՞վ։ Իրենց վարքագիծը փոխելով՝ նրանց սիրտը փոխվե՞ց։ Նրանց նվիրվածությունն առ Աստված իրապես աճե՞ց։ Ի՞նչ ապացույցներ ունենք, որ նրանցից շատերն իրականում չփոխվեցին։ Ի՞նչ կարող ենք սովորել նրանց սխալներից այն մասին, թե իրականում որքան կարևոր է սրտի փոփոխությունը։`

`Ինչպե՞ս կարող ենք օգնել մեր եկեղեցու այն անդամներին, ովքեր միգուցե պայքարում են ոչ իմաստուն ամուսնությունից բխող խնդիրների դեմ։`

`Թեև Աստծո սկզբունքները հավերժական են և բացարձակ, մշակույթները մեծապես տարբերվում են։ Ինչո՞ւ պետք է մտապահենք այս տարբերությունները, երբ փորձում ենք մեր սեփական կյանքում և իրավիճակում կիրառել Աստծո սկզբունքները։`