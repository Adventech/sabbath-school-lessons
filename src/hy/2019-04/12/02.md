---
title:  Նեեմիայի արձագանքը
date:  15/12/2019
---

`Կարդացե՛ք Նեեմիա 13.23–25 համարները։ Ի՞նչ է նկարագրվում այս տեքստերում, և ինչպե՞ս ենք բացատրում Նեեմիայի արձագանքն իրավիճակին։`

Քանի որ երեխաները չէին խոսում արամեերեն (Բաբելոնի գերության ժամանակ օգտագործվող լեզուն) կամ եբրայերեն, նրանք չէին կարող հասկանալ Սուրբ Գրքի դասերը։ Սա մեծ խնդիր էր, քանի որ Աստծո հայտնության գիտությունն այս կերպ կխեղաթյուրվեր կամ նույնիսկ կանհետանար։ Դպիրներն ու քահանաները Թորան բացատրում էին հիմնականում արամեերեն՝ քարոզը մարդկանց հասկանալի դարձնելու համար։ Սակայն քանի որ մայրերը Ամմոնից, Ասեդոթից և Մովաբից էին, և իրենք էին երեխաների հիմնական խնամակալները, զարմանալի չէ, որ երեխաները չէին խոսում հայրերի լեզվով։ Այն լեզուն, որով մենք խոսում ենք, տեղեկացնում է, թե ինչպես ենք ընկալում գաղափարները, որովհետև մենք օգտագործում ենք այդ մշակույթի բառապաշարը։ Աստվածաշնչյան բառապաշարի կորուստը կնշանակեր կորցնել իրենց յուրահատուկ ինքնությունը։ Ուստի Նեեմիայի համար անընդունելի էր, որ ընտանիքները կորցնում էին Աստծո Խոսքի հետ կապը, հետևաբար նաև կապը կենդանի Աստծո՝ հրեաների Տիրոջ հետ։

Աստվածաշնչյան գիտնականները մատնանշում են, որ Նեեմիայի գործողություններն ավելի շատ ժողովրդին հանրային կերպով ամոթանք տալ էր որպես այն ժամանակներում նախատեսված պատժամիջոցների մաս։ Երբ կարդում ենք, որ Նեեմիան հանդիմանեց և անիծեց նրանց, չպետք է կարծենք, թե Նեեմիան օգտագործում էր կեղտոտ կամ անպարկեշտ բառեր. նա բարձրաձայնում էր Ուխտի անեծքները։ Երկրորդ Օրինաց 28-րդ գլխում ընդգծված են այն անեծքները, որոնք կպատահեն ուխտը դրժողներին։ Շատ հավանական է, որ Նեեմիան ընտրում է Աստվածաշնչի բառերը, որպեսզի ստիպի նրանց գիտակցել իրենց սխալ քայլերը և իրենց սխալ ընտրությունների հետևանքները։

Ավելին, երբ Նեեմիան ասում է, թե «մի քանի մարդկանց ծեծեցի և նրանց մազերը փետեցի» (Նեեմիա 13.25), Նեեմիային կատաղության մեջ ցասումով գործելիս պատկերացնելու փոխարեն՝ մենք պետք է հիշենք, որ ծեծը հանրային պատժի նախատեսված ձև էր։ Այս միջոցը կիրառվում է միայն նրանցից «մի քանիսի» դեմ՝ նկատի ունենալով այն առաջնորդներին, ովքեր պատճառ են հանդիսացել այսօրինակ սխալ վարքագծի կամ խթանել են դա։ Այս գործողությունները ծառայում էին որպես հանրայնորեն ամոթանք տալու մեթոդներ։ Նեեմիան ցանկանում էր հավաստիանալ, որ մարդիկ հասկացել են իրենց ընտրությունների ու դրանց անպայմանորեն հետևող արդյունքների ծանրությունը։

`Ինչպե՞ս պետք է արձագանքենք, երբ տեսնում ենք եկեղեցում կատարվող մեղք։`