---
title:  Հետագա ուսումնասիրության համար
date:  13/12/2019
---

Կարդացե՛ք Էլեն Ուայթի Քայլեր դեպի Քրիստոս գրքի 145–159 էջերի «Ուրախություն Տիրոջ մեջ» գլուխը։

«Երբ նա նրանց ներկայացրեց Աստծո հրամաններն ու նախազգուշացումները և անցյալում այս մեղքի պատճառով Իսրայելին բաժին հասած ահավոր դատաստանները, նրանց խիղճն արթնացավ, և սկսվեց բարենորոգման մի գործընթաց, որը հեռացրեց Աստծո ահեղ բարկությունը և բերեց Նրա հավանությունն ու օրհնությունները։

Սուրբ ծառայության մեջ ընդգրկված էին մարդիկ, ովքեր միջնորդեցին իրենց հեթանոս կանանց համար՝ հայտարարելով, որ չեն կարող բաժանվել նրանցից։ Սակայն որևէ խտրություն չարվեց, դասի կամ դիրքի որևէ առավելություն չցուցաբերվեց։ Տիրոջ ծառայությունից անմիջապես հեռացվեցին այն քահանաները և կառավարիչները, ովքեր հրաժարվեցին խզել իրենց կապը կռապաշտների հետ։ Քահանայապետի ուստր-թոռը, ով կնության էր առել տխրահռչակ Սանաբաղատի դստերը, ոչ միայն հեռացվեց պաշտոնից, այլև անմիջապես արտաքսվեց Իսրայելից։ «Ով իմ Աստված, նրանց հիշիր,- աղոթեց Նեեմիան,- որ պղծեցին քահանայությունը և քահանայության և ղևտացիների ուխտը»»։ Էլեն Ուայթ, Մարգարեներ և թագավորներ, էջ 673, 674։

**Հարցեր քննարկման համար**

`Կարդացե՛ք վերևում ներկայացված մեջբերումն Էլեն Ուայթի գրքից։ Դասարանում քննարկե՛ք, թե ինչ կարծիք ունեք այն մասին, ինչ արեց Նեեմիան, երբ ոչ մի բացառություն չարեց նույնիսկ այն մարդկանց համար, ովքեր, թվում է, իսկապես սիրում էին իրենց կանանց և չէին ցանկանում բաժանվել նրանցից։ Կարծում եք՝ Նեեմիան չափազանց խի՞ստ էր, չափազնաց անդրդվելի՞ և կարող էր որոշ բացառություննե՞ր անել։ Հիմնավորե՛ք և՛ դրական, և՛ բացասական պատասխանները։ Միևնույն համատեքստում ինչպե՞ս է եկեղեցին ցուցաբերում կարգուկանոն սիրո և ըմբռնման մեջ, միևնույն ժամանակ հետևողական գտնվում, որպեսզի չնսեմացնի ճշմարտության աստվածային չափանիշները։`

`Թեև մենք գիտենք, որ ոչ մի օրինապաշտական տեսանկյուն չկա շաբաթը պահելու մեջ, ճիշտ այնպես, ինչպես ոչ մի օրինապաշտական բան չկա ագահության, գողության կամ ստի մեջ, ինչպե՞ս կարող ենք զգուշանալ, որպեսզի շաբաթը պահելը (կամ որևէ այլ պատվիրանի հնազանդվելը) չվերածենք օրինապաշտության։ Խաչը, և այն, ինչ Քրիստոսն արեց մեզ համար խաչի վրա, մշտապես մեր աչքի առաջ պահելն ինչո՞ւ է ամենազորավոր պաշտպանությունն օրինապաշտության ծուղակից։`

`Միևնույն ժամանակ, ինչպե՞ս կարող ենք պաշտպանվել այն վտանգներից, որոնք գալիս են դանդաղ, բայց հաստատուն փոխզիջումից, այնպիսին, ինչպիսի փոխզիջման դիմակայեց Նեեմիան։`