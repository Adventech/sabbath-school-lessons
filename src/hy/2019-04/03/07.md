---
title:  Հետագա ուսումնասիրության համար
date:  18/10/2019
---

Ուշադրությամբ կարդացե՛ք Էլեն Ուայթի Մարգարեներ և թագավորներ գրքի 697-699 էջերը 70 շաբաթվա մարգարեության և դրա պատմական իրականացման մասին։

«Քրիստոսի գալու, Սուրբ Հոգով օծվելու, մահվան և Ավետարանը հեթանոսներին քարոզելու ժամանակները պարզորոշ նշվել էին: Հրեա ազգն առավելություն ուներ հասկանալու այս մարգարեությունները և տեսնելու դրանց իրականացումը Հիսուսի ծառայության մեջ: Քրիստոսը հորդորում էր Իր աշակերտներին կարևոր նշանակություն տալ մարգարեությունների ուսումնասիրությանը: Վկայակոչելով Դանիելի մարգարեությունը ժամանակների մասին` Նա ասել էր. «Կարդացողը մտածի» (Մատթեոս 24.15): Իր հարությունից հետո Քրիստոսը, սկսած «բոլոր մարգարեներից», բացատրեց Իր աշակերտներին այն ամենը, ինչ որ «գրված էր Իր մասին» (Ղուկաս 24.27): Փրկիչն էր խոսել բոլոր մարգարեների միջոցով: «Քրիստոսի Հոգին, որ նրանցում էր», գուշակում էր` «առաջուց վկայելով Քրիստոսի չարչարանքները և դրանցից հետո լինելու փառքը» (Ա Պետրոս 1.11)»։ Էլեն Ուայթ, Դարերի Փափագը, էջ 234։

**Հարցեր քննարկման համար**

`Խորհե՛ք Աստծո՝ ձեր սիրած գործն անելու համար ձեզ կանչելու գաղափարի շուրջ։ Որո՞նք են այն սկզբունքները, որոնց կարող եք հետևել իմանալու համար, որ իրականացնում եք Աստծո կամքը ոչ միայն ձեր սիրած որևէ բան անելիս, այլ առհասարակ։`

`Կարդացե՛ք Հովնանի պատմությունը, և թե ինչպես նա պատասխանեց Աստծո կանչին իր կյանքում։ Ի՞նչ դասեր կարող ենք քաղել նրա փորձառությունից։ Միևնույն ժամանակ հակադրե՛ք Հովնանի վարքը Պողոսի վարքին, երբ վերջինս կանչվեց Աստծո կողմից (տե՛ս Գործք առաքելոց 9.1-20)։ Որո՞նք են նրանց միջև եղած ծանրակշիռ տարբերությունները։`

`«Հուդայի պատմությունը տխուր վախճան է մի կյանքի, որն Աստված կարող էր փառքով պսակել: Եթե Հուդան մեռներ մինչև Երուսաղեմ կատարած իր վերջին ճամփորդությունը, ապա նրան արժանի տեղ կհատկացնեին տասներկուսի մեջ, և նրա մահը մեծ կորուստ կհամարվեր», Էլեն Ուայթ, Դարերի Փափագը, էջ 716։ Խորհե՛ք Հուդա Իսկարիովտացու պատմության մասին։ Արդյոք նրա «կանչվածությունը» Հիսուսին դավաճանե՞լն էր։ Եթե այո, ապա ինչքանո՞վ արդարացի կլիներ դա նրա նկատմամբ։ Ինչպե՞ս կարող ենք հասկանալ Հուդային և այն հնարավորությունները, որոնք նա ուներ՝ ի հակադրություն նրան, ինչը նա ի վերջո արեց։ Ի՞նչ դասեր կարող ենք քաղել նրա պատմությունից մեր կյանքում եղած ազատ ընտրության զորության մասին։`