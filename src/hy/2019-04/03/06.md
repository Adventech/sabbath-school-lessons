---
title:  Մեր պատասխանատվությունը
date:  17/10/2019
---

Երբ մենք կանչվում ենք Աստծո կողմից, մենք, այնուամենայնիվ, ազատ ենք այդ կանչն ընդունելու կամ մերժելու մեջ։ Ճիշտ այնպես, ինչպես ազատ ենք ընդունելու կամ մերժելու այն փրկությունը, որը Նա մեզ առաջարկում է։ Նա կարող է մեզ հատուկ դիրքում դնել, սակայն մենք կարող ենք ընտրել չհետևել Նրա հորդորներին։ Այո, Նա կամենում է, որպեսզի մենք յուրահատուկ գործեր անենք Իր համար, ճիշտ այնքան, որքան կանչում է նմանվելու Իրեն։ Յուրահատուկ առաջադրանքի համար մարդուն ընտրելը Աստծո փրկության ծրագրի մի մասն է կազմում։ Անելով այն, ինչը Նա մեզ կանչում է անել՝ մենք մեր կյանքում բացահայտում ենք այն փրկության իրականությունը, որը Նա մեզ տվել է։

Սավուղին տրվեց թագավորի դիրք։ Ցավոք, Սավուղը երբեք իր սիրտը լիարժեքորեն չնվիրաբերեց Աստծուն՝ ի հեճուկս այն առաքելությանը, որը տրվել էր նրան։ Եթե ինչ-որ մեկին Աստված կանչում է Իր համար որևէ առանձնահատուկ բան անելու, չի նշանակում, որ այս մարդը կփարվի Աստծուն։ Մեր ազատ կամքը մնում է որպես վճռորոշ գործոն, և եթե չենք հետևում Աստծո առաջնորդությանը, կարող ենք ամեն ինչ կորցնել։

`Կարդացե՛ք Ելից 3-րդ և 4-րդ գլուխները։ Ի՞նչ է սա մեզ ուսուցանում այն մասին, թե ինչ է տեղի ունենում, երբ Տերն ինչ-որ մեկին կանչում է որևէ առաջադրանքի համար։`

Մեր պատասխանը կարող է լինել Եզրասի և Նեեմիայի պատասխանի նման, ովքեր ընդունեցին կանչն առանց ավելորդ հարցերի, կամ Մովսեսի նման, ով առարկություններ և պատճառաբանություններ ուներ։ Ի վերջո նա ստանձնեց առաջադրանքը, բայց ոչ առանց դրանից ազատվելու ջանքերի։ Նա առարկեց՝ հայտարարելով, որ ինքը բավականաչափ լավը չէ, ոչ ոք է և չունի կարևոր դիրք։ Այդ դեպքում ինչպե՞ս կարող էր փարավոնը լսել իրեն։ Նա նաև անհանգստացած էր, որ հրեա ազգն իրեն չի հավատա կամ լսի, և աշխատանքն իզուր կանցնի։ Նա նաև բողոքում էր, որ համապատասխան որակավորում չունի. «Ես ծանրախոս և ծանրալեզու եմ» (Ելից 4.10), ինչպես նաև չունի պահանջվող հմտությունները։ Իսկ վերջում բացեիբաց խնդրեց Աստծուն մեկ ուրիշին ուղարկել։ Սակայն, այդուհանդերձ, երբ կարդում ենք Մովսեսի պատմությունը, տեսնում ենք, թե որքան հզոր, թեև ոչ անթերի առաջնորդ դարձավ Մովսեսը։ Նա մեկն էր, ով հավատարմորեն իրականացրեց այն առաջադրանքը, որը Տերը նրան կանչել էր իրականացնելու։

`Ի՞նչ պատճառաբանություններ ենք հաճախ գտնում, որոնք հետ են պահում մեզ այն գործերն անելուց, որոնք գիտենք, որ Աստված կուզենար, որ անեինք։`