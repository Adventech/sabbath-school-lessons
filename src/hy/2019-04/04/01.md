---
title:  Բախվելով ընդդիմության
date:  19/10/2019
---

### Այս շաբաթվա ուսումնասիրության համար կարդացե՛ք.
Եզրաս 4.1–5, Բ Կորնթացիս 6.14, Եզրաս 5.1–5, Անգե 1, Եզրաս 4.6–24, Նեեմիա 4, Նեեմիա 6.1–13։

> <p>Հիշելու համարը.<p>
> «Եվ իրենց Աստծո աչքը հրեաների ծերերի վրա էր, և նրանց չարգելեցին մինչև որ բանը հասնի Դարեհին, և նրանք այն ժամանակ սրա համար հրաման տան» (Եզրաս 5.5)։

Եզրասի գրքի 3-6-րդ գլուխները կառուցված են թեմատիկորեն, որոնք ընդգրկում են տաճարը կառուցելու դեմ բարձրացած ընդդիմության տարբեր պատմական ժամանակաշրջաններ։ Թեմատիկ այս մոտեցման ըմբռնումը կօգնի հասկանալ ընդհանուր լուրը։

Եզրասն առաջին անգամ անունով նշվում է Եզրաս 7.1 համարում։ ՔԱ 457թ. նրա ժամանմամբ իրերը փոխվեցին, և Երուսաղեմ քաղաքն ու դրա պարիսպը սկսեցին արագորեն վերակառուցվել։ Տասներեք տարի հետո ժամանեց Նեեմիան (ուղարկված Արտաշես թագավորի կողմից ՔԱ 444թ.), և պարսպի կառուցումը վերջապես վերսկսվեց։ Թեև ընդդիմությունը շատ ուժգին էր, աշխատանքն ավարտին հասցվեց 52 օրում (Նեեմիա 6.15)։

Աստծո գործին ընդդիմանալը գերակա թեմա է Եզրասի և Նեեմիայի գրքերում, ուստիև զարմանալի չէ, որ Երուսաղեմի և տաճարի վերակառուցումն ընդդիմություն և հալածանք հարուցեց։ Ուր էլ որ թեքվենք ժամանակակից աշխարհում, Տիրոջ գործն ընդդիմության է հանդիպում։ Սատանան ուզում է խոչընդոտներ հարուցել Ավետարանի արագ տարածմանը, քանի որ այն սպառնում է նրա գերիշխանությանը։ Եզրասի և Նեեմիայի գրքերում ինչպե՞ս էին հրեաները դիմակայում ընդդիմությանը։