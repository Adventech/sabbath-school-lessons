---
title:  Ընդդիմությունն սկսվում է
date:  20/10/2019
---

`Կարդացե՛ք Եզրաս 4.1–5 համարները։ Ըստ ձեզ, ինչո՞ւ Իսրայելի մնացորդը մերժեց այլ ազգերի օգնությունը տաճարի կառուցման գործում։`

Առաջին հայացքից խնդրանքը թվում էր բարի, եղբայրական քայլ, այդ դեպքում ինչո՞ւ պետք է մերժեին օգնությունը։ Որոշ իմաստով, պատասխանը կարելի է գտնել հենց համարում։ «Թշնամիները» եկան նրանց օգնություն առաջարկելու։ Թշնամինե՞րը։ Այս բառը հզոր ակնարկ է այն մասին, թե ինչու իսրայելացիները վարվեցին այնպես, ինչպես որ վարվեցին։

Ինչո՞ւ էին մարդկանց անվանում «թշնամիներ»։ Դ Թագավորաց 17.24–41 համարները բացատրում են, որ այս մարդիկ այլ ազգերի ներկայացուցիչներ էին, ովքեր եկել էին Սամարիա և շրջակա տարածաշրջան այն բանից հետո, երբ Հյուսիսային թագավորության իսրայելացիները վտարվեցին։ Ասորեստանի թագավորը քահանաներ էր ուղարկել, ովքեր նրանց պետք է սովորեցնեին, թե ինչպես է պատշաճում երկրպագել այդ երկրի, այսինքն Իսրայելի Աստծուն։ Սակայն ստացված կրոնը ներառում էր նաև Քանանի աստվածներին։ Այս պատճարով իսրայելացիների մնացորդը վախենում էր, որ այդ կրոնը կներթափանցի տաճարում իրականացվող իրենց երկրպագության մեջ։ Ուստի ամենալավ և ամենախելացի բանը, ինչ նրանք արեցին, մերժելն էր՝ ոչ, շնորհակալություն ասելով։

Սկզբի համար, մենք պետք է հիշենք նաև, թե ինչու էր այս ամենը կատարվում։ Իսրայելացիների նախահայրերի շարունակական փոխզիջումն էր իրենց շրջապատող հեթանոսների հավատի նկատմամբ, որ հանգեցրեց տաճարի կործանմանը, ինչպես նաև նրանց աքսորին։ Ենթադրաբար, տաճարը վերստին կառուցելու բուն գործընթացի ժամանակ ամենավերջին բանը, որ նրանք կցանկանային անել, իրենց շրջապատող ազգերի հետ մտերմանալն էր։

`Այս համարներում ուրիշ ի՞նչն է ցույց տալիս, որ այս մերժումը ճիշտ որոշում էր (տե՛ս Եզրաս 4.4, 5)։`

`Խորհե՛ք այն մասին, թե որքան հեշտ պատճառաբանություններով նրանք կարող էին արդարացնել այդ օգնությունն ընդունելը։ Ի՞նչ է մեզ ասում Բ Կորնթացիս 6.14 համարն այս համատեքստում։`