---
title:  Մեր ներող Աստվածը
date:  09/11/2019
---

### Այս շաբաթվա ուսումնասիրության համար կարդացե՛ք.
Նեեմիա 9.1–3, Դանիել 9.4–19, Նեեմիա 9.4–8, Կողոսացիս 1.16, 17, Նեեմիա 9.9–38, Հռոմեացիս 5.6–8։

> <p>Հիշելու համարը.<p>
> «Իր հանցանքը ծածկողը չի հաջողի, բայց խոստովանող ու թողողը ողորմություն կգտնի» (Առակաց 28.13)։

Տաղավարահարաց տոնն ավարտելուց հետո (Սուկկոտ) առաջնորդները կրկին հավաքեցին ժողովրդին։ Նրանք նոր էին միասին նշել տոնը, այժմ ժամանակն էր վերադառնալ իրենց մեղքերի համար Աստծո առաջ խոստովանության և ապաշխարության չավարտված գործին։

Այո, սկզբում առաջնորդները նրանց հորդորել էին դադարել սգալ և տխրել իրենց սխալների համար, սակայն դա չի նշանակում, որ վշտանալն ու խոստովանությունը կարևոր չեն։ Այսպիսով, այժմ, երբ նրանք նշել էին տոները, պատշաճ խոստովանության ժամանակն էր։

Այստեղ ներկայացված իրադարձությունների հերթականությունը չի նշանակում, որ դա ուրախանալու և խոստովանելու անհրաժեշտ հերթականությունն է, ոչ էլ նշանակում է, որ պետք է հետևել հետադարձ հերթականությանը։ Թեև մենք սովորաբար հետևում ենք նախ խոստովանության, հետո տոնելու հերթականությանը, միգուցե Աստծո տոնակատարությունը մեր կյանքում պետք է առաջինը տեղի ունենա։ Ի վերջո, Հռոմեացիս 2.4 համարում ասվում է, որ «Աստծո քաղցրությունն» է, որ մեզ ապաշխարության է բերում։ Այդ դեպքում, Նրա «քաղցրությունը» պետք է արթնացնի փառաբանություն և տոն՝ միևնույն ժամանակ հիշեցնելով մեզ, որ անհրաժեշտ է, որ Աստված մեզ ների, մաքրի և վերստին արարի։