---
title:  Հետագա ուսումնասիրության համար
date:  08/11/2019
---

Կարդացե՛ք Էլեն Ուայթի Մարգարեներ և թագավորներ գրքի 661–668 էջերի «Աստծո Օրենքում ուսուցանված» գլուխը։

«Այժմ նրանք պետք է ցուցաբերեին իրենց վստահությունը և հավատը Նրա խոստումների հանդեպ։ Աստված ընդունել էր նրանց ապաշխարությունը․ այժմ նրանք պետք է ուրախանան՝ իրենց մեղքերի ներման և աստվածային շնորհի մեջ իրենց վերականգնման վստահությամբ։ …

Տիրոջը դառնալու յուրաքանչյուր իրական քայլ կյանք է բերում անսահման ուրախություն։ Երբ մեղավորը ենթարկվում է Սուրբ Հոգու ներգործությանը, նա տեսնում է իր մեղքն ու պղծությունը՝ ի հակադրություն սրտերի մեծ Քննողի սրբության։ Նա զգում է մեղքի դատապարտությունը։ Սակայն դա չպետք է դառնա հուսալքության պատճառ, քանի որ նրա ներումն արդեն ապահովված է։ Ներված մեղքերի զգացումը և երկնային Հոր ներում շնորհող սերը նրան ուրախություն կարող են պարգևել։ Աստված փառավորվում է, երբ Իր սիրո ձեռքերի մեջ է առնում մեղավոր, զղջացող մարդուն, կապում է նրա վերքերը, մաքրում մեղքերից և հագցնում փրկության հանդերձը»։ Էլեն Ուայթ, Մարգարեներ և թագավորներ, էջ 668։

**Հարցեր քննարկման համար**

`Ի՞նչ պայմաններում կարող եք վերապրել «Տիրոջ ուրախությունը» (Նեեմիա 8.10) որպես ձեր զորություն։ Այսինքն, կա՞ արդյոք մի բան, որը մենք պետք է անենք, որպեսզի զգանք Աստծո զորությունը և Նրա ներումը մեր կյանքում։ Եթե այո, ապա ի՞նչ։`

`Ինչպե՞ս կարող ենք գտնել մեր մեղքերի համար սգալու և միևնույն ժամանակ Աստծո մեջ ուրախանալու հավասարակշռությունը։ Արդյոք սրանք չե՞ն հակասում մեկը մյուսին։ Ինչպե՞ս են օրենքն ու Ավետարանը միասին տալիս այս հարցի պատասխանը (տե՛ս Հռոմեացիս 3.19–24)։`

`Կարդացե՛ք Նեեմիա 8.10 համարը, որտեղ Նեեմիան ասում է ժողովրդին. «Գնացեք՝ պարարտ բաներ կերեք և անուշ բաներ խմեք և բաժիններ ուղարկեք պատրաստություն չունեցողին։ Որովհետև այս օրը սուրբ է մեր Տիրոջ համար, և մի՛ տրտմեք, որովհետև Տիրոջ ուրախությունը ձեր զորությունն է»: Պարարտ բաներ կերեք և անուշ բաներ խմեք և բաժիններ ուղարկեք պատրաստություն չունեցողին, և այս ամենն արեք, որովհետև «այս օրը սուրբ է մեր Տիրոջ համար»։ Ի՞նչ է սա մեզ սովորեցնում այն ձևերի մասին, թե ինչպես կարող ենք ուրախանալ Աստծով։ Ո՞րն է այն փաստը, որ այդ օրը «սուրբ» է այս համատեքստում։`