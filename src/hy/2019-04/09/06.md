---
title:  Սուրբ քաղաքում
date:  28/11/2019
---

`Կարդացե՛ք Նեեմիա 11.1, 2 համարները։ Ի՞նչ է նկարագրվում այս հատվածում։ Ինչո՞ւ նրանք պետք է վիճակ գցեն՝ տեսնելու, թե ով պետք է ապրի Երուսաղեմում և ոչ մյուս քաղաքներում։`

Ի՞նչ է մեզ սովորեցնում Նեեմիա 11-րդ գլուխը։ Հարկավոր էր նոր բնակիչներ գտնել Երուսաղեմի համար նորեկներից, ովքեր հետ էին եկել երկիր գերությունից հետո։

Ակնհայտորեն ավելի հեշտ էր ապրել գյուղերում, քան քաղաքում։ Մարդիկ ունեին սեփական հողեր, որոնք ժառանգել էին իրենց նախահայրերից։ Դրանք թողնել և տեղափոխվել Երուսաղեմ ապրելու, կնշանակեր զոհաբերություն անել, և շատերը կարող էին արդարացիորեն մտածել, որ իրենք տեղահան են արվելու, եթե այդպես անեն։ Կյանքը կարող էր նոր մարտահրավերներ նետել, իսկ քաղաքային կյանքը տարբերվում է գյուղական կյանքից։ Նոր ու անծանոթ միջավայր տեղափոխվելը միշտ էլ դժվար է։

Որքա՞ն բարդ է տեղափոխվել նոր քաղաք կամ երկիր, որտեղ Ավետարանը պետք է տարածվի։ Քաղաքներում իրականացվող ավետարանչությունը պահանջում է նոր արկածներ և դժվարություններ ստանձնելու պատրաստակամություն։

«Մեր աշխատողները չեն կիրառում իրենց ողջ ներուժը։ Մեր առաջնորդներն զգոն չեն այն գործի նկատմամբ, որը պետք է իրականացվի։ Երբ մտածում եմ այն քաղաքների մասին, որոնցում այդքան քիչ բան է արվել, որտեղ կան հազարավոր մարդիկ, ում պետք է նախազգուշացնել Փրկչի մոտալուտ գալուստի մասին, զգում եմ մի մեծ փափագ՝ տեսնել մարդկանց Հոգու զորությամբ գործի համար առաջ շարժվելիս՝ լցված Քրիստոսի սիրով կորչող հոգիների նկատմամբ»։ Էլեն Ուայթ, Վկայություններ եկեղեցու համար, հատոր 7. էջ 40։

`Ինչո՞ւ է քահանաների և ղևտացիների երկար ցուցակը նշված Նեեմիա 12.1–26 համարներում։ Ո՞րն է նրանց և նույն գլխի երկրորդ մասում նկարագրված Երուսաղեմի պարսպի նավակատիքի (Նեեմիա 12.27–47) միջև կապը։`

Աստված ուզում է, որ ամեն ինչ պատշաճ կերպով արվի։ Մեծամեծ բաներ իրականացնելուց առաջ նվիրված ու սրբագործված մարդկանց կարիք կա։ Քահանայական ընտանիքներն օգնեցին Նեեմիային կառուցել պարիսպը, որպեսզի կարողանան ապահով կերպով երկրպագել կենդանի Աստծուն տաճարում, առանց արտաքին միջամտությունների։ Պարիսպը կարևոր էր ապահովության համար, բայց առանց նվիրված քահանաների՝ ճշմարիտ երկրպագությունը վտանգված կլիներ։ Ուստի բոլոր մարդիկ, իրենց տարատեսակ գործառույթներով, իրենց ուրույն դերն ունեին այս հարցում։