---
title:  Նրանց քաղաքներում
date:  25/11/2019
---

`Աչքի՛ անցկացրեք Եզրաս 2-րդ և Նեեմիա 7-րդ գլուխներում տրված ցուցակները։ Ի՞նչ եք նկատում դրանցում։`

Եզրաս 2-րդ գլխի (Զորաբաբելի և Հեսուի հետ Բաբելոնի գերությունից վերադարձածների ցուցակը) կրկնությունը Նեեմիա 7-րդ գլխում պատահական չէ։ Եվ կրկին, այս ցուցակները կարող են մեզ ձանձրալի թվալ, բայց դրանք մի կարևոր միտք են բացահայտում, որ Աստված հոգ է տանում այն մանրուքների մասին, որոնք մենք կարող ենք աչքաթող անել։

Երուսաղեմի պարսպի կառուցումը չէր ավարտվել, և աստվածաշնչյան համարում նպատակադրված ի ցույց է դրվում, որ վերադարձողների առաջին սերունդը՝ Եզրաս-Նեեմիայի սերունդը, իր ողջ ջանքերն ուղղորդում էր այս մեծ գործի մեջ ներդրում ունենալուն, թեև միայն Աստված նրանց հաջողություն տվեց։ Ներկա սերունդը հիմնվեց նախորդի գործի վրա, թեև առաջադրանքը բարդ էր և խոչընդոտներով լի, և այն չավարտվեց իրեն ցանկալի ժամանակում։

Եզրասի և Նեեմիայի առաջնորդությունը բարձր էր գնահատվում, բայց ժողովուրդը ևս արեց իր գործը։ Տարբեր խմբեր իրականացնում էին տարբեր աշխատանքներ տարբեր ժամանակներում, բայց արդյունքը տպավորիչ է։ Սկիզբը (Եզրաս 2) կապված է վերջի (Նեեմիա 7) հետ, և ոչ միայն երկրորդ տաճարը կառուցվեց, այլ նաև Երուսաղեմը վերափոխվեց և հաստատվեց։

`Կարդացե՛ք Նեեմիա 7.73 համարը։ Ի՞նչ է դա մեզ սովորեցնում այն մասին, թե որքան հաջողակ էին նրանք Աստծո կամքը կատարելու իրենց ցանկության մեջ։`

«Իսրայելի որդիքն իրենց քաղաքներում էին»։

Շատ կերպերով է ամբողջ վերադարձն ու վերակառուցումը զարմանահրաշ։ Մի ժողովուրդ, ում քաղաքները շատ տարիներ առաջ ամայացել էին, տաճարը կործանվել էր, իսկ երկիրը՝ քայքայվել, այժմ վերադարձել է այն նույն երկիրը և այդ նույն քաղաքը և վերակառուցում է ամեն ինչ, նույնիսկ տաճարը։ Դա պետք է որ հրաշք լիներ նրանց և նրանց շրջապատողների համար։ Եվ այդ ամենը համապատասխանում էր Աստծո կամքին և խոստումներին։

`Ի՞նչն է հենց այս պահին ձեր կյանքում անհույս թվում, սակայն դուք, միևնույնն է, վստահում եք Տիրոջը, որ ձեզ կօգնի։`