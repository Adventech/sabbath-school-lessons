---
title:  Փորձություններ, նեղություններ եվ ցուցակներ
date:  23/11/2019
---

### Այս շաբաթվա ուսումնասիրության համար կարդացե՛ք.
Եզրաս 1.9–11, Դանիել 1.1, 2; Դանիել 5, Երկրորդ Օրինաց 30.1–6, Եզրաս 8.1–23, Նեեմիա 11.1, 2, 12.1–26։

> <p>Հիշելու համարը.<p>
> «Միացան իրենց զորավոր եղբայրների հետ և անեծքով երդում արին, որ գնան Աստծո օրենքով, որ Նա տվեց Աստծո ծառա Մովսեսի ձեռով, և որ պահեն ու կատարեն մեր Տիրոջ՝ Եհովայի բոլոր պատվերները, իրավունքները և կանոնները» (Նեեմիա 10.29)։

Մենք սովորաբար խուսափում ենք Աստվածաշնչում հանդիպող սերնդաբանությունից և երկարուձիգ ցուցակներից։ Բայց Տերը դրանք ներառել է Աստվածաշնչում հատուկ նպատակով։ Աստվածաշնչյան Տերը մանրամասների Աստված է։ Նա նկատում է մանրուքներ, և սա մեզ վստահեցնում է, որ Նա մեզ երբեք չի մոռանում։

Սերնդաբանության այս քիչ օրինակները հռչակում են, որ Տերը գիտի ամեն ինչ մեր ընտանիքների մասին, և այդ ցուցակներն ասում են մեզ, որ Աստված հոգ է տանում նույնիսկ նրա մասին, ինչ ուրիշները կարող են համարել «աննշան»։ Հիսուսն ասում է, որ Աստված հոգ է տանում ճնճղուկների մասին և նույնիսկ հաշվում մեր գլխի մազերը. «Չէ որ հինգ ճնճղուկ երկու դանկի են ծախվում, և նրանցից մեկն էլ Աստծո առաջ մոռացված չէ։ Բայց ձեր գլխի բոլոր մազերն էլ համարված են, ուրեմն մի՛ վախեցեք, որովհետև դուք շատ ճնճղուկներից ավելի լավ եք» (Ղուկաս 12․6, 7)։ Այն Աստվածը, Ով հոգ է տանում այս մանրամասների մասին, հոգ է տանում նաև մեր մասին, և Նա ամենայն մանրամասնությամբ գիտի մեզ անհանգստացնող ամեն բանի մասին։

Ուստի կարող ենք լիարժեք վստահություն ունենալ, զարգացնել հավաստիացում և կենալ այս հավաստիացման մեջ, որ Տերը հոգ է տանում մեր կյանքի բոլոր տեսանկյունների մասին։ Ճիշտ է, դա մխիթարում է, ինչ և պետք է անի, այն նաև մեզ պետք է հայտնի, որ մեզ ևս անհրաժեշտ է հոգ տանել մեր կյանքի բոլոր տեսանկյունների մասին։