---
title:  Որտե՞ղ են քահանաները
date:  26/11/2019
---

Կասկած չկա, ինչպես տեսանք երեկ, որ այս ամենը մարգարեության հիասքանչ իրականացում էր, որը հրեաներին Բաբելոնից հետ բերեց տուն։

Սակայն ինչպես այն ամենում, որտեղ ներգրավված են մարդիկ, այստեղ ևս խնդիրներ կային։ Եվ ամենամեծ խնդիրներից էր այն, որ հակառակ գերությունից հետո վերականգնման բոլոր հիասքանչ խոստումների՝ շատ հրեաներ չէին ցանկանում վերադառնալ իրենց նախնիների երկիր։ Նրանք նախընտրում էին մնալ Բաբելոնում։

Ինչո՞ւ էր այդպես։

`Կարդացե՛ք Եզրաս 8.1–15 համարները։ Հատուկ ուշադրություն դարձրե՛ք 15-րդ համարին։ Ո՞րն էր մեծագույն մտահոգությունն այստեղ, և ինչո՞ւ պետք է դա մտահոգություն լիներ մեկի համար, ով ցանկանում էր Իսրայել ազգն իր նախկին հայրենիք վերադարձնել։`

Փաստն այն է, որ Բաբելոնում գտնվող ոչ բոլոր հրեաները և ղևտացիներն էին ուզում վերադառանալ։ Դրա պատճառը կարող էին լինել մի քանի գործոններ։ Նրանցից շատերը ծնվել և մեծացել էին այս նոր երկրում, և նրանց ճանաչածը միայն դա էր։ Շատերը չէին ցանկանում անել երկար և անկասկած շատ վտանգավոր ճամփորդություն դեպի մի երկիր, որը երբեք չէին ճանաչել։ Այնուամենայնիվ, ի հեճուկս մարտահրավերների, մենք տեսնում ենք, որ վերադարձան բավականաչափ ղևտացիներ տաճարում ծառայելու համար (տե՛ս հինգշաբթի օրվա դասը)։

«Այդ պահի դրությամբ, գերության երկրում մնացած հրեաներն այնտեղ էին արդեն մեկուկես դար։ Նիպպուրի պեղումները բացահայտեցին բազմաթիվ փաստաթղթեր, որոնք ցույց են տալիս, որ շատ հարուստ հրեաներ ապրել են Միջագետքի տարածաշրջանում Արտաշես Ա-ի թագավորության ընթացքում։ Ուստի Եզրասի և նրա ընկեր առաջնորդների համար պետք է որ բարդ առաջադրանք լիներ համոզել այդքան շատ մարդու վերադառանալ, ովքեր վերադարձան նրա հետ։ Վերադարձող գերիները կարող էին միայն ակնկալել բարդ, ամեն ինչ նորից սկսելու հեռանկար հին հայրենիքում, անհամեմատ ավելի քիչ հարմարություններով, քան Բաբելոնում։ Նկատի ունենալով այս հանգամանքները՝ զարմանալի է տեսնել, որ Եզրասին հաջողվեց համոզել մոտ 2.000 ընտանիքի կիսել իրենց եղբայրների վիճակն իրենց հայրենիքում»։ ՅՕԱ աստվածաշնչյան մեկնաբանություններ, հատոր 3, էջ 376։

`«Շատ նեղություններով պետք է մեզ մտնել Աստծո արքայություն» (Գործք առաքելոց 14.21)։ Ի՞նչ է սա մեզ ասում փորձությունների և դժվարությունների իրականության մասին նրանց համար, ովքեր ցանկանում են հավատարմորեն ծառայել Տիրոջը։`