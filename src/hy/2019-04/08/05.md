---
title:  Երդումները
date:  20/11/2019
---

`Կարդացե՛ք Նեեմիա 10.30–39 համարները։ Ի՞նչ չորս բաներ իսրայելացիները երդվեցին անել որպես վերանորոգված ուխտի մի մաս։`

Մարդիկ խոստացան հետևյալը՝

Ոչ մի խառնամուսնություն (ոչ մի ամուսնություն մեկի հետ, ով կարող էր տանել կռապաշտութան),

Ճշմարիտ շաբաթի պահում (ոչ մի շեղում գործարար կամ առևտրային գործարքների միջոցով),

Պարտքերի մարում և շաբաթի տարվա պահում աղքատների մասին հոգածության և նրանց ազատություն տալու համար,

Ֆինանսական աջակցություն տաճարին, դրա ծառայություններին և դրա անձնակազմին երախայրիների, առաջնեկ անասունների և տասանորդի միջոցով, ինչով և կապահովեին ճշմարիտ երկրպագությունը։

Առաջին երեք խոստումները վերաբերում էին ուրիշների (ամուսնություն և պարտքի չեղարկում) և Աստծո հետ (շաբաթը) հարաբերություններին, մինչդեռ վերջինն (Նեեմիա 10.32–39) առնչվում է տաճարի կարգավորումներին։

Համայնքի նպատակն էր ի ցույց դնել, որ ինքը հավատարիմ է ուխտին, և ուստի կկիրառի գործնական քայլեր Աստծո և ուրիշների հետ իր հարաբերությունների կառուցման համար։ Նույնիսկ եթե մարդիկ միշտ չէ, որ կատարելապես պահում էին ուխտը, հասկանում էին, որ ճիշտ սովորույթները և արարողակարգերը ազդեցություն են ունենալու ապագայի վրա։ Եթե Իսրայել ազգը կանգներ ճիշտ ուղու վրա, նրանք պետք է հաստատեին արարողակարգեր և սովորույթներ, որոնք իրենց կտանեին այնտեղ, ուր իրենք ուզում են հասնել։ Եթե նրանք ուզում էին Աստծո հետ մտերիմ հարաբերություններ ունենալ, ապա շաբաթին կարևոր տեղ հատկացնելը և տաճարի մասին հոգ տանելը կարևոր քայլեր էին այդ ուղղությամբ։

Ցավոք, նրանք իրենց խոստումներն այնքան էլ լավ չպահեցին, ինչպես ցույց է տրվում Նեեմիայի վերջին գլուխներում։ Այդուհանդերձ, եթե նույնիսկ բոլորը չեն պահել դրանք, ոմանք կամ շատերը պահել են։ Մենք միայն Աստծո օգնությամբ և միայն Նրա վրա մեր հայացքը հառելով կարող ենք զարգացնել ճիշտ սովորույթներ և փորձել մնալ ճիշտ ուղու վրա։

`«Կամքի ճիշտ գործադրումը կարող է լիովին վերափոխել ձեր կյանքը: Ձեր կամքը հանձնելով Քրիստոսին` դուք միաձուլվում եք մի ուժի հետ, որն ամեն իշխանությունից և պետությունից վեր է: Դուք ուժ կունենաք ի վերուստ, որն անսասան կպահի ձեզ, և այդպես, մշտապես հանձնվելով Աստծուն, դուք ընդունակ կլինեք ապրելու նոր` հավատի կյանքով»։ Էլեն Ուայթ, Քայլեր դեպի Քրիստոս, էջ 48։ Ի՞նչն է ձեզ հետ պահում այստեղ նկարագրվածը վերապրելուց։`