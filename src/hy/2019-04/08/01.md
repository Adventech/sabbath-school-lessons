---
title:  Աստված եվ ուխտը
date:  16/11/2019
---

### Այս շաբաթվա ուսումնասիրության համար կարդացե՛ք.
Նեեմիա 10.1–29, Ծննդոց 4.8–19, Եբրայեցիս 13.20, Հեսու 24, Նեեմիա 10.30–39, Եբրայեցիս 8.1–7։

> <p>Հիշելու համարը.<p>
> «Եվ այս ամենի համար հաստատ ուխտեցինք և գրեցինք, և կնքվածի վրա էին մեր իշխանները, ղևտացիները և քահանաները։ … մեր Աստծո տունը չձգենք» (Նեեմիա 9.38, 10.39)։

Ի՞նչ նկատի ունի Աստվածաշունչը, երբ խոսում է «ուխտի» մասին։ Նմանատիպ աստվածաշնչյան ուխտի ամենահեշտ բացատրությունն այն է, որ այն Աստծո և Նրա ժողովրդի միջև հարաբերությունների իրավաբանական հաստատումն է։ Աստված է, որ ասում է. «Դուք Իմ ժողովուրդն եք, և Ես ձեր Աստվածն եմ»։ Սրանից բացի, մենք կարող ենք հանդիպել գրավոր ուխտի կիրառմանը հին աշխարհի այլ ժողովուրդների միջև, հաճախ առաջնորդների և նրանց ենթակա վասալների միջև։

Այս ուխտերը հաստատվում էին, որովհետև շահեկան էին երկու կողմերի համար էլ։ Առաջնորդները պարտավորվում էին հոգ տանել ժողովրդի մասին, իսկ ժողովուրդը պարտավորվում էր հարկ վճարել։ Սակայն ամեն ինչ այլ էր Աստծո հետ ունեցած ուխտի դեպքում։ Աստված այդ ուխտից ոչ մի օգուտ չունի, սակայն այնուամենայնիվ խոստացավ հավատարիմ լինել դրան, նույնիսկ այն ժամանակ, երբ մարդիկ հավատարիմ չէին։ Եվ իսկապես, ուխտին կցված օրհնություններն ու անեծքներն իսրայելացիներին հուշում էին, որ երբ վատ բաներ են սկսում պատահել, նշանակում է՝ իրենք խախտել էին ուխտը։

Այս շաբաթ կուսումնասիրենք ուխտը, որն իսրայելացիները նորոգեցին Աստծո հետ Նեեմիա 10-րդ գլխում, ինչպես նաև կքննարկենք ընդհանուր տեղեկություն Աստվածաշնչում ուխտ անելու պատմության և կարևորության մասին։