---
title:  Հետագա ուսումնասիրության համար
date:  22/11/2019
---

Կարդացե՛ք Էլեն Ուայթի Քայլեր դեպի Քրիստոս գրքի 52-61 էջերի «Նվիրում» գլուխը։

«Երկրային սրբարանի ծառայությունը բաղկացած էր երկու մասից. քահանաներն ամեն օր ծառայում էին Սուրբ բաժնում, իսկ տարին մեկ անգամ քահանայապետը քավության հատուկ արարողություն էր կատարում Ամենասուրբ տեղում` սրբարանը մաքրելու համար: Օրըստօրե ապաշխարող մեղավորն իր զոհը բերում էր ժողովքի խորանի դռան մոտ և, ձեռքը դնելով կենդանու գլխին, խոստովանում էր իր մեղքերը` խորհրդանշորեն դրանք փոխանցելով անմեղ զոհին: Այնուհետև կենդանին մորթվում էր: «Առանց արյուն թափելու,- ասում է առաքյալը,- մեղքի թողություն չի լինում»: «Մարմնի հոգին արյան մեջ է» (Ղևտացոց 17.11): Աստծո խախտված օրենքը պահանջում էր օրինազանցի կյանքը: Արյունը, որը խորհրդանշում էր մեղավորի կյանքը, ում հանցանքը կրում էր զոհը, քահանան տանում էր Սուրբ տեղը և սրսկում վարագույրի առջև, որի հետևում` տապանակի մեջ, գտնվում էր օրենքը, որը մեղավորը խախտել էր: Այս արարողությամբ մեղքն արյան միջոցով խորհրդանշորեն տեղափոխվում էր սրբարան: Որոշ դեպքերում արյունը Սուրբ տեղը չէր տարվում, բայց այդ դեպքում քահանաները պիտի ուտեին միսը, ինչպես Մովսեսը պատվիրել էր Ահարոնի որդիներին` ասելով. «Եհովան այն ձեզ տվեց, որ ժողովրդի անօրենությունը վեր առնեք» (Ղևտացոց 10.17): Երկու ծեսերն էլ խորհրդանշում էին մեղքի փոխանցումն ապաշխարողից` սրբարան»։ Էլեն Ուայթ, Մեծ պայքար, էջ 418։

**Հարցեր քննարկման համար**

`Խորհե՛ք ձեր արած խոստումների մասին, որոնք դրժել եք, անկախ նրանից, թե որքան անկեղծությամբ ու նախանձախնդրորեն էիք ցանկանում պահել դրանք։ Ի՞նչ եք սովորել այդ փորձառությունից, որ միգուցե կարող է օգնել հետ պահել ձեզ կրկին նմանատիպ սխալ անելուց։`

`Ուխտը հարաբերության իրավական հաստատումն է։ Մենք խախտում ենք Աստծո հետ ունեցած ուխտը, սակայն Նա միշտ հավատարիմ է մնում Իր մասին, նույնիսկ եթե մենք մեր մասին հավատարիմ չենք։ Ինչպե՞ս կարող է Աստծո բարության և հավատարմության այս գիտակցումը մարդկանց մղել ավելի մտերիմ հարաբերությունների Նրա հետ և այդպիսով օգնել մեզ ապրել այնպես, ինչպես պետք է ապրենք։`

`Խորհե՛ք այն մասին, թե քանի անգամ եք անհավատարիմ եղել Աստծուն և այն խոստումներին, որոնք ունենք «նոր ուխտի» ներքո (տե՛ս Ղուկաս 22.20, Եբրայեցիս 8.13, 9.15)։ Ինչո՞ւ է այդքան կարևոր հասկանալ փրկության ծրագիրը և ներման խոստումը, որոնք մենք ունենք Հիսուսի զոհի շնորհիվ, Ում արյունը կնքեց «նոր ուխտը» մեզ համար։`