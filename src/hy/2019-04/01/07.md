---
title:  Հետագա ուսումնասիրության համար
date:  04/10/2019
---

Կարդացե՛ք Էլեն Ուայթի Մարգարեներ և թագավորներ գրքի 607–617 էջերի «Եզրաս. քահանա և դպիր» գլուխը։

Քննե՛ք Եզրասի եռանդուն աշխատանքը. «Եզրասը դարձավ Աստծո խոսափողը՝ իրեն շրջապատողներին ուսուցանելով երկինքը կառավարող սկզբունքները։ Իր կյանքի մնացած տարիներին՝ թե՛ Մարապարսկական թագավորի արքունիքում և թե՛ Երուսաղեմում եղած ժամանակ, նրա հիմնական գործն ուսուցչությունն էր։ Որքան շատ էր նա այլոց փոխանցում իր յուրացրած ճշմարտությունները, այնքան զարգանում էր նրա աշխատելու կարողությունը։ Նա դարձավ բարեպաշտության, մեծ եռանդի տեր մարդ։ Նա կյանքը վեհացնող աստվածաշնչյան ճշմարտությունների Տիրոջ վկան էր աշխարհին»։ Էլեն Ուայթ, Մարգարեներ և թագավորներ, էջ 609։

«Այսօր իրականացվող բարեփոխումների գործում այնպիսի մարդկանց կարիք կա, ովքեր, Եզրասի և Նեեմիայի նման, չեն մեղմացնի կամ արդարացնի մեղքը և չեն խուսափի պաշտպանելու Աստծո անվան պատիվը։ Նրանք, ում ուսերին է ընկած այս գործի բեռը, չեն կարող հանգիստ լինել, երբ չարություն է գործվում, և ոչ էլ այն թաքցնել կեղծ կարեկցանքի քողի ներքո։ Նրանք հիշում են, որ Աստված անաչառ է, և որ մի քանիսի նկատմամբ խստությունը կարող է շատերի համար ողորմություն դառնալ: Նրանք հիշում են նաև, որ չարը դատապարտող մարդու մեջ Քրիստոսի հոգին է դրսևորվում»։ Էջ 675։

**Հարցեր քննարկման համար**

`Այո՛, մենք ունենք բազում հրաշալի խոստումներ Տիրոջից։ Միևնույն ժամանակ, Աստված երբեք Իրեն չի պարտադրում մեզ։ Ի՞նչ ընտրություններ կարող ենք անել մեր կյանքի ընթացքում, որոնք կարող են Նրա խոստումները չստանալու պատճառ դառնալ։`

`Կարդացե՛ք Դանիել 9.1–23 համարներում արձանագրված աղոթքը։ Ի՞նչ սկզբունքներ եք տեսնում այդտեղ, որոնք կարող եք կիրառել ձեր սեփական փարձառության մեջ։ Այսինքն, ի՞նչ էր Դանիելն անում, ինչպիսի՞ն էր նրա դիրքորոշումը, և ի՞նչ էր նա խնդրում։ Ուրիշ ի՞նչ եք տեսնում այդ աղոթքում, որն այսօր կիրառելի կլինի մեզ համար։`

`Հինգշաբթի օրվա դասում կարդացինք Էլեն Ուայթի մեջբերումն այն մասին, թե որքան կարևոր էր Աստծո Խոսքը Եզրասի ծառայության համար, և թե որքան ջանասիրաբար էր նա աշխատում այն ժողովրդի մեջ տարածելու համար։ Ո՞րն է այն կարևոր և ակնհայտ դասն այստեղ մեզ համար, որը վերաբերում է Աստծո Խոսքի կարևորությանը մեր կյանքում և եկեղեցում։`