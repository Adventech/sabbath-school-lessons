---
title:  Մեկնաբանելով պատմությունը՝ Զորաբաբել եվ Եզրաս
date:  28/09/2019
---

### Այս շաբաթվա ուսումնասիրության համար կարդացե՛ք.
Երեմիա 25.11, 12, Դանիել 9.1, 2, Եզրաս 4.1–7, Եսայիա 55.8, 9, Եզրաս 7.1–28։

> <p>Հիշելու համարը.<p>
> «Այսպես է ասում Պարսից Կյուրոս թագավորը. Երկրի բոլոր թագավորություններն ինձ է տվել երկնից Աստվածը՝ Եհովան, և Նա ինձ պատվիրեց, որ Հուդայի Երուսաղեմում Նրա համար մի տուն շինեմ» (Եզրաս 1.2)։

Երեմիայի գրվածքներում Աստված խոստանում է, որ Իր ժողովուրդը տուն կվերադառնա Բաբելոնի 70-ամյա աքսորից։ Կյուրոս թագավորն Աստծո գործիքն էր այս վերադարձն իրականացնելու հարցում։ Օծվելով Աստծո կողմից (Եսայիա 45.1)՝ Կյուրոսը հրամանագիր թողարկեց ՔԱ 538թ.՝ թույլ տալով Աստծո ժողովրդին վերադառնալ իրենց երկիր և վերակառուցել տաճարը։

Աստված (ոչ թե Կյուրոսը) խոսեց Երուսաղեմի վերաբերյալ, «թե Շինվիր, և տաճարին, թե Հիմնվիր» (Եսայիա 44.28)։ Աստված էր երաշխավորը, որ Երուսաղեմը կվերակառուցվի, և Նա կպավ Կյուրոսի սրտին, որպեսզի վերջինս տա տաճարը կառուցելու թույլտվությունը։

Միշտ ուրախալի է եղել տեսնել, որ Աստծո ժողովուրդը դրական պատասխան է տալիս Տիրոջ գործողություններին. «Այն ժամանակ վեր կացան Հուդայի և Բենիամինի տոհմապետները և քահանաները և ղևտացիները՝ ամենքը, որի հոգին զարթնեցրեց Աստված, որ վեր գնա շինի Երուսաղեմում եղող Աստծո տունը» (Եզրաս 1.5)։

Այստեղ մենք տեսնում ենք մարդկանց օրինակ, ովքեր դրականորեն են արձագանքում Աստծո հզոր և շնորհաշատ գործողություններին։ Մենք լավագույնս մեզ կդրսևորենք, եթե հասկանանք, թե Ով է Աստված, և ինչ է Նա արել, ինչպես նաև, թե որքան մեծ սիրով է Նա միջամտում Իր ժողվրդի անունից։