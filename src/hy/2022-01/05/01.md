---
title:  Հիսուսը՝ հանգստություն պարգեվողը
date:  22/01/2022
---

### Այս շաբաթվա ուսումնասիրության համար կարդացե՛ք.
Ծննդոց 15.13–21, Եբրայեցիներին 3.12–19, Եբրայեցիներին 4.6–11, Եբրայեցիներին 4.1, 3, 5, 10, Բ Օրենք 5.12–15, Եբրայեցիներին 4.8–11։

> <p>Հիշելու համարը.<p>
> «Ուրեմն մնում է շաբաթապահությունը Աստծու ժողովրդի համար»1 (Եբրայեցիներին 4.9):

Եբրայեցիներին 1-ին և 2-րդ գլուխները շեշտադրում են Հիսուսի գահակալումը՝ որպես Աստծո ժողովրդի ղեկավար և ազատագրող։ Եբրայեցիներին 3-րդ և 4-րդ գլուխները Հիսուսին ներկայացնում են որպես մեկը, ով մեզ հանգիստ կպարգևի։ Այս զարգացումն իմաստավորվում է այն դեպքում, երբ մենք հիշում ենք, որ Դավթի ուխտը խոստանում էր, որ Աստված տալու է խոստացված թագավորին, և Իր ժողովուրդը «կհանգստանա» իր բոլոր թշնամիներից (Բ Թագավորների 7.10, 11)։ Այս հանգիստն այժմ հասանելի է մեզ, քանի որ Հիսուսը նստած է Աստծո աջ կողմում։

Եբրայեցիներին գիրքը նկարագրում է հանգիստը ինչպես հանգիստ, որը պատկանում է Աստծուն, այնպես էլ որպես շաբաթ օրվա հանգիստ (Եբրայեցիներին 4.1–11)։ Աստված այս հանգիստը, որն Իրենն էր, հասանելի դարձրեց Ադամին և Եվային։ Առաջին շաբաթը կատարելության վայելումն էր այն Մեկի հետ, Ով այդ կատարելությունը հնարավոր էր դարձրել։ Աստված շաբաթի հանգիստը խոստանում է նաև այն պատճառով, որ շաբաթը ճշմարտապես պահելը մարմնավորում է այն խոստումը, որ Աստված այդ կատարելությունը հետ կբերի։

Երբ մենք պահում ենք շաբաթը, մենք հիշում ենք, որ Աստված մեզ համար կատարյալ նախապատրաստություն էր տեսել, երբ արարեց աշխարհը և երբ այն փրկագնեց խաչի վրա։ Շաբաթը ճշմարտապես պահելը նախ և առաջ արարչագործության մասին մեզ հիշեցնելուց բացի, այս անկատար աշխարհում առաջարկում է կանխավայելում այն ապագայի, որն Աստված խոստացել է։