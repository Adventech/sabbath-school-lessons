---
title:  Հետագա ուսումնասիրության համար
date:  14/01/2022
---

Որպես Աստծո Որդի Հիսուսի աշխարհ գալը միաժամանակ մի քանի գործառույթներ իրականացրեց։ Առաջին, որպես Աստծո Աստված Որդի՝ Հիսուսը եկավ մեզ բացահայտելու Հորը։ Իր խոսքերով ու գործերով Հիսուսը մեզ ցույց տվեց, թե իրականում ինչպիսին է Հայրը, և թե ինչու մենք կարող ենք վստահել և հնազանդվել Նրան։

Հիսուսը նաև եկավ որպես Դավթի, Աբրահամր և Ադամի խոստացված Որդի, Ում միջոցով Աստված խոստացել էր, որ կջախջախի թշնամուն և կղեկավարի աշխարհը։ Այսպիսով Հիսուսը եկավ զբաղեցնելու Ադամի տեղը մարդկության ղեկին և իրականացնելու այն սկզբնական նպատակը, որն Աստված նախատեսել էր մարդու համար (Ծննդոց 1.26–28, Սաղմոսներ 8.3–8)։ Հիսուսը եկավ լինելու այն լիիրավ տիրակալը, որն Աստված միշտ կամեցել էր, որ այս աշխարհն ունենա։

«Եվ Հորդանանի ափին Հիսուսին ասված խոսքը` «Սա է իմ սիրելի որդին, որին ես հավանեցի», ուղղված է նաև մարդկությանը: Աստված խոսեց Հիսուսի` որպես մեր ներկայացուցչի հետ: Մեր բոլոր մեղքերով և թուլություններով հանդերձ` մենք լքված չենք որպես անարժաններ: «Նա շնորհ ցույց տվեց մեզ այն Սիրելիով» (Եփեսացիներին 1.6): Քրիստոսի վրա իջած փառքը գրավականն է մեր հանդեպ ունեցած Աստծո անփոփոխ սիրո: … Այն լույսը, որ բաց շքամուտքերից իջավ մեր Փրկչի վրա, կընկնի նաև մեզ վրա, եթե մենք աղոթքով օգնություն խնդրենք` դիմակայելու փորձությանը: Նույն ձայնը, որ խոսեց Հիսուսի հետ, ասում է ամեն մի հավատացյալի. «Սա է Իմ սիրելի որդին, որին ես հավանեցի»»։ էլեն Ուայթ, Դարերի փափագը, էջ 113։

**Հարցեր քննարկման համար**

`Մենք սովորեցինք, որ Հիսուսի խոսքերի և գործերի ավելի լավ ընկալումն օգնում է մեզ առավել լավ հասկանալ Հայր Աստծուն։ Ի՞նչ գործնական ասպեկտներում պետք է Հիսուսին ավելի լավ հասկանալը հարստացնի Հայր Աստծո հետ ունեցած ձեր հարաբերությունները։`

`Սովորեցինք նաև, որ այն ձևը, որով Աստված խոսում և վարվում էր Հիսուսի հետ, հենց այն ձևն է, որով Նա կամենում է խոսել և վարվել մեզ հետ։ Ի՞նչ պետք է սա մեզ ասի այն մասին, թե ինչպես մենք պետք է վարվենք ուրիշների հետ։`

`Խորհե՛ք Քրիստոսի հավիտենական աստվածության կարևորության մասին։ Ի՞նչ մեծ բան ենք կորցնում, եթե հավատանք, թե Հիսուսը ինչ-որ կերպ, ինչ-որ ժամանակ արարված էակ է, ինչպես և մենք, սակայն ով խաչ է բարձրացել։ Հակադրե՛ք այդ միտքն այն իրականության հետ, որ Քրիստոսը հավիտենական Աստված է և Իր սեփական ընտրությամբ խաչ բարձրացավ։ Ի՞նչ մեծագույն տարբերություն կա այս երկու գաղափարների միջև։`

`Դասարանում քննարկե՛ք Աստծուն փառք տալու գաղափարը։ Կարդացե՛ք Հայտնություն 14.7 համարը։ Ինչպե՞ս է Աստծուն փառք տալը ներկա ժամանակի ճշմարտության և երեք հրեշտակների լուրի մի մասը։`