---
title:  Աստված խոսեց մեզ հետ Իր Որդու միջոցով
date:  10/01/2022
---

`Կարդացե՛ք Եբրայեցիներին 1.1–4 համարները։ Ո՞րն է այս տեքստի հիմնական գաղափարը։`

Հունարեն բնագրում Եբրայեցիներին 1.1–4 համարները կազմում են ընդամենը մեկ նախադասություն, և շատերը պնդում են, որ հռետորական արվեստի տեսանկյունից այն ամենագեղեցիկն է Նոր Կտակարանում։ Տեքստի հիմնական պնդումն այն է, որ Աստված մեզ հետ խոսեց Իր Որդու՝ Հիսուսի միջոցով։

ՔՀ հետո առաջին դարում ապրող հրեաները երկար ժամանակ չէին լսել Աստծո Խոսքը։ Վերջին հայտնությունը, որն արտահայտվել էր Աստծո գրավոր Խոսքի միջոցով, տրվել էր Մաղաքիա մարգարեի և Եզրաս և Նեեմիա ծառայողների միջոցով չորս դար առաջ։ Սակայն այժմ Աստված կրկին խոսեց նրանց հետ Հիսուսի միջոցով։

Այդուհանդերձ, Հիսուսի միջոցով Աստծո հայտնությունը գերազանցում էր մարգարեների միջոցով Աստծո արած հայտնությանը, քանի որ Հիսուսը հայտնության գերագույն միջոցն էր։ Նա Ինքը Աստված է, Ով արարել է երկինքն ու երկիրը և տիրում է տիեզերքը։ Պողոսը Քրիստոսի աստվածությունը երբեք կասկածի տակ չի առնում։ Նա պարզապես ընդունում է այն։

Պողոսի համար Հին Կտակարանը ևս Աստծո Խոսքն էր։ Նույն Աստվածը, Ով խոսել էր անցյալում, շարունակում էր խոսել ներկայում։ Հին Կտակարանը հայտնում էր Աստծո կամքի իրական գիտություն։

Այդուհանդերձ, դրա իմաստն ավելի լիարժեքորեն հասկանալ հնարավոր եղավ միայն այնժամ, երբ Որդին եկավ երկիր։ Ըստ Պողոսի՝ Հոր հայտնությունը Որդու միջոցով բանալի տրամադրեց հասկանալու Հին Կտակարանի իրական լայնությունը այնպես, ինչպես որ փազլի տուփի նկարն է հուշում դրա յուրաքանչյուր կտորի ճիշտ տեղը։ Հիսուսը լույս սփռեց Հին Կտակարանի մեծ մասի վրա։

Իսկ այդ ընթացքում Հիսուսը եկավ լինելու մեր Ներկայացուցիչն ու Փրկիչը։ Նա պետք է մեր տեղը զբաղեցներ կռվում և պարտության մատներ օձին։ Եբրայցեիներինում նույնպես Հիսուսը հավատացյալների «ռահվիրան», «զորավարը» կամ «նախակարապետն» է (Եբրայեցիներին 2.10, Եբրայեցիներին 6.20)։ Նա պայքարում է մեզ համար և ներկայացնում է մեզ։ Սա նաև նշանակում է, որ այն, ինչ Աստված արեց մեր Ներկայացուցչի՝ Հիսուսի համար, կամենում է անել նաև մեզ համար։ Նա, Ով Հիսուսին բարձրացրեց Իր աջ կողմը, կամենում է, որ մենք Հիսուսի հետ նստենք Իր գահին (Հայտնություն 3.21)։ Հիսուսի միջոցով մեզ ուղղված Աստծո լուրը ոչ միայն այն է, ինչ Հիսուսն ասաց, այլև այն, ինչ Հայրն արեց Նրա միջոցով և Նրա համար, և այս ամենն արվեց մեր՝ ինչպես այս կյանքում ժամանակավոր, այնպես էլ հավիտենական բարօրության համար։

`Խորհե՛ք այն մասին, թե ինչ է նշանակում, որ Հիսուսը՝ Աստված, եկավ այս երկիր։ Ինչո՞ւ պետք է այս ճշմարտությունը մեզ այդքան մեծ հույս տա։`