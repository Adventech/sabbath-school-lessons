---
title:  Հիսուսը՝ մեր հավատարիմ Եղբայրը
date:  15/01/2022
---

### Այս շաբաթվա ուսումնասիրության համար կարդացե՛ք.
Ղևտական 25.25–27, Եբրայեցիներին 2.14–16, Եբրայեցիներին 11.24–26, Ա Կորնթացիներին 15.50, Եբրայեցիներին 5.8, 9, Եբրայեցիներին 12.1–4:

> <p>Հիշելու համարը.<p>
> «Արդ որովհետև զավակներն արյանն ու մարմնին հաղորդակից եղան, Ինքն էլ միևնույն կերպով հաղորդակից եղավ նրանց, որպեսզի Իր մահով կործանի մահվան իշխանությունն ունեցողին, այսինքն՝ սատանային» (Եբրայեցիներին 2.14):

Եբրայեցիներին 1-ին գլուխը պատմում է Աստծո Որդի Հիսուսի մասին, Ով կառավարում է հրեշտակներին և Աստծո «փառքի լույսն ու Նրա էության արտահայտումն» է (Եբրայեցիներին 1.3)։ Եբրայեցիներին 2-րդ գլխում Հիսուսը ներկայացվում է որպես մարդու Որդի, Ով ավելի ցածր եղավ, քան հրեշտակները, և Ով ստացավ մարդու բնույթն իր բոլոր թուլություններով, ընդհուպ մինչև մահ (Եբրայեցիներին 2.7)։

Եբրայեցիներին 1-ին գլխում Աստված Հիսուսի մասին ասում է. «Դու ես Իմ Որդին» (Եբրայեցիներին 1.5)։ Եբրայեցիներին 2-րդ գլխում Հիսուսը դիմում է մարդու զավակներին որպես Իր «եղբայրների» (Եբրայեցիներին 2.12)։

Եբրայեցիներին 1-ին գլխում Հայրը հայտարարում է Որդու աստվածային գերագույն իշխանության մասին (Եբրայեցիներին 1.8–12)։ Եբրայեցիներին 2-րդ գլխում Որդին հաստատում է Իր հավատարմությունը Հորը (Եբրայեցիներին 2.13)։

Եբրայեցիներին 1-ին գլխում Հիսուսը Տեր Աստված է, Արարիչ, Պահպանող և Գերագույն Իշխան։ Եբրայեցիներին 2-րդ գլխում Հիսուսը մարդկանց Քահանայապետն է՝ ողորմած և հավատարիմ։

Այսպիսով, Հիսուսի նկարագրությունը՝ որպես հավատարիմ և ողորմած եղբոր, ներկայացված է Որդու նկարագրության մեջ որպես հավերժական արարիչ Աստծո վերջնական դրսևորում (Եբրայեցիներին 1.1–4)։