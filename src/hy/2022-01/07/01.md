---
title:  Հիսուսը՝ հոգու խարիսխը
date:  05/02/2022
---

### Այս շաբաթվա ուսումնասիրության համար կարդացե՛ք.
Եբրայեցիներին 6.4–6, Մատթեոս 16.24, Հռոմեացիներին 6.6, Եբրայեցիներին 10.26–29, Եբրայեցիներին 6.9–13, Եբրայեցիներին 6.17–20։

> <p>Հիշելու համարը.<p>
> «Որը մեզ համար հաստատուն և անշարժ խարիսխ է, որ թափանցում է վարագույրից ներս, որտեղ մեզ համար մտավ նախակարապետը՝ Հիսուսը, ըստ Մելքիսեդեկի կարգի հավիտենական Քահանայապետ դարձած» (Եբրայեցիներին 6.19, 20):

Եբրայեցիներին 5.11–6.20 համարներն ընդհատում են մեր օգտին իրականացվող Հիսուսի քահանայության վերաբերյալ շարադրանքը։ Այստեղ Պողոսը ներկայացնում է Քրիստոսից հեռանալու վտանգների վերաբերյալ խիստ զգուշացումներ։

Ակնհայտորեն մարդկանց սպառնում էր ինքնախղճահարության և անհավատարմության սայթաքուն ճանապարհով անցնելու իրական վտանգը։ Պողոս Առաքյալն անհանգստացած է, որ իր խոսքերն ընթերցողների ու լսողների հոգևոր զգայարանները կարող են բթացած լինել այն բարդ իրավիճակի պատճառով, որին նրանք բախվում են, ինչն էլ պատճառ է դառնում, որ նրանք դադարեն աճել Ավետարանն ըմբռնելու և այն վերապրելու փորձառության մեջ։

Մի՞թե սա վտանգավոր չէ մեզ բոլորիս համար. հուսալքվել փորձությունների պատճառով և հեռանալ հավատից։

Այդուհանդերձ, խիստ նախազգուշացումն ավարտվում է քնքուշ խրախուսանքով։ Պողոսը վստահություն է արտահայտում իր ընթերցողների նկատմամբ և բարձրացնում է Հիսուսին որպես նրանց փրկելու Աստծո անխափան խոստման մարմնացում (Եբրայեցիներին 6.9–20)։ Նախազգուշացումների և խրախուսանքների այս ցիկլը կրկնվում է նաև Եբրայեցիներին 10.26–39 համարներում։

Մենք կուսումնասիրենք այս բոլորաշրջանը և կկենտրոնանանք քաջալերանքի այն հզոր խոսքերի վրա, որոնք Հիսուսը տալիս է մեզ։