---
title:  Հետագա ուսումնասիրության համար
date:  11/02/2022
---

Կարդացե՛ք էլեն Ուայթի Գործք առաքելոց գրքի 539–545 էջերի «Սիրելի Հովհաննեսը» և Դարերի փափագը գրքի 716–722 էջերի «Հուդա» գլուխները։

«Չկա ավելի մեծ պատերազմ, քան պայքարը ես-ի դեմ։ Անձը խոնարհեցնելը և ամեն ինչ Աստծո կամքին հանձնելը պայքար է պահանջում, սակայն հոգին պետք է ամբողջությամբ Աստծուն տրվի, նախքան կկարողանա նորոգվել սրբությամբ»։ Էլեն Ուայթ, Քայլեր դեպի Քրիստոս, էջ 43։

«Հավհաննեսը փափագում էր Հիսուսին նմանվել, և Հիսուսի սիրո բարենորոգող ազդեցության ներքո նա իսկապես դարձավ հեզ ու խոնարհ։ Ես-ը թաքնվեց Հիսուսի մեջ։ Իր ընկերներից ամենաշատը Հովհաննեսն էր տրվում այդ հիասքանչ կյանքի զորությանը։

Քրիստոսի նկատմամբ տածած Հովհաննեսի խորը սերն էր, որ ստիպում էր վերջինիս փափագել մշտապես լինել Հիսուսի կողքին։ Փրկիչը սիրում էր բոլոր տասներկուսին, սակայն Հովհաննեսն ամենաբացն էր՝ ընդունելու Նրա խոսքերը։ Նա ամենաերիտասարդն էր և երեխայի վստահությամբ իր սիրտը բացեց Հիսուսի առաջ։ Այդ կերպ նա ավելի շատ էր հաղորդակից լինում Քրիստոսին, և նրա միջոցով Փրկչի ամենախորը հոգևոր դասերը փոխանցվեցին մարդկանց։

Սրբության գեղեցկությունը, որը նրան վերափոխել էր, փայլում էր նրա դեմքին քրիստոսանման փայլով։ Նա Փրկչին էր նայում սիրով և պաշտամունքով, մինչև որ Քրիստոսի նմանությունը և Նրա հետ հաղորդակցությունը դարձան նրա փափագը, և նրա բնավորության մեջ արտացոլվեց իր Ուսուցչի բնավորությունը»։ Էլեն Ուայթ, Գործք առաքելոց, էջ 544, 545։

**Հարցեր քննարկման համար**

`Սիրելի աշակերտի՝ Հովհաննեսի, ինչպես նաև Հուդա Իսկարիովտացու կյանքերը կարևոր հակադրություն են ներկայացնում։ Երբ Հիսուսը տեսավ Հովհաննեսին և նրա եղբորը, անվանեց նրանց Բաներեգես՝ «որոտման որդիներ»։ Հովհաննեսը մեծ թերություններ ուներ։ Հուդան ևս թերություններ ուներ, սակայն դրանք Հովհաննեսի թերություններից ավելի ծանր ու դրամատիկ չէին։ Ինչո՞ւ Հովհաննեսը վերափոխվեց Հիսուսի պատկերով, մինչդեռ Հուդան մեղանչեց Սուրբ Հոգու դեմ։ Ո՞րն էր տարբերությունը։`

`Հիսուսը հրավիրում է հավատացյալներին վեր առնել իրենց խաչերն ու հետևել Իրեն։ Ո՞րն է սեփական խաչը վեր առնելու և ուրիշների վիրավորանքների առջև խոնարհվելու իրողությունների տարբերությունը։`

`Ինչո՞ւ է Աստված պահանջում մեր կյանքի լիակատար հանձնում Իրեն։ Ի՞նչ կապ կա ազատ կամքի և փրկության միջև։`