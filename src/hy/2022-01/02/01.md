---
title:  Եբրայեցիներին ուղղված թղթի լուրը
date:  01/01/2022
---

### Այս շաբաթվա ուսումնասիրության համար կարդացե՛ք.
Եբրայեցիներին 1.5–14, Ղուկաս 1.30–33, Սաղմոսներ 132.1–5, Եբրայեցիներին 2.14–16, Եբրայեցիներին 5.1–4, Ա Պետրոս 2.9, Եբրայեցիներին 8.8–12։

> <p>Հիշելու համարը.<p>
> «Եվ ասածներիս գլխավորը սա է. մենք այնպիսի քահանայապետ ունենք, որ երկնքում Մեծության աթոռի աջ կողմում նստեց» (Եբրայեցիներին 8.1):

Եբրայեցիներին թղթից մի քանի տասնամյակ հետո՝ մոտ ՔՀ 100թ. գրված մի հրեական փաստաթղթում ներկայացված է մի աղոթք. «Այս ամենը ես ասացի Քեզ, Տե՛ր, որովհետև Դու ասացիր, որ մեզ համար ես արարել այս աշխարհը։ … Եվ այժմ, Տե՛ր, ահա այս ազգերը, որոնք ոչինչ են, գերիշխում են մեզ վրա և ոչնչացնում են մեզ։ Իսկ մենք՝ Քո ժողովուրդը, ում Դու կոչել ես քո առաջնեկը, միակը, Քեզ համար նախանձախնդիրն ու ամենաթանկը, տրվել ենք այդ ազգերի ձեռքը»։ Ջեյմս Հ. Չարլզուորթ, խմբ., Հին Կտակարանի պսեվդոէպիգրաֆիկա, հատոր 1, (Նյու Յորք, Հենդրիքսոն Փաբլիշերս, 1983), էջ 536։

Եբրայեցիներին թղթի հասցեատերերը հավանաբար նմանատիպ ինչ-որ բան էին զգում։ Եթե նրանք Աստծո զավակներն էին, ինչո՞ւ էին նման տառապանքների միջով անցնում։

Պողոսն այս թուղթը գրել է փորձությունների ենթարկվող հավատացյալների հավատն ամրացնելու համար։ Նա նրանց (և մեզ) հիշեցնում է, որ Աստծո խոստումները կիրականանան Հիսուսի միջոցով, Ով նստած է Հոր աջ կողմում, և Ով մեզ շուտով տուն կտանի։ Միևնույն ժամանակ Հիսուսը բարեխոսում է Հորը մեր օրհնությունների համար։ Ուստի մենք պետք է ամուր պահենք մեր հավատը մինչև վերջ։