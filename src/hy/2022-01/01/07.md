---
title:  Հետագա ուսումնասիրության համար
date:  31/12/2021
---

Դևիդ դե Դիլվիան հստակորեն բացատրում է, թե վաղ քրիստոնյաներն ինչու էին ենթարկվում հալածանքների. «Քրիստոնյաները վարում էին մի կենսակերպ, որը … կարող էր համարվել հակահասարակական և նույնիսկ կործանարար։ Զոհաբերություններին և նման արարողակարգերին բարեպաշտորեն այցելելով աստվածներին հավատարմություն ցուցաբերելը դիտարկվում էր նաև որպես հավատարմություն երկրին, իշխանություններին, ընկերներին և ընտանիքին։ Աստվածությունների երկրպագությունը հասարակությունը կայուն և բարգավաճ պահող հարաբերություններին մարդու նվիրվածության խորհրդանիշ էր։ Ձեռնպահ մնալով առաջինից՝ քրիստոնյաներին (ինչպես և հրեաներին) կասկածամտորեն դիտում էին որպես հավանական օրինախախտների և կայսրության ներսում ապրող կործանարար տարրերի»։ Հաստատակամություն երախտագիտության մեջ (Գրանդ Ռափիդս, Միչիգան, Էէրդմանս հրատարակչական ընկերություն, 2000, էջ 12)։

«Վհատվածների համար կա գործուն մի դեղամիջոց՝ հավատ, աղոթք, գործ։ Հավատն ու գործունեությունը վստահություն և բավարարվածություն կտան, որն օրեցօր կաճի։ Դուք ահաբեկող կանխազգացումներին կամ ծայրահեղ վհատության տրվելու գայթակղությա՞ն եք բախվում։ Նույնիսկ ամենամութ օրը, երբ ամեն ինչ սարսափազդու է թվում, մի՛ վախեցեք։ Հավատացե՛ք Աստծուն։ Նա ծանոթ է ձեր կարիքներին։ Նա ամենակարող է։ Նրա անսահման սերն ու կարեկցանքը երբեք չի վերջանում։ Մի՛ վախեցեք, թե Նա չի կարողանա իրականացնել Իր խոստումները։ Նա երբեք չի փոխի այն ուխտը, որը կապել է Իրեն սիրողների հետ։ Եվ Իր հավատարիմ ծառաներին կտա այնքան արդյունավետություն, որքան պահանջվում է նրանց կարիքները հոգալու համար։ Պողոս առաքյալը վկայել է. «Իսկ Նա ինձ ասաց. «Քեզ Իմ շնորհը բավական է, որովհետև Իմ զորությունը տկարության մեջ է կատարյալ դառնում»։ … Ուստի հանուն Քրիստոսի հաճույքով համբերում եմ տկարությունների, նախատինքների, վշտերի, հալածանքների և նեղությունների, որովհետև երբ տկարանում եմ, այն ժամանակ զորանում եմ»»։ Էլեն Ուայթ, Մարգարեներ և թագավորներ, էջ 164, 165։

**Հարցեր քննարկման համար**

`Հնարավո՞ր է արդյոք լինել «տարբեր» մեր քրիստոնեական հավատամքի պատճառով, այդուհանդերձ չմեղադրվել մյուսներից «անջատվելու» և նրանց արհամարհելու մեջ։ Եթե այո, ապա ինչպե՞ս։`

`Աստվածաշնչում «հորդոր» բառը կարող է վերաբերել ինչպես հանդիմանությանը, այնպես էլ խրախուսանքին։ Ինչի՞ մասին պետք է հոգ տանենք կամ ինչի՞ց պետք է զգուշանանք հուսալքված մարդուն հանդիմանելիս։`

`Ի՞նչ նմանություններ եք գտնում Եբրայեցինրին ուղղված թղթի հասցեատերերի և Հայտնություն 3.14–22 համարներում նկարագրված Լաոդիկեի եկեղեցու անդամների փորձառությունների միջև։ Ինչպե՞ս է այսօր՝ երկու հազար տարի անց, ձեր փորձառությունը նման նրանց փորձառությանը, և ի՞նչ կարող ենք սովորել այդ նմանություններից։`