---
title:  Պայքարը
date:  27/12/2021
---

Երբ հավատացյալները խոստովանեցին իրենց հավատն առ Քրիստոսը և միացան եկեղեցուն, նրանք սահմանեցին սահմանազատիչ նշան, որն իրենց պետք է տարանջատեր հասարակության մյուս անդամներից։ Ցավոք, սա կռվախնձոր դարձավ, քանի որ անուղղակի կերպով բացասական լույսի ներքո էր ցույց տալիս իրենց հասարակությունն ու նրա արժեքները։

`Կարդացե՛ք Եբրայեցիներին 10.32–34 և Եբրայեցիներին 13.3 համարները։ Ի՞նչ էին վերապրում Եբրայեցիներին թղթի հասցեատերերն իրենց դարձից հետո։`

Շատ հավանական է, որ Եբրայեցիներին թղթի հասցեատերերը բորբոքված ընդդիմադիրների ամբոխի գործողությունների հետևանքով տուժեցին թե՛ ֆիզիկապես, թե՛ հոգեպես (օրինակ՝ Գործք առաքելոց 16.19–22, Գործք առաքելոց 17.1–9)։ Նրանց բանտարկում էին, չի բացառվում, որ նաև ծեծի էին ենթարկում, քանի որ պաշտոնյաներն ունեին պատիժ և բանտարկություններ թույլ տալու լիազորություն ապացույցների հավաքագրման ընթացքում՝ հաճախ առանց պատշաճ դատական նորմերի պահպանման (օրինակ՝ Գործք առաքելոց 16.22, 23)։

`Կարդացե՛ք Եբրայեցիներին 11.24–26 և Ա Պետրոս 4.14, 16 համարները։ Ինչպե՞ս է Մովսեսի և Ա Պետրոս թղթի հասցեատերերի փորձառությունն օգնում մեզ հասկանալ, թե ինչու էին քրիստոնյա հավատացյալները հալածվում։`

Կրել «Քրիստոսի նախատինքը» պարզապես նշանակում է իրեն նույնականացնել Քրիստոսի հետ և կրել այն անարգանքն ու վիրավորանքները, որոնք բխում են այդ միությունից։ Քրիստոնյաների դեմ ուղղված հանրային թշնամանքը նրանց յուրահատուկ կրոնական համոզմունքների արդյունքն էր։ Մարդիկ կարող են վիրավորվել այն կրոնական համոզմունքներից, որոնք չեն հասկանում, կամ այն մարդկանցից, որոնց կենսակերպն ու բարոյական արժեքները կարող են ստիպել ուրշներին մեղքի զգացում ունենալ կամ ամոթ զգալ։ Ք.Հ. առաջին դարի կեսին Տակիտոսը առաջինը համարում էր, որ քրիստոնյաները մեղավոր են «մարդկության դեմ բորբոքված ատելության» մեջ։ Ալֆրեդ Ջ. Չըրչ և Ուիլիամ Ջ. Բրոդրիբ, թարգմանություն, Տակիտոսի լիակատար գործերը (Նյու Յորք, Ժամանակակից գրադարան, 1942), Տարեգրություն 15.44.1։ Ինչ էլ որ լինի այս մեղադրանքի կոնկրետ պատճառը, որն անկասկած կեղծ է, շատ վաղ քրիստոնյաներ, ինչպիսիք են այն մարդիկ, ում Պողոսը գրում է այս նամակը, տառապում էին իրենց հավատի համար։

`Բոլորն են տառապում՝ քրիստոնյա թե ոչ քրիստոնյա։ Այդուհանդերձ, ի՞նչ է նշանակում տառապել հանուն Քրիստոսի։ Մեր կրած տառապանքների որքա՞ն մասն է հանուն Քրիստոսի, և որքա՞ն մասն է մեր սեփական ընտրությունների արդյունքը։`