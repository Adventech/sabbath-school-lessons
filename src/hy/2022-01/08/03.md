---
title:  Նոր և նորոգված
date:  14/02/2022
---

`Համեմատեք Եբրայեցիներին 8.10–12 համարները Բ Օրենք 6.4–6, Բ Օրենք 30.11–14 և Երեմիա 31.31–34 համարների հետ։ Ի՞նչ է դա մեզ սովորեցնում նոր ուխտի բնույթի մասին։`

Եբրայեցիներին գրքում բերված նոր ուխտի խոստումը վերաբերում է Երեմիայի մարգարեությանը։ Համաձայն Երեմիայի՝ նոր ուխտի մասին Աստծո խոստումն ըստ էության նորոգում էր այն ուխտի, որը Նա սկզբում արել էր Իսրայելի հետ Մովսեսի միջոցով (Երեմիա 31.31–34)։ Հետևաբար, կարելի է պնդել, որ Երեմիա 31-րդ գլուխը չի խոսում հենց «նոր» ուխտի մասին, այլ խոսում է Իսրայելի հետ արված սկզբնական ուխտի «նորոգման» մասին։ Իրականում, եբրայերենում «նոր» բառի համարժեք խադաշա բառն ունի և՛ «նորոգված», և՛ «միանգամայն նոր» իմաստները։

Հին ուխտի խնդիրն այն էր, որ ժողովուրդն այն խախտեց (Եբրայեցիներին 8.8, 9)։ Սխալականը ոչ թե ուխտն էր, այլ մարդիկ։ Եթե Իսրայելը խորհրդանիշների միջոցով զանազաներ եկող Մեսիային և հավատար Նրան, ուխտը չէր խախտվի։ Այդուհանդերձ, հանուն արդարության հարկավոր է նշել, որ շատ հավատացյալներ են եղել Իսրայելի պատմության ընթացքում, ում կյանքում ուխտի նպատակն իրականացել է, և ում սրտում գրված էր օրենքը (Սաղմոսներ 37.31, Սաղմոսներ 40.8, Սաղմոսներ 119.11, Եսայի 51.7)։

`Կարդացե՛ք Բ Տիմոթեոսին 2.13 համարը։ Ի՞նչ կարող ենք սովորել Իր ժողովրդի և Իր ծրագրերի հանդեպ ունեցած Աստծո հավատարմությունից, երբ դիտարկում ենք մեր ծրագրերն ու մեր հարաբերություններն այլ մարդկանց հետ։`