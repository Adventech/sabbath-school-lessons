---
title:  Շաբաթն ու վերջը
date:  13/05/2023
---

### Այս շաբաթվա ուսումնասիրության համար կարդացե՛ք.
Հակոբոս 2.8–13, Բ Օրենք 5.12–15, Սաղմոսներ 33.6, 9, Հայտնություն 14, Բ Պետրոս 3.13, Հայտնություն 21.1։

> <p>Հիշելու համարը.<p>
> «Եվ բոլորին լուսավորեմ, թե ի՛նչ է այն խորհրդի տնտեսությունը, որ դարեր շարունակ ծածկված էր Աստծու՝ տիեզերքի արարչի մեջ» (Եփեսացիներին 3.9)։

Մարդկության արժանապատվության էությունն արարչագործության մեջ է։ Յուրաքանչյուր մարդու մեծագույն արժեք է հաղորդում այն փաստը, որ նա Աստծո կողմից է արարվել և արարվել է եզակի։ Մոր արգանդում գտնվող սաղմը, վերջույթների անդամալուծություն ունեցող դեռահասը, Դաունի համախտանիշով երիտասարդը և Ալցհեյմերի հիվանդությամբ տառապող տատիկը՝ բոլորն էլ աննկարագրելիորեն թանկ են Աստծո համար։ Աստված նրանց Հայրն է։ Նրանք Նրա որդիներն ու դուստրերն են։ «Այն Աստվածը, որ ստեղծել է այս աշխարհը և դրա մեջ առկա ամեն բան, Նա է երկնքի և երկրի Տերը։ Նա ձեռակերտ տաճարներում չի բնակվում։ … Նա մեկ մարդուց ստեղծեց բոլոր ազգերին, որպեսզի բնակվեն ողջ երկրի երեսին» (Գործք առաքելոց 17.24–26)։

Մեր ժառանգությունը ընդհանուր է, մենք պատկանում ենք միևնույն ընտանիքին։ Մենք եղբայրներ և քույրեր ենք՝ ստեղծված, կազմավորված և ձևավորված միևնույն Աստծո կողմից։ Արարչագործությունը մարդուն տալիս է իր իրական արժեքի զգացողություն։ Գեներն ու քրոմոսոմներն անցնում են որոշակի գործընթացներ՝ կազմելու ձեր անհատականության եզակի կենսաբանական կառույցը. Աստված երբեք շաբլոններ չի՛ օգտագործում։ Ողջ տիեզերքում քեզ նման ուրիշ ո՛չ ոք չկա։ Դու եզակի ես, քո տեսակի մեջ միակ արարածը, Աստծո համար այնքան մեծ արժեք ունեցող էակ, որ տիեզերքն արարած Աստվածն Իր վրա վերցրեց մարդու մսեղեն մարմինը և Իրեն որպես զոհ մատուցեց քո և քո մեղքերի համար։