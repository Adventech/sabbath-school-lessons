---
title:  Արարչագործությունը, շաբաթը և վերջին ժամանակները
date:  17/05/2023
---

Հազարամյակներ առաջ երկնքում սկսված մեծ պայքարը ծավալվեց Աստծո հեղինակության շուրջ։ Այս մարտահրավերն արդիական է մնում մինչ օրս։

`Կարդացե՛ք Հայտնություն 14.7, 9 և 12 համարները։ Ամփոփե՛ք այդ տեքստերը՝ լրացնելով ներքևում տրված նախադասությունները։`

`Հայտնություն 14.7 համարը կոչ է անում`

`Հայտնություն 14.9 համարը հանդիսավոր կոչ է (ի՞նչ չանելու)`

`Հայտնություն 14.12 համարը նկարագրում է մի ժողովուրդ, որը`

Այս հատվածները հստակորեն ցույց են տալիս, որ վերջին օրերին բարու և չարի՝ Քրիստոսի և սատանայի միջև հակամարտության կենտրոնական խնդիրը երկրպագությունն է: Մենք Արարչի՞ն ենք երկրպագում, թե՞ գազանին։ Եվ քանի որ արարչագործությունը մեր բոլոր հավատալիքների հիմքն է (ի վերջո, ըստ մեզ՝ ինչն իմաստ ունի բացի Աստծուց՝ որպես մեր Արարիչ), յոթերորդ օր շաբաթը, որի մասին խոսվում է Ծննդոց գրքում պատմվող արարչագործության պատմության ընթացքում (Ծննդոց 2.1–3), այդ արարչագործության հավերժական և անփոփոխ նշանն է։ Այն ամենահիմնական ուսմունքի ամենահիմնական խորհրդանիշն է: Այդ ուսմունքի միակ ավելի հիմնարար խորհրդանիշն Ինքը՝ Աստված է:

Այսպիսով, յուրացնել յոթերորդ օր շաբաթը նշանակում է յուրացնել Աստծո իշխանությունը հնարավոր ամենաբարձր մակարդակում՝ Նրա Արարիչ լինելու իշխանությունը։ Դա նշանակում է հետ գնալ մինչև ամենասկիզբ և արմատախիլ անել ամեն ինչ հենց կորիզից։ Դա իսկապես նշանակում է փորձել զբաղեցնել հենց Իր՝ Աստծո տեղը (Բ Թեսաղոնիկեցիներին 2.4)։

Բնականաբար, վերջին օրերի իրական խնդիրը Հիսուսի նկատմամբ ունեցած մեր սերն ու հավատարմությունն է։ Ըստ Աստվածաշնչի՝ այս սերը դրսևորվում է պատվիրաններին հավատարիմ լինելու միջոցով (Ա Հովհաննես 5.3, Հայտնություն 14.12), և միայն շաբաթն է, որ ամեն ինչի հիմքն է, քանի որ միայն այս պատվիրանն է մատնանշում Աստծուն որպես Արարիչ (Ելք 20.8–11)։ Զարմանալի չէ, որ շաբաթն է լինելու Տիրոջը երկրպագողներին գազանին երկրպագողներից վերջին ժամանակներում տարանջատելու արտաքին խորհրդանիշը (Հայտնություն 14.11, 12)։ Հաշվի առնելով այն փաստը, թե որքան հիմնարար է շաբաթը մնացած ամեն ինչի համար՝ դժվար է պատկերացնել, որ Արարչին երկրպագելու վերջնական հարցը կարող է վերաբերել ուրիշ այլ բանի։

`Շատ մարդիկ պնդում են, թե բնավ կապ չունի, թե մարդը որ օրն է պահում որպես շաբաթ (այսինքն հանգստի օր), կարևոր է միայն այն պահելը։ Ինչպե՞ս ենք պատասխանում այս պնդմանը Աստվածաշնչով։`