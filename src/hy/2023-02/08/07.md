---
title:  Հետագա ուսումնասիրության համար
date:  19/05/2023
---

«Պատճառը, որը բերված է Աստծուն երկրպագելու համար, այն է, որ Նա Արարիչ է։ Երկնային պատարագի ժամանակ երկնաբնակներն այս գաղափարն արտահայտում են շատ հակիրճ. «Որովհետև Դու ամեն բան ստեղծեցիր» (Հայտնություն 4.11)։ Երկրի վրա Աստծո ստեղծարարությունը պետք է որքան հնարավոր է վառ կերպով ընդգծել, ուստի հրեշտակներն ասում են. «Երկրպագե՛ք երկինքն ու երկիրը, ծովն ու ջրերի աղբյուրներն Ստեղծողին» (Հայտնություն 4.17)։ Ճիշտ է նշվել, որ հրեշտակն օգտագործում է չորրորդ պատվիրանի լեզուն՝ Աստծուն երկրպագելու կոչն արդարացնելու համար (Ելք 20.11)։ ...

Տասնաբանյայում շաբաթի պատվիրանը կանգնած է որպես դրա կնիքը, քանի որ այն բացահայտում է, թե ով է Աստված՝ Արարիչ է, հաստատում է տարածքը, որի վրա Նա իշխում է՝ այն ամենը, ինչ Նա ստեղծել է, և հաստատում է իշխելու Իր իրավունքը՝ Նա է ստեղծել ամեն ինչ: Որպեսզի վիշապը հաջողության հասնի, նա պետք է ինչ-որ կերպ վերացնի այս հուշարձանը»։ Անխել Մանուել Ռոդրիգես, «Տիեզերական կոնֆլիկտի եզրափակումը. երեք հրեշտակների լուրի դերը», էջ 40, 41։

**Հարցեր քննարկման համար**

`Ինչպե՞ս է շաբաթի մասին լուրը պատասխանում կյանքի հիմնարար հարցերին, ինչպիսիք են՝ որտեղի՞ց եմ ես գալիս, ինչո՞ւ եմ ես այստեղ, ո՞րն է իմ հավիտենական ճակատագիրը։`

`Խորհե՛ք արարչագործության հրաշքի շուրջ։ Խորհե՛ք այս մեծ տիեզերքում մեր գոյության հրաշքի մասին։ Այն փաստը, որ այս արարչագործության գլխավոր հուշահամալիրը՝ շաբաթը, գալիս է մեզ մոտ (մենք չենք գնում դրա մոտ) ամեն շաբաթ առանց բացառության, ի՞նչ պետք է մեզ սովորեցնի այն մասին, թե որքան կարևոր է արարչագործության վարդապետությունը։`

`Ինչպե՞ս է Դանիել 3-րդ և Դանիել 6-րդ գլուխների ներշնչված պատմություններում դրսևորվում երկրպագության հարցը: Այս պատմություններում ի՞նչը կարող է օգնել մեզ նախապատրաստվել և գաղափար կազմել, թե Աստծո հավատարիմ ժողովուրդը «գազանի դրոշմի» շուրջ ծավալվող ինչ մարտահրավերների կհանդիպի ճգնաժամի օրերին։`

`Որպես արարչագործության միջոց էվոլյուցիայի միլիոնավոր, նույնիսկ միլիարդավոր տարիներին հավատացող մեկին ինչպե՞ս կարող ենք ցույց տալ, թե որքան անտրամաբանական կլինի այդ դեպքում պահել յոթերորդ օր շաբաթը որպես այդ արարչագործության հիշատակ։`