---
title:  Աստծո փառքի փայլի մեջ
date:  17/06/2023
---

### Այս շաբաթվա ուսումնասիրության համար կարդացե՛ք.
Ա Թեսաղոնիկեցիներին 5.1–6, Հովհաննես 8.32, Հայտնություն 18.1, Հայտնություն 4.11, Ելք 33.18, 19, Հայտնություն 5.6, 12, Հայտնություն 13.8։

> <p>Հիշելու համարը.<p>
> «Դրանից հետո տեսա երկնքից իջնող մի ուրիշ հրեշտակի, որ մեծ իշխանություն ուներ։ Եվ երկիրը նրա փառքից լուսավորվեց» (Հայտնություն 18.1)։

Վաղ թե ուշ վրա կհասնեն վերջին իրադարձությունները։ Կոնկրետ երբ, և ինչպես մենք չգիտենք: Սակայն մենք բավականաչափ տեղեկություն ունենք։ Կընդունվի ինչ-որ օրենք, որը կպարտադրի պահել կիրակի օրը՝ չորրորդ պատվիրանը պահելու փոխարեն: Հայտնությունը մեզ բացահայտել է վճռորոշ խնդիրների և կարևոր դերակատարների մասին տեղեկությունը և ընդհանուր առմամբ պատմել, թե ինչ կլինի, երբ «երկինքն ու երկիրը, ծովն ու ջրերի աղբյուրներն Ստեղծողին» (Հայտնություն 14.7) երկրպագելու փոխարեն, մարդիկ՝ բոլորը, «որոնց անունները աշխարհի սկզբից ի վեր գրված չեն մորթված Գառան կյանքի գրքում» (Հայտնություն 13.8), երկրպագեն գազանին և նրա պատկերին։ Այլ կերպ ասած՝ բոլոր նրանց անունները, ովքեր ընտրել են հետևել Տեր Հիսուս Քրիստոսին և հնազանդվել Նրա պատվիրաններին, կմնան կյանքի գրքում գրված: Որքա՜ն ավելի լավ է լինել Աստծո գրանցամատյանում, քան մարդկանց գրառումներում:

Աստված կազմավորեց Յոթերորդ օրվա ադվենտիստական եկեղեցին՝ այս լուրն աշխարհին քարոզելու համար: Ուստի մենք ինքներս պետք է դարձի գանք դեպի ճշմարտությունը, ինչպես որ այն Հիսուսի մեջ է, փոխակերպվենք և դառնանք նոր մարդ Հայտնություն 14.6 համարի «հավիտենական ավետիսի» միջոցով, որի հիմքը Քրիստոսի մահն է մեզ համար, և այդ մահը Նրա մեջ մեր փրկության հավաստիացումն է։