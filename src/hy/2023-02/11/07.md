---
title:  Հետագա ուսումնասիրության համար
date:  09/06/2023
---

«Երկնքում ծագած մեծ պայքարի ամենասկզբից սատանայի նպատակն է եղել վերացնել Աստծո օրենքը: Հենց այդ նպատակով էր, որ նա ապստամբեց Արարչի դեմ, և երկնքից արտաքսվելուց հետո էլ դեռ շարունակում է իր պատերազմը երկրի վրա: Մարդկանց խաբել և այդպիսով դրդել նրանց խախտել Աստծո օրենքը. սա է նպատակը, որը նա համառորեն հետապնդում է: Կարվի դա ամբողջ օրենքը ոտնահարելով, թե մերժելով պատվիրաններից գեթ մեկը` հետևանքը միանգամայն նույնն է լինելու: … Ձգտելով արհամարհանքի ստվեր գցել աստվածային դրվածքների վրա` սատանան խեղաթյուրել է Աստվածաշնչի ուսմունքը, և այսպես հազարավորները, կարծելով, թե հավատում են Սուրբ Գրքին, իրականում հավատում են ստության: Վերջին մեծ բախումը ճշմարտության և մոլորության միջև` Աստծո օրենքի շուրջն ընթացող բազմադարյա պայքարի վերջնական փուլն է լինելու: Այս պայքարի մեջ է, որ մենք հիմա մտնում ենք, պայքար մարդկային օրենքների ու Յահվեի պատվիրանների միջև, Աստվածաշնչի կրոնի և հորինվածքների ու ավանդության կրոնի միջև»։ Էլեն Ուայթ, Մեծ պայքար, էջ 582։

Ողջ Հայտնություն գրքում երկրպագությունն ու արարչագործությունն անքակտելիորեն միահյուսված են։ Բարու և չարի միջև հակամարտության էությունը և գազանի նշանի հետ կապված խնդիրները պտտվում են այն բանի շուրջ, թե արդյո՞ք Աստված արժանի է երկրպագության:

Ինչպես տեսանք, Քրիստոսի՝ որպես Արարչի գաղափարը շաբաթ օրը երկրպագություն իրականացնելու հիմքում է: Հիսուսը հետևողականորեն ընդգծում է այն օրվա նշանակությունը, որի «Տեր» է Նա իրեն անվանում (Մատթեոս 12.8, Մարկոս 2.28, Ղուկաս 6.5): Շաբաթը մեր ինքնության հավերժական հիշեցումն է: Այն հիշեցնում է մեզ, թե ով ենք մենք որպես մարդ: Այն արժեք է հաղորդում յուրաքանչյուր մարդու և անընդհատ հիշեցնում է, որ մենք ստեղծված էակներ ենք, և որ մեր Արարիչը արժանի է մեր հավատարմությանն ու երկրպագությանը: Սա է պատճառը, որ սատանան այդքան ուժգին է ատում շաբաթ օրը։ Դա այն ոսկե օղակն է, որը միավորում է մեզ մեր Արարչի հետ, և հենց այդ պատճառով էլ այդքան վճռական դեր է խաղալու վերջնական ճգնաժամի ժամանակ։

**Հարցեր քննարկման համար**

`Որո՞նք են այն հիմնական սկզբունքները, որոնք ընկած են ծովի գազանի՝ հեղինակության պահանջի հիմքում: Ինչպե՞ս կարող են նման դիրքորոշումներ հայտնվել մեր սրտերում՝ առանց նույնիսկ մեր գիտության:`

`Ինչպե՞ս եք պատասխանում նրանց, ովքեր պնդում են, որ սատանայի գոյության գաղափարը պարզունակ սնահավատություն է, որը կրթված, մտավորական կամ առնվազն խելացի մարդիկ չեն կարող լուրջ ընդունել: Ի՞նչ փաստարկներ կարող եք օգտագործել ի պատասխան։`