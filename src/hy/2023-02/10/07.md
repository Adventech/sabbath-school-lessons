---
title:  Հետագա ուսումնասիրության համար
date:  02/06/2023
---

«Հայտնություն գրքի «մեծ Բաբելոնը» ինչ-որ իմաստով նկատի ունի ժամանակների վերջում միաբանված հավատուրաց կրոնները։ … «Մեծ Բաբելոնը» այն անվանումն է, որի տակ մարգարեական հոգին հասկանում է պապականության, ուրացող բողոքականության ու ոգեհարցության կրոնական եռյակ միությունը։ … «Բաբելոն» եզրույթը վերաբերում է ինչպես կազմակերպություններին, այնպես էլ դրանց առաջնորդներին, սակայն ոչ դրանց անդամներին որպես այդպիսին։ Վերջիններս անվանվում են «շատ ջրեր» (Հայտնություն 17.1, 15)»։ ՅՕԱ աստվածաշնչյան մեկնաբանություններ, հատոր 7, էջ 851, 852։

«Երկու մեծ կեղծիքի` հոգու անմահության և կիրակի օրվա սրբության միջոցով սատանան մոլորեցնելու է ողջ աշխարհը: Մինչ առաջինը հիմք է դնում ոգեհարցության համար, երկրորդը մտերմացնում է Հռոմի հետ»։ Էլեն Ուայթ, Մեծ պայքար, էջ 588։

Հին Կտակարանում մահացածների հոգիները մեծ դեր էին խաղում բաբելոնյան կրոնում: Բաբելոնացիները խորապես հավատում էին հոգու անմահության դավանաբանությանը: Նրանք կարծում էին, որ մահից հետո հոգին թևակոխում է հոգիների աշխարհ: Անմահ հոգու գաղափարը խորթ է Սուրբ Գրքի ուսմունքներին: Հրեական հանրագիտարանում հստակորեն նշվում է հոգու անմահության կեղծ գաղափարի ծագումը։ «Աստվածաշնչում ոչ մի տեղ հստակորեն չի ուսուցանվում այն հավատամքը, թե հոգին շարունակում է իր գոյությունը մարմնի քայքայումից հետո: … Հոգու անմահության հավատամքը հրեաների մոտ ի հայտ է եկել հույների հետ շփումից, հիմնականում Պլատոնի փիլիսոփայության միջոցով: Վերջինս այդ գաղափարի գլխավոր ջատագովն էր և այդ հավատամքին հանգել էր օրփեոսականության7 և էլևսինյան միստերիաների8 արդյունքում, որոնցում տարօրինակ կերպով միախառնված էին բաբելոնյան և եգիպտական հայացքները»: Կաուֆման Կոլեր, Հրեական հանրագիտարան, «Հոգու անմահությունը», (1906):

**Հարցեր քննարկման համար**

`Ինչո՞ւ է մահվան մասին ճշմարտության ընկալումն այդքան շատ կարևոր։ Ինչի՞ց է դա մեզ պաշտպանում։ Ինչո՞ւ է դա նաև այդքան մխիթարական։`

`Սատանայի մոլորությունների մի մասն ակնհայտ է, մյուս մասը՝ ոչ վառ արտահայտված։ Ինչպե՞ս կարող ենք խուսափել թե՛ մեկից, թե՛ մյուսից։`

`Դասարանում քննարկե՛ք կիրակի օրվա հարցն այն մասին, որ ոմանք չարիք են գործում՝ հավատալով, թե հետևում են Աստծո կամքին, որը բացահայտված է Աստվածաշնչում։ Ինչպե՞ս կբացատրեք սա։ Ի՞նչ դեր պետք է խաղա Աստծո օրենքն այդ բացատրության մեջ։`