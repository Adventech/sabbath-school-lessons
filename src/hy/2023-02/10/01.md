---
title:  Սատանայի վերջին մոլորությունները
date:  27/05/2023
---

### Այս շաբաթվա ուսումնասիրության համար կարդացե՛ք.
Հայտնություն 12.9, Հայտնություն 16.13, 14, Ա Թեսաղոնիկեցիներին 4.16, 17, Եզեկիել 8.16, Եզեկիել 20.1–20, Հայտնություն 18.4, 5։

> <p>Հիշելու համարը.<p>
> «Սրբացրո՛ւ նրանց Քո ճշմարտությամբ. Քո խոսքը ճշմարտություն է» (Հովհաննես 17.17)։

Չիկագոյում սեպտեմբեր ամիսն էր, հիասքանչ առավոտ: Երբ արևը ծագեց Միչիգան լճի վրա և քաղաք ուղևորվող մարդիկ Քենեդու և Էյզենհաուերի անվան արագընթաց մայրուղիներով, խցանումների միջով շտապում էին աշխատանքի, իսկ երեխաները՝ դպրոց, սկսվեց սահմռկեցուցիչ մի պատմություն, որը վախ ներշնչեց Չիկագոյի բնակիչների սրտերին: Մարդիկ անհասկանալի ու ողբերգական կերպով հիվանդանում էին, իսկ ոմանք մահանում «Tylenol» կոչվող հաբերն ընդունելուց ընդամենը մի քանի ժամ անց5: Փորձարկումը ցույց տվեց, որ բոլոր հաբերը պարունակում էին կալիումի ցիանիդ, որը մահացու թույն է: Մի խելագար կեղծել էր դեղորայքը, և մինչ օրս պարզված չէ, թե ով է դա եղել:

Ինչպես տեսանք, Հայտնություն գիրքը զգուշացնում է մեզ, որ «երկրի բնակիչները» կխմեն մահացու չափաբաժին, որը կոչվում է «Բաբելոնի գինի»։ Կան կեղծ վարդապետություններ ու ուսմունքներ, որոնք ի վերջո միմիայն մահվան կտանեն։ Սակայն աշխարհը թողնված չէ առանց հակաթույնի, հոգևոր այս թույնից պաշտպանությունը երեք հրեշտակների լուրն է։

Այս շաբաթ մենք կշարունակենք ուսումնասիրել ոչ միայն Բաբելոնի մոլորությունները, այլև դրանիցից ու դրանց պատճառած մահվանից մեզ փրկելու Հիսուսի ծրագիրը։