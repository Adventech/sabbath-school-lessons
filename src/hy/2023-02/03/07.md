---
title:  Հետագա ուսումնասիրության համար
date:  14/04/2023
---

Խորհե՛ք չորեքշաբթի օրվա դասում տրված այն գաղափարի շուրջ, որ մենք մեզնից ու մեր խղճուկ, կարճ, հաճախ այլասերված, խեղաթյուրված ու հիասթափեցնող կյանքից մեծ ինչ-որ բանի մաս կազմելու կարիք ունենք (ո՞վ կարող է ասել, որ իր կյանքը թվարկված նկարագրություններից գոնե մեկին չի համապատասխանում)։ Այս փափագն այնքա՜ն բնական է։ Ֆիզիկապես մենք ոչ այլ ինչ ենք, քան միս ու արյուն, որ ունենք նաև ուղեղ։

Ի՞նչ արժեք կարող են ունենալ այս փոքրիկ, ինքնամփոփ, միս ու արյունից բաղկացած էակները՝ համեմատած իրենց շրջապատող անսահմանության հետ: Ապրել միայն քեզ համար, ապրել հանուն քեզանից ոչ ավելի ինչ-որ բանի, երբ մեր շուրջն անսահմանություն է, նման է մի մեծ քաղաքում գտնվող մեկուսարանում ցմահ փակված լինելուն, իսկ քաղաքի շունչը զգում ես մեկուսարանի պատերի թրթռոցի միջոցով: Եվ ի՞նչ ավելի մեծ, հսկայական և ավելի փառավոր բանի համար կարող ենք ապրել, քան հավերժական կյանքի խոստումը հռչակելը, որը մեզ տրվել է Հիսուսով։

«Աստծո ծառաները` լուսավորված և սուրբ նվիրումից փայլող դեմքերով, կշտապեն տեղից տեղ` հռչակելու երկնային լուրը: Հազարավոր ձայներ ամբողջ երկրով մեկ կազդարարեն նախազգուշացումը: Կկատարվեն հրաշքներ, հիվանդները կբժշկվեն, և նշաններ ու հրաշքներ կուղեկցեն հավատացյալներին: Բայց սատանան նույնպես կգործի իր կեղծ հրաշքներով, և նույնիսկ երկնքից կրակ կիջեցնի երկրի վրա` մարդկանց առաջ (Հայտնություն 13.13): Այսպես երկրի բնակիչները կկանգնեն վերջնական ընտրության առաջ»։ Էլեն Ուայթ, Մեծ պայքար, էջ 612։

**Հարցեր քննարկման համար**

`«Որոշ մարդիկ ինձ գրում ու հարցնում են, թե արդյո՞ք հավատով արդարացման լուրը երրորդ հրեշտակի լուրն է, և ես պատասխանել եմ. «Դա ճշմարտապես երրորդ հրեշտակի լուրն է»»։ Էլեն Ուայթ, Ադվենթ ռևյու ընդ սաբաթ հերալդ, 1890, ապրիլի 1։ Հավատով արդարացումն ի՞նչ առնչություն ունի երեք հրեշտակների լուրի հետ։`

`Խորհե՛ք «հավիտենական ավետիս» արտահայտության շուրջ։ Ավետիսի ի՞նչն է հավիտենական։`

`Ի՞նչ է նշանակում այն փաստը, որ աշխարհի այդքան շատ երկրներում կա Յոթերորդ օրվա ադվենտիստական եկեղեցի։ Ի՞նչ է դա ասում այն մասին, թե ինչպես է Աստված մինչ օրս օրհնել մեր ջանքերը։ Միևնույն ժամանակ, ինչպե՞ս կարող է ձեր տեղական եկեղեցին, նույնիսկ շաբաթօրյա դպրոցի դասարանն ավելի մեծ դեր ունենալ «գործն ավարտին հասցնելու» հարցում։`