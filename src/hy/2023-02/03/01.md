---
title:  Հավիտենական ավետիս
date:  08/04/2023
---

### Այս շաբաթվա ուսումնասիրության համար կարդացե՛ք.
Հայտնություն 14.6–12, Ա Կորնթացիներին 15.1–4, Հռոմեացիներին 3.24–26, Ա Պետրոս 1.18–20, Մատթեոս 28.19, 20, Գործք առաքելոց1.8։

> <p>Հիշելու համարը.<p>
> «Տեսա երկնքում թռչող մի ուրիշ հրեշտակի, որ հավիտենական ավետիս ուներ ավետարանելու երկրի վրա բնակվողներին, բոլոր ազգերին ու ցեղերին, բոլոր լեզուներին ու ժողովուրդներին» (Հայտնություն 14.6)։

Հին Իսրայելում, երբ նրանց շրջապատող հեթանոս ազգերը բազմաստված էին և պաշտում էին փայտից ու քարից բազմաթիվ «աստվածների», Իսրայելի հավատի հստակ, տարբերակիչ ու հզոր նշանը կարելի էր գտնել Բ Օրենք 6.4 համարում. «Լսի՛ր, ո՛վ Իսրայել, մեր Տեր Աստվածը՝ Տերը, մեկ է»։

Հարյուրամյակներ շարունակ Շման (այս աղոթքի անունը հիմնված է եբրայերեն «լսել» բառի վրա) երգելը հրեաներին հիշեցնում էր նրանց որպես ժողովուրդ միաբանող հոգևոր տեսլականի մասին, որն ուժեղացնում էր նրանց վճռականությունը՝ պահպանելու իրենց եզակի անհատականությունը որպես ճշմարիտ Աստծուն երկրպագողներ։

Յոթերորդ օրվա ադվենտիստների Շման է Հայտնություն 14-րդ գլխում արձանագրված երեք հրեշտակների լուրը։ Դա մեր հավատի տարբերակիչ նշանն է։ Դա սահմանում է, թե ով ենք մենք որպես ժողովուրդ և նկարագրում է մեր առաքելությունն աշխարհի նկատմամբ։ Կարճ ասած՝ մեր եզակի մարգարեական նույնականությունն ընդգծված է Հայտնություն 14.6-12 համարներում, և հենց այս համարներում ենք մենք ուժ ու ոգևորություն գտնում՝ աշխարհին հռչակելու բարի լուրը։

Այս շաբաթվա դասի ընթացքում մենք մանրամասնորեն կուսումնասիրենք Հայտնություն 14.6-12 համարները, սակայն դա կանենք շնորհի պրիզմայով՝ լսելով Աստծուն մեր սրտերի հետ խոսելիս։