---
title:  Հետագա ուսումնասիրության համար
date:  26/05/2023
---

«Հայտնություն 14-րդ գլխի լուրը, որն ազդարարում է Բաբելոնի անկումը, պետք է վերաբերի կրոնական այն մարմիններին, որոնք մի ժամանակ մաքուր են եղել, իսկ հետո` ապականվել: Քանի որ այս լուրը հետևում է դատաստանի մասին նախազգուշացմանը, այն պետք է հռչակվի վերջին օրերին, դրա համար էլ չի կարող վերաբերել միայն Հռոմի եկեղեցուն, քանզի այդ եկեղեցին դարեր շարունակ ընկած վիճակում է եղել»։ Էլեն Ուայթ, Մեծ պայքար, էջ 383։

Դանիել 3-րդ գլուխը, որը պատմում է երեք հրեա երիտասարդների մասին, որոնց հրամայվել էր երկրպագել «այն արձանին, որ կանգնեցրեց Նաբուգոդոնոսոր թագավորը» (Դանիել 3.5) հին Բաբելոնում, խորհրդանիշ ու մոդել է նրա, թե ինչ կպատահի, երբ վերջին օրերին հոգևոր Բաբելոնը նույնպես պարտադրի կեղծ «պատկերի» երկրպագությունը (տե՛ս Հայտնություն 13.15, Հայտնություն 14.9, 11, Հայտնություն 16.2, Հայտնություն 19.20, Հայտնություն 20.4)։ Որքան հետաքրքիր է, որ այն պատվիրանը, որը այս երեք հրեաները կարող էին խախտել՝ երկրորդ պատվիրանը (Ելք 20.4, 5), այն երկու պատվիրաններից մեկն էր, որին խառնվել է մեկ այլ տեղ որպես «ժամանակներն ու օրենքները փոխելու» (Դանիել 7.25) փորձ անող նկարագրվող այս իշխանությունը։

Ո՞րն է մյուս պատվիրանը, որին այն խառնվել է։ Իհարկե չորրորդ պատվիրանը, որը, ինչպես տեսանք ու նորից կտեսնենք, երկրպագության հարցի հիմքն է և առանցքային հարց է լինելու վերջին ճգնաժամի օրերին, երբ կկանգնենք հարցի առաջ, թե արդյո՞ք երկրպագում ենք Մեկին, Ով «ստեղծեց երկինքն ու երկիրը, ծովն ու դրա մեջ բոլոր եղածները, իսկ յոթերորդ օրը հանգստացավ» (Ելք 20.11, տե՛ս նաև Հայտնություն 14.7), թե՞ գազանին ու նրա դրոշմը»:

**Հարցեր քննարկման համար**

`Ի՞նչ առնչություն ունի Բաբելոնի աշտարակը ժամանակակից հոգևոր Բաբելոնի հետ։ Ի՞նչ նմանություններ ունեն այս երկուսը։`

`Ինչպե՞ս եք ներդաշնակեցնում երկու հակասող գաղափարները։ Հիսուսն իշխանություն է տվել Իր եկեղեցուն, սակայն վտանգավոր է մեր հոգևոր փորձառությունը դնել որևէ հոգևոր առաջնորդի ձեռքերում։ Որո՞նք են եկեղեցու իշխանության սահմանները։`

`Ինչպե՞ս կարող ենք հասկանալ, որ կռապաշտությունը՝ Բաբելոնի մեղքերից մեկը, ընդամենը արձաններին խոնարհվելը չէ։ Ինչպե՞ս կարող են նույնիսկ բողոքականները կռապաշտության մեղքի մեջ ընկնել։`

`Ուրիշ ի՞նչ զուգահեռներ կարող եք գտնել Դանիել 3-րդ գլխում նկարագրվող պարտադրվող երկրպագության և նրա միջև, ինչի մասին մեզ զգուշացվել է, որ տեղի կունենա վերջին օրերին։`