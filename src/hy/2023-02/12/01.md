---
title:  Աստծո կնիքն ու գազանի դրոշմը. Մաս 2
date:  10/06/2023
---

### Այս շաբաթվա ուսումնասիրության համար կարդացե՛ք.
Հայտնություն 12.6, 14, Դանիել 7.25, Բ Թեսաղոնիկեցիներին 2.3, 4, Բ Օրենք 6.8, Բ Օրենք 11.18, Ելք 20.8–11։

> <p>Հիշելու համարը.<p>
> «Տեսա նաև մեկ այլ հրեշտակի, որ բարձրանում էր արևելքից ու կենդանի Աստծու կնիքն ուներ։ Նա բարձրաձայն աղաղակեց այն չորս հրեշտակներին, որոնց երկրին ու ծովին վնասելու իշխանություն էր տրվել։ Եվ ասում էր. «Վնաս մի՛ տվեք երկրին, ո՛չ ծովին և ո՛չ էլ ծառերին, մինչև որ մեր Աստծու ծառաների ճակատներին կնիք դնենք»» (Հայտնություն 7.2, 3)։

Տասնհինգերորդ դարում հյուսիսային Իտալիայի Ալպերում գտնվող Պիեմոնտի հովիտներում բնակվում էին վալդենսները, մի ժողովուրդ, որը որոշել էր հավատարիմ մնալ Աստվածաշնչի իր ըմբռնմանը: Քրիստոսին իրենց հաստատակամ հավատարմության պատճառով նրանք դաժան հալածանքների ենթարկվեցին: ՔՀ 1488 թվականին Լոյսե հովտում բնակվող վալդենսները հռոմեական եկեղեցու կողմից դաժանորեն սպանվեցին իրենց հավատի համար:

Հալածանքների մի նոր ալիք բարձրացավ տասնյոթերորդ դարում, երբ Սավոյայի դուքսը 8000 հոգանոց բանակ ուղարկեց նրանց տարածք և պահանջեց, որ տեղի բնակիչներն իրենց տներում տեղավորեն իր զորքին: Ժողովուրդն իրականացրեց նրա խնդրանքը, սակայն սա ընդամենը ռազմավարություն էր, որպեսզի զինվորները հեշտությամբ մուտք գործեն իրենց զոհերի տներ: 1655 թվականի ապրիլի 24-ին, ժամը 4:00-ին կոտորածը սկսելու ազդանշան տրվեց։ Զոհերի թիվը գերազանցում էր 4000-ը։

Ցավոք, պատմությունը հաճախ կրկնվում է։ «Գազանի դրոշմի» մարգարեությունը կրոնական հալածանքների շղթայի վերջին օղակի մասին է, որը երկարամյա պատմություն ունի: Ինչպես անցյալի հալածանքները, այն կոչված է ստիպելու բոլորին ենթարկվել որոշակի համոզմունքների և երկրպագության հաստատված համակարգի: Սակայն, ինչպես միշտ, Աստված կունենա մի ժողովուրդ, որն անձնատուր չի լինի: