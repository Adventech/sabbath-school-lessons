---
title:  Հետագա ուսումնասիրության համար
date:  16/06/2023
---

«Երբ բողոքականությունը անդունդի վրայով ձեռքը մեկնի՝ բռնելու հռոմեական իշխանության ձեռքը, երբ անցնելով խորխորատի վրայով՝ սեղմի ոգեհարցության ձեռքը, երբ մեր երկիրը (Միացյալ Նահանգները) այս եռյակ միության ազդեցության ներքո հերքի իր Սահմանադրության յուրաքանչյուր սկզբունք՝ որպես բողոքական և հանրապետական կառավարություն, և սկսի տարածել պապական կեղծիքները և մոլորությունները, այն ժամանակ մենք կիմանանք, որ եկել է սատանայի՝ հրաշքներ գործելու ժամանակը, և որ վերջը մոտ է»։ Էլեն Ուայթ, Վկայություններ եկեղեցու համար, հատոր 5, էջ 451։

«Մենք հակված ենք անտեսելու այն փաստը, որ կիրակի օրը հակառակորդ ուժերի երկրպագության օրն է՝ … ըստ Հայտնություն գրքի։ Կիրակին չափազանց կարևոր խորհրդանիշ է, որը բացահայտում է վիշապի անհավանական խորամանկությունն ու նենգությունը: … Աստծո օրենքի այս փոփոխությունը մեկ պարզ գործողությամբ արտահայտում է տիեզերական հակամարտության շրջանակներում Աստծո դեմ վիշապի ատելության բուն էությունը: Դրա պարզությունը շատ խաբուսիկ է: Վիշապը փորձեց հափշտակել Աստծո տեղը տիեզերքում՝ իրեն ներկայացնելով որպես երկրպագության ճշմարիտ առարկա և պնդելով, որ Աստծո օրենքն անարդար է և պետք է փոխվի: Վիշապը փոխել է Տասնաբանյայի հանգուցակետը, որտեղ Աստված ներկայացվում է որպես Արարիչ և Փրկագնող, Միակը, Ով արժանի է երկրպագության (Ելք 20.8–11, Բ Օրենք 5, համեմատե՛ք Հայտնություն 4.11, 5.9, 13, 14 համարների հետ)։ Օրենքի փոփոխությունը դրսևորում է ոչ միայն վիշապի ատելությունը Տիրոջ կամքի (օրենքի) նկատմամբ, այլև ցույց է տալիս Աստծո տեղը հափշտակելու և երկրպագության առարկա դառնալու նրա փորձը։ … Օրենքի այս փոփոխության ընդհանրացումը նրան հաղթանակ կապահովեր»։ Անխել Մանուել Ռոդրիգես, «Տիեզերական կոնֆլիկտի եզրափակումը. երեք հրեշտակների լուրի դերը», էջ 53, 54։

**Հարցեր քննարկման համար**

`Թեև ապրելով վերջին օրերի իրադարձությունների նախազգացումով, նույնիսկ ակնկալիքով՝ ինչո՞ւ պետք է զգույշ լինենք, որ մոլեռանդորեն չվերաբերվենք դրան, ամսաթվեր չսահմանենք կամ չշահարկենք այն, ինչ Սուրբ Գիրքը մեզ բացահայտել է: Որո՞նք են այդպես վարվելու վտանգները, և ինչպիսի՞ հետևանք է ունեցել այն, երբ սպասված իրադարձությունները չեն ծավալվել սպասված ժամանակին և սպասված ձևով։`

`Թեև մենք պետք է խուսափենք նախորդ հարցում նկարագրված վտանգներից, ինչպե՞ս ենք արձագանքում նրանց, ովքեր ասում են, որ գազանի դրոշմի և հալածանքի մասին մեր սցենարը չի կարող տեղի ունենալ, քանի որ պարզապես հնարավոր չէ՝ հաշվի առնելով աշխարհի ներկա վիճակը: Ինչո՞ւ այս տրամաբանությունը, թեև արտաքուստ խելամիտ թվացող, իրականում ընդհանրապես խելամիտ չէ (ի վերջո, տեսե՛ք, թե որքան արագ կարող են մեծ փոփոխություններ տեղին ունենալ աշխարհում):`