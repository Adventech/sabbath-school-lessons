---
title:  Առաքելությունից խուսափելու պատճառաբանություններ
date:  28/10/2023
---

> <p>Այս շաբաթվա ուսումնասիրության համար կարդացե՛ք.<p>
> Հովնան 1–4, Նաում 1.1, Դ Թագավորների 17.5, 6, Սաղմոսներ 24.1, Հակոբոս 1.27, Եսայի 6.1–8։

### Հիշելու համարը.
«Ես լսեցի Տիրոջ ձայնը, որ ասում էր. «Ո՞ւմ ուղարկեմ, և ո՞վ կգնա Մեզ համար»։ Ես պատասխանեցի. «Ահավասիկ ես, ի՛նձ ուղարկիր» (Եսայի 6.8)։

Առաքելության իրականացման համար կանչվածներից ոչ բոլորն էին Աբրահամի նման հնազանդ ու հարմարվող։ Վառ օրինակներից մեկը Հովնանն է (կարդացե՛ք Հովնան 1–4 գլուխները)։ Աստված կանչում է Հովնանին, որպեսզի վերջինս ապաշխարության կոչ տանի Ասորեստանի մայրաքաղաք Նինվեի բնակիչներին։ Ներկայիս Իրաքի տարածքում գտնվող այս քաղաքը Երուսաղեմից հեռու է մոտ 900 կմ՝ մոտ մեկ ամսվա ճանապարհ։ Հովնանը ոչ միայն համարձակություն ունեցավ մերժելու Աստծո կոչը, այլև հաջողացրեց միանգամայն հակառակ ուղղությամբ փախչել։ Ժամանելով Հոպպե՝ նա Թարսիս (ներկայիս հարավային Իսպանիա) ուղևորվող նավի ուղետոմս գնեց։ Մոտ 3200 կմ ճանապարհը նավարկելը կտևեր առնվազն մեկ ամիս՝ կախված եղանակից։ Չկամենալով առերեսվել Ասորեստանի թագավորի հետ՝ Հովնանը այնտեղ հասնելու մեկ ամիսը ծախսում է միանգամայն այլ ուղղությամբ փախչելու վրա։ Նրան՝ Աստծո մարդուն, ի՞նչը դրդեց այդպես վարվել։

Նինվեացիների չարության ու դաժանության համբավն ամբողջ տարածաշրջանում էր հայտնի։ Նրանք նաև հարձակվել էին Իսրայելի և Հուդայի վրա։ Այդուհանդերձ, Աստված կոչ է անում Հովնանին գնալ Նինվե և քարոզել նրանց մեծագույն չարություններ դեմ (Հովնան 1.2)։ Այստեղ օգտագործվող բառապաշարը շատ նման է այն բառապաշարին, որն Աստված օգտագործում է Աբրահամի հետ Սոդոմի ու Գոմորի մասին խոսելիս (Ծննդոց 18.20, 21)։ Ինչպես տեսնում ենք, Հովնանն Աբրահամը չէ՛ր։

`Ի՞նչ կարող ենք սովորել Հովնանի պատմությունից այն մասին, թե ինչպես մենք էլ կարող ենք պատճառաբանություններ բերել՝ առաքելության իրականացումից խոսափելու համար։`