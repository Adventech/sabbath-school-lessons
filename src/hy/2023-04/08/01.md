---
title:  Կարիքավորների համար արվող առաքելություն
date:  18/11/2023
---

> <p>Այս շաբաթվա ուսումնասիրության համար կարդացե՛ք.<p>
> Ղուկաս 5.17–26, Հովհաննես 5.1–9, Բ Օրենք 10.19, Ղևտական 23.22, Մատթեոս 25.34–40, Հովհաննես 15.13։

### Հիշելու համարը.
«Եվ թագավորը կպատասխանի ու նրանց կասի. «Ճշմարիտ եմ ասում ձեզ. քանի որ իմ այս փոքր եղբայրներից մեկին արեցիք, ի՛նձ արեցիք»» (Մատթեոս 25.40)։

Ղուկաս 5.17–26 համարներում ներկայացված են բազմաթիվ օրինակներ, թե ինչպես է Աստված օգնում կարիքավորներին։ Երբեմն Աստված օգտագործում է ուրիշներին՝ մեզ օգնելու, կամ մեզ՝ ուրիշներին օգնելու համար։ Այս գործը կարող է դժվար լինել, բայց պարգևատրումը շատ մեծ է։ Օգնելով կարիքավորներին՝ մենք իրականացնում ենք Հիսուս Քրիստոսի ծառայությունը։ Երբեմն հեշտ է շրջապատում նկատել օգնության կարիք ունեցողներին, երբեմն էլ դա կարող է բավականին դժվար լինել։ Մենք կանչված ենք լինելու Աստծո օգնականները բոլոր կարիքավոր մարդկանց աջակցելու հարցում՝ անկախ նրանց ով լինելուց։

Աստվածաշունչը խրախուսում է մեզ մտերմանալ օտարականների հետ. շահելով նրանց վստահությունը՝ մենք կարող ենք ավելի մոտիկից ծանոթանալ նրանց կարիքներին և օգնել նրանց հանդիպել Հիսուսին։

Այս շաբաթվա դասի ընթացքում մեր թեման՝ «Կարիքավորների համար արվող առաքելություն», ցույց է տալիս, որ Աստված ունի անթիվ-անհամար ծրագրեր, թե ինչպես օգնել կարիքավորներին։ Նրանց կարիքները կարող են լինել ֆիզիկական, հուզական, ֆինանսական, նույնիսկ սոցիալական, այսինքն՝ ոմանք կարող են վտարյալներ լինել իրենց համայնքից, երբեմն՝ նույնիսկ ընտանիքից։ Ինչպիսին էլ լինեն կարիքները, մենք պետք է պատրաստ լինենք մեր ուժերի ներածին չափով անել ամեն բան նրանց օգնելու համար։ Սա է գլխավոր գաղափարն այն բանի, թե ինչ ասել է լինել քրիստոնյա, և թե ինչպիսին պետք է լինի առաքելությունը։