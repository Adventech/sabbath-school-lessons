---
title:  Նախապատրաստություն առաքելությանն ու դրդում դրան մասնակցելուն
date:  04/11/2023
---

> <p>Այս շաբաթվա ուսումնասիրության համար կարդացե՛ք.<p>
> Ղուկաս 24.1–12, Ղուկաս 24.36–49, Գործք առաքելոց 1.12–26, Եբրայեցիներին 10.24, 25, Գործք առաքելոց 2.1–41, Ա Կորնթացիներին 11.1։

### Հիշելու համարը.
«Սրանք են այն խոսքերը, որ խոսեցի ձեզ հետ, քանի դեռ ձեզ հետ էի, թե պետք է կատարվեն Մովսեսի օրենքում, մարգարեների գրքերում ու սաղմոսներում Իմ մասին բոլոր գրվածները» (Ղուկաս 24.44)։

Պողոսը Փիլիպպեցիներին գրում է. «Ոմանք նախանձի ու հակառակության պատճառով, ոմանք էլ հոժարությամբ են քարոզում Քրիստոսին։ Սրանք սիրուց մղվելով են քարոզում՝ գիտենալով, որ Ավետարանի պաշտպանության համար եմ այստեղ մնում։ Իսկ ոմանք հակառակությունից մղված են Քրիստոսին քարոզում և ոչ թե անկեղծորեն՝ կարծելով, թե իմ կապանքների վրա նեղություն կավելացնեն։ Բայց ի՞նչ նշանակություն ունի. ինչպես էլ որ լինի՝ պատրվակով թե ճշմարտապես, Քրիստոսն է քարոզվում, ու սրա համար ուրախ եմ և ուրախ էլ կլինեմ» (Փիլիպպեցիներին 1.15–18)։

Ինչպիսի՜ հզոր բառեր։ «Պատրվակով թե ճշմարտապես», միևնույն է, Քրիստոսը քարոզվում է, և ըստ Պողոսի՝ սա է ամենակարևորը։ Սակայն, իհարկե, լավագույնն այն է, որ Քրիստոսի մասին քարոզելիս, առաքելությունն իրականացնելիս, ուրիշներին բարի լուրը հայտնելիս մեր դրդապատճառը լինի սերը, ոչ թե եսասիրական փառասիրությունը, նախանձը կամ մրցակցությունը։

Ուրեմն որո՞նք պետք է լինեն Քրիստոսի մասին քարոզելու իրական դրդապատճառները, և ինչպե՞ս կարող ենք նախապատրաստվել այս առաքելության իրականացմանը։

Այս շաբաթ կուսումնասիրենք վաղ եկեղեցում կատարվող որոշ իրադարձություններ, որոնք մեզ կառաջնորդեն առաքելության այս կարևոր մասի իրականացման ընթացքում։