---
title:  Աստված կոչ է անում մասնակցել առաքելության կատարմանը
date:  14/10/2023
---

> <p>Այս շաբաթվա ուսումնասիրության համար կարդացե՛ք.<p>
> Ծննդոց 11.1–9, Ծննդոց 12.1–3, Դանիել 9.24–27, Մատթեոս 1.21, Ծննդոց 12.10–13.1, Գործք առաքելոց 8.1–4, Գործք առաքելոց 1.8։

### Հիշելու համարը.
«Բայց դուք զորություն կստանաք, երբ Հոգին ձեզ վրա գա, և Իմ վկաները կլինեք Երուսաղեմում, ամբողջ Հրեաստանում ու Սամարիայում, մինչև աշխարհի ծայրերը» (Գործք առաքելոց 1.8)։

Երբեմն Աստված կարող է մեզ մեր հարմարավետության գոտուց դուրս հանել և դարձնել Իր վկաները։ Սա հաճախ օգտագործվում է Նրա նպատակները իրագործելու համար, ինչպես Բաբելոնի աշտարակի շինարարության ժամանակ մարդկանց ցիրուցան անելը։ «Բաբելոնի բնակիչներին ցիրուցան անելը երկիրը մարդկանցով բնակեցնելու միջոց էր։ Աստծո նպատակն իրականացավ հենց այն միջոցով, որը մարդիկ կիրառում էին այն կանխելու համար»։ Էլեն Ուայթ, Նահապետներ և մարգարեներ, էջ 120։ Իսկ Աբրահամը իր հայրենիքից ուղևորվեց այլ երկիր (Ծննդոց 12)՝ որպես Աստծո վկա։ Հիսուսի աշակերտները, բացի իրենց ժողովրդի մեջ աշխատելուց (Գործք առաքելոց 3), գնացին նաև այլ վայրեր՝ այնտեղի ժողովուրդների համար ևս աշխատելու նպատակով (Գործք առաքելոց 8.1–4)։ Գործք առաքելոց 1.8 համարում Հիսուսը ներկայացնում է ավետարանչության սկզբունքը՝ նրանք պետք է սկսեին իրենց տնից՝ Երուսաղեմից ու Հուդայից, հետո անցնեին Սամարիա, այնուհետև հասնեին մինչև աշխարհի ծայրերը։

Սակայն եթե նույնիսկ մենք չենք լքում մեր երկիրը, Աստված կամենում է, որ լուրը հասցնենք մեր շրջապատի մարդկանց։ Երբ Երուսաղեմի եկեղեցին սկսեց իրեն ինքնաբավ զգալ, դրա անդամները ցիրուցան եղան։ Ու թեև վրա հասան հալածանքներ, և մարդիկ մեծ տառապանքի միջով անցան, այդուհանդերձ, այս դժբախտ իրադարձությունները ծառայեցին ողջ աշխարհով մեկ բարի լուրի տարածմանը։