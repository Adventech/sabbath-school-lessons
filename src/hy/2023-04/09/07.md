---
title:  Հետագա ուսումնասիրության համար
date:  01/12/2023
---

Կարդացեք Էլեն Ուայթի Ապաքինման ծառայություն գրքի 209–216 էջերի «Ծառայություն հարուստների համար» և Ներկայացնելով Քրիստոսին գրքի 337 էջի «Գերի սպասուհին մտահոգվում է Նեեմանի համար» գլուխները։

Հիսուսը հավասարապես սիրում է ինչպես աղքատներին, այնպես էլ հարուստ և ազդեցիկ մարդկանց։ Նա մահացավ և՛ հարուստների, և՛ աղքատների համար։ Հիսուսը գիտեր նրանց սրտերին դիպչելու ամենաարդյունավետ միջոցը։ Նա նախազգուշացրեց մեզ, որ «Ավելի հեշտ է, որ ուղտն ասեղի ծակով անցնի, քան հարուստն Աստծու արքայությունը մտնի» (Մարկոս 10.25)։ Այս շաբաթ մեր առաջադրանքն է Հիսուս Քրիստոսի Ավետարանին ծանոթացնել հարուստ ու իշխանավոր մարդկանց։ Նրանք նույնքան փրկության կարիք ունեն, որքան բոլորն անխտիր, անգամ եթե, ցավոք, կարող են չհասկանալ դա, քանի որ «ապահով» են զգում իրենց հարստության շնորհիվ։

«Շատ է խոսվում աղքատների հանդեպ մեր պարտականությունների մասին, սակայն չպե՞տք է արդյոք ուշադրություն դարձնել նաև հարուստներին։ Շատերն այս դասի մարդկանց անհույս են համարում։ ... Հազարավոր հարուստ մարդիկ գերեզման են իջել չզգուշացված։ Բայց հարուստներից շատերը, որքան էլ անտարբեր թվան բարի լուրի նկատմամբ, ծանր բեռներ ունեն իրենց հոգիներում»։ Էլեն Ուայթ, Ապաքինման ծառայություն, էջ 210։

**Հարցեր քննարկման համար**

`Հիսուսը քանդեց դասակարգային պատնեշները, երբ ծառայում էր հարուստներին և աղքատներին Իր երկրային կյանքի ընթացքում։ Ինչպե՞ս ենք մենք՝ որպես ադվենտիստներ, անդրադառնում հարուստների և աղքատների միջև եղած անջրպետի այս հարցին, որն այդքան արմատացած է բոլոր հասարակություններում։`

`Հիսուսն ասաց. «Փշերի մեջ սերմանվածը նա է, ով լսում է խոսքը, բայց այս աշխարհի հոգսերն ու հարստության պատրանքները խեղդում են այդ խոսքը, և այն անպտուղ է լինում» (Մատթեոս 13.22)։ Ձեր կարծիքով, ի՞նչ նկատի ուներ Հիսուսը «հարստության պատրանքներ» ասելով։ Ինչո՞ւ ոչ այնքան հարուստ մարդը ևս կարող է մոլորվել հարստության պատրանքներով։`

`Դասարանում կարդացե՛ք երեքշաբթի օրվա վերջում տրված հարցն այն մասին, որ ճշմարտությունն իմանալը նույն բանը չէ, ինչ դրանով փրկվելը։ Ինչո՞ւ է այս գաղափարները տարբերակելն այդքան կարևոր։ Եթե ճշմարտությունն իմանալը չէ, որ փրկում է մեզ, ապա այդ դեպքում ի՞նչն է մեզ փրկում։`

`Բացի Աստվախաշնչում ներկայացվածներից, ըստ ձեզ, ուրիշ ինչ պատճառներ կարող էին լինել, որ հարուստ երիտասարդը մերժեց Հիսուսին, իսկ Զաքեոսն ընդունեց։`