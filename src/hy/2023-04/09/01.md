---
title:  Առաքելություն իշխանություն ունեցողների համար
date:  25/11/2023
---

> <p>Այս շաբաթվա ուսումնասիրության համար կարդացե՛ք.<p>
> Դանիել 4, Դ Թագավորների 5.1–19, Հովհաննես 3.1–12, Հովհաննես 7.43–52, Մատթեոս 19.16–22, Հովհաննես 19.38–42։

### Հիշելու համարը.
«Մարդուն ի՞նչ օգուտ, եթե ամբողջ աշխարհը շահի, բայց իր կյանքը կորցնի, կամ մարդն ի՞նչ փրկագին կտա» (Մատթեոս 16.26)։

Թեև գրված շատ տարիներ առաջ, Աստվածաշունչը՝ Աստծո Խոսքը, Աստծո ճշմարտության հայտնությունն է մեր աշխարհին։ Բազում ճշմարտությունների շարքում այն բացահայտում է նաև մարդկային էության մասին ճշմարտությունը՝ 7-րդ դարի Հրեաստանում, թե 21-րդ դարի Բրազիլիայում մարդիկ նույնն են՝ աստվածային շնորհի կարիք ունեցող մեղավորներ։

Այս մարդկանց շարքերում են նաև հարուստներն ու իշխանավորները։ Մեր օրերի հարուստներն ու իշխանավորները ոչնչով չեն տարբերվում աստվածաշնչյան ժամանակների նույն կարգավիճակի մարդկանցից, հատկապես հարստության, փառքի և իշխանության ձգտմամբ, որին հաճախ (բայց ոչ միշտ) հասնում էին խոցելի դասակարգի հաշվին։ Այսուհանդերձ, Աստված նույնքան մտահոգված է հարուստների և իշխանավորների փրկությամբ, որքան թույլերի և կարիքավորների։ Սուրբ Գրքում ներկայացված են տպավորիչ օրինակներ, երբ հարուստ և իշխանություն ունեցող մարդկանց Աստված օգտագործում է որպես օրհնություն ազգերի համար։ Այս մարդկանց շարքերում էին Աբրահամը, Իսահակը, Հոբը, Սողոմոնը, Հովսեփը և այլք։

Այս շաբաթ մենք կուսումնասիրենք հարուստների և իշխանություն ունեցողների համար արվող Աստծո առաքելությունը։ Եկեք միասին պարզենք, թե ինչպես է Աստված բարի լուրը հասցնում այս մարդկանց և ինչպես է կանչում ու պատրաստում Յոթերորդ օրվա ադվենտիստներին՝ նրանց վկայելու նաև այսօր։