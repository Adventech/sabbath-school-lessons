---
title:  Եսթեր և Մուրթքե
date:  16/12/2023
---

> <p>Այս շաբաթվա ուսումնասիրության համար կարդացե՛ք.<p>
> Դանիել 1.1–12, Դանիել 6.1–9, Եսթեր 2.1–10, 20, Եսթեր 3.1–15, Եսթեր 4.1–14, Եսթեր 9.1–12։

### Հիշելու համարը.
«Ես քեզ նաև ազգերի համար լույս կդարձնեմ, որպեսզի Իմ փրկությունը հասնի մինչև երկրի ծայրերը» (Եսայի 49.6)։

Աստվածաշնչի ամենաոգեշնչող պատմություններից մեկը, որն իրավամբ համարվում է «միջմշակութային ծառայության» հզորագույն օրինակ, գտնում ենք Եսթեր գրքում։ Հազարամյակների ընթացքում այս գրքի մասին շատ բան է գրվել, և մինչ օրս շատ հրեաներ նշում են Պուրիմի տոնը՝ Եսթեր 9.26–31 համարների հիման վրա։

Եսթերն ու նրա հորեղբոր որդի Մուրթքեն հրեաներ էին, որոնք ապրում էին Պարսկական կայսրության մայրաքաղաք Շուշանում։ Ինչ-ինչ պատճառներով նրանք մյուս հրեաների պես չէին վերադարձել Հուդա, այլ ոմանց նման մնացել էին իրենց գերության երկրում։

Հետո մի շարք հանգամանքների բերումով Եսթերը դառնում է թագուհի։ «Թագավորը Եսթերին բոլոր կանանցից ավելի սիրեց, և նա բոլոր աղջիկներից ավելի սեր և շնորհ գտավ նրա առաջ. և արքայական թագը նրա գլխին դրեց և նրան Վաշթիի փոխարեն թագուհի դարձրեց» (Եսթեր 2.17)։

Այս դերում էր, որ Եսթերը, թեև ասես փոքր-ինչ դժկամությամբ, կարողացավ մեծ դեր խաղալ աստվածաշնչյան պատմության մեջ։ Այս պատմությունը յուրահատուկ կերպով ցույց է տալիս, թե ինչպես Աստծո ժողովուրդը նույնիսկ օտար միջավայրում կարող է վկայել ճշմարտության մասին։

Ժամանակ գտե՛ք և նորից աչքի անցկացրեք Եսթեր գիրքը այս շաբաթվա ուսումնասիրության համար։