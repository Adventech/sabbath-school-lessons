---
title:  Հետագա ուսումնասիրության համար
date:  22/12/2023
---

«Յուրաքանչյուր ընտանիքի և դպրոցի, ծնողի, ուսուցչի և երեխայի, ում վրա փայլել է Ավետարանի լույսը, ճգնաժամի պահին տրվում է Իսրայելի պատմության ճգնաժամի պահին Եսթեր թագուհուն տրված հարցը. «Ո՛վ գիտե, գուցե մի այսպիսի ժամանակի համար ես դու թագուհության հասել» Եսթեր 4.14»։ Էլեն Ուայթ, Դաստիարակություն, էջ 263։

«Եսթերը գեղեցկադեմ հրեա աղջիկ էր, Մուրթքեի զարմուհին, ով որդեգրեց նրան Եսթերի ծնողների մահից հետո և սիրեց նրան որպես իր դստերը։ Աստված նրան օգտագործեց Պարսկաստանի երկրում հրեա ժողովրդին փրկելու համար»։ (Նշում. այս պարբերությունը ներածական նյութ է, որը ներառված է Աստծո դուստրերը գրքի 45-րդ էջում, որը չի գրվել Էլեն Ուայթի կողմից։ Ստորև բերված երկու հաջորդ մեջբերումները գրել է Էլեն Ուայթը)։

«Հին ժամանակներում Տերը հրաշալի կերպով աշխատում էր նվիրյալ կանանց միջոցով, ովքեր միավորվում էին Իր գործի համար ընտրված տղամարդկանց հետ։ Նա կանանց օգտագործում էր մեծ ու վճռական հաղթանակներ ձեռք բերելու համար։ Մեկ անգամ չէ, որ ճգնաժամի պահին Նա նա առաջին գիծ է տարել կանանց և աշխատել նրանց միջոցով հանուն բազմաթիվ կյանքերի փրկության։ Եսթեր թագուհու միջոցով Տերը հզոր ազատագրություն իրականացրեց Իր ժողովրդի կյանքում։ Երբ թվում էր, թե ոչ մի ուժ չի կարող փրկել հրեա ազգին, Եսթերը և նրան ծառայող կանայք ծոմ պահելով, աղոթքով և իմաստուն ու պատեհ գործողություններով լուծում գտան խնդրին և փրկություն բերեցին իրենց ժողովրդին։ . . .

Հին Կտակարանի ժամանակներում Աստծո գործին նվիրված կանանց աշխատանքի ուսումնասիրությունից դասեր կքաղենք, որոնք մեզ կօգնեն այսօր շատ խնդիրներ լուծել մեր գործունեության ընթացքում։ Գուցե մենք այնպիսի կարևոր և նշանավոր տեղ չզբաղեցնենք, ինչպիսին Եսթերինն էր, սակայն շատ հաճախ դարձի եկած կանայք կարող են կարևոր դեր խաղալ ավելի համեստ դիրքերում։ Շատերն են այդպես գործել և պատրաստ են շարունակել նույն ոգով»։ Էլեն Ուայթ, Աստծո դուստրերը, էջ 45, 46։

**Հարցեր քննարկման համար**

`Եսթերի գիրքը որոշ անպատասխան հարցեր է թողնում, մասնավորապես, կապված Եսթերի դերի հետ թագավորի արքունիքում, չնայած նրան, որ նա բարձրացված էր թագուհու դիրքի։ Ինչպե՞ս կարող ենք այդ դիրքը դիտել նրա հավատի լույսի ներքո։ Իսկ դա հնարավո՞ր է։`

`Եսթերի հայտնի խոսքերը՝ «և եթե մեռնելու եմ, թող մեռնեմ» (Եսթեր 4.16), հազարամյակներ շարունակ եղել է հավատարմության օրինակ մեկի, ով չի վախենում անգամ մահից։ Ինչպե՞ս են նրա խոսքերն առնչվում նրա հետ, ինչ տեղի կունենա Աստծո ժողովրդի հետ վերջին օրերում, երբ Հայտնություն 13-րդ գլխի խնդիրներն իրականություն դառնան։`

`Դասարանում քննարկե՛ք երկուշաբթի օրվա դասի վերջում տրված հարցը ձեր հավատը երբեմն չբացահայտելու մասին։ Արդյո՞ք մենք երբևէ պետք է այդպես վարվենք։`