---
title:  Մուրթքեի հավատարիմ վկայությունը
date:  19/12/2023
---

Մուրթքեն և Եսթերն ապրում էին օտար մշակույթ ունեցող և օտար կրոն դավանող երկրում ու եթե պատրաստվում էին հավատարիմ մնալ Աստծուն, վաղ թե ուշ դժվարությունների էին հանդիպելու։ Եվ մենք տեսնում ենք, որ հենց այդպես էլ պատահեց։

`Կարդացե՛ք Եսթեր 3.1–15 համարները։ Ի՞նչ է տեղի ունենում այստեղ և ինչո՞ւ։`

Եսթեր 3-րդ գլխում տեղեկանում ենք, որ Քսերքսես (Ասուերոս) թագավորը պատվում է Համանին և նրան բարձր պաշտոի արժանացնում։ Բոլորը պետք է խոնարհվեին Համանի առաջ։ Սակայն «Մուրթքեն նրա առաջ չխոնարհվեց ու չերկրպագեց նրան» (Եսթեր 3.2)։ Աստվածաշունչը չի բարձրաձայնում, թե ինչն էր պատճառը, որ Մուրթքեն չխոնարհվեց այս մարդու առաջ։ Բայց մենք գիտենք։ Նա հավատարիմ հրեա էր։ Մուրթքեն պատրաստ չէ հարգանքի տուրք մատուցել ամաղեկացի Ագագի ժառանգին, որը Եգիպտոսից դուրս գալուց ի վեր իր ժողովրդի թշնամին է (Բ օրենք 25.19)։ Ինչպե՞ս կարող էր հավատարիմ հրեան ամաղեկացու առաջ խոնարհվել, կամ, առհասարակ, Տիրոջից բացի երկրպագել որևէ մեկին։

«Եվ թագավորի դռանը եղող թագավորի ծառաներն ասացին Մուրթքեին. «Դու ինչո՞ւ ես անտեսում թագավորի պատվերը»» (Եսթեր 3.3)։ Աստվածաշունչը մեզ չի ներկայացնում Մուրթքեի մանրամասն պատասխանը, սակայն հաջորդ տեքստում գրված է, որ Մուրթքեն «նրանց ասել էր, թե հրեա է» (Եսթեր 3.4)։ Բնականաբար սա նրան հնարավորություն տվեց բացատրելու, որ ինքը երկրպագում է երկինքն ու երկիրն արարող Աստծուն և չէր կարող երկրպագել մեղավոր մարդու։ Մուրթքեն սրանով վկայեց իր հավատի մասին, որին նա այնքան ամուր էր կառչած, և որը ցավոք վտանգի տակ դրեց իրեն և մյուս հրեաներին։

Դանիելից ու նրա ընկերներից, ինչպես նաև Մուրթքեից պայծառ լույս շողաց Բաբելոնի թագավորական պալատում տիրող բարոյական խավարի մեջ»։ Էլեն Ուայթ, Ադվենտ Ռևյու ընդ Սաբաթ հերալդ, 1884թ. մայիսի 13։

Ցանկանալով ոչնչացնել հրեա ժողովրդին՝ Համանը նրան նկարագրեց հետևյալ կերպ. «Մի ազգ կա ցրված և տարածված ազգերի մեջ քո թագավորության բոլոր գավառներում, և նրանց օրենքը բոլոր ժողովուրդներից տարբեր է. թագավորի օրենքն էլ չեն կատարում» (Եսթեր 3.8)։ Ժողովուրդ, որի սովորույթները տարբեր են և չեն ենթարկվում թագավորի օրենքներին։ Կատարյալ պատճառաբանություն այդ ժողովրդին հալածելու համար։

`Նույնիսկ մեր օրերում ի՞նչ եղանակներով կարող ենք փորձվել ինչպես Մուրթքեն։ Ինչպե՞ս պետք է վարվենք նման դեպքում։`