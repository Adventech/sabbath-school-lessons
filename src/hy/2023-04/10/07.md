---
title:  Հետագա ուսումնասիրության համար
date:  08/12/2023
---

Արիսպագոսում Պողոսի փորձառության պատմությունից կարևոր եզրակացություն պետք է անենք. ինչ մոտեցում է հարկավոր ցուցաբերել անհավատների հետ աշխատելիս, ինչպես արեց Պողոսը: Դրա շնորհիվ էր, որ հավատացյալների փոքր խումբ կազմավորվեց Աթենքում։

«Առաքյալի խոսքերը, նրա վերաբերմունքը ու հանգամանքները, որում նա գտնվում էր, նկարագրված են ներշնչված գրչով և պետք է փոխանցվեն գալիք բոլոր սերունդներին՝ վկայելով այն անսասան վստահության և քաջության մասին, որով միայնակ առաքյալը հեթանոսական աշխարհի էպիկենտոնում գնում էր դեպի հաղթանակ և տարածում քրիստոնեությունը։

Պողոսի խոսքերը գիտելիքի գանձարան են եկեղեցու համար։ Նա հեշտությամբ կարող էր այնպիսի ճառ ասել, որ կզայրացներ իր հպարտ ունկնդիրներին և իրեն դժվար կացության մեջ կդներ։ Եթե նրա ելույթը վիրավորեր տեղի աստվածներին և քաղաքի մեծ մտածողներին, Պողոսը գուցե արժանանար Սոկրատեսի ճակատագրին**։ Բայց աստվածային սիրուց ծնված նրբանկատությամբ նա զգուշորեն հեռացրեց նրանց մտքերը հեթանոսական աստվածներից՝ բացահայտելով ճշմարիտ Աստծուն, որը նրանց անծանոթ էր»։ Էլեն Ուայթ, Գործք առաքելոց, էջ 240, 241։

Մարդկանց հետ անմիջական շփման, նրանց մշակույթի ու կրոնի ուսումնասիրության և հոգևոր արժեքներին նրանց նվիրվածության հանդեպ հարգանք ցուցաբերելու միջոցով Պողոսը նշանավոր բան արեց Աթենքում, մի բան, որը գիտելիքի գանձ է եկեղեցու համար։ Նա չբորբոքեց իր ունկնդիրների զայրույթը։ Սա Աստծուց ներշնչված մեծագույն ձեռքբերում էր։ Էլեն Ուայթն ասում է, որ սա գիտելիքի այն գանձն է, որին մենք՝ որպես եկեղեցի, պետք է ուշադրություն դարձնենք այս պատմության մեջ։

**Հարցեր քննարկման համար**

`Աթենքում Պողոսի պատմությունը որպես օրինակ ունենալով՝ ո՞րն է առաջին քայլը, որով հարկավոր է սկսել ավետարանչական գործ նոր քաղաքում։`

`Ինչպիսի՞ վարքագիծ է պահանջվում քրիստոնյայից՝ մարդկանց հետ ընդհանուր թեմաներ գտնելու այնպիսի վայրերում, որտեղ Աստծուն չեն ճանաչում։`

`Երբ շփվում ենք մարդկանց հետ, որոնք պաշտում են ժամանակակից կուռքերի, ինչի՞ց պետք է խուսափենք, հատկապես շփման սկզբում։`

`Պողոսը կարող էր պարզապես մարդկանց ներկայացնել այն Աստծուն, Ով սիրում էր իրենց, և բավարարվել այդքանով, իսկ մարդիկ շատ գոհ կլինեին։ Սակայն նա խոսեց նաև Հիսուսի հարությունից, որի պատճառով ոմանք նրա մտքերը ցնորք համարեցին։ Արդյոք նա պե՞տք է դա աներ, թե՞ ոչ։ Հիմնավորե՛ք ձեր պատասխանը։`