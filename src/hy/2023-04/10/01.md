---
title:  Առաքելություն բարի լուրը դեռևս չլսածների համար. (մաս 1)
date:  02/12/2023
---

> <p>Այս շաբաթվա ուսումնասիրության համար կարդացե՛ք.<p>
> Գործք առաքելոց 17, Ա Կորնթացիներին 2.2, Հռոմեացիներին 1.18–25։

### Հիշելու համարը.
«Այն Աստվածը, որ ստեղծել է այս աշխարհը և դրա մեջ առկա ամեն բան, Նա է երկնքի և երկրի Տերը։ Նա ձեռակերտ տաճարներում չի բնակվում» (Գործք առաքելոց 17.24)։

Այն մասին, ինչ Պողոսն արեց Աթենքում, Ղուկասը գրում է. «Նա ժողովարանում դիմում էր հրեաներին ու բարեպաշտ մարդկանց, իսկ հրապարակում՝ ամեն օր իրեն հանդիպողներին» (Գործք առաքելոց 17.17)։

Բնականաբար, Պողոսի համար նախընտրելի էր աշխատել հրեաների հետ, որոնք իր սեփական ազգի ներկայացուցիչներն էին։ Բայց Պողոսը հրաժարվեց բավարարվել միայն իր ժողովրդի մեջ աշխատելով։ Նա կանչվել էր ուրիշներին էլ բարի լուրը հասցնելու։

Կամ էլ կարող էր աշխատել միայն «աստվածավախ» հեթանոսների հետ, որոնց աշխարհայացքն արդեն էական փոփոխության էր ենթարկվել։ Նրանք ունեին աստվածաշնչյան բազային գիտելիքներ, որի վրա Պողոսը կարող էր կառուցել իր ծառայությունը, նույնիսկ եթե նրանք դեռ պետք է ճանաչեին Աստծուն, որից «վախենում էին»՝ Հիսուս Մեսիային։

Բայց ոչ։ Աթենքում՝ ժամանակակից փիլիսոփայության կենտրոնը համարվող քաղաքում եղած ժամանակ Պողոսը ձգտում էր Աստծո լուրը հասցնել նաև այնտեղի մարդկանց։ Այս մարդկանցից շատերի կյանքն ու աշխարհընկալումն արմատապես տարբերվում էին եբրայեցիների կենսակերպից ու մտածելակերպից, նրանց սուրբ պատմությունից, որը հենց այն հավատի հիմքն էր, որ Պողոսն ուզում էր սովորեցնել աթենացիներին։

`Ինչպե՞ս էր Պողոսը փորձել դիպչել այս մարդկանց սրտերին, և ի՞նչ կարող ենք սովորել նրա փորձից։`