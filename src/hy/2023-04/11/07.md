---
title:  Հետագա ուսումնասիրության համար
date:  15/12/2023
---

«Նրանց մեջ, ում հրեաները հեթանոս էին համարում, կային մարդիկ, ովքեր ավելի լավ էին հասկանում Սուրբ Գրության մարգարեությունները Մեսիայի վերաբերյալ, քան Իսրայելի ուսուցիչները: Կային նաև այնպիսիք, ովքեր հույս ունեին, որ Նա կգա ազատություն բերելու մեղքից: Փիլիսոփաները ջանում էին ըմբռնել հրեական կրոնակարգի գաղտնիքը: Բայց հրեաների մոլեռանդությունը խոչընդոտեց լույսի տարածմանը»։ Էլեն Ուայթ, Դարերի փափագը, էջ 33։

«Տեր Հիսուսը՝ հզոր Փրկիչը, մահացել է այս մարդկանց համար։ Նա կարող է արթնացնել նրանց անտարբերությունից, արթնացնել նրանց կարեկցանքը, փափկեցնել նրանց սրտերը, բացահայտել նրանց հոգիներին ճշմարտության գեղեցկությունն ու զորությունը։ Վարպետը Աստված է, և ոչ թե մահկանացու մարդ, բայց Նա կոչ է անում մարդկանց լինել Իր համագործակցիները, որոնց միջոցով Ինքը կարող է լույս հաղորդել խավարի մեջ գտնվողներին։ Աստված ունի գոհարներ բոլոր եկեղեցիներում, և մեր գործը ոչ թե քննադատելն է, այլ խոնարհությամբ և սիրով ճշմարտությունը մարդկանց ներկայացնելը։ Թող մարդիկ տեսնեն բարեպաշտություն և նվիրվածություն, բնավորություն, որը նման է Քրիստոսի բնավորությանը, և նրանք կգան դեպի ճշմարտությունը։ ... Նրանք պետք է մեծարեն Հիսուսին՝ աշխարհի Քավիչին, պետք է բոլորին հասցնեն կյանքի խոսքը»։ Էլեն Ուայթ, Ադվենտ ռևյու ընդ Սաբաթ հերալդ, 1893թ. հունվարի 17։

**Հարցեր քննարկման համար**

`Որո՞նք են ձեր տարածաշրջանում առկա հրատապ կարիքները, որոնք կարող են ձեզ և ձեր եկեղեցուն հնարավորություն ընձեռել դիպչելու այն հոգիներին, ովքեր չգիտեն այն մեծ ճշմարտությունը, որը մենք գիտենք։`

`Այլ դավանանք ունեցող մարդկանց մասին Էլեն Ուայթն ասում է. «Աստված ունի գոհարներ բոլոր եկեղեցիներում, և մեր գործը ոչ թե քննադատելն է, այլ խոնարհությամբ և սիրով ճշմարտությունը մադկանց ներկայացնելը»։ Ինչպե՞ս կարող ենք մարդկանց ցույց տալ իրենց սխալը՝ միաժամանակ չնսեմացնելով անձամբ մարդուն։`

`«Սակայն երբ Մարդու Որդին գա, երկրի վրա արդյոք հավատ կգտնի՞» (Ղուկաս 18.8)։ Ի՞նչ նկատի ունի Հիսուսն այս հռետորական հարցով։ Ո՞րն է հավատի և կրոնական հայացքների միջև տարբերությունը։ Ինչո՞ւ է հնարավոր, որ ճիշտ կրոնական հայացքներ ունեցող մարդու մեջ Քրիստոսը վերադառնալիս հավատ չգտնի։`