---
title:  Առաքելությունն ավարտված է
date:  28/12/2023
---

`Կարդացե՛ք Հայտնություն 21.1–4 և Հայտնություն 21.22–22.5 համարները։ Ի՞նչ տեսարան է նկարագրված այստեղ։`

Ի՜նչ դրախտ է լինելու նոր երկիրը։ Մահն ու մեղքը կվերանան, սատանան և չարությունը կկործանվեն։ Մենք կհանդիպենք մեր սիրող Փրկչին և նորից կհանդիպենք մեր սիրելիների հետ։ Եվ նոր երկիրը կբնակեցվի ամեն ազգ և լեզու ներկայացնող մարդկանցով։

Գլխավոր վեհաժողովի առաքելության խորհուրդը հաստատել է «Համաշխարհային առաքելության» չափանիշները, որոնց հիման վրա որոշվում է՝ արդյո՞ք մարդկանց խմբին հասել է մեր առաքելությունը, թե՞ ոչ։ Առաջին խումբն այն բնակավայրի մարդիկ են, որտեղ կա ձևավորված ադվենտիստական համայնք, որն առանց լրացուցիչ օգնության արդյունավետորեն վկայում է տարածաշրջանում։ Այն ունի երկրպագության ծառայություններ, բավարար քանակությամբ Աստվածաշունչ և այլ գրականություն մայրենի լեզվով։ Եկեղեցու առաջնորդները տեղացիներ են, որոնք առանց թարգմանչի օգնության կարող են վկայել։

Երկրորդ խմբին պատկանում են այն վայրերի բնակիչները, որտեղ չկան տեղական ադվենտիստական համայնքներ: Նրանք չունեն համապատասխան ռեսուրսներ և առանց տեղի լրացուցիչ օգնության չեն կարող արդյունավետորեն վկայել։

Յուրաքանչյուր համայնք, եկեղեցի և համաժողով պետք է որոշի, թե իր բնակավայրի մարդիկ որ խմբին են պատկանում։ Ժամանակն է նվիրվելու Աստծո առաքելությանը, ներդնելու մեր ժամանակն ու ռեսուրսները՝ վերը նշված երկու խմբերում էլ աշակերտներ պատրաստելու և մեր Փրկչի վերադարձն արագացնելու համար, որպեսզի, ի վերջո, նրանց հետ ապրենք այն հրաշալի նոր երկնքում և նոր երկրում, որը խոստացվել է մեզ դեռևս այստեղ։

`Առաջադրանք. ինչպե՞ս եք արագացնում Քրիստոսի վերադարձը։ Հույսի սերմեր ցանո՞ւմ եք նրանց սրտերում, ովքեր կարիք ունեն լսելու բարի լուրը։ «Ջրո՞ւմ եք» նոր հավատացյալներին՝ օգնելով նրանց հասկանալ, թե ինչ է նշանակում ապրել Քրիստոսին հավատարիմ հնազանդությամբ։ Աղոթե՛ք, որպեսզի հնարավորություն ունենաք ձեր ամենօրյա աղոթքի ցուցակում տեղ գտած մարդկանց պատմել նոր երկրի խոստման մասին։`

`Ինչ անել. ձեր «աշակերտներից» ոմանք կարող են պատրաստ լինել ընդունելու Քրիստոսին, այսինքն միանալ եկեղեցուն կամ հավատացյալների խմբին։ Փորձեք նրանց տեսանկյունից պատկերացնել ձեր եկեղեցին առաջին անգամ հաճախելը։ Ի՞նչ տպավորությամբ նրանք կհեռանան։ Ձեր եկեղեցին որքանո՞վ է պատրաստ ընդունելու և աշակերտելու նոր մարդկանց։ Դուք բա՞ց եք հավատացյալների նոր խմբեր ստեղծելու, ոչ միայն ձեր գոյություն ունեցող եկեղեցին կառուցելու հնարավորության առաջ։ Մշակե՛ք ռազմավարություն, որը կանդրադառնա թույլ ոլորտներին։ Կիսվե՛ք ձեր մտքերով ձեր եկեղեցու ղեկավարության հետ և աշխատե՛ք նրանց հետ՝ իրականացնելու աշակերտներ պատրաստող եկեղեցի դառնալու ծրագիրը։`