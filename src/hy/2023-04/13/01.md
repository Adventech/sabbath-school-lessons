---
title:  Աստծո առաքելության ավարտը
date:  23/12/2023
---

> <p>Այս շաբաթվա ուսումնասիրության համար կարդացե՛ք.<p>
> Հայտնություն 1.1–7, Ա Պետրոս 2.9, Հայտնություն 14.6–12, Ղուկաս 11.23, Ա Տիմոթեոսին 2.4, Հայտնություն 21.1–4։

### Հիշելու համարը.
«Քանի որ այս ամենը պիտի քանդվի, դուք սուրբ և աստվածապաշտ վարքի մեջ ինչպիսի՞ն պիտի լինեք՝ սպասելով և ջանալով հասնել Տիրոջ գալստյան օրվան» (Բ Պետրոս 3.11, 12)։

Հայտնություն գիրքը լի է վերջին ժամանակների տեսարաններով։ Գրքի ամենակարևոր թեման Քրիստոսի և սատանայի միջև ընթացող տիեզերական հակամարտությունն է։ Սատանան կորցրել է իր իշխանությունը երկրի վրա, և այժմ հետապնդում է նրանց, ովքեր հավատարիմ են Աստծուն։ Գիրքն ավարտվում է Հիսուսի վերադարձով՝ ազատելու Իր զավակներին՝ ինչպես կենդանի արդարներին, այնպես էլ այն հավատարիմներին, որոնք մահացել են Ադամի և Եվայի մեղանչումից հետո։ Գիրքը մեզ ցույց է տալիս նաև սատանայի և ամբարիշտների ոչնչացումը կրակի միջոցով և Հիսուսի կողմից նոր երկրի վրա Իր հավերժական թագավորության հաստատումը։

Հայտնություն գիրքն ուսումնասիրողները խանդավառությամբ են ուսումնասիրում այն և ձգտում են կանխատեսված նշանները համադրել եկեղեցու պատմության իրադարձությունների հետ, որոնք տեղի են ուեցել ՔՀ առաջին դարից մինչև մեր օրերը՝ ժամանակների վերջը։ Եվ սա շատ կարևոր է։

Այդուհանդերձ, այս եռամսյակի վերջին դասում մենք կտեսնենք, որ Հայտնությունը միսիոներական գիրք է, որը ներկայացնում է առաքելություն իրականացնող Աստծուն, Ով կոչ է անում մեզ լինել առաքելություն իրականացնող եկեղեցի։ Աշխարհին «ներկա ժամանակի ճշմարտությունը» հռչակելու մեր կանչն արդիական է այնքան ժամանակ, քանի դեռ յուրաքանչյուր մարդ ընտրություն չի կատարել հօգուտ Աստծո կամ Նրա դեմ։