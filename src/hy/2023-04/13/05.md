---
title:  Հաջողություն առաքելության իրականացման գործում
date:  27/12/2023
---

Ի՞նչ է հաջողությունը առաքելության մեջ։ Մենք կարող ենք կարծել, թե հաջողություն նշանակում է շատ մկրտություններ, մեծ եկեղեցիներ և արագ աճ։ Կամ որ հաջողությունը երկրագնդի յուրաքանչյուր ցեղի և մարդկանց խմբի ճշմարտությունը հասցնելն է, գուցե ռադիոյի, համացանցի կամ հեռուստատեսության միջոցով։ Իհարկե այս ամենը շատ լավ է, սակայն պետք է հիշենք, թե Պողոսն ինչ գրեց Կորնթոսի հավատացյալ համայնքին. «Ես տնկեցի, Ապողոսը ջրեց, բայց Աստված աճեցրեց» (Ա Կորնթացիներին 3.6)։ Այլ կերպ ասած՝ մենք պետք է ուշադրություն դարձնենք գործընթացին, իսկ Աստված կհոգա աճի մասին։

Մենք արդեն տեսանք, որ Աստծո առաքելության նպատակն է փրկել կորչող երկրի վրա ապրող յուրաքանչյուր մարդու՝ նրանց դարձնելով Հիսուսի հավատարիմ աշակերտներ, ովքեր ներգրավված կլինեն Նրա առաքելության մեջ։

**Կարդացե՛ք ստորև բերված տեքստերը։ Ի՞նչ են նրանք մեզ ասում այն մարդկանց բնավորության մասին, որոնք դառնում են Հիսուսի հետևորդը։**

`Բ Կորնթացիներին 11.2`

`Հովհաննես 10.27`

`Եբրայեցիերին 3.12, 13`

`Ա Հովհաննես 1.9`

`Հայտնություն 7.14`

Հիսուսի աշակերտները անաղարտ են, քանի որ հավատարիմ են մնացել Հիսուսին, ինչպես հարսնացուն՝ իր նշանածին։ Նրանք հետևում են Հիսուսին, երբ Նա առաջնորդում է նրանց Սուրբ Հոգու մեղմ ձայնով։ Սա ներառում է նաև մեզ առաջնորդելը ուրիշների համար արվող առաքելությանը մասնակցելուն։ Այս աշակերտների մեջ կեղծավորություն չկա։ Նրանց հավատը չի թուլանում կասկածներից, կեղծ ուսմունքներով կամ անբարոյականությամբ։ Նրանք բարոյապես իրենց ուրիշներից չեն գերադասում, այլ քաջ գիտակցում են, որ անկատար են և Աստծո մաքրող շնորհի ու ողորմության կարիքն ունեն։ Այս գիտակցումը նրանց բաց է դարձնում ընդունելու այլ հավատացյալների ուղղումները և ցուցումները։ Առաքելությունը հաջողված է, եթե արդյունքում վերը նկարագրված հատկանիշներով աշակերտներ են համալրում մեր շարքերը։

`Ի՞նչ է նշանակում լինել մի սուրբ կույս Քրիստոսի առաջ (Բ Կորնթացիներին 11.2)։ Ինչպե՞ս կարող ենք մենք՝ մեղավորներս, լինել այդպիսին Աստծո առջև և հորդորել ուրիշներին ևս դառնալ սուրբ կույսեր Քրիստոսի առաջ։`