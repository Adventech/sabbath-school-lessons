---
title:  Հետագա ուսումնասիրության համար
date:  17/12/2021
---

Ինչպես որ Հին Կտակարանն է մեջբերում հենց իրեն (այսինքն որոշ մարգարեներ, օրինակ, մեջբերել են կամ հղում են արել Մովսեսի Հնգամատյանին), Նոր Կտակարանը ևս լիուլի է Հին Կտակարանից արվող մեջբերումներով, հղումներով և ակնարկներով։ Ամենահաճախ մեջբերվող գրքերից են Սաղմոսները, Եսայու մարգարեությունը և Բ Օրենք գիրքը։ Նոր Կտակարանի գրողները հաճախ մեջբերումներ էին անում նաև Սեպտուագինտայից3 (LXX), որը երբեմն անվանվում է «հունարեն Նոր Կտակարան», որը եբրայերեն Աստվածաշնչի հայտնի ամենավաղ հունարեն թարգմանությունն է։ Աստվածաշնչի առաջին հինգ գրքերը, որոնք հայտնի են Թորա կամ Հնգամատյան անվամբ, թարգմանվել են ՔԱ երրորդ դարում, իսկ Հին Կտակարանի մնացած մասը՝ մոտավորապես ՔԱ երկրորդ դարում։

Կարելի է շատ բան սովորել այն մասին, թե ինչպես բացատրել Նոր Կտակարանը՝ ուշադրություն դարձնելով, թե ինչպես էին Նոր Կտակարանի ներշնչված գրողները կիրառում Հին Կտակարանի տեքստերը։ Եվ առաջին դասերից մեկը, որ մենք պետք է քաղենք, այն է, որ ի տարբերություն Աստվածաշունչն ուսումնասիրող այսօրվա շատ գիտնականների՝ Նոր Կտակարանի գրողները երբեք չեն բարձրացրել Հին Կտակարանի գրքերի իսկության կամ հեղինակության որևէ հարց։ Նրանց գրվածքներում ոչինչ որևէ կասկած չի արտահայտում, օրինակ, Հին Կտակարանի պատմությունների պատմական իրողության վերաբերյալ՝ սկսած Ադամի ու Եվայի գոյությունից մինչև մեղանչում, ջրհեղեղ, Աբրահամի կանչվելը և այդպես շարունակ։ Այն «գիտությունը», որը կասկածի տակ է դնում այդ իրադարձությունները, պարզապես մարդկային կասկածամտությունն է, և այն չպետք է տեղ ունենա Յոթերորդ օրվա ադվենտիստների սրտերում և մտքերում։

**Հարցեր քննարկման համար**

`Որպես Յոթերորդ օրվա ադվենտիստներ՝ մեզ տրված ճշմարտության ողջ ծավալն ի՞նչ պետք է սովորեցնի մեզ այն մեծ պատասխանատվության մասին, որն ունենք մեզ տրված ճշմարտություններին հավատարիմ լինելու հարցում։`

`Կրկին կարդացե՛ք Բ Օրենք 18.9–14 համարները։ Տիրոջ աչքի առաջին այդ գարշությունների ի՞նչ ժամանակակից դրսևորումներ կան այսօր, և ինչպե՞ս կարող ենք վստահ լինել, որ կխուսափենք դրանցից։`

`Բոլոր մարդկանցից ինչո՞ւ հենց քրիստոնյաները, որոնք հասկանում են խաչի վրա Քրիստոսի մահվան տիեզերական կիրառությունը, չպետք է երբեք «բարձրացնեն երեսները» (տե՛ս երկուշաբթի օրվա դասը)։ Ինչպե՞ս կարող ենք մեր մեջ ճանաչել հենց դա անելու միտում (և մի՞թե չենք խաբում ինքներս մեզ, երբ ժխտում ենք, թե մեր մեջ այդ անելու թեթևակի միտում անգամ չկա)։ Ինչպե՞ս կարող է խաչն անընդհատ մեր աչքի առջև պահելը բուժել մեզ այս սխալ դիրքորոշումից։Դաս 13	դեկտեմբերի 18–24`