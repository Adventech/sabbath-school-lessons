---
title:  Հետագա ուսումնասիրության համար
date:  19/11/2021
---

Ինչպես այն ժամանակ, այնպես էլ այժմ, բոլորիս ընտրության հնարավորություն է տրված։ Բանալի բառն այստեղ «ընտրությունն» է։ Ի տարբերություն քրիստոնեության այն ընկալման, որ իբր նախքան մարդկանց ծնունդը Աստված արդեն որոշել էր ոմանց համար, որ նրանք պետք է կորստյան մատնվեն, նույնիսկ հավիտյանս հավիտենից այրվեն դժոխքում, Սուրբ Գիիրքը սովորեցնում է, որ կյանքի ու մահվան, օրհնության ու անեծքի, բարության ու չարության միջև կատարած մեր սեփական ազատ ընտրությունն է սահմանում, թե որ եռյակին ի վերջո մենք կհանգենք (կյանք, բարություն, օրհնությո՞ւն, թե՞ մահ, չարություն, անեծք)։ Եվ որքա՜ն մխիթարական է իմանալ, որ նույնիսկ եթե ինչ-որ մեկը սխալ ընտրություն է կատարելու, արդյունքը կլինի հավիտենական մահը, ոչ թե հավիտենական չարչարանքը երբեք չհանդարտվող կրակի լճում։

««Որովհետև մեղքի հատուցումը մահն է, իսկ Աստծու շնորհը՝ հավիտենական կյանքը մեր Տեր Հիսուս Քրիստոսի միջոցով» (Հռոմեացիներին 6.23): Մինչ արդարները ժառանգում են կյանքը, ամբարիշտների բաժինը մահն է: Մովսեսը կոչ արեց Իսրայելին. «Ես այսօր քո առջև եմ դնում կյանքն ու բարին, մահն ու չարը» (Բ Օրենք 30.15): Բայց սա այն մահը չէ, որ հռչակվեց Ադամին, քանզի ողջ մարդկությունը կրում է նրա անօրենության պատիժը: Խոսքը «երկրորդ մահվան» մասին է, որը հակադրվում է հավիտենական կյանքին»։ Էլեն Ուայթ, Մեծ պայքար, էջ 544։

**Հարցեր քննարկման համար**

`Դասարանում քննարկե՛ք երեքշաբթի օրվա դասում ներկայացված գաղափարն այն մասին, թե արդյո՞ք Աստված է այստեղ և հիմա անմիջականորեն պատժում անհնազանդության համար, թե՞ պատիժը գալիս է որպես անհնազանդության օրինաչափ հետևանք։ Իսկ միգուցե երկո՞ւսն էլ։ Իսկ կարո՞ղ են լինել դեպքեր, երբ տեղի ունի կա՛մ մեկը, կա՛մ մյուսը։ Ինչպե՞ս ենք հասկանում այս թեման։`

`Ի՞նչ են մեզ այսօր սովորեցնում Էլեն Ուայթի պնդումներն Աստծո ուժի մասին, որը տրվում է մեզ մեղքը հաղթահարելու համար։`

`Կարդացե՛ք Հռոմեացիներին 10.1–10 համարները: Այստեղ Պողոսը մեջբերում է Բ Օրենք 30.11–14 համարները, որոնցում բացատրում է Հիսուսին հավատալու միջոցով փրկությունը՝ ի հակադրություն օրենքի միջոցով արդարանալուն։ Ի՞նչ եք կարծում, ինչո՞ւ է նա օգտագործել Բ Օրենք գրքի հետևյալ տեքստերը։ Հատուկ ուշադրությո՛ւն դարձրեք Հռոմեացիներին 10.10 համարին. «Քանի որ սրտով հավատում են արդարանալու համար և բերանով դավանում են փրկության համար»։ Ի՞նչ է ասում Պողոսն այստեղ։`

`Ինչպե՞ս կարող են ձեր մշակույթը, հասարակությունը, ձեզ շրջապատող մարդիկ հարել այնպիսի հայացքների, որոնք, հնարավոր է, ձեզ տանեն կեղծ երկրպագության, եթե ուշադիր չլինեք։`