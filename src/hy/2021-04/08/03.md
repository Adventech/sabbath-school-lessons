---
title:  Չկա միջին դիրքորոշում
date:  15/11/2021
---

Ամբողջ Աստվածաշնչում մեզ ներկայացվում է երկու ընտրություններից մեկը։ Այստեղ մեզ ներկայացվում է երկու տարբերակ։

**Կարդացե՛ք հետևյալ տեքստերը։ Ի՞նչ երկու տարբերակներ, երկու ընտրություններ են բացահայտորեն ներկայացված կամ ենթադրվում այս տեքստերում, և ինչպե՞ս են դրանք ներկայացված։**

`Հովհաննես 3.16`

`Ծննդոց 7.22, 23`

`Հռոմեացիներին 6.23`

`Հռոմեացիներին 8.6`

`Ա Հովհաննես 5.12`

`Մատթեոս 7.24–27`

Ի վերջո, որպես մարդ արարածներ՝ մեզ համար չկա միջին դիրքորոշում։ Նախքան մեծ պայքարը վերջնականապես կավարտվի, մեղքը, սատանան, չարը, անհնազանդությունը և ապստամբությունն արմատախիլ կարվեն։ Այդ ամենը կատարվելուց հետո, մեզնից յուրաքանչյուրը անհատապես կա՛մ կունենա կյանք՝ հավիտենական կյանք, որն Աստված ի սկզբանե նախատեսել էր բոլորիս համար նախքան աշխարհի արարումը, կա՛մ կբախվենք հավիտենական մահվան՝ «հավիտենական կործանումով զրկվելով Տիրոջ երեսը տեսնելուց ու Նրա փառավոր զորությունից» (Բ Թեսաղոնիկեցիներին 1.9)։ Աստվածաշունչն ուրիշ տարբերակ չի ներկայացնում մեզ։

Ի՞նչ ճակատագրի կարժանանանք մենք։ Այսպես թե այնպես, այս հարցի պատասխանը մեզնից է կախված։ Ընտրությունը մեր առջև է՝ կյանք կամ մահ։

`Հավիտենական կյանքի կամ հավիտենական մահվան համատեքստում աստվածաշնչյան ճշմարտությունն այն մասին, որ դժոխքը հավիտենապես չի այրում ու տանջամահ անում մարդկանց, ինչո՞ւ է այդքան մխիթարիչ ճշմարտություն։ Ի՞նչ կարծիք կկազմեիք Աստծո բնավորության մասին, եթե հավերժական չարչարանքներն իսկապես լինեին կորուսյալների ճակատագիրը։`