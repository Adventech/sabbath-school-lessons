---
title:  Սիրիր քո Տեր Աստծուն
date:  16/10/2021
---

### Այս շաբաթվա ուսումնասիրության համար կարդացե՛ք.
Բ Օրենք 6.4, 5, Բ Օրենք 10.12, Եփեսացիներին 2.1–10, Հայտնություն 14.6, 7, Բ Օրենք 4.37, Բ Օրենք 11.1, Մարկոս 12.28–30։

> <p>Հիշելու համարը.<p>
> «Սիրի՛ր քո Տեր Աստծուն քո ամբողջ սրտով, քո ամբողջ հոգով և քո ամբողջ ուժով»(Բ Օրենք 6.5)։

Հրեական կրոնում ամենակարևոր աղոթքներից մեկը վերցված է Բ Օրենք գրքի 6-րդ գլխից։ Այն հայտնի է «Շըմա» անվամբ, որի հիմքը եբրայերեն աղոթքի առաջին բառն է՝ շամա արմատը, որը նշանակում է «լսել», նույնիսկ «հնազանդվել»։ Այս բառն անընդհատ հանդիպում է ոչ միայն Բ Օրենք գրքում, այլև ամբողջ Աստվածաշնչում։

Շըմայի առաջին տողը հետևյալն է.

Շըմա Յիսրայել Ադոնայի էլոհենու Ադոնայի էչադ։

Այս նախադասությունը թարգմանվում է հետևյալ կերպ. «Լսի՛ր, ո՛վ Իսրայել, մեր Տեր Աստվածը՝ Տերը, մեկ է» (Բ Օրենք 6.4)։ Շատ անգամներ, երբ հրեաներն արտասանում են այս աղոթքը, փակում են իրենց աչքերը, որպեսզի իրենց միտքն Աստծուց ոչինչ չշեղի։ Շըմայի առաջին տողը համարվում է Ադոնայի էլոհենուի «մեր Տեր Աստծո» միաստված բնույթի, ինչպես նաև բացառապես Նրան և ոչ մի ուրիշ «աստծո» Իսրայելի հավատարմության հաստատում։ Իրականում, այն կարող է ընթերցվել նաև «Տերը մեր Աստվածն է»։

Այս մեկ տողը մի մասն է Մովսեսի առաջին խոսքի, որը նա ասաց Իսրայելի որդիներին, երբ վերջիններս պետք է մտնեին խոստացված երկիր։ Այն, ինչ հետևում է այդ բացման տողին, ճշմարտության հզոր արտահայտում է, որը մնում է նույնքան կարևոր այսօր, որքան այն ժամանակ էր։