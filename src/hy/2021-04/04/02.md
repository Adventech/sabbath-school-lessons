---
title:  Սիրել Աստծուն
date:  17/10/2021
---

Իսրայելի որդիներին իրենց պատմությունը հիշեցնելուց հետո Մովսեսը սկսեց նրանց ցուցումներ տալ այն մասին, թե ինչ պետք է անեին երկիր մտնելու ու այնտեղ բարգավաճելու համար։ Եվ իսկապես, կարելի է պնդել, որ Բ Օրենք գրքի հիմնական իմաստը դա էր. Տերը ժողովրդին ասում է, թե ինչ պետք է անեն վերջիններս՝ ուխտի շրջանակներում իրենց պարտականությունները կատարելու համար, որը Նա ողորմածաբար արել էր նրանց հետ՝ որպես նրանց հայրերին տված Իր խոստման իրականացնում։

Բ Օրենք 6-րդ գլուխն սկսվում է հետևյալ տողերով. «Սրանք են այն պատվիրանները, կանոններն ու հրամանները, որ Տերը՝ ձեր Աստվածը, պատվիրեց սովորեցնել ձեզ, որպեսզի դրանք գործադրեք այն երկրում, ուր մտնելու եք այն ժառանգելու համար, որպեսզի վախենաս քո Տեր Աստծուց և պահես Նրա բոլոր կանոններն ու պատվիրանները, որ ես պատվիրում եմ քեզ, թե՛ դու, թե՛ քո որդիները և թե՛ քո որդիների որդիները քո կյանքի բոլոր օրերին, որ քո օրերը երկար լինեն» (Բ Օրենք 6.1, 2)։

`Կարդացե՛ք Բ Օրենք 6.4, 5 համարները։ Ի՞նչ պատվեր է տալիս Տեր Աստվածն Իսրայելի որդիներին 5-րդ համարում։ Ի՞նչ է դա նշանակում։`

Սիրի՛ր քո Տեր Աստծուն քո ամբողջ սրտո՞վ։ Ինչ հետաքրքիր է, որ այստեղ, օրենքի, զգուշացումների, կանոնների և դրույթների համատեքստում, մարդկանց կոչ է արվում սիրել Աստծուն։ Եվ ոչ միայն պարզապես սիրել, այլ դա անել ամբողջ սրտով, ամբողջ հոգով և ամբողջ ուժով, ինչը մատնանշում է այս սիրո բացարձակ բնույթը։

Ամբողջ սրտով, ամբողջ հոգով և ամբողջ ուժով Աստծուն սիրելը նշանակում է, որ մեր սերը Նրա նկատմամբ պետք է գերազանցի մեր սիրուն մեկ այլ բանի կամ մեկ ուրիշի նկատմամբ, որովհետև Նա է մեր, ինչպես նաև մնացած ամեն ինչի ողջ լինելիության ու գոյության հիմունքն ու հենարանը։ Մեր այդ մեծ սերը Նրա նկատմամբ իր տեղն է դնում մնացած ամենքի ու ամեն ինչի նկատմամբ մեր սերը։

Եբրայերեն քո բառը «Աստծո», «սրտով», ինչպես նաև «հոգով» բառերի հետ օգտագործվում է եզակի թվով։ Այո, Աստված ժողովրդի հետ խոսում էր որպես մի ամբողջի, սակայն ամբողջն ուժեղ է այնքան, որքան ուժեղ են դրա մասերը։ Թեև մենք կազմում ենք ամբողջական մարմնի մասերը, սակայն Տերը կամենում է, որ մենք Իրեն հավատարիմ լինենք անհատականորեն, և այդ հավատարմության հիմնաքարը պետք է լինի մեր ունեցած սերը Նրա էության, ինչպես նաև այն փաստի նկատմամբ, թե ինչ է Նա արել մեզ համար։

`Ի՞նչ է նշանակում ձեզ համար սիրել Աստծուն ձեր ամբողջ սրտով, ձեր ամբողջ հոգով, ձեր ամբողջ ուժով։`