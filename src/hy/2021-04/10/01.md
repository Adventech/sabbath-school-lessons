---
title:  Հիշի՛ր, մի՛ մոռացիր
date:  27/11/2021
---

### Այս շաբաթվա ուսումնասիրության համար կարդացե՛ք.
Ծննդոց 9.8–17, Բ Օրենք 4.32–39, Հայտնություն 14.12, Բ Օրենք 4.9, 23, Բ Օրենք 6.7, Բ Օրենք 8.7–18, Եփեսացիներին 2.8–13:

> <p>Հիշելու համարը.<p>
> «Հիշի՛ր, մի՛ մոռացիր, որ քո Տեր Աստծուն բարկացրիր անապատում։ Եգիպտոսի երկրից քո դուրս ելած օրից մինչև քո այստեղ գալը անհնազանդ էիք Տիրոջը»(Բ Օրենք 9.7)։

Ամբողջ Աստվածաշնչում հանդիպում են երկու բառ՝ հիշել և մոռանալ։ Երկուսն էլ առնչվում են մարդու հետ, մարդու մտքում կատարվող գործընթացների հետ։ Երկուսն էլ բայ են, հականիշներ են։ Հիշել նշանակում է չմոռանալ, իսկ մոռանալ նշանակում է չհիշել։

Աստված հաճախ է ասում Իր ժողովրդին հիշել այն ամենը, ինչ Նա արել է նրանց համար. հիշել նրանց հանդեպ դրսևորած Իր ողորմությունն ու բարությունը։ Հին Կտակարանի այնքան մեծ մաս նվիրված է նրան, որ մարգարեները հրեա ժողովրդին ասում են չմոռանալ այն, ինչ Տերն արել է իրենց համար։ Սակայն շատ կարևոր է նաև, որ նրանք չպետք է մոռանային, թե որն էր իրենց կանչվածությունը Նրանում, և թե ինչպիսի ժողովուրդ իրենք պետք է լինեին՝ ի պատասխան այդ կանչվածության։ «Հիշում եմ Տիրոջ գործերը, որովհետև հիշում եմ հավիտենության Քո հրաշքները» (Սաղմոսներ 77.11)։

Մի՞թե այսօր իրավիճակը մեզ համար այլ է ինչպես ընդհանուր, այնպես էլ անձնական մակարդակում։ Որքան հեշտ ենք մենք մոռանում այն, ինչ Աստված արել է մեզ համար։

Այս շաբաթ մենք կդիտարկենք Բ Օրենք գրքում ներկայացված այս կարևոր սկզբունքը՝ հիշել և չմոռանալ Աստծո գործունեությունը մեր կյանքում։