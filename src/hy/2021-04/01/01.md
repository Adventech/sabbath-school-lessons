---
title:  Բ Օրենք գրքի նախաբան
date:  25/09/2021
---

### Այս շաբաթվա ուսումնասիրության համար կարդացե՛ք.
Եսայի 14.12–14, Եզեկիել 28.12–17, Ծննդոց 3.1–7, Ծննդոց 12.1–3, Գործք առաքելոց 7.20–36, Ելք 19.4–8։

> <p>Հիշելու համարը.<p>
> «Ով չի սիրում, Աստծուն չի ճանաչում, որովհետև Աստված սեր է» (Ա Հովհաննես 4.8)։

Բ Օրենք գիրքը, բնականաբար, դատարկ տեղը չի առաջացել։ Ինչպես և ամեն ինչ այս կյանքում, այն ևս գոյություն ունի որոշակի համատեքստում, և ինչպես այս կյանքում ամեն ինչի դեպքում, այս համատեքստը կարևոր դեր է խաղում այդ գրքի իմաստն ու նպատակը հասկանալու հարցում։

Այս գիրքը գրվել է, երբ արդեն մի ամբողջ ծավալուն պատմություն կար ձևավորված, որը բացատրում էր ոչ միայն հենց իր՝ գրքի հանգամանքները, այլ այն աշխարհի և միջավայրի հանգամանքները, որոնք կազմում են դրա համատեքստը։ Ճիշտ այնպես, ինչպես դժվար կլիներ ընկալել ապակեմաքրիչի նպատակն ու գործառույթը ավտոմեքենայի համատեքստից դուրս, նույն կերպ էլ դժվար կլինի հասկանալ Բ Օրենք գիրքը, հատկապես մեր թեմայի լույսի ներքո (Բ օրենք գիրքն ու ներկա ժամանակի ճշմարտությունը) այն համատեքստից դուրս, որում այն ծագել է։

Մի մարդ Լև Տոլստոյի «Պատերազմ և խաղաղություն» 1500 էջանոց գիրքն ընթերցեց ընդամենը երեք օրում։ Երբ նրան հարցրին, թե գիրքն ինչի մասին էր, ընթերցողը պատասխանեց. «Գիրքը Ռուսաստանի մասին է»։

Մեկ շաբաթվա դասի մեջ փորձել ներկայացնել մարդկության այն ողջ պատմությունը, որը սփռվում է մինչև Բ Օրենք գիրքը, կնշանակի անել համանման մի բան։ Սակայն կենտրոնանալով կարևոր թեմաների վրա՝ մենք կարող ենք տեսնել այն համատեքստը, որն անհրաժեշտ է այս գիրքը լավագույնս հասկանալու համար, գիրք, որն այնքան հարուստ է «ներկա ժամանակի ճշմարտությամբ»։