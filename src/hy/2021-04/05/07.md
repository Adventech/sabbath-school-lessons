---
title:  Հետագա ուսումնասիրության համար
date:  29/10/2021
---

Բարդ է պատկերացնել, թե ինչպես նույնիսկ լավագույն ժամանակներում, ինչպիսիք էին, օրինակ, Դավթի ու Սողոմոնի թագավորության տարիները, երբ Իսրայելի ժողովուրդն այդքան օրհնված էր Աստծո կողմից, սակայն այդքան անողոքաբար կարող էր կեղեքել իր շարքերում ապրող աղքատներին, անօգնականներին ու վտարանդիներին։

«Նրա համար, որ ոտնահարում եք աղքատին և նրանից ցորենի հարկեր եք կորզում։ Դուք տաշված քարից տներ եք կառուցել, բայց նրանց մեջ չեք բնակվի, ցանկալի այգիներ եք տնկել, բայց նրանց գինին չեք խմի։ Որովհետև Ես գիտեմ՝ որքան բազմաթիվ են ձեր հանցանքները, և որքան ծանր՝ ձեր մեղքերը, դուք, որ նեղում եք արդարին, կաշառք եք վերցնում և դատարանում աղքատներին զրկում եք արդարությունից» (Ամովս 5.11, 12)։

«Տերը դատի մեջ է մտնում Իր ժողովրդի երեցների և նրա իշխանավորների հետ. Դուք հրկիզել եք այգին, թշվառներից կողոպտվածը ձեր տներում է» (Եսայի 3.14)։

**Հարցեր քննարկման համար**

`Իսրայելը պետք է հիշեր, որ «պանդուխտ» էր Եգիպտոսում, որը պատճառներից մեկն էր, թե ինչու նրանք պետք է Իսրայելում ապրող պանդուխտներին ու վտարանդիներին վերաբերվեն այնպես, ինչպես կցանկանային, որ իրենց վերաբերվեին, երբ իրենք էին պանդուխտներ։ Ի՞նչ կապ ունի այս ճշմարտությունն Ավետարանի հետ, այն գաղափարի հետ, որ Հիսուսի արյամբ մենք ազատվել ենք մեղքի ստրկությունից։ Այն, ինչը Հիսուսն արել է մեզ համար, ինչպե՞ս և ի՞նչ զուգահեռ կերպով պետք է ազդի այն փաստի վրա, թե ինչպես ենք մենք վերաբերվում ուրիշներին, հատկապես մեր մեջ բնակվող անօգնականներին։`

`Խորհե՛ք հետևյալի մասին։ Մենք կարող ենք երկրպագություն իրականացնել ճիշտ օրը, հասկանալ մահվան, դժոխքի, գազանի դրոշմի մասին և շատ այլ կարևոր ճշմարտություններ։ Դա հրաշալի է։ Սակայն ի՞նչ արժեք ունի այդ ամենը, եթե մարդկանց վերաբերվում ենք նողկալի կերպով, կեղեքում ենք մեր մեջ ապրող թույլերին կամ արդարացի որոշում չենք կայացնում, երբ մեզ տրված է իրավիճակը դատելու հնարավորություն։ Հատկապես մեր ունեցած ճշմարտության պատճառով, ինչո՞ւ պետք է կրկնակի զգույշ լինենք, որպեսզի չկարծենք, թե Աստված մեզնից պահանջում է պարզապես ճշմարտության իմացությունը։ Ինչո՞ւ է դա մեզ համար վտանգներով լի ծուղակ։`

`Ի՞նչ դեր պետք է ունենա մեր հավատը, որպեսզի մեզ օգնի հասկանալ, թե ինչ է առհասարակ նշանակում «մարդու իրավունքներ» արտահայտությունը։`