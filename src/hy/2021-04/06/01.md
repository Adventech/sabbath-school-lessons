---
title:  Եվ այդ ո՞ր մեծ ազգն է
date:  30/10/2021
---

### Այս շաբաթվա ուսումնասիրության համար կարդացե՛ք.
Բ Օրենք 4.1–9, Մատթեոս 15.1–9, Թվեր 25.1–15, Ա Կորնթացիներին 10.13, Բ Օրենք 4.32–35, Մատթեոս 5.13–16։

> <p>Հիշելու համարը.<p>
> «Եվ այդ ո՞ր մեծ ազգն է, որն ունենա այնպիսի արդար օրենքներ ու կանոններ, ինչպիսին այս բոլոր օրենքներն են, որ ես այսօր դնում եմ ձեր առաջ» (Բ Օրենք 4.8)։

Բ Օրենք գրքի առաջին երեք գլուխներն ըստ էության պատմության դաս են, որոնք հիշեցնում էին ժողովրդին, թե ինչ են նրանք եղել մինչ այդ պահը։ Մինչ չորրորդ գլխին հասնելը՝ պատմության դասն ավելի շատ քարոզի ձևաչափ է ստանում։ Պատմության շարադրումը միայն դրա սիրահարների համար չէր. այն հատուկ նպատակ ուներ՝ ցույց էր տալիս մարդկանց Աստծո զորությունն ու շնորհը, որն աշխատում էր մարդկանց մեջ, ու թեև նրանք շատ մեղքեր գործեցին, Տերը, միևնույն է, պետք է պատվեր նրանց հետ կապած Իր ուխտը։

Չորրորդ գլուխն սկսվում է եբրայերեն վըատտա (կապ և մակբայ) բառով, որը կարող է թարգմանվել «և այժմ» կամ «ուստի այժմ»։ Նրանք նոր էին վերանայել իրենց վերջին ժամանակների պատմությունը, որը հիշեցնում էր նրանց, թե Աստված ինչ է արել իրենց այս կետին հասցնելու համար, ուստի կամ «ուստի այժմ», որպես պատասխան՝ նրանք պետք է անեն այն, ինչ Աստված հանձնարարում է (տե՛ս նաև Բ Օրենք 10.12)։

Ահա թե ինչու է «ուստի այժմ» արտահայտությունից հետո առաջինը հանդիպում շամա բառը, այն նույն բայը (և նույն ձևով), որը հանդիպում է Շըմա աղոթքի սկզբում և նշանակում է «լսել» կամ «հնազանդվել»։ Այս բառն անընդհատ կրկնվում է Բ Օրենք գրքում։

Այսպիսով, գլուխն սկսվում է. Ուստի այժմ, Իսրայե՛լ, այն ամենի համար, որ Ես քեզ արել եմ, դու պետք է հնազանդվես հետևյալին…