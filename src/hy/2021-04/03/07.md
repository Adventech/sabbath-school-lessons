---
title:  Հետագա ուսումնասիրության համար
date:  15/10/2021
---

«Ստրկության ոգին ծնվում է այն ժամանակ, երբ մենք փորձում ենք ապրել օրինական կրոնի համաձայն, երբ փորձում ենք կատարել օրենքի պահանջները մեր սեփական ուժերով։ Մեզ համար հույս կա, երբ միայն մենք գալիս ենք Աբրահամի ուխտի ներքո, որը շնորհի ուխտն է և տրվում է հավատով առ Հիսուս Քրիստոսը։ Աբրահամին քարոզված Ավետարանը, որի միջոցով նա հույս ուներ, այն նույն Ավետարանն է, որը քարոզվում է մեզ այսօր, և որի միջոցով մենք հույս ունենք։ Աբրահամի հայացքն ուղղված էր Հիսուսին, Ով նաև մեր հավատի Զորագլուխն ու Կատարողն է»։ Էլեն Ուայթի մեկնաբանություններ, ՅՕԱ աստվածաշնչյան մեկնաբանություններ, հատոր 6, էջ 1077։

«Երկրի հիմունքները դնելուց առաջ Հայրն ու Որդին ուխտ էին կնքել մարդուն փրկելու համար, եթե նա հաղթվեր սատանայից: Նրանք հանդիսավոր կերպով իրար ձեռք էին սեղմել` երդվելով, որ Քրիստոսը պետք է երաշխավոր դառնա մարդկային ցեղի համար: Քրիստոսը կատարել էր այս երդումը: Խաչի վրայի «Կատարված է» բացականչությունն ուղղված էր Հորը: Ուխտի բոլոր պայմանները կատարված էին: Իսկ հիմա Նա հռչակում է. «Հայր, կատարված է: Ես կատարեցի Քո կամքը, ով Աստված, և ավարտեցի փրկության գործը: Եթե Քո արդարադատությունը բավարարված է, «ում Ինձ տվեցիր, ուզում եմ, որ Ինձ հետ լինեն, որտեղ Ես եմ»» (Հովհաննես 19.30, 17.24)»։ Էլեն Ուայթ, Դարերի փափագը, էջ 834։

**Հարցեր քննարկման համար**

`Խորհե՛ք այն գաղափարի շուրջ, որ նույնիսկ Երկրի հիմունքները դնելուց առաջ Հայրն ու Որդին «ուխտ էին կնքել» մեզ փրկելու համար, եթե մարդը մեղանչեր։ Ինչո՞ւ դա պետք է այդքան քաջալերիչ լինի մեզ համար։ Ի՞նչ պետք է սա սովորեցնի մեզ այն մասին, թե որքան շատ է Աստված կամենում մեզ փրկված տեսնել Իր արքայությունում։`

`Որպես Յոթերորդ օրվա ադվենտիստական եկեղեցի՝ ի՞նչ կերպ մենք պետք է իրականացնենք այն դերը, որը պետք է իրականացներ հին Իսրայելն իր ժամանակ։ Ինչպե՞ս կարող ենք խուսափել նրանց արած սխալներից։`

`Ինչո՞ւ են Ավետարանը և Ավետարանի խոստումներն այդքան կարևոր Նոր Ուխտի համար առհասարակ։ Ի՞նչ տեքստեր կարող եք գտնել Նոր Կտակարանում, որոնք ցույց են տալիս, որ օրենքը և հնազանդությունն օրենքին չեն վերացել Նոր Կտակարանում, ինչպես կարծում են շատ այլ քրիստոնյաներ։ Ըստ ձեզ՝ ինչո՞ւ են այդքան շատ քրիստոնյաներ պնդում, որ Ավետարանը չեղարկում է Տասը պատվիրանները պահելու անհրաժեշտությունը։`