---
title:  Հավիտենական ուխտը
date:  09/10/2021
---

### Այս շաբաթվա ուսումնասիրության համար կարդացե՛ք.
Ծննդոց 12.1–3, Հռոմեացիներին 4.1–5, Ելք 2.24, Բ Օրենք 5.1–21, Բ Օրենք 26.16–19, Բ Օրենք 8.5, Մատթեոս 28.10։

> <p>Հիշելու համարը.<p>
> «Ես կհաստատեմ Իմ ուխտը Իմ ու քո միջև և քեզնից հետո՝ քո սերնդի միջև իրենց սերունդների համար, որ հավիտենական ուխտ լինի, որ Աստված լինեմ քեզ համար և քեզնից հետո՝ քո սերնդի համար» (Ծննդոց 17.7)։

«Տեսա երկնքում թռչող մի ուրիշ հրեշտակի, որ հավիտենական ավետիս ուներ ավետարանելու երկրի վրա բնակվողներին, բոլոր ազգերին ու ցեղերին, բոլոր լեզուներին ու ժողովուրդներին» (Հայտնություն 14.6)։ Ուշադրությո՛ւն դարձրեք «հավիտենական ավետիս» արտահայտությանը. հավիտենական՝ այսինքն մշտապես գոյություն ունեցող, մշտապես ներկա եղող, մեզ խոստացված Հիսուս Քրիստոսում «հավիտենական ժամանակներից առաջ» (Տիտոսին 1.2)։

Ուստի զարմանալի չէ, որ երբեմն Աստվածաշունչը խոսում է «հավիտենական ուխտի» մասին (Ծննդոց 17.7, Եսայի 24.5, Եզեկիել 16.60, Եբրայեցիներին 13.20), որովհետև ավետիսի բուն էությունն ուխտն է, իսկ ուխտի էությունը՝ ավետիսը. Աստված Իր փրկարար շնորհի և սիրո միջոցով քեզ փրկություն է առաջարկում, որին դու արժանի չես և ոչ էլ երբևէ կարող ես վաստակել, և դու, ի պատասխան սիրում ես Նրան «քո ամբողջ սրտով, ամբողջ հոգով, ամբողջ մտքով ու ամբողջ զորությամբ» (Մարկոս 12.30), և այս սերը դրսևորվում է Նրա օրենքի նկատմամբ ցուցաբերած հնազանդությամբ. «Որովհետև սա է Աստծու սերը. որ պահենք Նրա պատվիրանները» (Ա Հովհաննես 5.3)։

Այս շաբաթ մենք կուսումնասիրենք Բ Օրենք գրքում արտահայտված ուխտի գաղափարը, որտեղ ի ցույց են դրվում և՛ ուխտը, և՛դրա հետ կապված ամեն բան։