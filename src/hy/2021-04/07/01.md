---
title:  Օրենք և շնորհ
date:  06/11/2021
---

### Այս շաբաթվա ուսումնասիրության համար կարդացե՛ք.
Եզեկիել 28.15, 16, Բ Օրենք 4.44, Հռոմեացիներին 3.20, Բ Օրենք 10.1–15, Բ Օրենք 5.6–22, Բ Օրենք 9.1–6։

> <p>Հիշելու համարը.<p>
> «Ես չեմ անտեսում Աստծու շնորհը, քանզի եթե արդարությունը օրենքի միջոցով է գալիս, ուրեմն Քրիստոսը զուր տեղը մեռավ»(Գաղատացիներին 2.21)։

Շատ հարանվանությունների քրիստոնյաներ խոսում են օրենքի և շնորհի մասին և հասկանում են այդ երկուսի մեջ եղած տարբերությունը։ Օրենքը սրբության և արդարության Աստծո չափանիշն է, և օրենքի խախտումը մեղք է։ «Ամեն ոք, ով մեղք է գործում, նաև անօրենություն է անում. և մեղքն անօրենություն է» (Ա Հովհաննես 3.4)։ Եվ քանի որ մենք բոլորս խախտել ենք օրենքը, և «Գիրքը ամեն ինչ մեղքի տակ փակեց» (Գաղատացիներին 3.22), ապա միայն Աստծո շնորհը կարող է փրկել մեզ։ «Շնորհով եք փրկվել հավատի միջոցով, և սա ձեզանից չէ, այլ Աստծու պարգևն է» (Եփեսացիներին 2.8)։

(Իհարկե, օրենքը պարունակում է նաև այնպիսի «աննշան մանրուք», ինչպիսին յոթերորդ օրը՝ շաբաթն է։ Այդուհանդերձ, տարբեր պատճառներով, շատ քրիստոնյաներ, գոնե այս պահին, լի են այն մերժելու վճռականությամբ՝ իրենց մերժման համար բերելով տարատեսակ թույլ պատճառաբանություններ։ Սակայն դա ընդհանրապես այլ թեմա է)։

Օրենքի և շնորհի թեման հանդիպում է ողջ Աստվածաշնչում, ներառյալ Բ Օրենք գիրքը, նույնիսկ եթե արտահայտված է տարբեր ձևերով և տարբեր սցենարներով։ Այո՛, Բ Օրենք գիրքը ևս ներկայացնում է օրենքի և շնորհի միջև փոխհարաբերությունը ուրույն համատեքստում։