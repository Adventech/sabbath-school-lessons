---
title:  Ի՞նչ է պահանջում Աստված
date:  08/12/2021
---

Մարգարեների գրվածքների նշանակալից մասը հավատարմության կոչ է։ Նրանք խոսում են ոչ թե ընդհանուր առմամբ վերցված հավատարմության, այլ հատկապես ուխտի շրջանակներում իրենց պարտականություններին հավատարիմ լինելու մասին, ինչը վերահաստատվեց նրանց՝ խոստացված երկիր մտնելուց անմիջապես առաջ։ Սա այն է, ինչ նկարագրված է Բ Օրենք գրքում՝ Իսրայելի հետ Աստծո ուխտի վերահաստատումը։ Ժողովրդի քառասուն տարի տևած դեգերումներից հետո Աստված այժմ պատրաստվում էր իրականացնել (կամ սկսում էր իրականացնել) ավելի շատ Իր ուխտի խոստումներից պայմանավորվածության Իր մասը։ Ուստի Մովսեսը զգուշացնում էր ժողովրդին իրականացնել իրենց մասը։ Եվ իսկապես, մարգարեների գրվածքների մեծ մասը հիմնականում նույն բանն են. դրանք ժողովրդին ուղղված կոչեր են՝ կատարելու իրենց պարտականություններն ուխտի շրջանակներում։

`Կարդացե՛ք Միքիա 6.1–8 համարները։ Ի՞նչ է Տերն ասում ժողովրդին այստեղ, և ի՞նչ առնչություն ունի դա Բ Օրենք գրքի հետ (տե՛ս նաև Ամովս 5.24 և Ովսեե 6.6)։`

Աստվածաշունչն ուսումնասիրող գիտնականները Միքիայի այս տեքստերում տեսնում են այսպես կոչված «ուխտի դատական պրոցեսը», որտեղ Տերը «հայց է ներկայացնում» Իր ժողովրդի դեմ ուխտը խախտելու համար։ Այս դեպքում Միքիան ասում է, որ Տերը «դատ ունի Իր ժողովրդի հետ» (Միքիա 6.2), որտեղ «դատ» բառը կարող է նշանակել նաև իրավաբանական վեճ։ Այսինքն՝ Տերը նրանց դեմ դատական գործ է հարուցում. սա մի պատկեր է, որը վերաբերում է ուխտի իրավաբանական տեսանկյունին (բացի հարաբերություններ ներառող տեսանկյունը)։ Սա չպետք է զարմանալի թվա, քանի որ, ի վերջո, ուխտի կարևորագույն տեսանկյունն օրենքն էր։

Այստեղ ևս ուշադրությո՛ւն դարձրեք, թե ինչպես է Միքիան փոխ առնում Բ Օրենք գրքի լեզուն. «Արդ, ո՛վ Իսրայել, ի՞նչ է պահանջում քեզանից քո Տեր Աստվածը. միայն այն, որ վախենաս քո Տեր Աստծուց, ընթանաս Նրա բոլոր ճանապարհներով, սիրես Նրան ու պաշտես քո Տեր Աստծուն քո ամբողջ սրտով և քո ամբողջ հոգով, որ պահես Տիրոջ պատվիրաններն ու կանոնները, որ ես այսօր պատվիրում եմ քեզ, որպեսզի քեզ համար լավ լինի» (Բ Օրենք 10.12, 13)։ Եվ Միքիան, տառացիորեն արտագրելու փոխարեն, Բ Օրենք գրքի «օրենքի տառը» արտահայտությունը փոխարինում է «օրենքի հոգին» արտահայտությամբ, ինչը խոսում է արդար ու ողորմած լինելու մասին։

Եվ ինչ կատարվում է այստեղ, այն է, ինչը, անկախ կրոնավորության և բարեպաշտության արտաքին դրսևորումներից (կենդանիների բազում զոհեր, այսինքն «հազարավոր խոյեր»), ամենևին այն չէ, ինչը կազմում է Իսրայելի՝ Աստծո հետ ունեցած ուխտի հարաբերությունները։ Ի՞նչ օգուտ կա այս ամեն արտաքին բարեպաշտությունից, եթե, օրինակ, «նրանք արտեր են ցանկանում և հափշտակում դրանք և տներ խլում, մարդուն և նրա տունը հարստահարում են, մարդուն և նրա ժառանգությունը» (Միքիա 2.2)։ Իսրայելը պետք է լույս լիներ աշխարհի համար, որի մասին ազգերը զարմանքով պետք է ասեին. «Իսկապես այս մեծ ազգը իմաստուն և խոհեմ ժողովուրդ է» (Բ Օրենք 4.6)։ Ուստի նրանք պետք է վարվեին իմաստությամբ և խոհեմությամբ, որի մեջ մտնում էր նաև մարդկանց հետ արդարամտորեն և ողորմածաբար վարվելը։