---
title:  Հետագա ուսումնասիրության համար
date:  24/12/2021
---

«Երբ նրանք բարկացած բղավեցին «այս ապառաժի՞ց ջուր հանենք ձեզ համար», նրանք իրենց դրեցին Աստծո տեղը, ասես այդ ողջ զորությունն իրենցն էր՝ թուլությունների ու կրքերի ենթակա մարդկանցը։ Հոգնած ժողովրդի շարունակական տրտունջից ու ապստամբությունից՝ Մովսեսն աչքաթող էր արել իր Ամենակարող Օգնականին, և թողնված առանց աստվածային օգնության՝ Մովսեսին թուլ տրվեց արատավորել իր վարկը մարդկային թուլության դրսևորմամբ։ Այն մարդը, որը կարող էր մնալ մաքուր, ամուր ու անշահախնդիր ընդհուպ մինչև իր գործունեության ավարտը, ի վերջո տեղի տվեց մեղքին։ Աստված անպատիվ արվեց Իսրայելի ժողովրդի առաջ, այն դեպքում, երբ պետք է մեծարվեր և բարձրացվեր»։ Էլեն Ուայթ, Նահապետներ և մարգարեներ, էջ 418։

«Այլակերպության լեռան վրա Մովսեսը ներկա էր Եղիայի հետ, ով վերցվել էր երկինք։ Նրանք Հորից Որդուն էին ուղարկվել որպես լույսի և փառքի կրողներ։ Եվ այսպիսով, շատ դարեր առաջ Մովսեսի աղոթքը վերջապես իրականություն դարձավ։ Նա կանգնած էր «սքանչելի լեռան» (Բ Օրենք 3.25) վրա իր ժողովրդի ժառանգությամբ հանդերձ՝ վկայելով Նրա համար, Ում մեջ կենտրոնացած են Իսրայելին տրված բոլոր խոստումները։ Այսպիսին է մահկանացու աչքին տեսանելի վերջին տեսարանն այն մարդու կյանքի պատմության, որն այդքան մեծ պատվի է արժանացել Երկնքում»։ Էջ 479։

**Հարցեր քննարկման համար**

`Ճիշտ է, Մովսեսը հարություն առավ և համբարձվեց երկինք իր մահից կարճ ժամանակ անց։ Սակայն, միևնույն ժամանակ, խեղճ Մովսեսը (ենթադրում ենք) ստիպված է լինել այն սարսափելի իրադարձությունների ականատեսը, որոնք կատարվում են այստեղ՝ երկրի վրա։ Որքա՜ն բախտավոր ենք մենք, որ հարություն ենք առնելու այն ժամանակ, երբ երկրի վրա պայքարն արդեն ավարտված կլինի, գոնե երկրորդ գալուստից առաջ։ Ուստի, ինչո՞ւ է դա ավելի մեծ օրհնություն, քան այն, որը տրվեց Մովսեսին։`

`Ինչպե՞ս է Մովսեսի մահվան և հետագայում հարության պատմությունը ցույց տալիս, թե ինչպես կարող է Նոր Կտակարանը, որը հաճախ որպես հիմնավորում հղում է անում Հին Կտակարանին, իսկապես ավելի շատ լույս սփռել Հին Կտակարանի իրադարձությունների վրա։`

`Մովսեսի կյանքի պատմությունը, ներառյալ բարկության պոռթկման մեջ ապառաժին զարկելը, ինչպե՞ս է օրինակ ծառայում նրա, թե ինչ ասել է ապրել հավատով և փրկված լինել հավատով՝ անկախ օրենքի գործերից։`

`Դասարանում քննարկե՛ք ժամանակների վերջում հարություն առնելու խոստումը։ Ինչո՞ւ է այն այդքան կարևոր մեր բոլոր հույսերի համար։ Բացի այդ, եթե կարող ենք վստահել Աստծուն մեռելներից մեզ հարություն տալու հարցում, ապա չպե՞տք է արդյոք վստահենք Նրան մնացած բոլոր հարցերում ևս։ Ի վերջո, եթե Աստված կարող է անել դա, ապա ի՞նչ չի կարող անել։`