---
title:  Մովսեսի հարությունը
date:  18/12/2021
---

### Այս շաբաթվա ուսումնասիրության համար կարդացե՛ք.
Թվեր 20.1–13, Բ Օրենք 31.2, Բ Օրենք 34.4, Բ Օրենք 34.1–12, Հուդա 9, Ա Կորնթացիներին 15.13–22։

> <p>Հիշելու համարը.<p>
> «Այն դեպքում, երբ Միքայել հրեշտակապետը, սատանայի հետ վիճելով, պատասխան էր տալիս Մովսեսի մարմնի մասին, չհամարձակվեց հայհոյանքի խոսքեր ասելով դատապարտել, այլ ասաց. «Տերը թող քեզ նախատի»» (Հուդա 9)։

Ինչպես տեսանք ողջ եռամսյակի ընթացքում, Մովսեսը Բ Օրենք գրքի գլխավոր մահկանացուն է։ Գիրքը հագեցած է նրա կյանքի ու բնավորության մասին պատմություններով, ինչպես նաև նրա ուղերձներով։ Ու թեև, այո՛, Բ Օրենք գիրքն Աստծո և ամ յիսրայելի (Իսրայելի ժողովուրդ) նկատմամբ Նրա սիրո մասին է, Աստված հաճախ է օգտագործում Մովսեսին այդ սերն արտահայտելու և Իր ժողովուրդ Իսրայելի հետ խոսելու համար։

Այժմ, երբ հասել ենք եռամսյակի ավարտին և Բ Օրենք գրքի ուսումնասիրության վերջին, մոտեցել ենք նաև Մովսեսի կյանքի, առնվազն այս երկրի վրա ունեցած նրա կյանքի ավարտին։

Ինչպես արտահայտվել է Էլեն Ուայթը. «Մովսեսը գիտեր, որ միայնակ էր մահանալու, ոչ մի երկրային ընկերոջ թույլ չէր տրվելու ծառայել նրան իր կյանքի վերջին ժամերի ընթացքում։ Նրա առջև բացվող տեսարանում կար առեղծվածայնություն և սարսափ, ինչից նրա սիրտը կծկվում էր։ Ամենամեծ փորձությունը նրա համար այն էր, որ բաժանվելու էր այն մարդկանցից, որոնց սիրում էր և որոնց մասին հոգ էր տարել, որոնց հետ այդքան երկար ժամանակ կապված էին եղել իր հետաքրքրություններն ու կյանքը։ Սակայն նա սովորել էր վստահել Աստծուն, և աներեր հավատով նա իրեն և իր ժողովրդին հանձնեց Նրա սիրուն և ողորմությանը»։ Նահապետներ և մարգարեներ, էջ 470, 471։

Ինչպես որ Մովսեսի կյանքն ու ծառայությունն են շատ բան բացահայտում Աստծո բնավորության մասին, այդ անում են նաև նրա մահն ու հարությունը։