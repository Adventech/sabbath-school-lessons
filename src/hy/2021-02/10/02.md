---
title:  Ահա օրեր են գալու…
date:  30/05/2021
---

**Կարդացե՛ք Երեմիա 31.31–34 համարները և պատասխանե՛ք հետևյալ հարցերին.**

`1. Ո՞վ է դրդում ուխտի կնքմանը։`

`2. Ո՞ւմ օրենքի մասին է խոսվում այստեղ։ Ի՞նչ օրենք է դա։`

`3. Ո՞ր համարներն են ընդգծում հարաբերությունների տեսանկյունը, որն Աստված կամենում է ունենալ Իր ժողովրդի հետ։`

`4. Իր ժողովրդի օգտին արված Աստծո ո՞ր գործերն են կազմում ուխտի հարաբերությունների հիմքը։`

Պարզ է, որ նոր ուխտը շատ չի տարբերվում հին ուխտից, որն արվել էր Իսրայելի հետ Սինա լեռան վրա։ Իրականում, Սինայի ուխտի խնդիրն այն չէր, որ այն հին կամ հնացած էր։ Խնդիրն այն էր, որ այդ ուխտը խախտվել էր (տե՛ս Երեմիա 31.32)։

Վերը նշված հարցերի պատասխանները, որոնք բոլորն էլ կարելի է գտնել այն չորս համարներում, ապացուցում են, որ «հին ուխտի» շատ տեսանկյուններ անփոփոխ են մնում նորում։ «Նոր ուխտն» ինչ-որ առումով «նորոգված ուխտ» է։ Այն առաջինի իրականացումը, կատարումն է։

`Ուշադրությո՛ւն դարձրեք Երեմիա 31.34 համարի վերջին մասի վրա, որում Տերն ասում է, որ կների Իր ժողովրդի անօրենություններն ու մեղքերը։ Թեև Տերն ասում է, որ կգրի օրենքը մեր սրտերում և կտեղադրի այն մեզանում, Նա, այդուհանդերձ, շեշտադրում է, որ կների մեր մեղքն ու անօրենությունը, որը խախտում է մեր սրտում գրված օրենքը։ Այս գաղափարների միջև որևէ հակասություն կամ լարվածություն տեսնո՞ւմ եք։ Եթե ոչ՝ ինչո՞ւ։ Ի՞նչ է նշանակում օրենքի գրված լինելը մեր սրտերում, ինչպես դա ներկայացնում է Հռոմեացիներին 2.15 համարը (Մատթեոս 5.17–28)։`

Ինչպե՞ս կարող եք օգտագործել այսօրվա տեքստերը՝ պատասխանելու այն փաստարկին, թե Տասը պատվիրանները (հատկապես շաբաթը) կորցրել է ուժը նոր ուխտի շրջանակներում։ Առհասարակ կա՞ արդյոք որևէ բան այդ տեքստերում, որը կարող է նման միտք ենթադրել։ Նույնիսկ հակառակը, ինչպե՞ս կարելի է այդ տեքստերի հիման վրա ապացուցել օրենքի հարատևությունը։