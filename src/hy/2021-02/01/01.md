---
title:  Ի՞նչ պատահեց
date:  27/03/2021
---

### Այս շաբաթվա ուսումնասիրության համար կարդացե՛ք.
Սաղմոսներ 100.3, Գործք առաքելոց 17.26, Ծննդոց 2.7, 18–25, Ծննդոց 1.28, 29, Ծննդոց 3.15։

> <p>Հիշելու համարը.<p>
> «Եվ Աստված ասաց. «Մեր պատկերով ու մեր նմանությամբ մարդ արարենք …»։ Եվ Աստված ստեղծեց մարդուն Իր պատկերով. Աստծու պատկերով ստեղծեց նրան. արու և էգ ստեղծեց նրանց» (Ծննդոց 1.26, 27):

**Շաբաթվա դասի հակիրճ ամփոփում.**

Ի՞նչ է սովորեցնում Աստվածաշունչը ծագման մասին։ Ի՞նչ հարաբերություններ է Աստված կամենում ունենալ մարդկության հետ։ Ո՞րն էր բարու և չարի գիտության ծառի նպատակը։ Ի՞նչ հույս տրվեց Ադամին և Եվային նրանց մեղանչումից անմիջապես հետո։

Մարդկության արարման աստվածաշնչյան պատմությունը լի է հույսով, երջանկությամբ և կատարելությամբ։ Արարման յուրաքանչյուր օր ավարտվում էր Աստծո հայտարարությամբ, որ ինչ որ արարվել էր, «բարի» էր։ Կասկած չկա, որ այդ արարումը չէր ներառում փոթորիկներ, երկրաշարժեր, սով և հիվանդություններ։

Ի՞նչ պատահեց։

Արարման վեցերորդ օրն ավարտվեց Աստծո «շատ բարի» է խոսքով։ Դրա պատճառն այն էր, որ այդ օրը Տերն արարեց Իր պատկերը կրող էակների՝ մարդկանց։ Եվ Երկրի վրա էլ Իր պատկերով ոչ մեկին չարարեց։ Այս էակները, իհարկե, կատարյալ էին ամեն ինչում. այլ բան չէր էլ կարող լինել։ Վերջ ի վերջո, նրանք Աստծո պատկերով էին արարվել։ Ուստի բնավ անհրաժեշտություն չկար, որ իրենց շարքերում ներառեին մարդասպանների, գողերի, սուտասանների, խաբեբաների և անարգ մարդկանց։ Սակայն ի՞նչ պատահեց։

Այս շաբաթվա դասի ընթացքում կուսումնասիրենք Արարումը. թե ինչ էր Աստված ստեղծել սկզբում, ապա թե ինչ պատահեց կատարյալ արարման հետ։ Եվ վերջում կբարձրացնենք եռամսյակի թեման՝ ինչ է անում Աստված՝ ամեն ինչ իր տեղը բերելու համար։