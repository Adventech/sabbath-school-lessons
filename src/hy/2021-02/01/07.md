---
title:  Հետագա ուսումնասիրության համար
date:  02/04/2021
---

Աստվածաշունչը լի է մեղավորներին ու ուրացողներին ուղղված կոչերով։ Համեմատե՛ք Սաղմոսներ 95.7, 8, Եսայի 55.1, 2, 6, 7, Ղուկաս 15.3–7, Ղուկաս 19.10 համարները։ Ուրիշ ի՞նչ տեքստեր կարող եք նշել։

Կարդացե՛ք Էլեն Ուայթի Նահապետներ և մարգարեներ գրքի 44–51 էջերի «Արարումը», 52–62 էջերի «Գայթակղություն և մեղանչում» և 63–70 էջերի «Փրկագնման ծրագիրը» գլուխները։

«Կարծում եմ՝ այս երկու աստվածային բառերի մեջ պարփակված էր Ավետարանի մի ողջ քարոզ, քանի որ դրանք ներթափանցեցին մացառուտների խորքերն ու զնգոցով հասան փախչողների ակաջներին՝ ո՞ւր ես։ Աստված չի կամենում կորցնել քեզ, Նա եկել է քեզ որոնելու ճիշտ այնպես, ինչպես մտադրված է գալու Իր Որդու անձի միջոցով ոչ միայն որոնելու, այլև փրկելու այն, ինչ այժմ կորած է»։ Չարլզ Հադդոն Սպերջեն, Աստվածաշնչի գանձարանը (Գրանդ Ռեփիդս, Միչիգան, Զոնդերվան հրատարակչական տուն, 1962թ.), Հին Կտակարան, հատոր 1, էջ 11։

**Հարցեր քննարկման համար**

`Քանի որ բարի և հոգատար Աստված այն Մեկն է, Ով որոնում է մարդկությանը, ինչպե՞ս կարող ենք մենք արձագանքել մեր Հոր և Հիսուս Քրիստոսի կողմից այս սիրո արտահայտությանը նույնիսկ այսօր։ Ինչպիսի՞ արձագանք է Տերը մեզնից ակնկալում։`

`Աստծո արարչագործության մեջ գրաված բարձր դիրքից ընկած և քավության կարիք ունեցող մարդկության՝ Աստվածաշնչի տված պատկերը համեմատե՛ք զարգացման էվոլյուցիայի տեսության հետ։ Ո՞ր մեկն է ավելի շատ հույս առաջարկում և ինչո՞ւ։`

`Որքա՞ն կարևոր են սիրով լի հարաբերությունները մարդկային երջանկության համար։ Ինչո՞ւ է Աստծո հետ շարունակաբար աճող կապն անհրաժեշտ նման հարաբերությունների համար։ Քննարկե՛ք առողջ մարդկային հարաբերությունների ազդեցությունն այդպիսի հարաբերությունների մեջ գտնվող անձնավորությունների վրա (ծնող-երեխա, ընկեր-ընկեր, ամուսին-կին, գործատու-աշխատող և այլն)։`

**Ամփոփում.**

Աստված մեզ արարեց Իր պատկերով, որպեսզի Նրա և մեր միջև գոյություն ունենար սիրով լի ընկերակցություն։ Թեև մեղքի մուտքը կործանեց սկզբնական միությունը, Աստված փորձում է վերականգնել Իր հարաբերությունը փրկագնման ծրագրի միջոցով։ Որպես կախյալ արարածներ՝ կյանքն իրական իմաստ և պարզություն է ստանում միայն այնժամ, երբ մենք մտնում ենք մեր Արարչի հետ միության մեջ։