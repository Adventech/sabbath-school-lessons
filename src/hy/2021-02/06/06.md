---
title:  Հոգևոր Իսրայել
date:  06/05/2021
---

Ինչ սխաներ և ձախողումներ էլ որ հին Իսրայելը թույլ տար, Տերը չէր ավարտել Իրեն ծառայելու համար հավատարիմ ժողովուրդ ստեղծելու ծրագիրը։ Իրականում, Հին Կտակարանը սպասում էր այն ժամանակներին, երբ Տերը կստեղծեր հոգևոր Իսրայել՝ հավատացյալների հավատարիմ մարմին՝ հրեաներ և հեթանոսներ, ովքեր կշարունակեին աշխարհին Ավետարանը քարոզելու գործը։ Բարի՛ գալուստ վաղ եկեղեցի։

**Կարդացե՛ք Գաղատացիներին 3.26–29 համարները։**

`1. Ի՞նչ խոստման մասին է խոսում Պողոսը 29-րդ տեքստում։`

`2. Ո՞րն է այն կարևոր տարրը, որը մարդուն դարձնում է այս խոստումների ժառանգ (Գաղատացիներին 3.26)։`

`3. Ինչո՞ւ է Պողոսը վերացնում սեռի, ազգային պատկանելության և սոցիալական կարգավիճակի տարբերությունները։`

`4. Ի՞նչ է նշանակում լինել «մեկ Քրիստոսով»։`

`5. Կարդացե՛ք Հռոմեացիներին 4.16, 17 համարները։ Ինչպե՞ս են այս տեքստերն օգնում մեզ հասկանալ, թե ինչ է Պողոսն ասում Գաղատացիներին 3.26–29 համարներում։`

Որպես Աբրահամի որդի՝ Քրիստոսը յուրահատուկ իմաստով դարձավ ուխտի խոստումների ժառանգ։ Մկրտությամբ մենք Քրիստոսի հետ ազգակցական կապ ենք հաստատում և Նրա միջոցով ստանում ենք Աբրահամին գրված խոստումներին մասնակցելու իրավունք։ Այսպիսով այն ամենը, ինչ Աստված խոստացավ Աբրահամին, գտնվում է Քրիստոսի մեջ, և խոստումները դառնում են մերը ոչ թե ազգային պատկանելության, ռասսայի կամ սեռի շնորհիվ, այլ այն շնորհով, որն Աստված տալիս է մեզ հավատի միջոցով։

«Աբրահամին և նրա սերնդին տրված նվերը ներառում է ոչ թե լոկ Քանան երկիրը, այլև ողջ երկրագունդը։ Առաքյալն այսպես է ասում. «Հիրավի Աբրահամին կամ նրա սերնդին աշխարհի ժառանգորդը լինելու խոստումը եղավ ոչ թե օրենքով, այլ հավատի արդարությամբ» Հռոմեացիներին 4.13։ Եվ Աստվածաշունչը հստակորեն սովորեցնում է, որ Աբրահամին տրված խոստումները պետք է իրականանան Քրիստոսի միջոցով։ … Հավատացյալները դառնում են ժառանգորդներ «անեղծ, անարատ ու անթառամ ժառանգության» (Ա Պետրոս 1.4), որն ազատեց երկիրը մեղքի անեծքից»։ Էլեն Ուայթ, Նահապետներ և մարգարեներ, էջ 170։ Այս խոտումը տառացիորեն կիրականանա, երբ սուրբերը տեղափոխվեն նոր երկիր՝ Քրիստոսի հետ հավերժ ապրելու (Դանիել 7.27)։