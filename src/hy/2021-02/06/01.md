---
title:  Աբրահամի սերունդը
date:  01/05/2021
---

### Այս շաբաթվա ուսումնասիրության համար կարդացե՛ք.
Եզեկիել 16.8, Բ Օրենք 28.1, 15, Երեմիա 11.8, Ծննդոց 6.5, Հովհաննես 10.27, 28, Գաղատացիներին 3.26–29, Հռոմեացիներին 4.16, 17։

> <p>Հիշելու համարը.<p>
> «Բայց դուք ընտիր ցեղ եք, թագավորական քահանայություն, սուրբ ազգ, սեփական ժողովուրդ, որպեսզի Նրա՛ առաքինությունները քարոզեք, Ով ձեզ խավարից դեպի Իր սքանչելի լույսը կանչեց» (Ա Պետրոս 2.9)։

**Շաբաթվա դասի հակիրճ ամփոփում.**

Տերն Իսրայելին ուխտի ի՞նչ խոստումներ տվեց։ Ի՞նչ պայմաններով էին դրանք տրվում։ Որքա՞ն լավ էր ազգը կատարում այդ խոստման պայմաննները։ Ի՞նչ պատահեց, երբ նրանք անհնազանդություն դրսևորեցին։

Մի օր մի փոքրիկ քաղաքում ապրող ոսկերչի արհեստանոցի ցուցափեղկի ժամացույցը կանգնեց ութն անց քառասունհինգի վրա։ Քաղաքի շատ բնակիչներ այս ժամացույցով էին իմանում ժամը։ Այդ առավոտյան աշխատանքի շտապող տղամարդիկ և կանայք հայացք նետեցին ցուցափեղկին և նկատեցին, որ դեռևս իննին տասնհինգ է պակաս։ Դպրոց գնացող երեխաները զարմացան, որ դեռ շատ ազատ ժամանակ ունեն։ Շատ մարդիկ այդ օրն ուշացան, որովհետև ոսկերչի ցուցափեղկի փոքրիկ ժամացույցը կանգ էր առել»։ Չ. Լ. Փադոք, Աստծո րոպեները (Նեշվիլ, Թենեսի, Հարավային հրատարակչական ընկերություն, 1965թ.), էջ 244, ադապտացված։

Հին Իսրայելի ձախողման ինչպիսի՜ ճշգրիտ նկարագիր։ Տերն Իսրայելին կարգեց «ազգերի կենտրոնում» (Եզեկիել 5.5)՝ երեք մայրցամաքները (Աֆրիկա, Եվրոպա և Ասիա) կապող ռազմավարական կամուրջ հանդիսացող երկրում։ Նրանք պետք է լինեին աշխարհի հոգևոր «ժամացույցը»։

Սակայն Իսրայելը, ինչպես ոսկերչի ցուցափեղկի ժամացույցը, ինչ-որ առումով կանգ առավ։ Այդուհանդերձ, դա լիակատար ձախողում չէր, քանի որ ինչպես այսօր, այնպես էլ այն ժամանակ Աստված հավատարիմ մնացորդ ուներ։ Այս շաբաթվա մեր ուսումնասիրության առարկան բոլոր դարերի, ներառյալ և մեր օրերի, Աստծո ճշմարիտ Իսրայելի ինքնությունն ու դերն է։