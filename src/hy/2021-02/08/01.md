---
title:  Ուխտի օրենք
date:  15/05/2021
---

### Այս շաբաթվա ուսումնասիրության համար կարդացե՛ք.
Ելք 19.6, Եսայի 56.7, Եբրայեցիներին 2.9, Բ Օրենք 4.13, Բ Օրենք 10.13, Ամովս 3.3, Ծննդոց 18.19։

> <p>Հիշելու համարը.<p>
> «Իմացի՛ր ուրեմն, որ քո Տեր Աստվածն է Աստված, հավատարիմ Աստվածը, որ Իրեն սիրողների և Իր պատվիրանները պահողների մինչև հազարերորդ սերունդը ուխտ ու ողորմածություն է պահում» (Բ Օրենք 7.9)։

**Շաբաթվա դասի հակիրճ ամփոփում.**

Ի՞նչ էր նշանակում Իսրայելի ընտրյալ լինելը։ Ի՞նչ ընդհանրություն կա Իսրայելի և մեր ընտրյալ լինելու միջև։ Որքա՞ն կարևոր դեր ուներ օրենքն ուխտի շրջանակներում։ Արդյո՞ք ուխտն անպայմանականորեն է տրվում։ Ինչո՞ւ է հնազանդությունն ուխտի հարաբերությունների անբաժանելի մաս կազմում։

Սաղմոսներ 23-ում ամենակարևոր արտահայտություններից մեկը ցույց է տալիս, թե ուր է Աստված կամենում առաջնորդել մեզ։ «Նա … առաջնորդում է ինձ արդարության շավիղների մեջ՝ Իր անվան համար»,- հայտարարում է Դավիթը 3-րդ համարում (կիրառված է շեշտադրում)։ Իր սեփական բարոյական արդարամտության շնորհիվ Աստված մեզ երբեք ճանապարհից չի շեղի։ Նա մեզ կառաջնորդի մեր հոգևոր ընթացքի համար անվտանգ ուղիներ։

Որո՞նք են անվտանգ «արդարության շավիղները»։ Մեկ այլ սաղմոսի հեղինակ պատասխանում է այս հարցին աղոթքի կարիքի տեսքով. «Առաջնորդի՛ր ինձ Քո պատվիրանների շավիղներով, որոնք հավանեցիր» (Սաղմոսներ 119.35, կիրառված է շեշտադրում)։ «Քո բոլոր պատվիրաններն արդար են» (Սաղմոսներ 119.172)։ Աստծո օրենքն ապահով, ամուր շավիղ է մարդկության գոյության նենգ ճահճուտի մեջ։

Այս շաբաթ մեր ուսումնասիրությունը կկենտրոնանա Աստծո օրենքի և Սինայի ուխտի շրջանակներում դրա զբաղեցրած դիրքի վրա։