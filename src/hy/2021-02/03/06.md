---
title:  Մնաց միայն Նոյը
date:  15/04/2021
---

**«Եվ ջնջվեց երկրի երեսին գտնվող ամեն էակ՝ մարդուց մինչև անասունը, մինչև սողունն ու մինչև երկնքի թռչունը։ Նրանք վերացան երկրի երեսից։ Մնացին միայն Նոյը և իր հետ տապանում եղողները» (Ծննդոց 7.23)։**

Սուրբ Գրքում առաջին անգամ «մնացորդի» գաղափարը հանդիպում է այս տեքստում։ «Մնացին» թարգմանված բառը գալիս է մեկ այլ բառից, որի արմատի ձևերը Հին Կտակարանում շատ անգամներ են օգտագործվում, որտեղ ներկայացվում է մնացորդի գաղափարը։

«Աստված ուղարկեց ինձ ձեր առջևից, որպեսզի երկրի վրա պահպանի ձեր սերունդը և ձեզ ապրեցնի մեծ ազատությամբ» (Ծննդոց 45.7, կիրառված է շեշտադրում)։

«Սիոնի մնացորդը և Երուսաղեմում մնացածները սուրբ կկոչվեն. բոլոր նրանք, որ գրված են Երուսաղեմում ապրելու համար» (Եսայի 4.3, կիրառված է շեշտադրում)։

«Այդ օրը Տերը երկրորդ անգամ կմեկնի իր ձեռքը, որպեսզի իր ցրված ժողովրդի մնացորդին, որ մնացել է, հավաքի» (Եսայի 11.11, կիրառված է շեշտադրում)։

Այս բոլոր դեպքերում շեղ գրված բառերը կապված են միանման՝ «մնացել» է բառի հետ, որոնք հանդիպում ենք Ծննդոց 7.23 համարում։

`Կարդացե՛ք Ծննդոց 7.23 համարը և մյուս օրինակները։ Ինչպե՞ս եք հասկանում մնացորդի գաղափարն այստեղ։ Որո՞նք են զուգընթաց հանգամանքները, որոնք հանգեցրին մնացորդի։ Ինչպե՞ս է ուխտը համապատասխանում մնացորդի գաղափարին։`

Ջրհեղեղի ժամանակ աշխարհի Արարիչը դարձավ աշխարհի Դատավորը։ Վերահաս համաշխարհային դատաստանը բարձրացրեց հարց՝ արդյո՞ք կոչնչացվի երկրի ողջ կյանքը, այդ թվում և մարդկային կյանքը։ Եթե ոչ, ապա ո՞վ պետք է կենդանի մնար։ Ո՞վ պետք է լիներ մնացորդը։

Այս դեպքում դա Նոյն ու Իր ընտանիքն էին։ Սակայն Նոյի փրկությունը կապված էր նրա հետ Աստծո ունեցած ուխտին (Ծննդոց 6.18), ուխտ, որին ծնունդ էր տվել և իրականացրել ողորմության և շնորհի Աստվածը։ Նրանք կենդանի մնացին միայն նրա պատճառով, ինչ Աստված էր արել նրանց համար, որքան էլ որ կարևոր էր նրանց համագործակցությունը։ Ինչ էլ որ լինեին Նոյի պարտավորություններն ուխտի շրջանակներում, և կարևոր չէ, թե որքան հավատարմորեն էր նա դրանք կատարում, նրա միակ հույսն Աստծո ողորմությունն էր։

`Վերջին օրերի իրադարձությունների մեր ընկալման հիման վրա, որը ներառում է նաև այն ժամանակը, երբ Աստված մնացորդ կունենա (տե՛ս Հայտնություն 12.17), ի՞նչ զուգահեռներ կարող ենք քաղել Նոյի պատմությունից, որոնք կօգնեն մեզ պատրաստվել լինելու մնացորդի մաս։ Ի՞նչ կերպ ենք մենք ամեն օր որոշում կայացնում, ինչը կարող է ազդել նրա վրա, թե, վերջին հաշվով, որտեղ ենք մենք կանգնած։`