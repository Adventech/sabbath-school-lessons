---
title:  Նոյ մարդը (Ծննդոց 6.9)
date:  12/04/2021
---

**Նախաջրհեղեղյան աշխարհի չարիքի մասին բոլոր տեքստերի ֆոնին Նոյ մարդն առանձնանում է իրեն շրջապատողներից։ Կարդացե՛ք վերևում նշված տեքստը և ուշադրությո՛ւն դարձրեք այն երեք առանձնահատուկ կետերին, որ Աստվածաշունչը նշում է նրա մասին։ Գրի՛ առեք, թե ըստ ձեզ՝ այս կետերից յուրաքանչյուրն ինչ է նշանակում։**

`1. Նա «արդար մարդ» էր`

`2. Նա «կատարյալ» էր`

`3. Նա «Աստծո առաջ քայլեց»`

`Կարդացե՛ք Ծննդոց 6.8 համարը։ Ինչպե՞ս է այս տեքստն օգնում մեզ հասկանալ Նոյի և Տիրոջ միջև եղած հարաբերությունները։`

Շնորհ բառն այստեղ առաջին անգամ է հանդիպում Սուրբ Գրքում և հստակ կերպով ունի այն նույն իմաստը, ինչ իմաստով որ հանդիպում է Նոր Կտակարանում, որտեղ նկարագրված է անարժան մեղավորների հանդեպ ցուցաբերված Աստծո ողորմած և մեր կողմից չվաստակած բարյացակամությունը։ Այսպիսով, մեզ անհրաժեշտ է հասկանալ, որ որքան էլ «արդար» և «կատարյալ» մարդ լիներ Նոյը, նա մնում էր իր Աստծո ողորմած բարյացակամության կարիքն ունեցող մեղավոր։ Այդ իմաստով Նոյը չի տարբերվում մեզնից ոչ մեկից, որ ջանասիրաբար փորձում ենք հետևել Տիրոջը։

`Հասկանալով, որ Նոյն Աստծո շնորհի կարիքն ուներ, ինչպես մենք բոլորս, նայե՛ք ձեր սեփական կյանքին և ինքներդ ձեզ հարցրեք՝ իմ մասին կարելի՞ է ասել, որ ես Նոյի նման եմ՝ «արդար», «կատարյալ», և որ «քայլում եմ Աստծո առաջ»։ Գրի՛ առեք ձեր պատճառաբանությունները, թե ինչու եք այդպես կարծում, և (եթե հարմար եք գտնում) կիսվեք ձեր գրածով դասարանի հետ շաբաթ օրը։`