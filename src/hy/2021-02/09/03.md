---
title:  Շաբաթը Սինայից առաջ
date:  24/05/2021
---

**«Նա ասաց նրանց. «Այս է Տիրոջ ասածը. «Վաղը հանգստյան սուրբ շաբաթն է Տիրոջ համար. ինչ որ եփելու եք, եփե՛ք, և ինչ որ եռացնելու եք, եռացրե՛ք, և ինչ որ կավելանա, պահե՛ք ձեզ առավոտվա համար»» (Ելք 16.23)։**

Կարդացե՛ք Ելք 16-րդ գլուխը՝ Սինայից առաջ անապատում Իսրայելին տրվող մանանայի պատմությունը։ Ուշադրությո՛ւն դարձրեք, թե ինչ է բացահայտում այս պատմությունը.

Ամեն օր պետք է հավաքվեր մանանայի անհրաժեշտ չափաբաժինը, սակայն վեցերորդ օրը մարդիկ պետք է հավաքեին կրկնակի չափաբաժին։

Շաբաթ օրը մանանա չէր տրվում։

Շաբաթի համար նախատեսված ավել հավաքված չափաբաժինը նախորդ օրվանից պահպանվում էր առանց փչանալու, մինչդեռ մյուս օրերին ավել հավաքված չափաբաժինը մինչև հաջորդ օրը փչանում էր։

`Ի՞նչ է բացահայտում այս պատմությունը շաբաթի սրբության մասին նախքան Սինայի օրենքը տալը (տե՛ս Ելք 16.23–28)։`

«Ըստ էության շաբաթի նույնականացումը յոթերորդ օրվա հետ, հաստատումը, որ Տերն իսրայելացիներին տվել է շաբաթը, և արձանագրումը, որ ժողովուրդն Աստծո պատվերով հանգստացավ յոթերորդ օրը, անսխալ կերպով մատնացույց են անում շաբաթի նախապատմական (Արարչագործության ժամանակ) հաստատումը»։ Գ. Ֆ. Ուոթերման, Աստվածաշնչի Զոնդերվանի պատկերազարդ հանրագիտարան, հատոր 5, էջ 184։

**Շաբաթի մասին Ելք 16-րդ գլխում անհամեմատ ավելին կա, քան աչքի է զարնում առաջին հայացքից։ Ահա, թե ինչ է այն մեզ սովորեցնում.**

`1.	Ո՞րն է շաբաթի համար նախապատրաստական օրը։`

`2.	Շաբաթվա ո՞ր օրն է շաբաթը։`

`3.	Որտեղի՞ց է գալիս շաբաթը։`

`4.	Ինչպիսի՞ օր պետք է լինի շաբաթը։`

`5.	Շաբաթը ծոմի՞ օր է։`

`6.	Շաբաթն Աստծո նկատմամբ հավատարմության ստուգա՞րք է։`

`Ինչպե՞ս է շաբաթի մասին ձեր ունեցած ներկայիս ընկալումը համապատասխանում նրան, ինչ սովորեցնում է Ելք 16-րդ գլուխը շաբաթի մասին։`