---
title:  Հետագա ուսումնասիրության համար
date:  28/05/2021
---

Կարդացե՛ք Էլեն Ուայթի ՅՕԱ աստվածաշնչյան մեկնաբանությունների 7-րդ հատորի 968-970 էջերը, Վկայություններ եկեղեցու համար գրքի 6-րդ հատորի 349–351 էջերի «Շաբաթը պահելը» և Նահապետներ և մարգարեներ գրքի 295–297 էջերի «Կարմիր ծովից Սինա» գլուխները։

Տասը պատվիրանները բազմակողմանիորեն և հիմնարար կերպով սահմանում են Աստված-մարդ և մարդ-մարդ հարաբերությունները։ Տասնաբանյայի կենտրոնական պատվիրանը շաբաթի պատվիրանն է։ Այն հատուկ կերպով է ներկայացնում շաբաթի Տիրոջը և մատնացույց է անում Նրա իշխանության և սեփականության ոլորտը։ Ուշադրությո՛ւն դարձրեք այս երկու տեսանկյունների վրա. 1) Աստվածության ինքնությունը՝ Յահվե (ՏԵՐ), Ով Արարիչն է (Ելք 20.11, Ելք 31.17), և Ով այսպիսով ունի եզակի տեղ, 2) Նրա իշխանության և սեփականության ոլորտը՝ «երկինքն ու երկիրը, ծովն ու դրա մեջ բոլոր եղածները» (Ելք 20.11, համեմատե՛ք Ելք 31.17 համարի հետ)։ Այս երկու տեսանկյուններում շաբաթի պատվիրանն ունի այնպիսի բնութագիր, որը հատուկ էր միջազգային, հին մերձավորարևելյան պայմանագրերի կնիքներին։ Այս կնիքները սովորաբար դրվում էին պայմանագրերի կենտրոնում և պարունակում էին 1) աստվածության ինքնությունը (սովորաբար հեթանոս աստված) և 2) սեփականության և իշխանության ոլորտը (սովորաբար սահմանափակ աշխարհագրական տարածք)։

«Հոգու սրբագործումը ցույց է տալիս տարբերությունը նրանց միջև, ովքեր ունեն Աստծո կնիքը, և ովքեր պահում են կեղծ հանգստի օրը։

Երբ գա ստուգարքի օրը, հստակորեն ցույց կտրվի, թե ինչ է գազանի դրոշմը։ Դա կիրակին պահելն է։

Աստված նշանակել է յոթերորդ օրը որպես Իր շաբաթ [Ելք 31.13, 17, 16 մեջբերված]։

Այսպիսով, տարբերություն է դրվում հավատարիմների և անհավատարիմների միջև։ Նրանք, ովքեր փափագում են ստանալ Աստծո կնիքն իրենց ճակատներին, պետք է պահեն չորրորդ պատվիրանի շաբաթը»։ Էլեն Ուայթ, ՅՕԱ աստվածաշնչյան մեկնաբանություններ, հատոր 7, էջ 980, 981։

**Հարցեր քննարկման համար**

`Կարդացե՛ք Ղևտական 19.30 համարը։ Ուշադրությո՛ւն դարձրեք, թե ինչպես է այն կապում սրբարանն ու շաբաթը։ Նկատի ունենալով այն, ինչ մենք մինչ այժմ սովորել ենք այն մասին, թե ինչի նշան է շաբաթը՝ ինչո՞ւ է այդ կապն այդքան իմաստալից։`

`Ինքներդ ձեզ տվե՛ք այս հարցը՝ շաբաթը պահելն օգնե՞լ է արդյոք ամրացնել իմ ընթացքը Տիրոջ հետ։ Եթե ոչ, ապա ի՞նչ փոփոխություններ կարող եք անել։`

**Ամփոփում.**

Շաբաթն ուխտի նշան է, որը հասնում է ընդհուպ մինչև այն ժամանակները, երբ կիրականանա փրկության ծրագիրը։ Այն մատնանշում է Արարչագործությունը և որպես շնորհի ուխտի նշան՝ մեզ ցույց է տալիս վերջնական վերաարարումը, երբ Աստված ամեն բան նոր կանի։