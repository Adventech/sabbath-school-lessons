---
title:  Հետագա ուսումնասիրության համար
date:  18/06/2021
---

«Միակ միջոցը, որով նա (մեղավորը) կարող է արդարության հասնել, հավատն է։ Հավատով նա կարող է Աստծո առաջ բերել Քրիստոսի արժանիքները, և Տերն Իր Որդու հնազանդությունը փոխանցում է մեղավորի հաշվին։ Մարդու ձախողման փոխարեն ընդունվում է Քրիստոսի արդարությունը, և Աստված ընդունում, ներում և արդարացնում է ապաշխարող հավատացող հոգուն, վերաբերվում է նրան, ասես վերջինս արդար լինի, և սիրում է նրան այնպես, ինչպես սիրում է Իր Որդուն։ Ահա թե ինչպես է հավատն արդարություն համարվում»։ Էլեն Ուայթ, Ընտիր լուրեր, գիրք 1, էջ 367։

«Երբ հավատով և ապաշխարությամբ մենք ընդունում ենք Քրիստոսին որպես մեր Փրկիչ, Տերը ներում է մեր մեղքերը և չեղարկում այն պատիժը, որը նախատեսված է օրենքը խախտելու համար։ Դրանից հետո մեղավորն Աստծո առաջ կանգնում է որպես արդար մեկը, վայելում է Երկնքի բարեհաճությունը և Հոգու միջոցով շփվում է Հոր և Որդու հետ։

Եվս մի գործ կա, որ դեռ պետք է իրականացվի, և այդ գործը զարգացող բնույթ ունի։ Հոգին պետք է սրբագործվի ճշմարտության միջոցով։ Եվ սա նույնպես իրականացվում է հավատի միջոցով։ Քանի որ միայն Քրիստոսի շնորհի միջոցով է, որը մենք ստանում ենք հավատի միջոցով, որ բնավորությունը կարող է վերափոխվել»։ Էլեն Ուայթ, Ընտիր լուրեր, գիրք 3, էջ 191։

**Հարցեր քննարկման համար**

`Ինչպե՞ս են տարբերակվում կենդանի և մեռած հավատները (Հակոբոս 2.17, 18)։ Ինչպե՞ս է Պողոսը նկարագրում կենդանի հավատը (Հռոմեացիներին 16.26)։ Ո՞րն է այն բանալի բառը, որն օգնում է հասկանալ, թե ինչ հետևանքներ է ունենում հավատը։`

`Ինչպե՞ս եք պատասխանում այն փաստարկին (որը գալիս է որոշակի տրամաբանական հետևողականությամբ), թե եթե մենք փրկվում ենք բացառապես մեզ համարված արդարությամբ, և ոչ այն արդարությամբ, որը գոյություն ունի մեր մեջ, ապա կարևոր չէ, թե ինչ ենք մենք անում կամ ինչպես ենք մենք ապրում։`

`«Աստված մեզ ընդունում է բացառապես Իր սիրելի Որդու միջոցով, իսկ բարի գործերը ոչ այլ ինչ են, քան Նրա՝ մեղքեր ներող սիրո ներգործություն։ Բարի գործերը մեր հաշվին ոչինչ չեն ավելացնում, և մենք չենք կարող դրանց հիման վրա հավակնել մեր փրկության մեջ որևէ դեր ունենալուն։ … Նա (հավատացյալը) չի կարող ներկայացնել իր բարի գործերը որպես իր հոգու փրկության փաստարկ»։ Էլեն Ուայթ, Ընտիր լուրեր, գիրք 3, էջ 199։ Մտապահելով այս մեջբերումը՝ ինչո՞ւ են այդ դեպքում բարի գործերը քրիստոնեական ընթացքի այդքան կարևոր մաս կազմում։`

**Ամփոփում.**

Հին ուխտ, նոր ուխտ. Հիսուսը վճարեց օրենքի պարտքը, որպեսզի մենք կարողանանք արդար կանգնել Աստծո առաջ։