---
title:  Հիմնվելով խոստումների վրա
date:  17/06/2021
---

Հայտնի կարդինալ Բելարմինի՝ կաթոլիկ եկեղեցու ջատագովներից մեկի մասին մի պատմություն են պատմում, ով իր ողջ կյանքը նվիրեց միմիայն վերագրված արդարությամբ արդարացման լուրի համար պայքարին։ Մահվան մահճում պառկած՝ նրան բերեցին սուրբերի խաչելությունների և արժանիքների գանձարանը՝ մահվանից առաջ նրան հավաստիացում տալու համար։ Սակայն Բելարմինն ասաց. «Հեռացրե՛ք այն։ Կարծում եմ Քրիստոսի արժանիքներին վստահելն ավելի ապահով է»։

Իրենց կյանքի վերջին մոտենալով՝ շատ մարդիկ հետ են նայում և տեսնում, թե որքան ունայն, ապարդյուն և անօգուտ են իրենց գործերն ու արարքները՝ սուրբ Աստծո փրկությունը վաստակելու համար, և թե իրենք Քրիստոսի արդարության կարիքը որքան շատ ունեն։

Բարի լուրն այն է, որ մենք չպետք է սպասենք մեր մահվան մոտենալուն, որպեսզի այդժամ ունենանք ապահովություն Տիրոջ մեջ։ Ողջ ուխտը հիմնված է Աստծո ապահով խոստումների վրա ներկայում, խոստումներ մեզ համար այսօր, խոստումներ, որոնք կարող են մեր կյանքն ավելի լավ դարձնել հիմա։

**Կարդացե՛ք հետևյալ տեքստերը և պատասխանե՛ք յուրաքանչյուրի հետ տրված հարցին Աստծո հետ ձեր ուխտի հարաբերությունների զարգացման, պահպանման և ամրացման համատեքստում.**

`Սաղմսներ 34.8 (Ինչպե՞ս կարող եք ճաշակել Աստծո քաղցրությունը)։`

`Մատթեոս 11.30 (Ի՞նչ կա մեզ համար Քրիստոսի արածի մեջ, ինչը թեթևացնում է այս լուծը)։`

`Հռոմեացիներին 5.1 (Ի՞նչ կապ ունի արդարացումը խաղաղության հետ)։`

`Փիլիպպեցիներին 2.7, 8 (Ի՞նչ եք ստացել Քրիստոսի փորձառությունից)։`

Աղոթքով ուսումնասիրե՛ք ձեր կյանքը և ինքներդ ձեզ հարցրեք՝ ի՞նչ եմ անում ես, ինչն ամրացնում է Աստծո հետ իմ հարաբերությունները, իսկ ի՞նչն է խոչընդոտում դրանց։ Ի՞նչ փոփոխություններ ես պետք է անեմ։