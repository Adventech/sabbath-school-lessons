---
title:  Դանիելի գրքի կառուցվածքը
date:  30/12/2019
---

Դանիելի գրքի արամեերեն գրված մասի՝ 2–7-րդ գլուխների դասավորությունը (Դանիելի գրքի մի մասը գրվել է եբրայերեն, մյուս մասը՝ արամեերեն) բացահայտում է հետևյալ կառուցվածքը, որն օգնում է հաստատել հատվածի, ինչպես նաև ողջ գրքի գլխավոր միտքը՝

- Ա. Նաբուգոդոնոսորի երազը չորս թագավորությունների մասին	(Դանիել 2)
    - Բ. Աստված ազատում է Դանիելի ընկերներին կրակի հնոցից (Դանիել 3)
        - Գ. Նաբուգոդոնոսորի դատաստանը	(Դանիել 4)
        - Գ′. Բաղդասարի դատաստանը	(Դանիել 5)
    - Բ′. Աստված ազատում է Դանիելին առյուծների գուբից	(Դանիել 6)
- Ա′. Դանիելի տեսիլքը չորս թագավորությունների մասին	(Դանիել 7)

Գրականության մեջ նման դասավորությունը ծառայում է գլխավոր միտքն ընդգծելու համար՝ տեղադրելով այն կառույցի կենտրոնում, որն այս դեպքում կազմում են Գ և Գ՛ կետերը (Դանիել 4 և 5 գլուխները)։ Աստված թագավորության ղեկավարի պաշտոնից հեռացնում է Նաբուգոդոնոսորին (ժամանակավորապես) և Բաղդասարին (մշտապես)։ Ուստի 2–7-րդ գլուխներն ընդգծում են Աստծո գերիշխանությունը երկրի թագավորների վրա, քանի որ Նա է նրանց դնում ու հեռացնում։

Լուրը տեղ հասցնելու և դիրքորոշումը պարզ դարձնելու լավագույն ճանապարհներից մեկը կրկնությունն է։ Օրինակ, Աստված փարավոնին երկու երազ է տալիս Եգիպտոսի մոտալուտ ապագայի մասին (Ծննդոց 41.1–7)։ Առաջին երազում յոթ նիհար կովեր ուտում են յոթը գեր կովերի։ Երկրորդ երազում յոթ բարակ ու հիվանդ հասկեր ուտում են յոթը հաստ ու առողջ հասկերի։ Երկու երազն էլ փոխանցում էին միևնույն լուրը. առատության յոթը տարիներին հետևելու էին սովի յոթ տարիներ։

Դանիելի գրքում ևս Աստված օգտագործում է կրկնությունը։ Կան չորս մարգարեական շրջաններ, որոնք մի ամբողջ հիմնական կառույցի կրկնություն են։ Վերջում, այս կառույցը մեզ ցույց է տալիս Աստծո գերագույն իշխանությունը։ Թեև յուրաքանչյուր մեծ մարգարեական ակնարկ ներկայացնում է հստակ հեռանկար, միասին դրանք ներկայացնում են միևնույն պատմական ժամանակաշրջանը՝ տարածվելով մարգարեի ժամանակներից մինչև վերջ, ինչպես ցույց է տրվում ստորև ներկայացված աղյուսակում.

<table id="table001" class="Без-стиля-таблицы TableOverride-1"><colgroup><col> <col> <col> <col> </colgroup><tbody><tr class="Без-стиля-таблицы"><td class="Без-стиля-таблицы CellOverride-1"><p class="Text ParaOverride-7"><span class="CharOverride-9">Դանիել 2</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-9">Դանիել 7</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-9">Դանիել 8, 9</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-9">Դանիել 10–12</span></p></td></tr><tr class="Без-стиля-таблицы"><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Բաբելոն</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Բաբելոն</span></p></td><td class="Без-стиля-таблицы CellOverride-1"></td><td class="Без-стиля-таблицы CellOverride-1"></td></tr><tr class="Без-стиля-таблицы"><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Մարա-Պարսկաստան</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Մարա-Պարսկաստան</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Մարա-Պարսկաստան</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Մարա-Պարսկաստան</span></p></td></tr><tr class="Без-стиля-таблицы"><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Հունաստան</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Հունաստան</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Հունաստան</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Հունաստան</span></p></td></tr><tr class="Без-стиля-таблицы"><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Հռոմ</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Հռոմ</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Հռոմ</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Հռոմ</span></p></td></tr><tr class="Без-стиля-таблицы"><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Հաստատվում է Աստծո թագավորությունը</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Երկնային դատաստանը, որից հետո ստեղծվում է Նոր Երկիրը</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Սրբարանի<br>մաքրագործումը</span></p></td><td class="Без-стиля-таблицы CellOverride-1"><p class="Text ParaOverride-7"><span class="CharOverride-10">Միքայելը<br>բարձրանում է</span></p></td></tr></tbody></table>

`Ի՞նչ մեծ հույս են ներկայացնում այս տեքստերը, որոնք վերաբերում են մեր երկարաժամկետ հեռանկարներին։ Դանիել 2.44, Սաղմոս 9.7–12, Բ Պետրոս 3.11–13։`