---
title:  Հետագա ուսումնասիրության համար
date:  06/03/2020
---

Ստորև ներկայացված է աղյուսակ, որը բացատրում է, թե ինչպես է Դանիել 9.24–27 համարների 70 շաբաթվա մարգարեությունը կապում և ձևավորում Դանիել 8.14 համարի 2,300 տարիների մարգարեության սկզբնակետը։ Եթե ՔԱ 457թ. հետո հաշվեք 2,300 տարի (հիշե՛ք չհաշվել գոյություն չունեցող զրո տարին), կհասնեք 1844թ., կամ եթե հաշվեք մնացյալ 1,810 տարիները ՔՀ 34թ. (2,300 հանած առաջին 490 տարիները), նորից կհասնեք 1844թ.։ Այսպիսով Դանիել 8.14 համարում ներկայացված սրբարանի արդարացումը, ինչպես տեսնում ենք, սկսվում է 1844թ.։

Նկատե՛ք նաև, թե ինչպես է 1844թ. համապատասխանում այն իրադարձություններին, որոնք մենք տեսանք Դանիել 7-րդ և 8-րդ գլուխներում։ Այսինքն Դանիել 7-րդ գլխի դատաստանը, որը նույն բանն է, ինչ Դանիել 8-րդ գլխի սրբարանի արդարացումը (տե՛ս վերջին երկու շաբաթների դասերը), տեղի է ունենում 1,260-ամյա հալածանքներից հետո (Դանիել 7.25), սակայն Հիսուսի երկրորդ գալուստից ու Նրա հավիտենական արքայության հաստատումից առաջ։

<img style="max-width:100%" src="https://sabbath-school-stage.adventech.io/api/v1/hy/quarterlies/2020-01/lessons/10/days/prophecy.png" />

**Հարցեր քննարկման համար**

`Գիտնականներն ասել են, և իսկապես դա ճիշտ է, որ 2,300 օրերի մարգարեությունն ու 70 շաբաթների մարգարեությունը նույնն են։ Ինչո՞ւ են նրանք դա ասել։ Ի՞նչ ապացույցներ կարող եք գտնել հաստատելու այդ պնդումը։`

`Ի՞նչ կարող ենք սովորել Դանիելի բարեխոսական աղոթքից, ինչը կարող է օգնել մեզ մեր բարեխոսական աղոթքի կյանքում։`

`Մեզ համար արված Քրիստոսի զոհը մեր միակ հույսն է։ Ինչպե՞ս պետք է սա մեզ օգնի մնալ խոնարհ և, ինչն ավելի կարևոր է, դարձնի մեզ ավելի սիրող ու ներող ուրիշների նկատմամբ։ Ի՞նչ պետք է ասեն Ղուկաս 7.40–47 համարները մեզ բոլորիս։`

`Ուշադրությո՛ւն դարձրեք, թե ինչքան կարևոր դեր է խաղում Սուրբ Գիրքը Դանիելի աղոթքում հույսի համար։ Ի վերջո ազգը դաժանորեն պարտվել էր, մարդիկ՝ աքսորվել, երկիրը՝ ավերվել, իսկ նրանց մայրաքաղաքը՝ կործանվել։ Եվ սակայն նա հույս ունի, որ ի հեճուկս այս ամենի, ժողովուրդը տուն կվերադառնա։ Ուրիշ որտեղի՞ց նա կարող էր ստանալ այս հույսը, եթե ոչ Աստվածաշնչից ու դրանում գրի առնված Աստծո խոստումներից։ Ի՞նչ պետք է սա մեզ ասի այն հույսի մասին, որը մենք նույնպես կարող ենք ունենալ Խոսքում տրված խոստումներից։`