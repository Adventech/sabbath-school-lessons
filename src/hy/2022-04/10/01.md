---
title:  Դժոխքի կրակները
date:  26/11/2022
---

### Այս շաբաթվա ուսումնասիրության համար կարդացե՛ք.
Մարկոս 9.42–48, Մաղաքիա 4.1, Հուդա 7, Ա Տիմոթեոսին 2.5, Գործք առաքելոց 2.29,34,35, Ա Հովհաննես 5.3–12:

> <p>Հիշելու համարը.<p>
> «Ամեն բան քննե՛ք. բարին ամո՛ւր պահեք» (Ա Թեսաղոնիկեցիներին 5.21)։

Իտալացի բանաստեղծ Դանթե Ալիգիերին (1265–1321թթ.) իր հանրաճանաչ գործում՝ Աստվածային կատակերգությունում, նկարագրում է մահից հետո հոգու մտացածին ճամփորդությունը։ Հոգին գնում է կա՛մ ինֆերնո՝ դժոխք երկրի ընդերքում, կա՛մ քավարան, որտեղ կարող է մաքրվել և դառնալ երկինք համբարձվելուն արժանի, կա՛մ էլ հայտնվում է դրախտում՝ Իր՝ Աստծո ներկայության մեջ։

Թեև սա ընդամենը գեղարվեստական գրականություն է, սակայն Դանթեի վրա մեծ ազդեցություն է ունեցել քրիստոնեական աստվածաբանություն՝ հատկապես հռոմեական կաթոլիկ աստվածաբանությունը։ Այս եկեղեցուն հատուկ է հոգու անմահության գաղափարը, որը գնում է դժոխք, քավարան կամ էլ դրախտ։ Պահպանողական բողոքական շատ հարանվանություններ ևս հավատում են անմահ հոգու գաղափարին, որը մահից հետո կա՛մ բարձրանում է դրախտ, կա՛մ իջնում դժոխք։ Իսկապես որ, եթե ընդունենք, որ մարդու հոգին երբեք չի մահանում, ապա այն պետք է ինչ-որ տեղ գնա, երբ մարմինը մահանում է։ Կարճ ասած՝ մարդու բնույթի սխալ ընկալումը հանգեցնում է սարսափելի աստվածաբանական սխալների։

Այս շաբաթ մենք կանդրադառնանք որոշ ոչ աստվածաշնչյան տեսությունների, ինչպես նաև աստվածաշնչյան տեսակետին այն մասին, թե ինչ է պատահում մահից հետո։