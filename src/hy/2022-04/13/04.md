---
title:  Հազարամյա դատաստան
date:  20/12/2022
---

Աստվածաշունչը մեզ ասում է, որ Քրիստոսի երկրորդ գալուստի ժամանակ 1) և՛ կենդանի, և՛ հարություն առած սուրբերն «ամպերի մեջ կհափշտակվենք՝ Տիրոջը դիմավորելու» (Ա Թեսաղոնիկեցիներին 4.16,17), 2) բոլոր սուրբերը վերցվելու են երկինք՝ ապրելու երկնային «օթևաններում», որ Հիսուսն Ինքն է պատրաստել նրանց համար (Հովհաննես 14.1–3), և 3) միայն հազարամյակի վերջում Նոր Երուսաղեմը կիջնի երկրի վրա և կդառնա սուրբերի հավիտենական տունը (Հայտնություն 21.1–3,9–11)։ Այսպիսով, հազարամյակի ընթացքում, երբ այս երկիրն ամայացած է լինելու, սուրբերը Քրիստոսի հետ թագավորելու են երկնքում (Երեմիա 4.23, Հայտնություն 20.4)։

`Կարդացե՛ք Ա Կորնթացիներին 6.2,3 և Հայտնություն 20.4–6,11–13 համարները։ Ինչու պետք է սուրբերը մասնակցեն հազարամյա դատաստանին։`

Ողջ դատավարության ընթացքում 1) արդարացվելու է Աստծո բնավորությունը սատանայի այն մեղադրանքներից, թե իբր Աստված արդար չէր վարվում Իր արարածների նկատմամբ, 2) հաստատվելու է արդարների պարգևի անկողմնակալությունը, 3) ի ցույց է դրվելու ամբարիշտների պատժի արդարացիությունը և 4) ցրելու է բոլոր կասկածները, որոնք կարող են հանգեցնել տիեզերքում հավանական մեկ այլ ապստամբության։ Արդարների՝ գալուստին նախորդող հետաքննիչ դատավարության ժամանակ ներկա են միայն երկնային զորքերը (Դանիել 7.9,10)։ Սակայն ամբարիշտների և ընկած հրեշտակների՝ հազարամյակի ընթացքում տեղի ունեցող դատավարությանը մասնակցելու են նաև սուրբերը (Ա Կորնթացիներին 6.3, Հուդա 6, Հայտնություն 20.4–6)։

Գալուստին նախորդող հետաքննիչ դատավարությունն սկսվել է 1844թ., երբ «գահեր տեղադրվեցին … Դատարանը նստեց, և գրքերը բացվեցին» (Դանիել 7.9,10)։ Սակայն հազարամյա դատաստանն սկսվելու է, երբ սուրբերը տարվեն երկինք, նստեն գահերի վրա. և նրանց կհանձնվի դատավարությունը։ Այն ժամանակ ևս մեկ անգամ կբացվեն երկնային գրքերը, և մեռելները կդատվեն «ըստ այդ գրքերում գրվածի՝ իրենց գործերի համաձայն» (Հայտնություն 20.4,12)։ Այս գործընթացը սուրբերին հնարավորություն է տալիս գնահատել երկնքում կատարված արձանագրությունները և տեսնել Աստծո արդար դիրքորոշումը բոլորի նկատմամբ։ Նա ոչ միայն բոլոր մարդկանց հատուցում է իրենց որոշումների համեմատ, այլև բացատրում է նրանց, թե ինչու է այդպես վարվում։

`Այն փաստը, որ նախքան որևէ ննջեցյալ ամբարիշտ հարություն կառի՝ երկրորդ մահվան առաջ կանգնելու, փրկվածները ներգրավված են լինելու դատավարությանը, և ոչ ոք չի պատժվի, մինչև որ մենք ևս համոզվենք Աստծո արդարության ու ազնվության մեջ, ի՞նչ է մեզ սովորեցնում Աստծո բնավորության մասին։ Շաբաթ օրը դասարանում քննարկե՛ք ձեր պատասխանները։`