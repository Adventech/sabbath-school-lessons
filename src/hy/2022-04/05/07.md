---
title:  Հետագա ուսումնասիրության համար
date:  28/10/2022
---

Կարդացե՛ք Էլեն Ուայթի Նահապետներ և մարգարեներ գրքի 469–480 էջերի «Մովսեսի մահը», Մարգարեներ և թագավորներ գրքի 129–142 «Խիստ հանդիմանության ձայնը», 237–243 էջերի «Խաղաղության մարգարեն», Դարերի փափագը գրքի 318,319 էջերի «Հարյուրապետը», 342,343 էջերի «Հավատի հպումը» և 524–536 էջերի «Ղազարո՛ս, դո՛ւրս եկ» գլուխները։

«Քրիստոսի մեջ է կյանքը նախասկզբնական, անփոխառյալ և անածանցյալ «Ով որ Որդուն ունի, նա կյանքն ունի» (Ա Հովհաննես 5.12): Քրիստոսի աստվածությունը հավիտենական կյանքի երաշխիքն է հավատացյալի համար: «Ինձ հավատացողը,- ասաց Հիսուսը,- թեև մեռնի էլ, կապրի: Եվ ամեն ով որ կենդանի է և Ինձ հավատում է, հավիտյան չի մեռնի, հավատո՞ւմ ես սրան» (Հովհաննես 11.25,26): Քրիստոսն այստեղ նայում է առաջ դեպի Իր երկրորդ գալստյան ժամանակը, երբ արդար մեռյալները հարություն կառնեն անապական մարմիններով, իսկ ապրող արդարները երկինք կփոխադրվեն առանց մահ տեսնելու: Հրաշքը, որ Քրիստոսը պատրաստվում էր գործել Ղազարոսին մեռելներից հարություն տալով, պետք է ներկայացներ բոլոր արդար մեռյալների հարությունը: Իր խոսքով և Իր գործերով Նա իրեն հարության Հեղինակ հռչակեց: Նա, ով Ինքն էլ շուտով պիտի մեռներ խաչի վրա, կանգնած էր մահվան բանալիները ձեռքին պատրաստ խորտակելու գերեզմանը և հաստատելու հավիտենական կյանք պարգևելու Իր իրավունքն ու զորությունը»։ Էլեն Ուայթ, Դարերի փափագը, էջ 530։

**Հարցեր քննարկման համար**

`Ինչպես Եղիայի ու Եղիսեի մարգարեական ծառայության, այնպես էլ Քրիստոսի երկրային ծառայության ժամանակ շատ մարդիկ մահացան։ Սակայն հարություն տրվեց ընդամենը մի քանիսին (տե՛ս Ղուկաս 4.24–27)։ Խորհե՛ք այն բոլոր մեռելների մասին, որոնց հարություն է տրվել անցյալում, կամ որոնք հարություն կառնեն Քրիստոսի երկրորդ գալստյան ժամանակ։ Կա՞ արդյոք որևէ տարբերություն։`

`Դարեր շարունակ շատ հեղինակներ են գրել կյանքի ունայնության մասին, որը վաղ թե ուշ ավարտվում է մահվամբ։ Կենդանիների նման մենք էլ մահանում ենք։ Սակայն ինչ-որ առումով մարդկանց վիճակն ավելի ծանր է, քանի որ մենք գիտենք, որ մահանալու ենք (տ՛ես Ժողովող 9.5), իսկ կենդանիները՝ ոչ։ Ինչո՞ւ է այդ դեպքում հարության խոստումն այդ աստիճան կարևոր մեզ համար։`

`Եթե կարծում եք, որ հոգին անմահ է, և մեռելները, հատկապես արդար մեռելները, շարունակում են ապրել երկնքում, ապա հարության ի՞նչ կարիք կա ժամանակների վերջում։`

`Եթե ձեզ հարցնեն՝ ո՞ւր է Սալլին, կպատասխանեք՝ այստեղ է, սակայն քնած է։ Բայց եթե նա մահացած լինի, չեք ասի՝ այստեղ է, բայց մահացած է։ Իսկ ինչո՞ւ։ Ի՞նչ է սա մեզ ասում մահվան բնույթի մասին։`