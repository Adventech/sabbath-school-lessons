---
title:  Հին կտակարանյան հույսը
date:  15/10/2022
---

### Այս շաբաթվա ուսումնասիրության համար կարդացե՛ք.
Հոբ 19.25–27, Ա Տիմոթեոսին 6.16, Սաղմոսներ 49, Սաղմոսներ 71, Եսայի 26.14,19, Դանիել 12։

> <p>Հիշելու համարը.<p>
> «Հավատով Աբրահամն Իսահակին զոհ մատուցեց, երբ փորձվեց. նա, որ խոստումն ընդունել էր, իր միակ որդուն զոհ մատուցեց։ … Աբրահամը մտածեց, որ Աստված կարող է Իսահակին մեռելներից էլ հարություն տալ, ուստի նա հետ ստացավ իր որդուն» (Եբրայեցիներին 11.17,19)։

Հինկտակարանյան հույսը հիմնավորվում է ոչ թե հոգու անմահության վերաբերյալ հունական փիլիսոփայության գաղափարներով, այլ մեռելների վերջնական հարության մասին աստվածաշնչյան ուսմունքով։

Սակայն ինչպե՞ս կարող է կրկին կյանքի կոչվել այլևս գոյություն չունեցող մարդկային մարմինը, որը կա՛մ դիակիզվել է, կա՛մ քայքայվել` թաղված լինելով հողում։ Ինչպե՞ս կարող է մարդը, որ մահացել է դարեր, միգուցե հազարամյակներ առաջ, կրկին վերականգնել սեփական ինքնությունը։

Այս հարցերը ստիպում են մեզ խորհել կյանքի առեղծվածի մասին։ Մենք ողջ ենք և վայելում ենք կյանքը, որն Աստված ողորմածաբար մեզ է շնորհում ամեն օր։ Նույնիսկ մոտ գտնվելով կյանքի գերբնական ծագումը հասկանալուն՝ մենք գիտենք, որ Աստված կյանքն արարեց ոչնչից Իր Խոսքի զորությամբ (Ծննդոց 1, Սաղմոսներ 33.6,9)։ Այսպիսով, եթե Աստված առաջին անգամ կարողացավ երկրի վրա կյանք արարել ոչնչից (լատիներեն՝ էքս նիհիլո), ինչո՞ւ մենք պետք է կասկածենք մարդկային կյանքը վերստեղծելու և դրա նախնական ինքնությունը վերականգնելու Նրա ունակությանը։

Այս շաբաթ կուսումնասիրենք, թե ինչպես է վերջնական հարության գաղափարը բացահայտվում հինկտակարանյան ժամանակներում՝ հատուկ ուշադրություն դարձնելով Հոբի, որոշ սաղմոսերգուների, ինչպես նաև Եսայի և Դանիել մարգարեների ներկայացրած պնդումների վրա։