---
title:  Հասկանալով մարդկային բնույթը2
date:  08/10/2022
---

### Այս շաբաթվա ուսումնասիրության համար կարդացե՛ք.
Ծննդոց 1.24–27, Ծննդոց 2.7,19, Մատթեոս 10.28, Ժողովող 12.1–7, Գ Թագավորների 2.10, Գ Թագավորների 22.40։

> <p>Հիշելու համարը.<p>
> «Տեր Աստված մարդուն ձևավորեց հողի փոշուց և նրա ռունգերի մեջ կենդանության շունչ3 փչեց, և մարդը կենդանի հոգի4 եղավ» (Ծննդոց 2.7)։

Աստծո Խոսքի «Անպայման կմեռնես» (Ծննդոց 2.16,17) և սատանայի կեղծ խոստման «Բնավ չեք մեռնի» (Ծննդոց 3.4) միջև լարվածությունը չսահմանափակվեց։ Այն մշտապես առկա է եղել մարդկության ողջ պատմության ընթացքում։

Շատ մարդիկ աշխատում են սատանայի խոսքերն Աստծո Խոսքի հետ ներդաշնակեցնել։ Նրանց համար «Անպայման կմեռնես» նախազգուշացումը վերաբերում է բացառապես մահկանացու մարմնին, մինչդեռ «Բնավ չեք մեռնի» խոստումը հոգու անմահությանը վերաբերող ակնարկ է։

Սակայն այս մոտեցումն իրեն չի արդարացնում։ Օրինակ՝ կարո՞ղ են արդյոք Աստծո և սատանայի իրար հակասող խոսքերը ներդաշնակեցվել։ Կա՞ արդոք ոչ նյութական հոգի, որը մահից հետո շարունակում է իր գիտակից գոյությունը։ Այս հարցերին պատասխանելու համար կատարվել են շատ փիլիսոփայական, նույնիսկ գիտական փորձեր։ Սակայն որպես Աստվածաշնչի վրա հիմնվող քրիստոնյաներ՝ մենք պետք է ընդունենք, որ Ամենակարող Աստված, Ով արարել է մեզ, նաև կատարելապես ճանաչում է մեզ (տե՛ս Սաղմոսներ 139)։ Ուստի, միայն Սուրբ Գրքում՝ մեզ ուղղված Նրա Խոսքում, մենք կարող ենք գտնել այս կարևոր հարցերի պատասխանները։

Այս շաբաթ մենք կանդրադառնանք այն հարցին, թե ինչպես է Հին Կտակարանը սահմանում մարդու բնույթը, և թե ինչպիսի վիճակում է հայտնվում մարդ արարածը մահից հետո։