---
title:  Հետագա ուսումնասիրության համար
date:  04/11/2022
---

Կարդացե՛ք Էլեն Ուայթի Դարերի փափագը գրքի 685–697 էջերի «Գեթսեման», 741–758 էջերի «Գողգոթա», Քայլեր դեպի Քրիստոս գրքի 27 էջի «Ապաշխարություն» գլուխները։

«Ես տեսա, որ ամբողջ երկինքն է շահագրգռված մեր փրկությամբ, ապա մի՞թե մենք պետք է անտարբեր լինենք։ Մի՞թե մենք պետք է հոգ չտանենք այս հարցի համար, ասես աննշան ինչ-որ հարց է՝ կփրկվե՞նք մենք, թե՞ կկորչենք։ Մի՞թե մենք կանտեսենք այն զոհը, որն արվել է մեզ համար։ Ոմանք հենց այդպես էլ արեցին։ Նրանք անլուրջ վերաբերվեցին իրենց առաջարկվող ողորմությանը, և Աստված Իր սրտացավ դժգոհությունը արտահայտեց նրանց։ Աստծո Հոգին ոչ միշտ է վշտանալու։ Այն պարզապես կհեռանա, եթե Նրան շարունակաբար վշտացնեն։ Երբ այն բանից հետո, երբ Աստված մարդուն փրկելու համար արել է ամեն հնարավորը, մարդիկ իրենց կյանքով ցույց տան, որ անտեսում են Հիսուսի առաջարկած ողորմությունը, նրանք շատ թանկ կվճարեն, նրանց բաժինը մահը կլինի։ Դա սարսափելի մահ կլինի, քանի որ նրանք կվերապրեն այն չարչարանքները, որոնք կրեց Քրիստոսը խաչի վրա նրանց համար փրկության գինը վճարելիս, որը նրանք մերժեցին։ Այն ժամանակ միայն այս մարդիկ կգիտակցեն, թե ինչ են կորցրել՝ հավիտենական կյանք ու անմահ ժառանգություն։ Մարդկանց փրկելու համար արված մեծագույն զոհը ցուց է տալիս նրանց արժեքը։ Երբ թանկագին հոգին կորչում է մեկ անգամ, կորչում է հավերժ»։ Էլեն Ուայթ, Վկայություններ եկեղեցու համար, հատոր 1, էջ 124։

**Հարցեր քննարկման համար**

`Եբրայեցիներին 10.4 համարն ասում է. «Անկարելի է, որ նոխազների և ցուլերի արյունը մեղքերը վերացնի»։ Ապա ինչպե՞ս էին մարդիկ փրկվում Հին Կտակարանի ժամանակներում։ Ինչպե՞ս կարող է հետվճարային բջջային քարտի օրինակը (որի դեպքում վճարումը կատարվում է միայն փաթեթում առկա րոպեներն օգտագործելուց հետո) օգնել մեզ ավելի լավ հասկանալ այս թեման։`

`Կարդացե՛ք Բ Կորնթացիներին 5.18–21 համարները։ Եթե Քրիստոսը մահացել է ողջ աշխարհի մեղքերի համար, ինչո՞ւ բոլորը չեն փրկվի։ Ինչո՞ւ է անձնական ընտրությունը որոշիչ դեր կատարում այն հարցում, թե ով կփրկվի, և ով կկորչի՝ ի հեճուկս իր համար արված մեծագույն զոհի։`

`Ի՞նչ կարող է սովորեցնել «աշխարհի իմաստությունը», ինչը կարող է «հիմարություն» լինել Աստծո համար։ Ի՞նչ կասեք այն գաղափարի մասին, որ աշխարհի ողջ անհավանական նախագիծն ու գեղեցկությունը պարզապես պատահականության արդյունք է։ Կամ որ տիեզերքն առաջացել է բացարձակապես ոչնչից։ Ուրիշ ի՞նչ օրինակներ կարող եք բերել։`

`Խորհե՛ք երեքշաբթի օրվա դասի վերջում տրված հարցի շուրջ։ Ինչպե՞ս է խաչը ու դրա վրա կատարվածը գործերով փրկության գաղափարն այդքան ունայն, սխալ ու փրկության մեծագուն ծրագրին հակասող դարձնում։`