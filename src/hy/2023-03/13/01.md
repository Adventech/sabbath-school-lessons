---
title:  Խաղաղություն տարածելով
date:  16/09/2023
---

### Այս շաբաթվա ուսումնասիրության համար կարդացե՛ք.
Եփեսացիներին 6.10–20, Ա Պետրոս 4.1, Ա Պետրոս 5.8, Եսայի 59.17, Եսայի 52.8–10, Ա Թեսաղոնիկեցիներին 5.16–18։

> <p>Հիշելու համարը.<p>
> «Եվ այդ բոլորի վրա հավատի վահա՛նն առեք, որպեսզի կարողանաք չարի բոլոր կրակոտ նետերը հանգցնել։ Առե՛ք նաև փրկության սաղավարտը և Հոգու սուրը, որ Աստծու խոսքն է» (Եփեսացիներին 6.16, 17)։

Ջոն Բանիանի «Ուխտավորի առաջընթացն այս աշխարհից գալիք աշխարհ» դասական քրիստոնեական վեպում, որը գրվել է նրա բանտում եղած ժամանակ, գլխավոր հերոս Քրիստիանին ուղեկցում են պալատական զինանոց և ցուցադրում «ամեն տեսակի զենք, որը նրանց Տերը տրամադրել էր ուխտավորներին՝ սուր, վահան, սաղավարտ, լանջապանակ և չմաշվող կոշիկներ։ Եվ այս ամենը բավական էր Տիրոջ ծառայության համար զինելու այնքան մարդու, որքան աստղեր կան երկնքում»։ Մինչ Քրիստիանի հեռանալը նրան ևս մեկ անգամ ուղեկցում են զինանոց, որտեղ «նրան ոտքից գլուխ զինում են, ինչը ենթադրում էր, որ ամենայն հավանականությամբ նա ճանապարհին հարձակման չի ենթարկվի»։

1678 թվականին գրված Բանիանի վեպը հիշեցնում է Պողոս առաքյալի՝ մոտ 1600 տարի առաջ գրած նամակը եփեսացիներին, որը նույնպես գրվել է բանտում։ Դրանում մեծ ավետարանիչ առաքյալը պատկերացնում է մի մեծ բանակ՝ եկեղեցին, որն այցելում է Աստծո զինանոցը և ոտքից գլուխ սպառազինվում։ Աստծո զինանոցում բավականաչափ ռեսուրսներ կան Նրա բանակի յուրաքանչյուր զինվորի սպառազինելու համար, երբ նրանք գնան Աստծո անունից խաղաղություն տարածելու։