---
title:  Մասնակից լինելով հարություն տվող զորությանը
date:  11/07/2023
---

Իր աղոթքը ներկայացնող վերջին համարներում (Եփեսացիներին 1.20–23) Պողոսը մանրամասնում է երրորդ կետը և հույս հայտնում, որ Սուրբ Հոգին հավատացյալներին կբերի Աստծո զորության անսահմանությունը, որը Նա գործի է դնում նրանց օգտին։ Որպես Աստծո զորության կարևորագույն փաստարկներ՝ նա ընդգծում է փրկության պատմության երկու նշանակալից իրադարձություններ. (1) Հիսուսի հարությունը մեռելներից, (2) Հիսուսի բարձրացումը տիեզերքի գահին (Եփեսացիներին 1.20)։

`Ինչպե՞ս է արտահայտվում Աստծո զորությունը Հիսուսի հարության մեջ։ Եփեսացիներին 1.20, Ա Կորնթացիներին 15.20–22, Փիլիպպեցիներին 3.8–11, Եբրայեցիներին 13.20, 21, Ա Պետրոս 1.3։`

Հիսուսի հարությունը քրիստոնեական հավատի դավանաբանական անվիճարկելի կետերից մեկն է (Ա Կորնթացիներին 15.14, 17)։ Հենց Քրիստոսի հարությամբ է պայմանավորված հավատարիմ հավատացյալների սպասման հույսը, որ Քրիստոսի երկրորդ գալուստով իրենք ևս հարություն կառնեն հավիտենական կյանքի համար (Ա Կորնթացիներին 15.20–23)։ Հենց Քրիստոսի հարությունն է, որ մեզ հնարավորություն է տալիս դիմել Նրան Ավետարանի բոլոր օրհնություններն ստանալու համար՝ ներառյալ մեր կյանքում Սուրբ Հոգու ներկայությունը։

Պողոսը մեջբերում է Սաղմոսներ 110.1 համարը, երբ ներկայացնում է, որ Աստված Քրիստոսին «նստեցրեց Իր աջ կողմում» (Եփեսացիներին 1.20)։ Այդ հատվածը Նոր Կտակարանում ամենահաճախ մեջբերվող տեքստն է։ Քրիստոսի բարձրացումը կարևոր դեր ունի Եփեսացիներին թղթում։ Աստված հավատացյալներին «Նրա (Քրիստոսի) հետ նստեցրեց երկնքում» (Եփեսացիներին 2.6)։ Բացի այդ, Պողոսը Քրիստոսի համբարձումը համարում է նախերգանք այն բանի, որ Քրիստոսն ամեն ինչ կլցնի և պարգևներ կտա Իր եկեղեցուն (տե՛ս Եփեսացիներին 4.8–11)։

Եփեսացիներին 4.8–11 համարներում Պողոսը մեզ խորհուրդ է տալիս զգուշանալ Հոր գահի վրա անշարժ նստած Քրիստոս պատկերացնելուց՝ ներկայացնելով ավելի շուտ «բարձրացված Քրիստոսի նորկտակարանյան դինամիկ կերպար, Ով Իր Սուրբ Հոգով շրջում է ողջ աշխարհում և նվաճում այն»։ Ֆ. Ֆ. Բրյուս, Կողոսացիներին, Փիլիմոնին և Եփեսացիներին թղթերը (Գրանդ Րափիդս, Միչիգան, Էերդմանս, 1984), էջ 133։ Այսպիսով Պողոսը նկարագրում է Քրիստոսի բարձրացումը/թագադրումը հավատացյալներին առաջարկվող աստվածային զորության ոչ միայն պարզապես արտահայտում, այլև որպես այս զորության աղբյուր։

`Ձեր կյանքի ո՞ր ոլորտներում եք զգում Քրիստոսի զորության կարիքը և ինչպե՞ս կարող եք ավելի լավ օգտվել այդ զորությունից։ Ձեր կողմից ի՞նչը կարող է խոչընդոտել Նրա զորությունն ստանալուն։`