---
title:  Բարձրացված Հիսուսի զորությունը
date:  08/07/2023
---

### Այս շաբաթվա ուսումնասիրության համար կարդացե՛ք.
Եփեսացիներին 1.15–23, Եփեսացիներին 3.14–21, Ա Թեսաղոնիկեցիներին 5.16–18, Բ Օրենք 9.29, Ա Կորնթացիներին 15.20–22, Սաղմոսներ 110.1։

> <p>Հիշելու համարը.<p>
> Սուրբ Հոգու միջոցով հավատացյալները պետք է իմանան, թե «որքա՛ն գերազանց ու մեծ է Նրա զորությունը, որով Նա զորացնում է մեզ՝ հավատացյալներիս՝ համաձայն Իր զորավոր ուժի ներգործության։ Նա այն Քրիստոսով գործադրեց՝ Նրան մեռելներից հարություն տալով, և Նրան նստեցրեց Իր աջ կողմում՝ երկնքում» (Եփեսացիներին 1.19, 20)։

Մարդիկ մշտապես ձգտել են ավելի մեծ ուժի ու զորության։ «Devel Motors» մեքենաշինական ընկերությունը, օրինակ, ներկայացրեց իր «Devel Sixteen» մեքենայի նախատիպը՝ 16 գլաններով, 12,3 լիտր շարժիչով մեքենա, որն ունի ավելի քան 5 000***** ձիաուժ հզորություն։ Իսկ «Peterbilt» մակնիշի բեռնատար մեքենան ունի երեք «Pratt & Whitney J34–48» տեսակի ռեակտիվային շարժիչներ և կարող է պարծենալ 36 000 ձիաուժ հզորությամբ։ Քառորդ մղոնը****** բեռնատարն անցնում է 6,5 վայրկյանում և զարգացնում է 601․6 կմ/ժ արագություն։

Պողոսն աղոթում է, որ Եփեսոսի հավատացյալները, որոնք իրենց մշակույթի տարատեսակ զորություններով և աստվածություններով հիանալու մշտական գայթակղության վտանգի մեջ են, Սուրբ Հոգու միջոցով վերապրեն այն զորության մեծությունը, որն Աստված Քրիստոսի միջոցով նրանց համար հասանելի է դարձնում։ Աստվածային այս ուժը չի չափվում ձիաուժերով, ոչ էլ որևէ կախարդական ուժով։ Այն դրսևորվում է փրկության պատմության մեջ տիեզերական նշանակություն ունեցող չորս իրադարձություններում. (1) Հիսուսի հարությունը, (2) Նրա բարձրացումն Աստծո գահին, (3) ամեն բան դրվեց Քրիստոսի իշխանության տակ, (4) Քրիստոսը դառնում է եկեղեցու Գլուխը (Եփեսացիներին 1.19–23)։

Քննելով այս չորս իրադարձությունները՝ հավատացյալները կարող են սկսել հասկանալ և վերապրել զորության այն լայն շրջանակը, որն Աստված դրսևորում է իրենց համար։