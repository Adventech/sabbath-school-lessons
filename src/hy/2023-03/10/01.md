---
title:  Ամուսինները և կանայք՝ միասին խաչի մոտ
date:  26/08/2023
---

### Այս շաբաթվա ուսումնասիրության համար կարդացե՛ք.
Եփեսացիներին 5.21–33, Փիլիպպեցիներին 2.3, 4, Եզեկիել 16.1–14, Բ Կորնթացիներին 11.1–4, Ծննդոց 2.15–25։

> <p>Հիշելու համարը.<p>
> «Ամուսիննե՛ր, սիրե՛ք ձեր կանանց, ինչպես որ Քրիստոսն էլ եկեղեցուն սիրեց ու Իր անձը նրա համար մատնեց, որպեսզի նրան սրբացնի՝ մաքրելով ջրի ավազանով՝ խոսքով, որպեսզի եկեղեցին Իր առաջ փառավոր կանգնեցնի, որպեսզի որևէ արատ կամ բիծ կամ որևէ նման բան չունենա, որ սուրբ ու անարատ լինի» (Եփեսացիներին 5.25–27)։

Եփեսացիներին 5.21–33 համարներում Պողոսը զարգացնում է հավատացյալների՝ միմյանց հնազանդ լինելու գաղափարը (Եփեսացիներին 5.21)։ Այնուհետև նա հանդես է գալիս խորհրդով քրիստոնյա կանանց (Եփեսացիներին 5.22–24) և ամուսինների (Եփեսացիներին 5.25–32) համար, ապա եզրափակում է երկուսի համար տրվող հրահանգներով (Եփեսացիներին 5.33)։

Այստեղ քրիստոնյաները կարող են լսել, թե ինչպես է հարություն առած Քրիստոսը խոսում մեր հարաբերությունների մասին: Դա պարզ է դառնում, երբ հասկանում ենք Եփեսացիներին 5.21–6.9 համարները որպես նամակի գլխավոր թեմայի՝ միասնության իրականացման Պողոսի միջոցը, սակայն այս անգամ՝ քրիստոնեական ընտանիքի համար։ Թեև նա խիստ քննադատության է ենթարկում հին մարդու թերի սոցիալական կառույցները (տե՛ս Եփեսացիներին 4.22), նաև փառաբանում է նոր մարդու ստեղծումը (տե՛ս Եփեսացիներին 2.15), որն ապրում է թերի սոցիալականով կառույցներ ունեցող ավելի լայն հասարակության մեջ։ Այս կառույցներից հավատացյալները ցույց են տալիս, որ մի նոր զորություն՝ Սուրբ Հոգին (Եփեսացիներին 2.22, Եփեսացիներին 3.16, Եփեսացիներին 5.18–21, Եփեսացիներին 6.17, 18) և Քրիստոսի վրա հիմնված մի նոր բարոյականություն (Եփեսացիներին 4.13, 15, 20–24, 32, Եփեսացիներին 5.2, 10, 17, 21–33) հնարավորություն են ստացել գործելու, ինչը մատնանշում է Իր ժողովրդի և աշխարհի համար Աստծո ծրագրի վերջնական իրականացումը։