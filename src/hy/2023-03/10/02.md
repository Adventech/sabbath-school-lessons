---
title:  Խորհուրդ քրիստոնյա կանանց
date:  27/08/2023
---

Եփեսացիներին 5.21 համարը կապում է Եփեսացիներին 5.1–20 և Եփեսացիներին 5.22–33 համարները, որոնցում Պողոսը կոչ է անում եկեղեցու անդամներին հնազանդվել միմյանց (համեմատե՛ք Մարկոս 10.42–45, Հռոմեացիներին 12.10, Փիլիպպեցիներին 2.3, 4)։ Հավատացյալները այդպես պետք է վարեն «Քրիստոսի երկյուղով» (Եփեսացիներին 5.21), այստեղ Պողոսը Քրիստոսի հետ փոխհարաբերությունները բնորոշում է որպես հավատացյալների համար ամենակարևոր և որոշիչ փոխհարաբերություններ։

`Ի՞նչ նկատի ունի Պողոսը, երբ հորդորում է եկեղեցու անդամներին հնազանդվել միմյանց։ Ինչպե՞ս հասկանանք այս գաղափարը: Եփեսացիներին 5.21։`

Պողոսը կոչ է անում քրիստոնյա կանանց հնազանդվել իրենց ամուսիններին, ինչպես Տիրոջը (Եփեսացիներին 5.22)՝ պարզաբանելով, որ ինքը նկատի ունի կանանց հնազանդությունը իրենց իսկ ամուսիններին (տե՛ս նաև Ա Պետրոս 3.1, 5)։ Երբ Պողոսն ասում է, որ կանայք պետք է հնազանդվեն «ինչպես Տիրոջը», նա արդյո՞ք նկատի ունի, որ կինը պետք է հնազանդվի իր ամուսնուն, կարծես նա Քրիստոսն է, թե՞ նկատի ունի, որ Քրիստոսն է նրա հնազանդության ճշմարիտ և բարձրագույն կենտրոնակետը։

Հաշվի առնելով Եփեսացիներին 6.7 համարը, որտեղ ծառաներին կոչ է արվում ծառայել «Տիրոջը և ոչ թե մարդկանց», և Կողոսացիներին 3.18 համարը, որտեղ կանանց խորհուրդ է տրվում հնազանդվել իրենց ամուսիններին «ինչպես վայել է Տիրոջով», վերջին տեսակետն է ընդունելի։ Կանայք ևս հավատացյալներ են, որոնք պետք է պատվեն Քրիստոսին ամուսիններից շատ։

Ինչպես Կողոսացիներին, այնպես էլ Եփեսացիներին թղթերից այս մեջբերումներում Քրիստոսը, և միայն Քրիստոսն է եկեղեցու Գլուխը, որն էլ իր հերթին Նրա մարմինն է (Եփեսացիներին 1.22, Եփեսացիներին 5.23, Կողոսացիներին 1.18). «Քրիստոսն էլ եկեղեցու գլուխն է, և Ինքն է մարմնի Փրկիչը» (Եփեսացիներին 5.23)։ Այս նմանությամբ էլ ամուսինը «կնոջ գլուխն» է (Եփեսացիներին 5.23)։ Եկեղեցու հավատարմությունը Քրիստոսին ծառայում է որպես կնոջ՝ ամուսնուն հավատարմության օրինակ։ Այս հատվածը ներկայացնում է սիրառատ, հոգատար ամուսնություն, այն ոչ մի կերպ չի խթանում ընտանեկան բռնության որևէ ձև։

Հաշվի առնելով այն, ինչ մենք հենց նոր կարդացինք, ինչո՞ւ է այդքան կարևոր հիշել հետևյալ խորհուրդը։ Եթե ամուսինը «գռեհիկ, կոպիտ, մոլեգին, եսակենտրոն, անտաշ և ամբարտավան մարդ է, իրավունք անգամ չունի արտաբերելու այն միտքը, որ ամուսինը կնոջ գլուխն է, և որ կինը պետք է իրեն ենթարկվի ամեն ինչում, որովհետև նա Տերը չէ, նա ամուսին չէ այդ բառի իրական նշանակությամբ»։ էլեն Ուայթ, Ադվենտիստական ընտանիք, էջ 117։