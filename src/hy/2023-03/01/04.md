---
title:  Եփեսացիներին ուղղված նամակը լսելով
date:  27/06/2023
---

Եփեսացիներին ուղղված նամակը Պողոսը գրել էր, որպեսզի այն բարձրաձայն ընթերցվեր  Եփեսոսի տնային եկեղեցիներում։ Պողոսի մեկնումից հետո քրիստոնեական շարժումը Եփեսոսում մեծացել էր, տնային եկեղեցիների թիվը՝ աճել։ Վաղ քրիստոնյաների համար պետք է որ մեծ իրադարձություն եղած լիներ այն, որ Տյուքիկոսը՝ Պողոսի՝ հիմնադիր առաքյալի անձնական ներկայացուցիչը, կանգներ իրենց մեջ և ընթերցեր Պողոսի՝ իրենց ուղղված նամակը։ Ինչպես ներկայացվում է հենց եփեսացիներին ուղղված թղթում, հավաքվածների թվում ենթադրաբար եղել են հյուրընկալող ընտանիքի անդամները՝ հայրը, մայրը, զավակները և ստրուկները (Եփեսացիներին 5.21–6.9)։ Այն ժամանակներում ընտանիքի անդամներ կարող էին համարվել նաև ազատ մարդիկ, որոնք կախում ունեին տանտիրոջ աջակցությունից։ Այս դասակարգը ևս կարող էր ներկա լինել: Եվ ընտանիքների անդամները ևս կարող էին ներկա լինել։

`Վկայակոչելով նամակի պլանը, որը ներկայացված է ստորև, բարձրաձայն կարդացե՛ք ողջ թուղթը (դա կտևի 15 րոպե)։ Ի՞նչ ընդհանուր թեմաներ են ընդգծվում ամբողջ թղթում։`

Բացման խոսք (Եփեսացիներին 1.1, 2)

Ներածական օրհնություն (Եփեսացիներին 1.3-14)

Աղոթք, որպեսզի հավատացյալները Քրիստոսի իմաստությունն ստանան (Եփեսացիներին 1.15–23)

Երբեմնի հոգևորապես մեռածներն այժմ բարձրացված են Քրիստոսի հետ (Եփեսացիներին 2.1–10)

Քրիստոսի կողմից եկեղեցու ստեղծումը միայն հեթանոսներից և հրեաներից (Եփեսացիներին 2.11–22)

Պողոսը՝ հեթանոսների համար Քրիստոսին քարոզող առաքյալ (Եփեսացիներին 3.1–13)

Աղոթք հավատացյալների համար, որպեսզի զգան Քրիստոսի սերը (Եփեսացիներին 3.14–21)

Ամուր կառչել եկեղեցու՝ Հոգուց ներշնչված միաբանությանը (Եփեսացիներին 4.1–16)

Ապրել նոր, միաբան կյանքով (Եփեսացիներին 4.17–32)

Ընթանալ սիրո, լույսի և կյանքի մեջ (Եփեսացիներին 5.1–20)

Քրիստոնեական ընտանիքում ապրել Քրիստոսի կերտած կյանքով (Եփեսացիներին 5.21–6.9)

Դիմակայել միասին. եկեղեցին որպես Աստծո բանակ (Եփեսացիներին 6.10–20)

Հրաժեշտի խոսք (Եփեսացիներին 6.21–24)

`Ըստ ձեզ՝ ի՞նչ առանցքային թեմա է ընդգծվում այս նամակում։ Ի՞նչ է դա ասում ձեզ։ Հատկապես ո՞ր կետը կամ կետերն են անդրադառնում տանը։`