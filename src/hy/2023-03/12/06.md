---
title:  Մենամարտ չար ուժերի դեմ
date:  14/09/2023
---

`Ըստ ձեզ՝ ինչո՞ւ է Պողոսը թվարկում Եփեսացիներին 1.21, Եփեսացիներին 3.10 և Եփեսացիներին 6.10–20 համարներում նկարագրված չար հոգևոր ուժերի անունները։`

Պողոսը «մեր պատերազմը» (Եփեսացիներին 6.12) նկարագրում է մի բառով (պալե՛), որը հունարենում օգտագործվում է ըմբշամարտի մրցույթների համար։ Քանի որ ըմբշամարտը համարվում էր հիանալի նախապատրաստություն մարտի համար, սա դեմ առ դեմ մարտի պատշաճ նկարագրություն է, որը տեղի է ունենում բանակների բախման ժամանակ։ Պողոսը շեշտադրում է հավատացյալների անմիջական պայքարի իրականությունը չար ուժերի դեմ։

Որոշ անվանումներ, որոնք նա տալիս է նրանց՝

<table id="table001" class="Без-стиля-таблицы TableOverride-1"><colgroup><col> <col> <col></colgroup><tbody><tr class="Без-стиля-таблицы"><td class="Без-стиля-таблицы CellOverride-1"><p class="Text ParaOverride-12">Եփեսացիներին 1.21</p></td><td class="Без-стиля-таблицы CellOverride-1"><p class="Text ParaOverride-12">Եփեսացիներին 3.10</p></td><td class="Без-стиля-таблицы CellOverride-1"><p class="Text ParaOverride-12">Եփեսացիներին 6.12</p></td></tr><tr class="Без-стиля-таблицы"><td class="Без-стиля-таблицы CellOverride-1"><p class="Text ParaOverride-12">ամեն իշխանություն</p></td><td class="Без-стиля-таблицы CellOverride-1"><p class="Text ParaOverride-12">իշխանություններ</p></td><td class="Без-стиля-таблицы CellOverride-1"><p class="Text ParaOverride-12">իշխանություններ</p></td></tr><tr class="Без-стиля-таблицы"><td class="Без-стиля-таблицы CellOverride-1"><p class="Text ParaOverride-12">(ամեն) պետություն</p></td><td class="Без-стиля-таблицы CellOverride-1"><p class="Text ParaOverride-12">պետություններ</p></td><td class="Без-стиля-таблицы CellOverride-1"><p class="Text ParaOverride-12">պետություններ</p></td></tr><tr class="Без-стиля-таблицы"><td class="Без-стиля-таблицы CellOverride-1"><p class="Text ParaOverride-12">(ամեն) զորություն</p></td><td class="Без-стиля-таблицы CellOverride-1"></td><td class="Без-стиля-таблицы CellOverride-1"><p class="Text ParaOverride-12">այս խավար աշխարհի տիրակալներ</p></td></tr><tr class="Без-стиля-таблицы"><td class="Без-стиля-таблицы CellOverride-1"><p class="Text ParaOverride-12">(ամեն) տերություն</p></td><td class="Без-стиля-таблицы CellOverride-1"></td><td class="Без-стиля-таблицы CellOverride-1"><p class="Text ParaOverride-12">երկնքում գտնվող չար ոգիներ</p></td></tr><tr class="Без-стиля-таблицы"><td class="Без-стиля-таблицы CellOverride-1"><p class="Text ParaOverride-12">ամեն անուն</p></td><td class="Без-стиля-таблицы CellOverride-1"></td><td class="Без-стиля-таблицы CellOverride-1"></td></tr></tbody></table>

Իր ընդհանուր նկարագրություններում («ամեն անուն», Եփեսացիներին 1.21, «երկնքում գտնվող չար ոգիներ», Եփեսացիներին 6.12) Պողոսը հաստատում է, որ բոլոր չար և գերբնական ուժերը ենթարկվում են Քրիստոսին (Եփեսացիներին 1.21)։ Այդուհանդերձ, ճակատամարտում երբեք չպետք է թերագնահատել հակառակորդի ուժերը։ Պողոսը զգուշացնում է, որ մեր հակառակորդը մարդը չէ, այլ «երկնքում գտնվող չար ոգիները» (Եփեսացիներին 6.12), որոնց հրամանատարը նենգ սատանան է (Եփեսացիներին 6.11)։ Եվ որքան էլ հարկավոր է զգոն լինել մեր հզոր թշնամիների նկատմամբ, մենք չպետք է վախենանք նրանցից։ Աստված մեզ հետ է ճակատամարտում (Եփեսացիներին 6.10) և մեզ մատակարարել է ամենալավ զինանոցով՝ Իր սեփական սպառազինությամբ (Եփեսացիներին 6.11, համեմատե՛ք Եսայի 59.15–17 համարների հետ)։ Նա մեր տրամադրության տակ է դրել Իր ճշմարտությունը, արդարությունը, խաղաղությունը, հավատը, փրկությունը և Սուրբ Հոգին (Եփեսացիներին 6.13–17)։ Քանի որ Աստված գնում է մեր առջևից, իսկ մենք ոտքից գլուխ հագած ենք Նրա սպառազինությունը, ապա պարտվել պարզապես չենք կարող (Հռոմեացիներին 16.20, Ա Կորնթացիներին 15.23, 24, Բ Թեսաղոնիկեցիներին 2.8)։

`Այս գերբնական չար ուժերի իրողությունը, որոնց դեմ մենք ինքնուրույն բացարձակապես անօգնական ենք, ի՞նչ պետք է մեզ սովորեցնի այն մասին, թե ինչու պետք է բռնենք Տեր Հիսուսին, Ով ոչ միայն նրանից մեծ է, այլև արդեն հաղթել է նրանց։`