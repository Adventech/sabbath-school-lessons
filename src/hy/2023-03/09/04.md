---
title:  «Արթնացի՛ր, ո՛վ քնած»
date:  22/08/2023
---

`Կարդացե՛ք Եփեսացիներին 5.11–14 համարները։ Ի՞նչ կարևոր զգուշացում է անում Պողոսն այս տեքստերում, և ինչպե՞ս է այն առնչվում մեր ներկա իրավիճակի հետ։`

Եփեսացիներին 5.11-14 համարները հասկանալու համար օգտակար է նկատել, որ Պողոսը շարունակաբար միմյանց փոխարինող երկու հորդոր է անում. (1) ապրել Աստծուն պատիվ բերող կենսակերպով որպես «լույսի որդիներ» (Եփեսացիներին 5.8, տե՛ս նաև Եփեսացիներին 5.1, 2, 4, 9–10, 11, 13, 14), (2) չվարել անբարոյական, Աստծուն հակառակող կենսակերպ՝ ցուցադրելով «խավարի անպտուղ գործերը» (Եփեսացիներին 5.11, տե՛ս նաև Եփեսացիներին 5.3, 4, 5–8, 12)։

Եփեսացիներին 5.11 համարը հասկանալու համար հարկավոր է ուսումնասիրել Եփեսացիներին 5.8–10 համարների զուգահեռ հորդորները։ Հավատացյալները պետք է ապրեն անհավատների առաջ որպես «լույս Տիրոջով» և «լույսի որդիներ» (Եփեսացիներին 5.8): Դա անելու ամբողջ իմաստն ապացուցելն է, որ «հոգու պտուղը ամեն բարության, արդարության և ճշմարտության մեջ է» (Եփեսացիներին 5.9): Ապա Պողոսը կոչ է անում ձեռնամուխ լինել Աստծո բարությունն ի ցույց դնելու ռազմավարությանը: Հավատացյալները պետք է մերկացնեն խավարի անպտուղ գործերը՝ ցուցադրելով արդարության գործերը որպես այլընտրանք, որը հասանելի է բոլորին:

Միևնույն ժամանակ, 13–14 համարների համարձակ բանաստեղծական լեզուն ընդունելը կարելի է դիտարկել որպես պնդում, որ հավատացյալները, ցուցադրելով «հոգու պտուղը» (Եփեսացիերին 5.9), կարող են աշխարհիկներին շահել դեպի Քրիստոսի հավատը. «Բայց քննության ենթարկված ամեն ծածուկ բան հայտնի է դառնում, քանի որ ամեն բան, որ հայտնի է, լույս է» (Եփեսացիներին 5.13, 14): Երբ ընկած կյանքի վարքագիծը բացահայտվում է լույսի ներքո, աշխարհիկները կարող են տեսնել իրենց վարքագիծը ինչպիսին այն կա (այն «հայտնի է դառնում»)՝ առանց ապագայի, Տիրոջ զայրույթի սպառնալիքով (Եփեսացիներին 5.5, 6), և կարող են վերապրել փոխակերպում՝ խավարից դեպի լույս («քանի որ ամեն բան, որ հայտնի է, լույս է»), հենց այն փոխակերպումը, որը վերապրել էին Եփեսոսի հավատացյալները (Եփեսացիներին 5.8):

Ինչպե՞ս պետք է կիրառենք Եփեսացիներին 5.14 համարի բանաստեղծական կամ օրհներգային հատվածը, որտեղ օգտագործվում է ժամանակների վերջում մահացածների հարությանն առնչվող բառապաշարը (համեմատի՛ր Եփեսացիներին 2.1, 5 համարների հետ), որպեսզի հոգևոր ընդարումից արթնանալու ուժգին կոչ բարձրացնենք և վերապրենք Քրիստոսի փոխակերպող ներկայությունը: Քանի որ Եսայի 60.1–3 համարները, որոնք կարծես մեջբերում է Պողոսը, ուղղված են Աստծո ժողովրդին՝ Իսրայելին, մենք կարող ենք Եփեսացիներին 5.14 համարի երկրորդ մասում ներկայացված օրհներգը դիտարկել որպես քրիստոնյա հավատացյալներին ուղղված հզոր կոչ՝ արթնանալու, վերադառնալու իրենց սկզբնական կանչվածությանը՝ որպես ավետարանիչներ և Քրիստոսի լույսը խավար աշխարհում արտացոլողներ (համեմատի՛ր Փիլիպպեցիներին 2.14–16, Մատթեոսի 5.16 համարների հետ):

`Ինչպե՞ս է ձեր կենսակերպը ստիպում բացահայտել չարի գործերի խավար լինելը։`