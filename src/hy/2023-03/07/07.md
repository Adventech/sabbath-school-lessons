---
title:  Հետագա ուսումնասիրության համար
date:  11/08/2023
---

Երկու ակնարկներ նպաստում են ավելի լայնորեն դիտարկել Եփեսացիներին 4.7–10 համարների մեր ուսումնասիրությունը՝

1. Եփեսացիներին 4.9 համարի թարգմանությունը։ Որոշ թարգմանություններ ցույց են տալիս, որ իջնելը տեղի է ունենում բարձրանալուց առաջ (օրինակ՝ որ նախ … իջավ)։ Որոշ թարգմանություններ ավելի հավատարիմ են մնում հունարեն տեքստին՝ չհստակեցնելով բարձրանալու և իջնելու ժամանակի հարցը (օրինակ՝ Ի՞նչ է նշանակում «ելավ», եթե ոչ՝ որ նաև երկրի ստորին կողմերն իջավ), ինչը հնարավոր է դարձնում երեքշաբթի օրվա դասում արտահայտված տեսակետի իրական լինելը, որ պետք է հետևել Սաղմոս 68.18 համարի պատմողական կարգին, նախ՝ Քրիստոսի երկինք բարձրանալը («վերելքը»), որին հաջորդում է Նրա «իջնելը» Հոգու տեսքով։

2. Գերեվարեցիր գերությունը։ Մեջբերելով Սաղմոս 68.18 համարը հունարեն Հին Կտակարանից, որը կոչվում է Սեպտուագինտա********, Պողոսն օգտագործում է մի արտահայտություն Եփեսացիներին 4.8 համարում, որը բառացի նշանակում է՝ «նա գերի վերցրեց գերությունը», սակայն ենթադրվում է, որ այն նշանակում է «նա գերի վերցրեց մի խումբ գերիների։ Յոթերորդ օրվա ադվենտիստներն այս արտահայտությունը հաճախ մեկնաբանել են, որ Քրիստոսն Իր համբարձման ժամանակ Իր հետ երկինք է տանում այն մարդկանց, որոնք հարություն առան Իր՝ Քրիստոսի հարության ժամանակ (Մատթեոս 27.51–53)։ Նրանք կազմում են «երերացող խուրձը»՝ փրկագնվածների երախայրին, որոնք Նա երկինք վերադառնալիս ներկայացնում է Հորը (տե՛ս ՅՕԱ աստվածաշնչյան մեկնաբանություններ, հատոր 6, էջ 1022, Դարերի փափագը, էջ 834, համեմատե՛ք Դարերի փափագը, 785, 786 էջերի հետ)։ Որպես այլընտրանք՝ Կողոսացիներին 2.15 համարի համաձայն՝ այս տեքստը կարելի է հասկանալ որպես Քրիստոսի հաղթանակի նկարագիր Իր թշնամիների՝ սատանայի և նրա չար հրեշտակների դեմ, որոնք ներկայացված են որպես պարտված գերիներ։

**Հարցեր քննարկման համար**

`Համեմատե՛ք Եփեսացիներին 4.11 համարի «հոգևոր պարգևների» ցանկը Ա Կորնթացիներին 12.4–11, 27–30, Հռոմեացիներին 12.4–8 և Ա Պետրոս 4.10, 11 համարներում թվարկվածների հետ։ Ի՞նչ տարբերություններ և նմանություններ եք տեսնում։`

`Դասարանում քննարկե՛ք այսօր եկեղեցում փչող «վարդապետության քամիները»: Ուշադրությո՛ւն դարձրեք, թե ինչպես է Պողոսն ասում, որ այս քամիները մեզ չպետք է սասանեն։ Ի՞նչ գործնական, կոնկրետ քայլերով կարող ենք պաշտպանվել ինքներս և օգնել եկեղեցու մյուս անդամներին պաշտպանվել այն վնասից, որ այս քամիները կարող են մեզ պատճառել։`

`Եփեսացիներին թղթում Պողոսը շեշտադրում է «միասնության» թեման։ Բայց արդյո՞ք մենք ամեն գնով միասնության ենք ձգտում։ Այլ խոսքերով՝ միասնության ցանկությունը ո՞ր պահին կարող է հակառակ ազդեցությունն ունենալ։ Քննարկե՛ք այս հարցը։`