---
title:  Առաջնորդության ճգնաժամ
date:  02/01/2021
---

### Այս շաբաթվա ուսումնասիրության համար կարդացե՛ք.
Եսայի 6.1–4, Եսայի 6.5–7, Եսայի 6.8, Եսայի 6.9–13։

> <p>Հիշելու համարը.<p>
> «Ոզիա թագավորի մահվան տարում տեսա Տիրոջը, որ բազմած էր բարձր և վեհանիստ մի գահի վրա, և Նրա քղանցքը լցրել էր տաճարը» (Եսայի 6.1):

Երբ Կոնֆուցիուսին իր աշակերտներից մեկը հարցրեց, թե որոնք են լավ կառավարության տարրերը, նա պատասխանեց. «Բավարար սնունդ, բավարար զենք և հասարակ ժողովրդի վստահությունը»։

Աշակերտն առարկեց. «Պատկերացրե՛ք, որ չունեք այլընտրանք և պետք է հրաժարվեք այդ երեքից որևէ մեկից, որի՞ց կհրաժարվեիք»։

«Զենքից», - պատասխանում է Կոնֆուցիուսը։

Աշակերտը համառում է. «Պատկերացրեք, որ այս անգամ ևս ստիպված եք հրաժարվել մնացած երկուսից որևէ մեկից, որի՞ց կհրաժարվեիք»։

Կոնֆուցիուսը պատասխանում է. «Սննդից։ Անհիշելի ժամանակներից ի վեր սովը մարդկության ճակատագիրն է, սակայն իր իշխանություններին այլևս չվստահող ժողովուրդն իսկապես կորած է»։ Խմբագրված է Մայքլ Փ. Գրինի կողմից, 1500 պատկերազարդումներ աստվածաշնչյան քարոզների համար (Գրանդ Րափիդս, Միչիգան, Բեյքըր Բուքս, 1989թ.), էջ 215։

Իսկապես որ ժողովուրդն ուժեղ, վստահելի առաջնորդության կարիք ունի։ Երբ զինվորը գրանցվում էր ծառայության երկրորդ ժամկետի համար, զորահավաքի պատասխանատուն հարցրեց, թե ինչու էր նա ցանկանում նորից ծառայության անցնել։ Նա պատասխանում է. «Ես փորձեցի քաղաքացիական կյանքը, սակայն այնտեղ պատասխանատվություն կրողներ չգտնվեցին»։

Այս շաբաթ մենք կուսումնասիրենք առաջնորդության ճգնաժամը Հուդայում և դրան հաջորդած տխուր հետևանքները։