---
title:  Ժամանակ մեզ համար (Եսայի 58.13, 14)
date:  11/03/2021
---

`Ինչո՞ւ է Եսայի 58.13, 14 համարներում մարգարեն քննարկում շաբաթի հարցը։ Ի՞նչ կապ ունի սա ավելի վաղ համարներում ներկայացված Քավության օրվա հանգամանքների հետ։`

Ամեն տարի կայացող Քավության օրը նշվում էր շաբաթ օրը։ Այս յուրահատուկ ծիսական շաբաթ օրը ևս սովորական շաբաթ օրվա պես ոչ մի տեսակի գործ չպետք է արվեր (Ղևտական 23.27–32)։ Ուստի, ինչպես ընդունել են վաղ Յոթերորդ օրվա ադվենտիստները, այն կանոնը, որ Քավության օրվա հանգստի ժամանակը տևում էր երեկոյից երեկո (Ղևտական 23.32) տեղեկացնում է մեզ, որ սա պետք է արդիական լինի նաև սովորական շաբաթի համար։ Նույն կերպ, թեև Եսայի 58.13, 14 համարների հիմնական ենթատեքստը Քավության օրվա շաբաթն է, այդ լուրը կիրառելի է նաև սովորական շաբաթի համար։

`Կարդացե՛ք Եսայի 58.13 համարը։ Ինչպիսի՞ օր պետք է լինի շաբաթը։ Ինչպե՞ս կարող ենք շաբաթ օրվա մեր փորձառությունը դարձնել այնպիսին, ինչպիսին նկարագրված է այստեղ։ Բացի այդ, երբ խորհում եք այն մասին, թե ինչ է ներկայացնում շաբաթը, ինչո՞ւ պետք է այն լինի այնպիսի օր, ինչպիսին նկարագրված է այս տեքստում։`

Եսայի 58-րդ գլուխը ներկայացնում է երեք հիմնական թեմաներ՝ ինքնամերժում, սոցիալական բարություն և շաբաթ։

Ի՞նչ կապ կա այս երեքի միջև։

Նախ, բոլոր երեքն էլ պահանջում են կենտրոնացում Աստծո, Աստծո առաջնայնությունների վրա և Նրանից մեր կախվածության ճանաչման։ Երկրորդ, կատարելով այս երեքը՝ մարդիկ ձգտում են սրբության Աստծուն ընդօրինակելու միջոցով (տե՛ս Ղևտական 19.2), Ով Քրիստոսի կերպարի մեջ խոնարհեցրեց Իրեն (Փիլիպպեցիներին 2.8), Ով ցուցաբերում է ինքնազոհ բարություն (Հովհաննես 3.16), և Ով Արարման շաբաթվա վերջում հանգստացավ Իր բոլոր գործերից շաբաթ օրը (Ծննդոց 2.2, 3, Ելք 20.11)։

`Ուշադրությո՛ւն դարձրեք ինքնուրացման, սոցիալական բարության և շաբաթի թեմաների միջև եղած այլ կապերին, որոնք նկարագրված են Եսայի 58-րդ գլխում։ Շաբաթը, որն ազատում է ամենօրյա ծանր աշխատանքից, բարի է մարդկանց նկատմամբ, քանի որ թույլ է տալիս նրանց հանգստանալ (Ելք 23.12, Մարկոս 2.27)։ Հիսուսը սեփական օրինակով ցույց տվեց, որ բարի գործերը շաբաթ օրը տեղին են (Մարկոս 3.1–5, Հովհաննես 5.1–17)։ Ճշմարիտ կերպով շաբաթը պահելն ուրախություն է բերում (Եսայի 58.14), ինչպես դա անում է ուրիշներին օգնելը (Եսայի 58.10, 11)։ Ի՞նչ պետք է փոխվի ձեր կյանքում, որպեսզի դուք էլ զգաք այս օրհնությունները։`