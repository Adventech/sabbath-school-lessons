---
title:  Հետագա ուսումնասիրության համար
date:  05/02/2021
---

«Հարց է առաջանում՝ ինչպե՞ս։ Կա՞ն արդյոք պայմաններ, որպեսզի մենք ստանանք փրկությունը։ Մենք երբեք Քրիստոսի մոտ չենք գալիս պայմանների բերումով։ Այդ դեպքում, եթե մենք գալիս ենք Քրիստոսի մոտ, ապա ո՞րն է պայմանը։ Պայմանն այն է, որ կենդանի հավատով մենք ամբողջովին ապավինում ենք խաչյալ և հարություն առած Փրկչի արյան արժանիքներին։ Երբ անում ենք դա, այդժամ արդարության գործեր ենք գործում։ Սակայն եթե Աստված կանչում է այս աշխարհի մեղավորին և հրավիրում է նրան, այստեղ ոչ մի պայման չկա. մեղավորը գալիս է Քրիստոսի հրավերով, և չի գործում հետևյալ բանաձևը՝ այժմ դու պետք է արձագանքես՝ Աստծո մոտ գալու համար։ Մեղավորը գալիս է, և երբ գալիս և տեսնում է Քրիստոսին Գողգոթայի խաչի վրա բարձրացված, ինչը Տերը տպավորում է նրա մտքում, նրա սրտում ծնվում է սեր, որը վեր է ցանկացած բանից, ինչին նա կարծել է, թե ամուր կառչել է»։ Էլեն Ուայթ, Ձեռագրեր, հատոր 6, էջ 32։

**Հարցեր քննարկման համար**

`Ուշադրությո՛ւն դարձրեք վերը նշված մեջբերմանն Էլեն Ուայթի գրքից, դիտարկե՛ք այն չորեքշաբթի օրվա դասի համատեքստում։ Ի՞նչ է նա մեզ ասում այստեղ։ Ուշադրությո՛ւն դարձրեք նրա պնդման մեջ քրիստոնեական ճանապարհի երկու բաղադրիչներին՝ հավատ, հետո գործեր։ Ինչպե՞ս է նա տարբերակում այս երկուսը։`

`Ինչո՞ւ են հպարտությունն ու ամբարտավանույթունն այդքան վտանգավոր մեղքեր։ Ինչո՞ւ է դրանցից հրաժարվելն այդքան բարդ։ Միգուցե հենց այն պատճառով, որ դրանց բուն էությունը կուրացնո՞ւմ է մարդկանց և թույլ չի տալիս տեսնել դրանցից հրաժարվելու անհրաժեշտությունը։ Եվ, ի վերջո, եթե դուք հպարտ եք, և կարծում եք, որ ամեն ինչ կարգին է, ապա ինչո՞ւ է պետք անհանգստանալ փոխվելու մասին։ Ինչպե՞ս կարող է խաչի և դրա արտահայտած գաղափարի (մարդուն փրկելու միակ միջոցի) շուրջ խորհելը հզոր բուժում լինել հպարտությունից և ամբարտավանությունից ցանկացած մարդու համար։`

`Եսային հույս տեսնո՞ւմ է այլ ժողովուրդների համար։ Տե՛ս, օրինակ, Եսայի 25.3, 6, Եսայի 26.9 (համեմատե՛ք Հայտնություն 19.9 համարի հետ)։`

**Ամփոփում.**

Եսային տեսավ, որ Ասորեստանից հետո Բաբելոնն է նվաճելու Հուդան։ Սակայն նա տեսավ նաև, որ ի հեճուկս այս աշխարհի խավարի գերբնական իշխանությունների (Եփեսացիներին 6.12), որոնք աշխատում են Աստծո թշնամի մարդկանց միջոցով և հավակնում են Աստծո դերին, Տերն անկասկած կհաղթի և հավիտենական խաղաղություն կբերի մեր տառապյալ մոլորակին։