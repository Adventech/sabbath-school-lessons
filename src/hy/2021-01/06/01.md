---
title:  Հավակնություն Աստծո դերին
date:  30/01/2021
---

### Այս շաբաթվա ուսումնասիրության համար կարդացե՛ք.
Եսայի 13, Եսայի 13.2–22, Եսայի 14, Եսայի 24–27։

> <p>Հիշելու համարը.<p>
> «Ահա մեր Աստվածը, որի վրա հույս ենք դրել. Նա՛ փրկեց մեզ։ Տերն է Նա, որին հուսացինք. ուրախանանք ու ցնծանք Նրա փրկությամբ» (Եսայի 25.9):

Այն բանից հետո, երբ ծառայողն ավարտեց հպարտության մասին իր խորաթափանց քարոզը, մի կին, մոտենալով նրան, ասաց, որ հոգու մեծագույն տվայտանքների մեջ է և կամենում է խոստովանել մի մեծ մեղք։ Ծառայողը հարցրեց կնոջը, թե ինչ մեղքի մասին է նա խոսում։

Կինը պատասխանեց. «Խոսքը հպարտության մեղքի մասին է, քանի որ մի քանի օր առաջ ժամերով նստած էի հայելու առաջ և հիանում էի իմ գեղեցկությամբ»։

«Ո՜հ, դա հպարտության մեղք չէ»,- ասաց ծառայողը,- «այլ վառ երևակայության մեղք»։ Կ. Է. Մաքարթնի, կազմված է Փոլ Լի Թանի կողմից, էջ 1100։

Այն պահից ի վեր, երբ մեղքը բուն դրեց զորավոր հրեշտակի սրտում, հպարտությունը ջնջել է իրականության սահմանները (թե՛ հրեշտակների, թե՛ մարդկանց շրջանում)։ Ուրիշ ոչ մի տեղ այս խնդիրն ավելի վատ դրսևորում չունի, քան այն մարդկանց մեջ, ովքեր իրենց սրտում հոգևոր հպարտություն են սնում, որը բավականին նողկալի հատկություն է այնքան ապականված էակների մեջ, որ նրանց փրկությունը կախված է միայն մեկ ուրիշի՝ իրենց համար արված գործերից։

Այս շաբաթ, այլ թեմաների հետ մեկտեղ, մենք կուսումնասիրենք հպարտության և ինքնամեծարման ծագումը, որոնք երկու իսկապես սկզբնական մեղքերն են։