---
title:  Ազգերի փափագը
date:  13/03/2021
---

### Այս շաբաթվա ուսումնասիրության համար կարդացե՛ք.
Եսայի 59, Եսայի 59.15–21, Եսայի 60.1, 2, Եսայի 61, Եսայի 61.2։

> <p>Հիշելու համարը.<p>
> «Ազգերը կգան դեպի քո լույսը, և թագավորները՝ դեպի քո ծագող պայծառությունը» (Եսայի 60.3):

«Մենք պետք է ուսումնառություն ստանանք Քրիստոսի դպրոցում։ Նրա արդարությունից բացի ուրիշ ոչինչ չի կարող մեզ շնորհի ուխտի օրհնություններն ստանալու իրավունք տալ։ Մենք երկար ենք փափագել և փորձել ստանալ այս օրհնությունները, սակայն չենք ստացել, որովհետև փայփայել ենք այն գաղափարը, որ մեր գործերը կարող են մեզ դրանք ստանալու արժանի դարձնել։ Մենք մեր հայացքը չենք հեռացրել մեր ես-ից, որպեսզի հնարավորություն ունենանք հավատալու, որ Հիսուսը կենդանի Փրկիչ է։ Մենք չպետք է կարծենք, թե մեր սեփական շնորհն ու արժանիքները կփրկեն մեզ. Քրիստոսի շնորհն է փրկության մեր միակ հույսը։ Տերն Իր մարգարեի միջոցով խոստանում է. «Թող ամբարիշտը թողնի իր ճանապարհը, իսկ անօրեն մարդը՝ իր խորհուրդները ու վերադառնա Տիրոջը, և Նա կգթա նրան. մեր Աստծուն, որովհետև Նա առատապես կների» (Եսայի 55.7)։ Մենք պետք է հավատանք զուտ խոստմանը և չընդունենք զգացողությունը որպես հավատ։ Երբ Աստծուն ամբողջությամբ վստահում ենք, երբ ապավինում ենք Հիսուսի արժանիքներին որպես մեղքեր ներող Փրկչի, կստանանք այն ողջ օգնությունը, որի կարիքն ունենք»։ Էլեն Ուայթ, Հավատ և գործեր, էջ 36։

Այս շաբաթ ավելի մոտիկից կծանոթանանք այս մեծ ճշմարտությանը, որը բացահայտված է Եսայի մարգարեի գրվածքներում։