---
title:  Հետագա ուսումնասիրության համար
date:  19/03/2021
---

Կարդացե՛ք Էլեն Ուայթի Նահապետներ և մարգարեներ գրքի 376–378 «Սինայից Քադեշ» և Դարերի փափագը գրքի 167-172 «Չէ՞ որ սա Հովսեփի որդին է» գլուխները։

«Հիսուսը կանգնած էր ժողովրդի առջև որպես Իրեն վերաբերող մարգարեությունների կենդանի մեկնաբան: Բացատրելով Իր կարդացածը` Նա խոսեց այն մասին, որ Մեսիան ճնշվածների մխիթարիչն է, գերիների ազատարարը, տառապյալների բժիշկը, որ Նա է վերականգնում կույրերի տեսողությունը և աշխարհին հայտնում ճշմարտության լույսը: Նրա ազդեցիկ ձայներանգն ու տպավորիչ խոսքերն այնպես էին ցնցել լսողներին, որ նրանք, ինչպես երբեք, զարմացած և ապշած էին: Աստվածային ներգործության ալիքը փշրեց բոլոր արգելքները, և նրանք Մովսեսի նման տեսան Անտեսանելիին: Եվ քանի որ Սուրբ Հոգին հուզել էր նրանց սրտերը, նրանք արձագանքեցին ջերմ «ամեն»-ներով և Տիրոջը փառաբանելով»։ Էլեն Ուայթ, Դարերի փափագը, էջ 237։

«Գալիս է Աստծո վրեժխնդրության օրը՝ Նրա զայրագին ցասման օրը։ Ո՞վ կտանի Նրա գալուստի օրը։ Մարդիկ խստացրել են իրենց սրտերն Աստծո Հոգու առաջ, սակայն Նրա ցասման նետերը կխոցեն այն, ինչը համոզելու նետերը չկարողացան խոցել։ Ոչ այնքան հեռու կհայտնվի Աստված՝ հաշվեհարդար տեսնելու մեղավորի հետ։ Կկարողանա՞ կեղծ հովիվը պաշտպանել մեղավորին այդ օրը։ Կներվի՞ այն մեկը, ով բազմությունների հետ միասին ընտրեց անհնազանդության ուղին։ Հայտնի լինելը կամ շատ համախոհներ ունենալն ինչ-որ մեկին անմեղ կդարձնե՞ն։ Սրանք հարցեր են, որոնք անհոգ ու անտարբեր մարդիկ պետք է տան իրենք իրենց և փորձեն գտնել պատասխանները»։ Էլեն Ուայթ, Հավատ և գործեր, էջ 33։

**Հարցեր քննարկման համար**

`Յոթերորդ օրվա ադվենտիստ մի հովիվ մտահոգ կերպով հայտնեց, որ ծառայության մեջ իր համար մեկ խնդիրը եկեղեցու անդամների մոտեցումն է, այն է՝ նրանք չեն ցանկանում, որ ուրիշները ևս միանան իրենց։ Ինչպե՞ս կարող են «քրիստոնյաները» Քրիստոսի թագավորության սերը, հույսը և բարի լուրը տանել ամբողջ աշխարհին, որպեսզի ուրիշները ևս փրկությունը ժառանգելու հնարավորություն ունենան՝ նախքան կգա վերջը (Մատթեոս 24.14), եթե նրանք չեն ցանկանում նույնիսկ իրենց եկեղեցում ընդունել մարդկանց, ովքեր այդքան շատ են ուզում իրենց եկեղեցում հայտնվել։`

**Ամփոփում.**

Աստված մաքրագործում է անարդար հասարակությունը՝ հեռացնելով ապստամբներին և վերադարձնելով մնացորդին, ովքեր հետ են դառնում մեղքից, ինչը նրանց բաժանել է Իրենից։ Աստծո ներկայության օրհնությունների շնորհիվ ուրիշ ազգերի մարդիկ ձգվում են դեպի Աստված ու Նրա ժողովուրդը և նույնպես կարող են վայելել Աստծո ընդունելի ժամանակը, որը հռչակվել և ազատագրվել է Մեսիայի կողմից։