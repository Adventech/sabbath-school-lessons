---
title:  Հետագա ուսումնասիրության համար
date:  01/01/2021
---

Եսայի 1.4 համարի համատեքստում Էլեն Ուայթը գրել է. «Աստծուն դավանող ժողովուրդը հեռացել էր Աստծուց, կորցրել էր իր իմաստությունը և ապականել իր միտքը։ Նրանք չէին տեսնում իրենց ուղին, քանի որ մոռացել էին մաքրվել իրենց հին մեղքերից։ Նրանք անհանգիստ ու անորոշությամբ շարժվում էին խավարի մեջ՝ փորձելով իրենց մտքերից ջնջել իրենց նախկին բնակավայրի ազատության, վստահության և երջանկության հիշողությունը։ Նրանք ընկղմվեցին ամեն հնարավոր հանդուգն, անխոհեմ խելացնորության մեջ, հակառակեցին Աստծո նախախնամությանը և խորացրեցին արդեն իսկ իրենց վրա եղած մեղքի զգացողությունը։ Նրանք ականջ դրեցին աստվածային բնավորությանն ուղղված սատանայի մեղադրանքներին և Աստծուն պատկերացրին իբրև ողորմությունից և ներումից զուրկ մեկը»։ ՅՕԱ աստվածաշնչյան մեկնաբանություններ, հատոր 4, էջ 1137։

**Հարցեր քննարկման համար**

`Ինչպե՞ս դուք կարող եք «լվացվել»։ Ի՞նչ է նշանակում այդ բառը (տե՛ս Փիլիպպեցիներին 2.12, 13)։`

`Ինչպե՞ս Հիսուսը յուրովի ներկայացրեց, ընդարձակեց և կիրառեց այգու սիրո երգը։ Մատթեոս 21.33–45, Մարկոս 12.1–12, Ղուկաս 20.9–19: Վերը նշված պատմություններում մեզ համար՝ որպես Յոթերորդ օրվա ադվենտիստներ, ի՞նչ դասեր կան։`

`Ի՞նչ կապ կա այն ներման մեջ, որն Աստված առաջարկում է մեզ, և այն վերափոխման մեջ, որը Նա իրականացնում է մեր կյանքում։ Ո՞րն է առաջինը տեղի ունենում. վերափոխում, հետո ներո՞ւմ, թե՞ ներում, հետո վերափոխում։ Եվ ինչո՞ւ է կարևոր իմանալ, թե որն է տեղի ունենում առաջինը։`

`Վերը նշված հատվածում Էլեն Ուայթն ասում է, որ մարդիկ հակառակում էին «Աստծո նախախնամությանը»։ Ի՞նչ է դա նշանակում։`

**Ամփոփում.**

Երբ Աստծո ժողովուրդը մոռանում է Աստծուն և ընդունում Նրա օրհնությունները որպես սովորական երևույթ, Աստված նրանց հիշեցնում է, որ իրենք պատասխանատու են Նրա հետ ունեցած ուխտի առաջ։ Նա ողորմածաբար մատնանշում է նրանց վիճակը, նախազգուշացնում է Իր պաշտպանությունը մերժելու կործանիչ հետևանքների մասին և կոչ է անում նրանց թույլ տալ Իրեն բժշկել և մաքրել իրենց։