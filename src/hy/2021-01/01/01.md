---
title:  Ինքնության ճգնաժամ
date:  26/12/2020
---

### Այս շաբաթվա ուսումնասիրության համար կարդացե՛ք.
Եսայի 1.1–9, Եսայի 1.10–17, Եսայի 1.18, Եսայի 1.19–31, Եսայի 5.1–7։

> <p>Հիշելու համարը.<p>
> «Հիմա եկե՛ք վիճաբանենք,- ասում է Տերը,- եթե ձեր մեղքերը վառ կարմիրի նման են, ձյան պես կսպիտակեն. եթե դրանք որդան կարմիրի նման են, բրդի պես սպիտակ կդառնան» (Եսայի 1.18):

Մոռացված երկրում կորածները։ Եթե ավտոմեքենայով շրջեք Իռլանդիայի բնական ցանկապարիսպներով պատված գյուղական նեղ ճանապարհներով, ձեր ճամփան կարող է փակել թարմ կանաչը վայելելուց վերադարձող կովերի նախիրը։ Նույնիսկ եթե նրանց հետ չկա նախրապան, նրանք կգնան իրենց համար տիրոջ կառուցած գոմի մսուրը։ Նրանք գիտեն՝ որն է իրենց գոմի մսուրը, և ում են իրենք պատկանում։

Եթե մի փոքրիկ տղա մեծ խանութում կորցնում է իր մորը և գոռում է՝ «Ես կորցրել եմ իմ մորը», նա չգիտի, թե կոնկրետ որտեղ է ինքը կամ իր մայրը, սակայն այդ մեծ խանութում այսուայնկողմ քայլող մայրերի մեծ ծովում նա անպայման կճանաչի այն միակին, այն մեկին, ով հենց իր հարազատ մայրն է։

Ցավալի է ասել, սակայն, ի տարբերություն Իռլանդիայում ապրող կովերի (էլ չենք ասում մոլորված փոքրիկ տղայի)՝ Հուդայի ժողովուրդը մոռացավ, որ ինքը պատկանում է Տիրոջը, իր երկնային Տիրոջը, ուստի կորցրեց իր իրական ինքնությունը որպես ուխտի ժողովուրդ։ «Ես զավակներ սնուցեցի և մեծացրի, բայց նրանք ըմբոստացան Իմ դեմ։ Եզը ճանաչում է իր տիրոջը, և էշը՝ իր տիրոջ մսուրը, բայց Իսրայելը ճանաչողություն չունի, և Իմ ժողովուրդը իմացություն չունի» (Եսայի 1.2, 3)։

Այս շաբաթ մենք կուսումնասիրենք Իր ժողովրդին դեպի Իրեն դարձնելու Աստծո գործերը։