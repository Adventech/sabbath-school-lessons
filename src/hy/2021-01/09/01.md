---
title:  Ծառայել եվ փրկել
date:  20/02/2021
---

### Այս շաբաթվա ուսումնասիրության համար կարդացե՛ք.
Եսայի 41, Եսայի 42.1–7, Եսայի 44.26–45.6, Եսայի 49.1–12։

> <p>Հիշելու համարը.<p>
> «Ահա Իմ ծառան, որին Ես նեցուկ կլինեմ, Իմ Ընտրյալը, որին հավանություն է տվել Իմ անձը։ Ես Իմ հոգին դրել եմ Նրա վրա, Նա իրավունք պիտի բերի ազգերին» (Եսայի 42.1):

«Շատերը կարծում են, թե մեծ առավելություն կլինի, եթե այցելեն այն վայրերը, որտեղ Քրիստոսն անց է կացրել Իր երկրային կյանքը, քայլել այն ճամփաներով, որ Նա է անցել, նայել այն լճին, որի ափին Նա սիրում էր սովորեցնել, և այն բլուրներին ու հովիտներին, որոնց վրա հաճախ կանգ էր առնում Նրա հայացքը: Բայց մենք կարիք չունենք գնալու Նազարեթ, Կափառնայում կամ Բեթանիա, որպեսզի քայլենք Հիսուսի հետքերով: Մենք Նրա ոտնահետքերը կգտնենք հիվանդի մահճակալի մոտ, աղքատի հյուղակում, մեծ քաղաքի մարդաշատ փողոցներում և ամենուրեք, որտեղ մարդիկ մխիթարության կարիք ունեն: Երկրի վրա անելով այն, ինչ Հիսուսն էր անում, մենք կքայլենք Նրա հետքերով»։ Էլեն Ուայթ, Դարերի փափագը, էջ 640։

Եսային խոսում էր Տիրոջ ծառայի մասին, ով ողորմության նմանատիպ առաքելություն ուներ. «Նա կոտրած եղեգը չի փշրի, առկայծող պատրույգը չի հանգցնի… կույր աչքերը բանալու, բանտարկյալներին բանտից ազատելու և խավարի մեջ նստածներին զնդանից ազատելու» (Եսայի 42.3, 7)։

Եկե՛ք դիտարկենք այս Ծառային։ Ո՞վ է Նա, և ի՞նչ է Նա իրականացնում։