---
title:  Հետագա ուսումնասիրության համար
date:  26/02/2021
---

Կարդացե՛ք Հիսուսի բժշկության և ուսուցման ծառայության Էլեն Ուայթի նկարագրությունը Դարերի փափագը գրքի 179-187 էջերի «Կափառնայումում» գլխում։

«Հոգիներ շահելու գործում տակտի նրբին զգացողություն և մեծագույն իմաստություն է հարկավոր։ Փրկիչը երբեք չէր ստիպում ճշմարտությունը, այլ միշտ այն սիրով էր բարձրաձայնում։ Մարդկանց հետ Իր փոխհարաբերություններում Նա ցուցաբերում էր տակտի նրբագույն զգացողություն, միշտ բարի էր և ուշադիր։ Նա երբեք կոպիտ չէր վարվում, երբեք առանց պատճառի խիստ բառ չէր արտաբերում, երբեք նրբազգաց հոգուն անտեղի ցավ չէր պատճառում։ Նա չէր դատապարտում մարդկային թուլությունը։ Նա համարձակորեն դատապարտում էր կեղծավորությունը, անհավատությունը և անօրենությունը, սակայն Նրա ձայնի մեջ կարելի էր արցունքներ զգալ, երբ Նա արտաբերում էր այս խիստ հանդիմանությունները։ Նա ճշմարտությունը երբեք դաժանորեն չէր ներկայացնում, այլ միշտ խորը քնքշանք էր ցուցաբերում մարդկության հանդեպ։ Յուրաքանչյուր մարդ թանկ էր Նրա համար։ Նա վարվում էր աստվածային արժանապատվությամբ, այդուհանդերձ ամենաքնքուշ կարեկցանքով և հոգատարությամբ էր ծնկի գալիս Աստծո ընտանիքի յուրաքանչյուր անդամի առաջ։ Բոլորի մեջ Նա տեսնում էր մարդկանց, ում փրկելն Իր առաքելությունն էր»։ Էլեն Ուայթ, Ավետարանի գործիչներ, էջ 117։

**Հարցեր քննարկման համար**

`Դասարանում բարձրաձայն կարդացե՛ք Էլեն Ուայթի վերը նշված մեջբերումն այն մասին, թե ինչպես էր Քրիստոսը ծառայում մարդկանց։ Քննարկե՛ք այստեղ ներկայացված սկզբունքները, հետո դասարանում քննարկե՛ք նաև, թե որքան լավ է ձեր եկեղեցին արտացոլում այդ սկզբունքներն ընդհանուր առմամբ։`

`Ճանաչո՞ւմ եք «կոտրած եղեգ» կամ «առկայծող պատրույգ» (Եսայի 42.3)։ Ինչպե՞ս կարող եք օգնել այդ անձնավորությանը առանց նրան «փշրելու» կամ «հանգցնելու»։ Ի՞նչ կերպ կարող եք այս մարդկանց Տիրոջ տեղը ցույց տալ։ Ի՞նչ գործնական քայլեր խորհուրդ կտայիք նրանց՝ բժշկություն և օգնություն ստանալու համար։`

`Եսայի գրքի երկու տարբեր հեղինակների փաստարկը ծագում է այն նախապայմանից, որ մարդիկ չեն կարող կանխատեսել ապագան այնպես, ինչպես դա անում էր Եսային։ Ո՞րն է այս փաստարկի հիմնական խնդիրը, և ինչո՞ւ մենք՝ որպես քրիստոնյաներ, պետք է կտրականապես մերժենք այդ նախապայմանը։`

**Ամփոփում.**

Ազատագրումը պահանջում է ազատագրիչ։ Աստծո ծառա ազգը կազատագրվի երկու ազատագրիչների կողմից՝ Կյուրոսի, ով գերիներին հետ կվերադարձնի Բեբելոնի գերությունից և մի անանուն Ծառայի կողմից, Ում ինքնությունը որպես Մեսիա աստիճանաբար բացահայտվում է։ Այս Ծառան կվերականգնի արդարությունը և կենդանի մնացածների համայնքը կվերադարձնի Աստծուն։