---
title:  Հետագա ուսումնասիրության համար
date:  29/01/2021
---

«Յուրաքանչյուր երկրային հայր անհանգստանում է իր որդու համար: Նա նայում է իր մանկան դեմքին և ցնցվում այն մտքից, որ կյանքում նրան վտանգներ են սպասվում: Նա ձգտում է պաշտպանել իր սիրելիին սատանայի իշխանությունից, հետ պահել նրան փորձությունից և ընդհարումներից: Իսկ Աստված Իր միածին Որդուն ավելի դառը փորձության և ավելի սոսկալի վտանգի ենթարկեց, որպեսզի անվտանգ դարձնի մեր փոքրիկների կյանքի ճանապարհը: «Սա է սերը»: Զարմացե՛ք, երկինքնե՜ր: Ապշի՛ր, ո՜հ երկիր»։ Էլեն Ուայթ, Դարերի փափագը, էջ 49։

«Քրիստոսը միակն էր, Ով համաձայնեց կատարել մարդու փրկության համար անհրաժեշտ պայմանները։ Ոչ մի հրեշտակի, ոչ մի մարդու կարողություն բավարար չէր իրականացնելու այս մեծ գործը։ Խաչը պետք է բարձրանար միայն մարդու Որդին, քանի որ անվերջ էությունը կարող էր ստանձնել քավության գործընթացը։ Քրիստոսը համաձայնեց կապվել անհավատարիմների և մեղավորների հետ, մասնակից դառնալ մարդու բնույթին, տալ Իր սեփական արյունը և Իր հոգին մեղքի պատարագ դարձնել։ Երկնային խորհրդում չափվեց մարդու մեղքը, մեղքի առաջացրած ցասումը, և այդուհանդերձ, Քրիստոսը հայտարարեց Իր որոշման մասին, որ Ինքն Իր վրա կվերցնի այն պայմաններն իրականացնելու պատասխանատվությունը, որը հույս կսփռի ընկած մարդկության վրա»։ Էլեն Ուայթ, Ժամանակների նշանները, 1896թ. մարտի 5։

**Հարցեր քննարկման համար**

`Ինչպես տեսանք Եսայի 11-րդ գլխում, Տերը Քրիստոսի երկու գալուստներն էլ ներկայացնում է մեկ պատկերում։ Սա օգնում է բացատրել, թեկուզ և փոքր չափով, թե ինչու հրեաները չընդունեցին Քրիստոսին, երբ Նա եկավ առաջին անգամ: Նրանք, ըստ ամենայնի, ակնկալում էին, որ Նա անի այն բաները, որոնք պետք է տեղի ունենան միայն երկրորդ գալուստի ժամանակ։ Ի՞նչ է սա մեզ ասում այն մասին, թե որքան կարևոր է, որ մենք Քրիստոսի գալուստի բնության պատշաճ ընկալում ունենանք։ Ինչպե՞ս կարող են Նրա երկրորդ գալուստի վերաբերյալ սխալ տեսակետները մարդկանց գցել սատանայի վերջին ժամանակների մեծ մոլորության ծուղակը (տե՛ս Էլեն Ուայթի Մեծ պայքար գրքի 39-րդ գլուխը)։`

**Ամփոփում.**

Եսայու օրերին, ում անունը նշանակում է «Տիրոջ փրկությունը», Աստված Իր մնացորդ ժողովրդին խոստացավ ազգային ուրացության արդյունքում նրանց վրա հասած կեղեքումից փրկություն։ Հույսի այս մարգարեությունն իր վերջնական իրականացումն է գտնում Հիսուսի մեջ, Ում անունը նշանակում է «Տերը փրկություն է»։