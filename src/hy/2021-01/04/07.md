---
title:  Հետագա ուսումնասիրության համար
date:  22/01/2021
---

Կարդացե՛ք Մեծ պայքար գրքի 500–510 էջերի «Ոգեհարցություն» գլուխը։

«Հրեաների մեջ էլ այն ժամանակ կային մարդիկ, ովքեր այսօրվա ոգեհարցների պես պնդում էին, թե հաղորդակցվում են մեռածների հետ: Բայց «ծանոթ ոգիները», ինչպես կոչում են այլ աշխարհներից եկած այդ այցելուներին, ըստ Աստվածաշնչի` «դևերի հոգիներ են» (Համեմատե՛ք Թվեր 25.1-3, Սաղմոսներ 106.28, Ա Կորնթացիներին 10.20, Հայտնություն 16.14): Նրանց հետ հաղորդակցությունը պղծություն էր համարվում Տիրոջ համար և խստորեն արգելված էր մահվան սպառնալիքով (Ղևտական 19.31, 20.27): «Կախարդություն» բառն անգամ այսօր արհամարհանքով է արտասանվում: Պնդումը, թե մարդիկ կարող են հաղորդակցվել չար ոգիների հետ, Խավար Միջնադարից եկած առասպել է համարվում: Բայց ոգեհարցությունն իր միլիոնավոր համախոհներով ներխուժել է գիտական ասպարեզ, հեղեղել եկեղեցիներն ու բարեհաճությամբ ընդունվել օրենսդրական մարմիններում և նույնիսկ արքայական պալատներում: Եվ այս հրեշավոր խաբեությունը ոչ այլ ինչ է, քան անցյալում արգելված և դատապարտված կախարդության վերածնունդը նոր քողի տակ»։ Էլեն Ուայթ, Մեծ պայքար, էջ 504, 505։

**Հարցեր քննարկման համար**

`Քննարկե՛ք ոգեհարցության խնդիրը, որը հայտնվում է ֆիլմերում, գրքերում, հեռուստատեսությամբ և փոփ-մշակույթում։ Եթե այն կանգնեցնելու համար ոչինչ հնարավոր չէ անել, ինչպե՞ս կարող ենք ուրիշներին նախազգուշացնել նրա վտանգների մասին, ինչն այնքան շատ մարդկանց թվում է ոչ այլ ինչ, քան անվնաս զվարճանք։ Ինչո՞ւ է մեռելների վիճակի ճիշտ ընկալումն այդքան կարևոր նման մոլորություններից պաշտպանվելու համար։`

`Կարդացե՛ք Եսայի 8.20 համարը։ Ներկայացրե՛ք այն ձեր բառերով։ Թող դասարանի խմբի անդամները բարձրաձայն կարդան իրենց տարբերակները։ Ի՞նչ է մեզ ասում Տերն այստեղ։`

`Խորհե՛ք Աստծուն սիրելու և միևնույն ժամանակ Նրանից երկյուղելու գաղափարի շուրջ։ Ի՞նչ կերպ է մեր սերը բխում այդ երկյուղից։ Թե՞ վախն ու Աստծուց երկյուղելն են բխում մեր սիրուց։ Քննարկե՛ք։`

**Ամփոփում.**

Եսայու գործերի, ընտանիքի, ինչպես նաև նրա բառերի միջոցով Աստված վերահաստատեց նախազգուշացման և հույսի լուրը. միակ ապահով ընթացքն այն վստահությունն է, որ Աստված գիտի, թե ինչ է անում։ Նա ունի և՛ սեր, և՛ իշխանություն՝ ուղղորդելու, պաշտպանելու և ապահովելու անհրաժեշտ ամեն բանով այն մարդկանց, ովքեր Նրան թույլ են տալիս դա անել։ Իսկ այն մարդկանց, ովքեր դառնում են դեպի այլ ուժեր, միմիայն խավար է սպասվում։