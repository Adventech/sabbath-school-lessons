---
title:  Դժվարին ճանապարհը
date:  16/01/2021
---

### Այս շաբաթվա ուսումնասիրության համար կարդացե՛ք.
Եսայի 7.14–16, Եսայի 7.17–25, Եսայի 8.1–10, Եսայի 8.11–15, Եսայի 8.16–22։

> <p>Հիշելու համարը.<p>
> «Ես սպասում եմ Տիրոջը, որն Իր երեսը ծածկել է Հակոբի տնից, և իմ հույսը դնում եմ Նրա վրա» (Եսայի 8.17):

Նյու Յորքի Հարլեմ թաղամասում վառվող շենքի չորրորդ հարկի պատուհանագոգին նստած էր մի կույր աղջիկ։ Հրշեջները հուսալքվել էին։ Նրանք չէին կարողանում իրենց աստիճանը տեղադրել շենքերի միջև և, իհարկե, չէին կարող համոզել աղջկան ցատկել իրենց պահած ցանցի վրա, որը աղջիկը, բնականաբար, չէր տեսնում։

«Վերջապես դեպքի վայր հասավ աղջկա հայրը և բարձրախոսով աղջկան տեղեկացրեց, որ ներքևում ցանց կա, և որ աղջիկը պետք է հոր հրահանգով ցատկի։ Աղջիկը ցատկեց և այնքան հանգիստ արեց այդ ցատկը, որ, չորրորդ հարկի բարձրությունից ընկնելով, չէր վնասել ոչ մի ոսկոր, ոչ մի մկան։ Նա լիովին վստահում էր իր հորը: Լսելով վերջինիս ձայնը՝ աղջիկն արեց այն, ինչն իր հայրն ասաց, որ իր համար լավագույն տարբերակն է»։ Խմբագրված է Մայքլ Փ. Գրինի կողմից, 1500 պատկերազարդումներ աստվածաշնչյան քարոզների համար, էջ 135։

Նույն կերպ, Աստված հզոր ապացույցներ տվեց, որ կամենում է լավագույնն Իր զավակների համար, սակայն զավակները մերժեցին այն խաղաղ ճանապարհը, որն Աստված նրանց առաջարկեց, ուստի Տերը ստիպված եղավ խոսել նրանց հետ գազաների մռնչոցի և ջրհեղեղի լեզվով։

`Ի՞նչ դասեր կարող ենք մենք այսօր քաղել նրանց սխալներից։`