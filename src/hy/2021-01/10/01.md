---
title:  Անելով աներևակայելին
date:  27/02/2021
---

### Այս շաբաթվա ուսումնասիրության համար կարդացե՛ք.
Եսայի 50.4–10, Եսայի 52.13–53.12, Եսայի 53.3–9, Եսայի 53.10–12։

> <p>Հիշելու համարը.<p>
> «Բայց Նա մեր հանցանքների համար վիրավորվեց և մեր անօրենությունների համար հարվածվեց. պատիժը, որ մեզ բարօրություն բերեց, Նրա վրա ընկավ, և Նրա վերքերով մենք բժշկվեցինք» (Եսայի 53.5):

Լոխ Ֆուկը՝ չինացի մի քրիստոնյա, կարեկցանքով լցվեց իր հայրենակիցների նկատմամբ, ովքեր ստրուկներ էին դարձել ամերիկյան հանքերում։ Նա ուզում էր նրանց հասցնել Ավետարանի հույսը, սակայն ինչպե՞ս կարող էր հանդիպել նրանց հետ։ Եվ նա որոշում կայացրեց իրեն վաճառել ստրկության հինգ տարի ժամկետով։ Նրան տեղափոխեցին Դեմերարա4, որտեղ աշխատում էր հանքերում և իր բանվոր ընկերներին պատմում Հիսուսի մասին։

Լոխ Ֆուկը մահացավ, սակայն մինչ այդ հասցրեց 200 հոգու ազատագրել հուսալքությունից, ովքեր Հիսուսին ընդունեցին որպես իրենց Փրկիչ։

Ինչպիսի՜ ինքնազոհություն ուրիշների բարօրության համար։ Ինչպիսի՜ օրինակ։

Անելով աներևակայելին, այսինքն խոնարհաբար «ծառայի կերպարանք առնելով» (Փիլիպպեցիներին 2.7)՝ Հիսուսը ևս հասավ անհասանելիին՝ քեզ, ինձ և ամբողջ աշխարհին, որ խրված և կորած էինք մեղքի անդունդում։

Այս շաբաթ մենք կդիտարկենք այս անհավանական իրադարձությունը, որը կանխագուշակվել է կատարվելուց հարյուրավոր տարիներ առաջ։