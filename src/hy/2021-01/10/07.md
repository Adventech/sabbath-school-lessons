---
title:  Հետագա ուսումնասիրության համար
date:  05/03/2021
---

«Քրիստոսն Իր սեփական մարմնում, փայտից կախված կրեց մեր մեղքերը։ … Ի՜նչ է մեղքը, որ ոչ մի մահկանացու չէր կարող քավել այն։ Ի՜նչ է մեղքի անեծքը, որ միայն Աստվածությունը կարող էր այն վերացնել։ Քրիստոսի խաչը յուրաքանչյուր մարդու վկայում է այն մասին, որ մեղքի պատիժը մահն է։ … Ո՜հ, պետք է որ լինի մի ուժեղ կախարդիչ ուժ, որը պահում է բարոյական զգայարանները և թույլ տալիս, որ Սուրբ Հոգին ազդի դրանց վրա»։ Էլեն Ուայթ, Մեր վեհ կանչվածությունը, էջ 44։

«Աստծո կառավարման օրենքը պետք է մեծարվեր Աստծո միածին Որդու մահով։ Քրիստոսը կրեց ողջ աշխարհի մեղքի բեռը։ Մեր բավարարվածությունը կարող ենք գտնել բացառապես Աստծո Որդու մարմնավորման և մահվան մեջ։ Նա կարող էր տառապել, որովհետև աջակցություն էր ստանում Աստվածությունից։ Նա կարող էր տոկալ, որովհետև Նրա վրա չկար անհավատարմության և մեղքի նշույլ անգամ։ Քրիստոսը հաղթանակ տարավ մարդու փոխարեն՝ կրելով պատժի արդարադատությունը։ Նա մարդու համար հավիտենական կյանք ապահովեց՝ միևնույն ժամանակ մեծարելով օրենքը և այն պատվավոր դարձնելով»։ Էլեն Ուայթ, Ընտիր երկեր, հատոր 1, էջ 302։

**Հարցեր քննարկման համար**

`Եսայի 53.7–9 համարներն իջնում են մինչև անդունդի խորքերը՝ Ծառայի մահն ու հուղարկավորությունը։ Այս տեքստերի քանի՞ տեսանկյուններ են իրականացել Հիսուսի կյանքի վերջում։ Մատթեոս 26.57–27.60, Մարկոս 14.53–15.46, Ղուկաս 22.54–23.53, Հովհաննես 18.12–19.42։`

`Կարդացե՛ք վերջին մեջբերումն Էլեն Ուայթի գրքից այն մասին, որ Քրիստոսի մահվամբ օրենքը մեծարվեց։ Ի՞նչ նկատի ունի նա այդ ասելով։ Ինչպե՞ս ենք մենք հասկանում Հիսուսի մահը որպես օրենքի անանցանելիության ապացույց։`

**Ամփոփում.**

Պատմելով Աստծո Ազատագրիչի ծննդյան, ինքնության և ծառայության ընթացքի մասին՝ Եսային ի վերջո բացահայտում է գերագույն ողբերգությունն ու մեզ հույս տալիս. կորած մարդկանց, այդ թվում և մեզ հասնելու, փրկելու և բժշկելու համար Աստծո Ծառան ինքնակամ կրում է մեր տառապանքներն ու պատիժը։