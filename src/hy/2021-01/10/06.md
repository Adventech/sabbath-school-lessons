---
title:  Հանցանքի վերափոխող ընծա (Եսայի 53.10-12)
date:  04/03/2021
---

`Ի՞նչ է նշանակում, որ Ծառայի կյանքը «մեղքի ընծա» է (Եսայի 53.10)։`

Եբրայերեն բառը վերաբերում է «հանցանքի ընծային» (Ղևտական 5.14–6.7, Ղևտական 7.1–7), որը կարող էր քավել ուրիշ մարդկանց նկատմամբ դիտավորյալ կերպով կատարված մեղքերը (Ղևտական 6.2, 3)։ Նման մեղքերն ընդգծվել են Եսայու կողմից (Եսայի 1–3, Եսայի 10.1, 2, Եսայի 58)։ Մեղավորը պետք է նաև վերադարձներ այն, ինչ վերցրել էր այն մարդուց, ում հանդեպ մեղք էր գործել, ինչպես նաև՝ տույժ վճարեր՝ նախքան ներում ստանալու համար Աստծուն զոհ մատուցելը (Ղևտական 6.4–7, համեմատե՛ք Մատթեոս 5.23, 24 համարների հետ)։ Աստծուն պատկանող որևէ բանի ոչ դիտավորյալ սխալ օգտագործման համար հանցանքի զոհը հատուցվում էր Նրան (Ղևտական 5.16)։

Այժմ կարող ենք հասկանալ Եսայի 40.2 համարը, որտեղ Աստված մխիթարում է Իր գերեվարված ժողովրդին՝ ասելով, որ իրենք արդեն բավականաչափ հանցանքի զոհ են վճարել իրենց մեղքերի համար։

Սակայն հատուցմանը պետք է զոհաբերություն հաջորդի։ Դա ներկայացված է Եսայի 53-րդ գլխում. Աստծո Ծառան խոյի փոխարեն տարվում է մորթվելու ինչպես մի գառ (Եսայի 53.7) ճանապարհից շեղված ժողովրդի պատճառով (Եսայի 53.6)։

Թեև կտրված «կենդանիների երկրից» (Եսայի 53.8, համեմատե՛ք Դանիել 9.26 համարի հետ), ամբողջովին կլանված զոհաբերության մեջ, որը վառվում է մեզ համար հույս հանդիսացող կրակով՝ Ծառան վեր է ելնում մահից, անդառնալի երկրից, որպեսզի բարձրացվի, տեսնի Իր «սերունդը» և երկարացնի Իր օրերը (Եսայի 53.10–12)։

**Կարդացե՛ք ստորև բերված բոլոր համարները։ Ինչպե՞ս է դրանցից յուրաքանչյուրն արտացոլում Եսայի 53-րդ գլխում ներկայացված հիմնական լուրը։**

`Սաղմոսներ 32.1, 2`

`Հռոմեացիներին 5.8`

`Գաղատացիներին 2.16`

`Փիլիպպեցիներին 3.9`

`Եբրայեցիներին 2.9`

`Ա Պետրոս 2.24`

`Եթե ինչ-որ մեկը խնդրի ձեզ ընդամենը մեկ պարբերությամբ ամփոփել Եսայի 52.13–53.12 համարների բարի լուրը, ի՞նչ կգրեք։`