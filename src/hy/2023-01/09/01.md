---
title:  Զգուշացե՛ք ագահությունից
date:  25/02/2023
---

### Այս շաբաթվա ուսումնասիրության համար կարդացե՛ք.
Եսայի 14.12–14, Եփեսացիներին 5.5, Հեսու 7, Հովհաննես 12.1–8, Գործք առաքելոց 5.1–11, Ա Կորնթացիներին 10.13։

> <p>Հիշելու համարը.<p>
> «Տեսե՛ք և զգուշացե՛ք ագահությունից. որովհետև մարդու կյանքը նրա կուտակած ունեցվածքը չէ» (Ղուկաս 12.15)։

Ագահությունը սահմանվում է որպես անհագ փափագ հարստության կամ ունեցվածքի նկատմամբ, որն իրականում տվյալ մարդուն չի պատկանում։ Ագահությունը մեծ մեղք է, այնքան մեծ, որ տեղ է գտել ստի, գողության ու սպանության հետ նույն հարթության վրա։ Այն այնքան կործանարար է, որ Աստված որոշել է զգուշացնել մեզ հեռու մնալ դրանից Իր մեծ բարոյական օրենքում։ «Մի՛ ցանկացիր քո հարևանի տունը։ Մի՛ ցանկացիր քո հարևանի կնոջը կամ նրա ծառային կամ նրա աղախնին կամ նրա եզանը կամ նրա էշին և քո հարևանի ոչ մի բանին մի՛ ցանկացիր» (Ելք 20.17)։

Ագահությունը հաճախ է թվարկվում այն զազրելի մեղքերի շարքում, որոնք մարդուն կզրկեն Աստծո արքայությունից։ «Կամ չգիտե՞ք, որ անիրավներն Աստծու արքայությունը չեն ժառանգելու։ Մի՛ խաբվեք. ո՛չ պոռնիկները, ո՛չ կռապաշտները, ո՛չ շնացողները, ո՛չ իգացողները, ո՛չ արվամոլները, ո՛չ գողերը, ո՛չ ագահները, ո՛չ հարբեցողները, ո՛չ զրպարտողները և ո՛չ էլ հափշտակողներն Աստծու արքայությունը չեն ժառանգելու» (Ա Կորնթացիներին 6.9, 10)։

Մի՞թե ագահությունը կարող է հավասար լինել հափշտակությանը, կռապաշտությանը, պոռնկությանը և շնությանը։ Դա այն է, ինչ մեզ ասում է աստվածաշնչյան տեքստը, և այս շաբաթ մենք կուսումնասիրենք որոշ օրինակներ ու կտեսնենք, թե իրականում որքան վատ բան է ագահությունն ու ինչ կարող ենք անել այն հաղթահարելու համար։