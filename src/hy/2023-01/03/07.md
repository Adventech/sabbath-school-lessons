---
title:  Հետագա ուսումնասիրության համար
date:  20/01/2023
---

Կարդացե՛ք Էլեն Ուայթի Վկայություններ եկեղեցու համար գրքի 9-րդ հատորի 245–252 էջերում տեղ գտած տասանորդի վերաբերյալ ամբողջական փաստաթուղթը։ Ուսումնասիրե՛ք Խորհուրդներ տնտեսվարության վերաբերյալ գրքի 65–107 էջերի III բաժինը։

«Եթե մեր ժողովրդի ողջ տասանորդը նախատեսվածի պես գնար Տիրոջ գանձատուն, այնպիսի օրհնություններ կլինեին, որ սուրբ նպատակների համար արված ընծաներն ու պարգևները կտասնապատկվեին, և այդպիսով մարդու և Աստծո միջև ալիքը բաց կմնար»։ Էլեն Ուայթ, Վկայություններ եկեղեցու համար, հատոր 4, էջ 474։ Սա հրաշալի պնդում է։ Եթե մենք բոլորս հավատարմորեն տասանորդ վերադարձնողներ լինեինք, Աստված մեզ այնքան կօրհներ, որ մեր եկամուտը կավելանար 1000 տոկոսով»։

«Մաղաքիա 3-րդ գլխում արձանագրված է այն պայմանագիրը, որն Աստված կապել է մարդու հետ։ Այստեղ Տերը ներկայացնում է պայմանագրի Իր մասը, որ առատագույն պարգևներ կհեղի նրանց վրա, ովքեր հավատարմորեն Իրեն կվերադարձնեն տասանորդներն ու ընծաները»։ Էլեն Ուայթ, Ռևյու ընդ Հերալդ, 1901թ. դեկտեմբերի 17։

«Բոլորը պետք է հիշեն, որ մեզանից Աստծո պահանջները ավելի վեր են, քան մնացած բոլոր այլ պահանջները։ Նա մեզ առատապես ռեսուրսներ է տրամադրում, և այն պայմանագիրը, որը Նա կնքել է մարդու հետ, ենթադրում է, որ մարդը պետք է իր ունեցվածքի տասներորդ մասը վերադարձնի Աստծուն։ Տերը ողորմածաբար Իր տնտեսներին է վստահում Իր գանձերը, սակայն դրանց տասներորդ մասի մասին ասում է՝ սա Իմն է։ Աստծո՝ մարդու հայեցողությանը վստահած ունեցվածքին համաչափ մարդը պետք է հավատարիմ տասանորդ վերադարձնի Աստծուն։ Այս հստակ պայմանը դրվել է նաև Իր՝ Հիսուս Քրիստոսի կողմից»։ Էլեն Ուայթ, Վկայություններ եկեղեցու համար, հատոր 6, էջ 384։

**Հարցեր քննարկման համար**

`Խորհե՛ք այն գաղափարի շուրջ, որ տասանորդ վերադարձնելու պրակտիկան չի առաջացել հին Իսրայելում։ Ինչպե՞ս է այս փաստն օգնում հասկանալ Աստծո առաջ մեր այս պարտականության հավերժականությունը։`

`Դասարանում քննարկե՛ք երկուշաբթի օրվա դասի վերջում տրված հարցը։ Մտածե՛ք, թե ի՞նչ կկատարվեր, եթե մարդիկ որոշեին իրենց տասանորդը ուղարկել մեկ այլ տեղ, ոչ թե գանձատուն։ Ի՞նչ կպատահեր մեր եկեղեցու հետ։ Կարծում եք մենք կշարունակեի՞նք եկեղեցի ունենալ։ Ի՞նչն է սխալ այն դիրքորոշման մեջ, ըստ որի՝ դե, իմ տասանորդն այնքան չնչին գումար է կազմում, որ ոչ մի էական նշանակություն չունի։`

`Կիսվե՛ք մյուսների հետ այն մասին, թե ինչ եք սովորել և վերապրել տասանորդը վերադարձնելուց։ Ի՞նչ կարող եք սովորեցնել ուրիշներին այս պրակտիկայի մասին։`