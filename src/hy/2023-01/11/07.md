---
title:  Հետագա ուսումնասիրության համար
date:  17/03/2023
---

Թեև Աստվածաշնչում չկա հարստությունից զգուշանալու ուղիղ հրահանգ, այն նաև չի ասում, որ հարստությունը բարձրացնում է մարդու հոգևոր արժեքները կամ նպաստում է նրա նվիրվածությանն Աստծուն։ Իրականում շատ հաճախ գլուխ է բարձրացնում հակառակ ազդեցությունը։ «Դրամասիրությունը, հարստության տենչը ոսկե շղթա է, որով նրանք (մարդիկ) շղթայված են սատանային»։ Էլեն Ուայթ, Քայլեր դեպի Քրիստոս, էջ 55։

Իրականում, քրիստոնեության հիմնադրումից ի վեր, ոչ մի եկեղեցի երբևէ չի օգտվել այսպիսի հարստությունից և երկրային բարիքներից, որքան այսօր վայելում են աշխարհի շատ երկրների եկեղեցիները: Հարց է ծագում՝ ի՞նչ գնով: Նման առատությունը, անշուշտ, ազդում է մեր հոգևորության վրա, և բնավ՝ ոչ լավ։ Ինչո՞ւ: Ե՞րբ են հարստությունն ու նյութական առատությունը խթանել ինքնուրացության և անձնազոհության քրիստոնեական առաքինությունները: Կարո՞ղ են արդյոք ուտելիքներով խցանված սառնարանները, մեկ կամ երկու մեքենաները, տարեկան արձակուրդները, առցանց գնումներ կատարելը, ինչպես նաև տնային համակարգիչների և սմարթֆոնների ամենավերջին տարբերակները թուլ չտալ սիրել աշխարհը կամ դրանում եղած իրերը: Ճիշտ է, եկեղեցու ոչ բոլոր անդամներն ունեն թվարկված շքեղությունները, սակայն շատերն ունեն, և դա վտանգում է նրանց հոգևորությունը: Խոսքը միլիոնատերերի մասին չէ։ Նրանք գոնե գիտեն, որ հարուստ են, և կարող են ուշադրություն դարձնել (եթե ցանկանան) աստվածաշնչյան նախազգուշացումներին, որոնք տրվել են հենց իրենց: Խոսքը միջին խավի շատ ներկայացուցիչների մասին է, ովքեր մոլորություն ունեն կարծելու, որ եթե պարզապես «միջին խավի» են, ապա իրենց չի սպառնում հարստության բերած վտանգը: Ահա թե ինչու տասանորդը կարող է լինել հզոր հոգևոր հակաթույն հարստության հարուցած վտանգների դեմ նույնիսկ նրանց համար, ովքեր առանձնապես «հարուստ» չեն:

**Հարցեր քննարկման համար**

`Եթե նույնիսկ աշխարհի չափանիշների համաձայն հարուստ չենք, ինչո՞ւ պետք է բոլորս զգույշ լինենք փողի ու հարստության նկատմամբ մեր ունեցած դիրքորոշման մեջ։`

`Ի՞նչ գործնական քայլեր կարող ենք անել բացի տասանորդից, որոնք կարող են օգնել մեզ հավաստիանալ, որ չափից շատ չենք կառչում այս աշխարհի արժեքներին։`

`Ի՞նչ կպատահեր ձեզ հետ վաղը, եթե հանկարծ չկարողանայիք ո՛չ գնել, ո՛չ վաճառել, որովհետև կդասվեիք նրանց շարքին, «որոնք պահողներն են Աստծու պատվիրանների ու Հիսուսի հավատի» (Հայտնություն 14.12)։ Որքա՞ն անսասան կլիներ ձեր հավատը։`