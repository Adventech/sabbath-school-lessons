---
title:  Ռեսուրսների կառավարումը դժվարին ժամանակներում
date:  11/03/2023
---

### Այս շաբաթվա ուսումնասիրության համար կարդացե՛ք.
Բ Մնացորդաց 20.1–22, Ա Մնացորդաց 21.1–14, Բ Պետրոս 3.3–12, Ա Հովհաննես 2.15–17, Հայտնություն 13.11–17։

> <p>Հիշելու համարը.<p>
> «Գոհության ընծա՛ մատուցիր Աստծուն և կատարի՛ր քո ուխտերը Բարձրյալի առջև։ Կանչի՛ր ինձ նեղության օրը, ու Ես կազատեմ քեզ, և դու կփառաբանես Ինձ» (Սաղմոսներ 50.14, 15)։

Երբեմն թվում է, թե մեր աշխարհը վերահսկողությունից դուրս է գալիս. պատերազմներ, արյունահեղություն, հանցագործություններ, անբարոյականություն, բնական աղետներ, համավարակներ, տնտեսական անկայունություն, կաշառակերություն պետական մակարդակներում, և սա դեռ ամենը չէ։ Սա լուրջ մարտահրավեր է անհատների ու ընտանիքների համար մտածելու նախ և առաջ սեփական գոյատևման մասին։ Ուստի մարդիկ այս անկայուն ժամանակներում անհամեմատ ավելի շատ մտածում են որոշակի ապահովություն որոնելու մասին, ինչը միանգամայն հասկանալի է։

Կյանքի հոգսերը խլում են մեր օրվա մեծ մասը։ Պարտքերը մարելու, երեխաներին մեծացնելու, տան մասին հոգ տանելու մտքերը խլում են շատ ժամանակ ու ջանքեր։ Եվ, իհարկե, մենք ունենք սնունդի, հագուստի ու կացարանի կարիք։ Լեռան քարոզում Հիսուսն անդրադարձավ այս հիմնական կարիքներին ու ասաց. «Ձեր երկնավոր Հայրը գիտի, որ դուք այդ ամենի կարիքն ունեք։ Դուք նախ Աստծու արքայությունն ու Նրա արդարությո՛ւնը փնտրեք, և այդ ամենը ավելիով ձեզ կտրվի» (Մատթեոս 6.32, 33)։

Դժվարին ժամանակներում, երբ, ավելի քան երբևէ, պետք է ապավինենք Տիրոջը, կան աստվածաշնչյան սկզբունքների վրա հիմնված որոշակի կոնկրետ քայլեր, որոնց պետք է հետևենք։