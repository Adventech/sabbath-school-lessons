---
title:  «Իմ այս փոքր եղբայրներից մեկին»
date:  11/02/2023
---

### Այս շաբաթվա ուսումնասիրության համար կարդացե՛ք.
Ղուկաս 4.16–19, Եսայի 62.1, 2, Բ Օրենք 15.11, Մատթեոս 19.16–22, Ղուկաս 19.1–10, Հոբ 29.12–16։

> <p>Հիշելու համարը.<p>
> «Այդ ժամանակ թագավորն իր աջ կողմում կանգնածներին կասի. «Եկե՛ք, իմ Հորից օրհնվածնե՛ր, ժառանգե՛ք աշխարհի սկզբից ձեզ համար պատրաստված թագավորությունը» (Մատթեոս 25.34)։

Աստվածաշունչը հաճախ է խոսում օտարականների, որբերի և այրիների մասին։ Այս դասակարգի մարդկանց մասին Հիսուսն ասում է «Իմ այս փոքր եղբայրներից մեկը» (Մատթեոս 25.40)։

Ո՞ր դասակարգի մարդիկ են այդ մարդիկ այսօր։ Աստվածաշնչյան ժամանակների օտարականներն այն մարդիկ էին, ովքեր ստիպված էին լքել իրենց հայրենի երկիրը, որը գուցե պատերազմի թատերաբեմ էր, կամ որտեղ սով էր տիրում։ Մեր օրերում այդ մարդկանց կարգավիճակում են այն միլիոնավոր փախստականները, որոնք զրկանքների ու կարիքի մեջ են հայտնվել իրենց վերահսկողությունից դուրս գտնվող հանգամանքների պատճառով։

Որբերն այն երեխաներն են, որոնք կորցրել են իրենց հայրերին պատերազմի, դժբախտ պատահարի կամ հիվանդության պատճառով։ Այս խմբում կարող են ներառվել նաև այն երեխաները, որոնց հայրերը գտնվում են բանտերում կամ ինչ-ինչ պատճառներով բացակայում են։ Ծառայության ինչպիսի՜ լայնածավալ հնարավորություններ են բացվում այստեղ։

Այրիներն այն կանայք են, որոնք կորցրել են իրենց ամուսիններին այն նույն պատճառներով, ինչ որբերն՝ իրենց հայրերին։ Շատերը միայնակ մայրեր են, և նրանց չէր խանգարի այն օգնությունը, որը եկեղեցին ունակ է տրամադրելու։

Ինչպես կտեսնենք այս շաբաթ, քանի որ մենք Աստծո գործի կառավարիչներն ենք, աղքատներին օգնելը մեզ համար պարզապես ընտրության հարց չէ։ Օգնել աղքատներին՝ նշանակում է հետևել Հիսուսի օրինակին և հնազանդվել Նրա պատվիրաններին։