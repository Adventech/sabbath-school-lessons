---
title:  Աստծո ընտանիքի մաս
date:  31/12/2022
---

### Այս շաբաթվա ուսումնասիրության համար կարդացե՛ք.
Գաղատացիներին 3.26, 29, Սաղմոսներ 50.10–12, Ա Մնացորդաց 29.13, 14, Փիլիպպեցիներին 4.19, Ա Հովհաննես 5.3, Մատթեոս 6.19–21:

> <p>Հիշելու համարը.<p>
> «Տեսեք՝ ինչպիսի՜ սեր շնորհեց մեզ Հայրը, որպեսզի Աստծու որդիներ կոչվենք» (Ա Հովհաննես 3.1)։

Որպես քրիստոնյաներ Աստծո հետ մեր հարաբերությունների հրաշալի հատկանիշներից մեկն այն է, որ Նա վստահում է մեզ վարել Իր գործերն այս երկրի վրա։ Մարդկության պատմության հենց սկզբից Աստված հստակ կերպով Ադամին ու Եվային հանձնարարեց անբիծ արարչագործության խնամքը (տե՛ս Ծննդոց 2.7–9, 15)։ Նրանց պարտականությունները ներառում էին կենդանիներին անուններ տալուց ու Պարտեզի մասին հոգ տանելուց մինչև երկիրը սերնդով լցնելը. և Աստված հասկանալ տվեց, որ նրանք պետք է այս երկրի վրա Իր անունից աշխատանք տանեն։

Նա նաև օրհնում է մեզ ռեսուրսներով, սակայն մենք ենք, որ պետք է տնտեսվարենք այդ ռեսուրսները, և այդ տնտեսվարությունը ներառում է գումար խնայելը, էլեկտրոնային փոխանցումներ կատարելը, բյուջե կազմելը, ինչպես նաև մեր տասանորդներն ու ընծաները շաբաթ առավոտյան եկեղեցի բերելը։ Աստված խրախուսում է Իր տված ռեսուրսները մեր և ուրիշների կարիքների, ինչպես նաև Իր գործի առաջխաղացման համար օգտագործելը։ Որքան էլ որ անհավատալի թվա, Աստված հենց մեզ է վստահել Իր զավակներին մեծացնելու ու դաստիարակելու, Իր շենքերը կառուցելու և հաջորդող սերունդներին կրթելու գործը։

Այս շաբաթվա ուսումնասիրության ընթացքում մենք կբացահատենք Աստծո ընտանիքի մաս կազմելու առավելություններն ու պատասխանատվությունները։