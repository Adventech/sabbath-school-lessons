---
title:  Հաջողության տանող պլանավորում
date:  18/02/2023
---

### Այս շաբաթվա ուսումնասիրության համար կարդացե՛ք.
Ժողովող 12.1, Ծննդոց 2.15, Ա Տիմոթեոսին 5.8, Կողոսացիներին 3.23, 24, Ծննդոց 39.2–5, Առակներ 3.5–8։

> <p>Հիշելու համարը.<p>
> «Ինչ էլ որ անեք, սրտա՛նց արեք, ինչպես կանեիք Տիրոջ և ոչ թե մարդկանց համար, իմանալով, որ Տիրոջից ժառանգության հատուցումը կստանաք, որովհետև Տիրոջը՝ Քրիստոսին եք ծառայում» (Կողոսացիներին 3.23, 24)։

Շատ մարդիկ ուզում են «հաջող» ու երջանիկ կյանք ապրել։ Իհարկե, ընկած աշխարհում, որտեղ աղետներն ու ողբերգությունները կարող են մեկ ակնթարթում վրա հասնել, միշտ չէ, որ հեշտ կլինի իրագործել այս նպատակը։

Մյուս կողմից հարց է ծագում, թե ինչ ենք մենք հասկանում «հաջողություն» ասելով։ Վերցնենք, օրինակ, Հովսեփի դեպքը Եգիպտոսում։ Եթե երբևէ գոյություն է ունեցել որևէ հաջող կյանք, ապա Հովսեփինը կլիներ դրանցից մեկը, այնպես չէ՞. բանտից՝ պալատ, պալատից՝ կառավարչի գահ։ Մյուս կողմից, ի՞նչ կասեք Հովհաննես Մկրտչի մասին։ Նա բանտից գերեզման գնաց։ Որքանո՞վ էր հաջող նրա կյանքը։ Եվ կրկին, ամեն ինչ կախված է նրանից, թե ինչպես ենք սահմանում «հաջող» գաղափարը։

Այս շաբաթ մենք կուսումնասիրենք «հաջողության» գաղափարը տնտեսվարության և ֆինանսական հիմնական սկզբունքների համատեքստում։ Կարևոր չէ, թե ով ենք մենք կամ որտեղ ենք ապրում, փողն ու ֆինանսներն ուզած-չուզած կազմելու են մեր կյանքի մի մասը։ Այդ դեպքում ի՞նչ գործնական քայլերի կարող ենք դիմել, որոնք գուցե և չերաշխավորեն «հաջողություն», սակայն կարող են օգնել մեզ խուսափել ծուղակներից ու սխալներից, որոնք խանգարում են ֆինանսական բարօրությանը։