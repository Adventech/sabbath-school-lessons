---
title:  Պարտքի հետ գործ ուենալը
date:  28/01/2023
---

### Այս շաբաթվա ուսումնասիրության համար կարդացե՛ք.
Բ Օրենք 28.1, 2, 12, Մատթեոս 6.24, Ա Հովհաննես 2.15, Առակներ 22.7, Առակներ 6.1–5, Բ Օրենք 15.1–5։

> <p>Հիշելու համարը.<p>
> «Հարուստը տիրում է աղքատներին, և փոխ առնողը ստրուկ է լինում փոխ տվողին» (Առակներ 22.7)։

«Պարտք» բառի սահմանումներից մեկը հետևյալն է՝ «այսօր ծախսել այն, ինչն ակնկալում ես վաստակել ապագայում»։ Մեր օրերում պարտքն ասես կենսակերպի վերածված լինի, սակայն այն չպետք է նորմայի վերածվի քրիստոնյայի համար։ Աստվածաշունչը չի ողջունում պարտքը։ Սուրբ Գրքում առնվազն 26 հիշատակում կա պարտքի մասին, և դրանք բոլորը բացասական են։ Սուրբ Գիրքը չի պնդում, որ գումար պարտք անելը մեղք է, սակայն այն ներկայացնում է դրանից շատ հաճախ բխող վատ հետևանքները։ Ֆինանսական պարտականությունների մասին խոսելիս Պողոսը խորհուրդ է տալիս. «Ուրեմն վճարե՛ք ամեն մեկին իրեն հասանելիքը. որին հարկ՝ հարկը, որին մաքս՝ մաքսը, որին վախ՝ վախը, որին պատիվ՝ պատիվը։ Ոչ ոքի ոչինչ պարտական չմնաք, բացի միմյանց սիրելուց» (Հռոմեացիներին 13.7, 8)։

Ինչո՞ւ է պարտքը գրեթե միջազգային աղետ բոլոր մակարդակներում՝ անձնական, կորպորատիվ, կառավարական։ Բոլոր հասարակություններում միշտ եղել է բնակիչների առնվազն փոքր տոկոս, ովքեր պարտք են ունեցել։ Սակայն այսօր պարտք ունեցող մարդիկ անհամեմատ ավելի մեծ տոկոս են կազմում, և դա գրեթե երբեք չի գործում հօգուտ նրանց։

Այս շաբաթ մենք կդիտարկենք պարտքի պատճառները և թե ինչպես վարվենք դրա հետ։ Գուցե դուք անձնապես պարտք չունեք, սակայն այս թանկարժեք տեղեկությամբ կարող եք կիսվել ընտանիքի անդամների ու ընկերների հետ, ում դա կարող է օգտակար լինել։