---
title:  Հավատարմության վարձքը
date:  18/03/2023
---

### Այս շաբաթվա ուսումնասիրության համար կարդացե՛ք.
Եբրայեցիներին 11.6, Եսայի 62.11, Հռոմեացիներին 6.23, Հովհաննես 14.1–3, Հայտնություն 21, Մատթեոս 25.20–23, Հռոմեացիներին 8.16–18։

> <p>Հիշելու համարը.<p>
> «Եվ նրա տերը նրան ասաց. «Լա՛վ, բարի ու հավատարի՛մ ծառա, քանի որ դու քչի մեջ հավատարիմ եղար, ես քեզ շատի վրա կկարգեմ. մտի՛ր քո տիրոջ ուրախության մեջ»» (Մատթեոս 25.21)։

Մենք երբեք չենք կարող վաստակել փրկությունը, սակայն Աստվածաշունչն օգտագործում է պարգևատրման հույսը որպես հավատարիմ կյանքի շարժիչ ուժ այն մարդկանց համար, որոնք գիտակցում են, որ իրենց արժանիքների համար չէ, որ ստացել են Աստծո շնորհը. չէ՞ որ, ի վերջո, ինչ էլ որ ստանում ենք, միշտ և բացառապես Աստծո շնորհով է։

Ինչպես Դավիթը գրում է. «Տիրոջ օրենքը կատարյալ է և նորոգում է հոգին. Տիրոջ պատվիրանը ճշմարիտ է և իմաստուն է դարձնում պարզամիտին։ Տիրոջ հրահանգներն ուղիղ են, ուրախացնում են սիրտը. Տիրոջ պատվերները մաքուր են, լուսավորում են աչքերը։ Տիրոջ վախը սուրբ է, մնում է հավիտյան. Տիրոջ դատաստանները ճշմարիտ են և լիովին արդար։ Դրանք ավելի ցանկալի են, քան ոսկին, քան թե մեծաքանակ զտված ոսկին, էլ ավելի քաղցր են, քան մեղրը և մեղրախորիսխը։ Քո ծառան էլ խրատվում է դրանցով, և շատ հատուցում կա դրանց պահպանության մեջ» (Սաղմոսներ 19.7–11)։

Շատ հատվածներում է Աստվածաշունչը խոսում մեզ սպասվող վարձքի մասին, ինչը մեզ խոստացված է Քրիստոսով Նրա երկրորդ գալուստից հետո, երբ մեղքով լի այս աշխարհը մեկընդմիշտ կվերանա։

Ի՞նչ է մեզ խոստացված, և ի՞նչ երաշխիք ունենք, որ կստանանք այդ խոստացվածը։