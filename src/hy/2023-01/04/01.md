---
title:  Ընծաներ Հիսուսի համար
date:  21/01/2023
---

### Այս շաբաթվա ուսումնասիրության համար կարդացե՛ք.
Բ Կորնթացիներին 9.6, 7, Բ Օրենք 16.17, Սաղմոսներ 116.12–18, Ա Մնացորդաց 16.29, Մարկոս 12.41–44, Մարկոս 14.3–9։

> <p>Հիշելու համարը.<p>
> «Ի՞նչ հատուցեմ Տիրոջը այն ամբողջ բարության փոխարեն, որ արել է ինձ։ Փրկության բաժակը պիտի վերցնեմ և կանչեմ Տիրոջ անունը։ Տիրոջն արած իմ ուխտերը պիտի կատարեմ Իր ամբողջ ժողովրդի առջև» (Սաղմոսներ 116.12–14)։

Բացի տասանորդից, կան նաև ընծաներ, որոնք հաշվարկվում են այն 90 տոկոսից, որը մնում է մեր տրամադրության տակ տասանորդն Աստծուն վերադարձնելուց հետո։ Եվ հենց այստեղ է, որ երևում է մարդու առատաձեռնությունը։ Աստծո ժողովրդի կողմից բերվում էին տարատեսակ ընծաներ, ինչպիսիք էին մեղքի ընծաները՝ տրված ի պատասխան Աստծո շնորհի, կամ շնորհակալական ընծաներ, որոնք բերվում էին ի նշան երախտագիտության Աստծո պաշտպանության, ինչպես նաև առողջության, բարգավաճման և պահպանող զորության։ Կային նաև ընծաներ աղքատների համար, ինչպես նաև երկրպագության, տունը կառուցելու ու պահպանելու համար նախատեսված ընծաներ։

Երբ հասկանում ենք Աստծո՝ մեզ տված պարգևի մեծությունը, մեր ընծաները մեր իսկ աչքին սկսում են թվալ ոչ ավելին, քան երգչախմբի համար հանդերձների ձեռքբերում։ Մենք մեր ընծաները բերում ենք ի պատասխան նրա, ինչ Աստված արել է մեզ համար, հատկապես Հիսուսի զոհով։ «Մենք սիրում ենք Նրան, որովհետև նախ Նա սիրեց մեզ» (Ա Հովհաննես 4.19)։ Եկեղեցին, լինի դա տեղական համայնք, միություն, թե համաշխարհային եկեղեցի, օգտագործում է մեր ընծաները՝ Աստծո գործն առաջ տանելու համար։ Այս շաբաթ կուսումնասիրենք, թե Աստվածաշունչն ինչ ունի ասելու ընծաների մասին՝ որպես երկրի վրա Աստծո գործի մեր կառավարման մի մաս։