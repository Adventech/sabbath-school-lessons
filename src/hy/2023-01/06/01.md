---
title:  Գանձեր դիզելով երկնքում
date:  04/02/2023
---

### Այս շաբաթվա ուսումնասիրության համար կարդացե՛ք.
Ծննդոց 6.5–14, Եբրայեցիներին 11.8–13, Բ Կորնթացիներին 4.18, Ծննդոց 13.10–12, Ծննդոց 32.22–31, Եբրայեցիներին 11.24–29։

> <p>Հիշելու համարը.<p>
> «Ի՞նչ օգուտ է մարդուն, եթե այս ամբողջ աշխարհը շահի, բայց իր կյանքը կորցնի. որովհետև մարդն իր կյանքի համար ի՞նչ հատուցում կտա» (Մարկոս 8.36, 37)։

Հիսուսը մեզ տվեց աշխարհի լավագույն ներդրումային ռազմավարությունը, երբ ասաց. «Ձեզ համար գանձեր մի՛ դիզեք երկրի վրա, որտեղ ցեցն ու ժանգն ապականում են, և որտեղ գողերը սողոսկում են ու գողանում։ Այլ ձեզ համար երկնքո՛ւմ գանձեր դիզեք, որտեղ ո՛չ ցեցը, ո՛չ ժանգը չեն ապականում, ո՛չ էլ գողերն են սողոսկում ու գողանում» (Մատթեոս 6.19, 20)։ Հիսուսը եզրափակում է ներդրման Իր ռազմավարությունը՝ ասելով. «Որովհետև որտեղ ձեր գանձն է, այնտեղ էլ ձեր սիրտը կլինի» (Մատթեոս 6.21)։ Այլ խոսքերով՝ ցույց տվեք Ինձ, թե ինչի վրա եք ծախսում ձեր գումարը, և Ես ձեզ ցույց կտամ, թե որտեղ է ձեր սիրտը, Որովհետև որտեղ որ ներդնեք ձեր գումարը, ձեր սիրտն անպայման հետևելու է, եթե այն արդեն այնտեղ չէ։

Ուզո՞ւմ եք ձեր սիրտը պատկանի Աստծո արքայությանը։ Եթե այո, ապա ձեր փողերը ներդրեք այնտեղ, որտեղ այն հավիտենական պարգևներ կբերի։ Ձեր ժամանակը, գումարները և աղոթքները նվիրաբերեք Աստծո գործին։ Եթե այդպես անեք, շուտով ավելի շահագրգռված կլինեք այդ գործի հաջողությամբ, և ձեր սիրտն էլ բնականաբար կհետևի։ Այս շաբաթ մենք կդիտարկենք այն տեքստերն ու օրինակները, որոնք մեզ ցույց են տալիս, թե ինչպես գանձեր դիզել երկնքում և ի վերջո հավիտենական պարգև ստանալ։