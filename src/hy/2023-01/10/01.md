---
title:  Վերադարձնել
date:  04/03/2023
---

### Այս շաբաթվա ուսումնասիրության համար կարդացե՛ք.
Ղուկաս 12.16–21, Ժողովող 2.18–22, Առակներ 27.23–27, Բ Կորնթացիներին 4.18, Ժողովող 5.10, Կողոսացիներին 1.15–17։

> <p>Հիշելու համարը.<p>
> «Եվ երկնքից մի ձայն լսեցի, որ ասում էր. «Գրի՛ր. Երանի այն մեռելներին, որոնք այսուհետև Տիրոջով են ննջում։ Այո՛, Հոգին ասում է, որ իրենց տքնությունից կհանգստանան, քանի որ նրանց գործերը հետևում են նրանց»» (Հայտնություն 14.13)։

Երբ մենք հասնում ենք այն տարիքին, երբ այլևս չենք կարող վաստակել, սկսում ենք մտածել մեր ունեցած ռեսուրսները պահպանելու մասին, որպեսզի կյանքի վերջում ապրուստի միջոց ունենանք։ Աշխատանքն ավարտելն ու թոշակի անցնելը կարող է հոգեբանորեն բավականին բարդ լինել։ Ո՞րն է մեր ֆինանսների հետ վարվելու լավագույն տարբերակը։

Տարիքին զուգընթաց մարդիկ բնականոն կերպով սկսում են անհանգստանալ ապագայի մասին։ Ամենատարածված վախերն են՝ վաղաժամ մահ (այլևս չեմ կարող հոգալ ընտանիքիս կարիքները), չափից երկար կյանք (խնայողություններս կավարտվեն), լուրջ կամ մահացու հիվանդություն (բոլոր միջոցներս մի ակնթարթում հօդս կցնդեն) և մտավոր կամ ֆիզիկական հաշմանդամություն (ո՞վ հոգ կտանի իմ մասին)։

Այս վախերին անդրադառնալիս Էլեն Ուայթը գրել է. «Բոլոր այս վախերի հեղինակը սատանան է։ … Եթե մարդիկ լինեն այն տեղում, ուր Աստված նրանց կամենում է տեսնել, նրանց կյանքի վերջին օրերը կարող են դառնալ իրենց լավագույն ու ամենաերջանիկ օրերը։ … Նրանք պետք է մի կողմ դնեն անհանգստությունն ու հոգսերը, իրենց օրերն անց կացնեն ըստ հնարավորին երջանիկ՝ հասունանալով երկնքի համար»։ Վկայություններ եկեղեցու համար, հատոր 1, էջ 424։

Այս շաբաթ կդիտարկենք Աստծո խորհուրդը մեր վերջին տարիների վերաբերյալ։ Ի՞նչ պետք է անենք, ինչի՞ց պետք է խուսափենք և ի՞նչ սկզբունքների պետք է հետևենք։