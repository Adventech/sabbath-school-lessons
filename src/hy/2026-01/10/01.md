---
title:  Կատարելություն Քրիստոսի մեջ
date:   28/02/2026
---

### Այս շաբաթվա ուսումնասիրության համար կարդացե՛ք
Կողոսացիներին 2, Եբրայեցիներին 7.11, Եսայի 61.3, Ա Կորնթացիներին 3.6, Բ Օրենք 31.24-26, Հռոմեացիներին 2.28, 29, 7.7։

> <p>Հիշելու համարը</p>
> «Արդ թող ոչ ոք ձեզ չդատի ուտելու կամ խմելու համար կամ տոնական օրվա կամ ամսամուտի կամ շաբաթը պահելու համար։ Սրանք գալիքի ստվերներն են, բայց մարմինը Քրիստոսինն է» (Կողոսացիներին 2.16-17)։

Ձեզ երբևէ հարցրե՞լ են, թե ինչու եք պահում Շաբաթը։

Հնարավոր է, որ նույնիսկ այս շաբաթվա հիշելու համարն են օգտագործել որպես դրա դեմ «ապացույց»։ Սակայն այս համարը գրվել է ոչ թե չորրորդ պատվիրանի առումով, այլ որպես պատասխան եկեղեցու որոշ կեղծ ուսուցիչների կողմից ուսուցանվող սխալների։ Որո՞նք էին այդ սխալները։

Նախ, կեղծ ուսմունքը նկարագրվում է որպես «իմաստասիրություն», «մարդկային ավանդություն», որոնք «բնության տարերային ուժերի վրա են հիմնված» և «ոչ Քրիստոսի» (Կողոսացիներին 2.8)։

Այն նաև ներառում էր թլպատում և հրեական տոների պահպանում (Կողոսացիներին 2.11, 16), ինչպես նաև հրեական մաքրության ծեսեր և կանոնակարգեր, որոնք կապված էին սննդի հետ (Կողոսացիներին 2.16, 21)։ Այն ներառում էր հրեշտակների պաշտամունք կամ հրեշտակային պաշտամունքն ընդօրինակելու փորձ (Կողոսացիներին 2.18)։

Եվ, վերջապես, այն հիմնված էր «Ինչպես մարդկանց կողմից ստեղծված պատվիրանների ու վադապետությունների» վրա և հնարավոր է, ներառում էր ճգնավորական կենսակերպ (Կողոսացիներին 2.22, 23)։

Այս կեղծ ուսուցիչներն ակնհայտորեն կրոնավոր էին և անկեղծ, բայց նաև սխալ էին հասկանում Ավետարանը։ Այս շաբաթ մենք կտեսնենք, թե ինչու։ Եվ կտեսնենք, թե ինչու հիշելու համարը ոչ մի կապ չունի յոթերորդ օրվա Շաբաթը պահելու հետ։