---
title:  Ճրագ, որ լուսավորում է միության մեջ
date:   24/01/2026
---

### Այս շաբաթվա ուսումնասիրության համար կարդացե՛ք
Փիլիպպեցիներին 2.12-30, Հռոմեացիներին 3.23, 24, Հռոմեացիներին 5.8, Բ Տիմոթեոսին 4.6, Ա Կորնթացիներին 4.17, Բ Տիմոթեոսին 4.21, 13, Ղուկաս 7.2։

> <p>Հիշելու համարը</p>
> «Ամեն բան առանց տրտունջի և վիճաբանությա՛ն արեք, որպեսզի անարատ Աստծո անբիծ ու անմեղ զավակները լինեք այն կամակոր և խոտոր սերնդի մեջ, որի մեջ պիտի երևաք որպես աշխարհում լույս տվողներ» (Փիլիպպեցիներին 2.14-15)։

Տերը հորդորեց հրեաներին, որ հնազանդվեն, «որովհետև հենց դրա մեջ է ձեր իմաստությունն ու խոհամտությունը ազգերի առաջ, որոնք, լսելով այս բոլոր կանոնները, պիտի ասեն. «Իսկապես այս մեծ ազգը իմաստուն և խոհեմ ժողովուրդ է» (Բ Օրենք 4.6): Դարեր անց Նա ասաց. «Ես եմ աշխարհի լույսը. ով իմ հետևից գա, նա խավարի մեջ չի քայլի, այլ կյանքի լույսը կընդունի»» (Հովհաննես 8.12): Նա նաև ասաց. «Դուք եք աշխարհի լույսը։ Մի քաղաք, որ լեռան վրա է կառուցված, չի կարող թաքնվել» (Մատթեոս 5.14): Ինչպե՞ս կարող ենք մենք լինել այդ լույսը: Միայն Հիսուսի հետ սերտ կապի միջոցով» Ճշմարիտ Լույսն էր, որ լուսավորում է ամեն մարդու, որ աշխարհ է գալիս» (Հովհաննես 1.9): Ինչպես ասվում է Փիլիպպեցիներին 2-ում, « ... դրա համար էլ Աստված առավել բարձրացրեց նրան և մի անուն շնորհեց նրան, որ ամեն անունից ավելի բարձր է» (Փիլիպպեցիներին 2.9-11):

Երկնքի լույսն ու զորությունը հասանելի են մեզանից յուրաքանչյուրին, ով իր կյանքը հանձնել է Հիսուսին։ Սակայն շատ հաճախ մենք կամ սպասում ենք, որ Աստված ամեն ինչ անի, կամ մեր սեփական գաղափարներն ու ծրագրերն են խանգարում։ Ահա թե ինչու Պողոսի խոսքերը Փիլիպպեցիներին այսօր էլ այնքան արդիական են։