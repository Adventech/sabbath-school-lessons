---
title:  Քայլելով իմաստությամբ
date:   19/03/2026
---

Ո՞րն է ամենակարևոր ճշմարտությունը, որը մենք՝ որպես քրիստոնյաներ, կարող ենք իմանալ։ Իհարկե, դա այն է, որ Հիսուս Քրիստոսը մահացավ մեր մեղքերի համար, և որ Նրա հանդեպ հավատքի միջոցով մենք կարող ենք հավիտենական կյանք ունենալ։ Սա մի ճշմարտություն է, որը մենք երբեք չէինք կարող ինքնուրույն հասկանալ։ Ընդհակառակը, դա մի ճշմարտություն էր, որը պետք է ասվեր կամ բացահայտվեր մեզ։ Եվ այն բացահայտվել է Աստծո Խոսքում։

Կա մեծ քանակի ճշմարտություն, գիտելիք և իմաստություն, որը մենք երբեք չէինք իմանա, եթե Աստված մեզ չբացահայտեր Իր Խոսքում։ Սակայն այս գիտելիքն ու իմաստությունը մեզ չեն տրվել պարզապես որպես գիտելիք, որպես մի բան հենց այնպես իմանալու համար։ Ավելի ճիշտ մենք պետք է մեր սեփական կյանքում ապրենք այս ճշմարտությունը, այս գիտելիքը և իմաստությունը։

`Կարդացե՛ք Կողոսացիներին 4.5-6 համարները։ Ո՞ր իրավիճակների համար է Պողոսը նշում, որ մենք հատկապես պետք է «իմաստությա՛մբ վարվենք»։ Ինչո՞ւ պետք է դա այդպես լինի։`

Դժբախտաբար, երբեմն մենք՝ քրիստոնյաներս, քրիստոնյաների պես չենք վարվում։

Եվ ինչպես Պողոսը նշել է (վկայակոչելով Եսայի 52.5), Իսրայելը նույնպես գայթաքար էր անհավատների համար. «Որովհետև ձեր պատճառով հեթանոսների մեջ հայհոյվում է Աստծո անունը» (Հռոմեացիներին 2.24): Շատ կարևոր է, թե ինչպես ենք մենք վերաբերվում ուրիշներին, հատկապես նրանց, ովքեր մեր հավատքին չեն պատկանում (տե՛ս Տիտոսին 2.5, Բ Պետրոս 2.2): Քրիստոնեական ընտանիքը, երիտասարդների հավաքվելը աղոթքի, ոչ թե չարաճճիության համար, բարության պարզ արարքները և հանգիստ, համբերատար ոգին շատ բան են ասում նրանց, ովքեր հետևում են մեզ՝ տեսնելու, թե արդյոք մենք անկեղծ ենք մեր կոչման մեջ։

Կողոսացիներին 4.6-ում Պողոսը հատկապես կենտրոնանում է մեր խոսքերի վրա. «Ձեր խոսքը միշտ թող շնորհով՝ ինչպես աղով համեմված լինի»։ Մեր խոսքերը պետք է լինեն ոչ միայն բարի կամ քաղաքավարի, այլև լցված Աստծո շնորհով՝ Սուրբ Հոգու ազդեցությամբ։

- «Համեմված աղով»։ Ի տարբերություն «աղի» խոսքի աշխարհի սահմանման՝ մեր խոսքերը պետք է լինեն տեղին ու հաճելի նրանց համար, ում դիմում ենք։
- «Որպեսզի գիտենաք, թե ինչպե՛ս է արժան ձեզնից յուրաքանչյուրին պատասխանել»: Միայն Սուրբ Հոգին կարող է մեզ ճիշտ խոսքեր տալ ճիշտ ժամանակին ճիշտ նպատակով և պատրաստել ունկնդիրների մտքերն այն ուղերձի համար, որը մենք «պետք է» կիսվենք (այստեղ նույնպես օգտագործվում է dei-ն՝ տե՛ս երեկվա մեկնաբանությունները Կողոսացիներին 4.4-ի վերաբերյալ)։

`Մտածեք ձեր խոսքերի, ձեր գործողությունների և այն մասին, թե ինչպես եք ձեզ պահում ուրիշների առջև։ Ի՞նչ ուղերձ եք փոխանցում ձեր հավատքի և քրիստոնյա լինելու մասին։`