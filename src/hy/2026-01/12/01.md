---
title:  Ապրել միմյանց հետ
date:   14/03/2026
---

### Այս շաբաթվա ուսումնասիրության համար կարդացե՛ք
Կողոսացիներին 3.18-4.6, Եփեսացիներին 5.22-25, 33, Առակներ 22.6, 15, Ա Պետրոս 2.16, Ա Թեսաղոնիկեցիներին 5.17։

> <p>Հիշելու համարը</p>
> «Ձեր խոսքը միշտ թող շնորհով՝ ինչպես աղով համեմված լինի, որպեսզի գիտենաք, թե ինչպե՛ս է արժան ձեզնից յուրաքանչյուրին պատասխանել» (Կողոսացիներին 4.6)։

Երբ մարդիկ ապրում ու աշխատում են միմյանց մոտ, նրանք բախվում են տարբեր մարտահրավերների: Կարծիքների տարբերությունները կարող են լարվածություն առաջացնել, ինչի արդյունքում էլ՝ վեճեր ծագել: Որքան սերտ է հարաբերությունը, այնքան ավելի կարևոր է, որ այդ հարաբերություններում փոխադարձ համերաշխություն լինի։

Ամենասերտ հարաբերություններն, իհարկե, ընտանիքի ներսում են: Տունը երբեմն անվանում են «ընտանեկան ընկերություն»: Դա հետաքրքիր ուղի է նկարագրելու, թե ինչպես է գործում տունը: Իրոք, կան որոշակի նմանություններ բիզնես վարելու և տնային տնտեսություն վարելու միջև: Պետք է լինի ընդհանուր համաձայնություն արժեքների, նպատակների և խնդիրների շուրջ: Բոլորը պետք է հաշտ հարաբերություններ ունենան միմյանց հետ և լավ կատարեն իրենց համար նախատեսված դերը, որպեսզի ամեն ինչ սահուն ընթանա: Նույն սկզբունքները կիրառելի են եկեղեցու նկատմամբ, որը, ըստ էության, մեծ ընտանիք է:

Այս շաբաթվա ուսումնասիրվող հատվածում Պողոսը ներկայացնում է կենսականորեն կարևոր սկզբունքներ, թե ինչպես է քրիստոնեական ընտանիքը լավագույնս գործում: Քանի որ քրիստոնեական ընտանիքը պետք է ղեկավարվի աստվածաշնչյան սկզբունքներով, պետք է անպայման որոշակիորեն տարբերվի հռոմեական բնորոշ ընտանիքից: Պողոսը նաև տալիս է այլ արժեքավոր սկզբունքներ, որոնք օգտակար են տարբեր սոցիալական հարաբերությունների համար՝ ինչպես ընտանիքի ներսում, այնպես էլ դրանից դուրս: