---
title:  Հետագա ուսումնասիրության համար
date:   20/03/2026
---

Ընտանիքի յուրաքանչյուր անդամ պետք է գիտակցի, որ իր վրա անհատական պատասխանատվություն է դրված՝ կատարելու պարտականությունների իր մասը՝ ապահովելու ընտանիքի հարմարավետությունը, կարգը և կանոնավորությանը: Ոչ մեկը չպետք է աշխատի մյուսի դեմ: Բոլորը պետք է միասնաբար ներգրավվեն բարի գործի մեջ՝ խրախուսելով միմյանց. նրանք պետք է մեղմություն, հանդուրժողականություն և համբերություն դրսևորեն, խոսեն ցածր, հանգիստ տոնով՝ խուսափելով խառնաշփոթությունից, և յուրաքանչյուրը պետք է անի իր առավելագույնը՝ թեթևացնելու մոր բեռը ...

Ընտանիքի յուրաքանչյուր անդամ պետք է հասկանա, թե կոնկրետ ինչ դեր է ակնկալվում իրենից, որը հարկավոր է կատարել մյուսների հետ միասին: Բոլորը՝ սկսած վեց տարեկան երեխայից մինչև ավելի մեծ տարիքի անդամները, պետք է հասկանան, որ իրենցից պահանջվում է կրել կյանքի բեռի իրենց բաժինը: Էլեն Ուայթ, Ադվենտիստական տուն։

«Մենք պետք է թույլ տանք, որ Քրիստոսը մտնի մեր սրտերն ու տները, եթե ցանկանում ենք քայլել լույսի մեջ: Տունը պետք է լինի այն ամենը, ինչ ենթադրում է այդ բառը: Այն պետք է լինի փոքրիկ դրախտ երկրի վրա, մի վայր, որտեղ զգացումներն ու հույզերը խնամքով աճեցվում են, այլ ոչ թե միտումնավոր ճնշվում: Մեր երջանկությունը կախված է սիրո, համակրանքի և միմյանց հանդեպ անկեղծ քաղաքավարության զարգացումից ... Մենք պետք է անձնուրաց լինենք, միշտ փնտրենք հնարավորություններ՝ ցույց տալու երախտագիտություն այն բարիքի համար, որ ստացել ենք ուրիշներից։ Փնտրենք հնարավորություն՝ բարության քնքուշ գործերով և սիրո փոքրիկ արարքներով բարձրացնելու ուրիշներին, մեղմելու և թեթևացնելու նրանց վիշտերն ու բեռները։ Այս մտածված քաղաքավարության գործողությունները, որոնք սկսվում են մեր ընտանիքներում և տարածվում ընտանեկան շրջապատից դուրս, նպաստում են լիակատար երջանկությանը։ Իսկ ահա փոքր բաների անտեսումը նպաստում է կյանքի դառնության ու վշտի հանրագումարին»: Էլեն Ուայթ, Վկայություններ եկեղեցու համար, հատոր 3։

**Հարցեր քննարկման համար**

`Ամուսնացած զույգերի համար նախատեսված ի՞նչ սկզբունքներ են օգնել ձեզ ձեր հարաբերություններում։ Ի՞նչ խորհուրդներ ունեք չամուսնացածների համար, և ինչպես պետք է նրանք պատրաստվեն այն դժվարություններին, որոնք միշտ իր հետ բերում է ամուսնությունը։`

`Շատ սիրող ու հոգատար ծնողներ, որ իրենց երեխաներին մեծացրել են բարեպաշտ քրիստոնեական ընտանիքներում, հաճախ ստիպված են լինում գործ ունենալ մեծահասակ երեխաների հետ, որ մերժում են հավատքը։ Ի՞նչ խորհուրդ ու մխիթարություն կարող եք առաջարկել նրանց։ Ի՞նչն է, որ ավելի լավ կլինի ընդհանրապես չասել։`

`Ավելի մանրամասն քննարկեք «իմաստությամբ վարվել» հորդորը։ Դրան հակառակ՝ ի՞նչ է նշանակում քայլել «անխելամտության մեջ»՝ ի հակադրություն իմաստության։ Ի՞նչ սովորեցիք այն տարբեր ժամանակներից, երբ գուցե քայլել եք մեկի կամ մյուսի մեջ։`