---
title:  Շնորհակալության ԵՎ աղոթքի պատճառներ
date:   03/01/2026
---

### Այս շաբաթվա ուսումնասիրության համար կարդացե՛ք.

Փիլիպպեցիներին 1.1–18, Ա Կորնթացիներին 13.1–8, Երեմիա 17.9, Կողոսացիներին 1.1–12, Ա Պետրոս 1.4, Սաղմոս 119.105,Եսայի 30.21։

> <p>Հիշելու համարը</p>
> «Եվ հաստատ համոզված եմ սրանում, որ նա, ով ձեր մեջ այս բարի գործն սկսեց, ավարտին կհասցնի մինչև Հիսուս Քրիստոսի օրը» (Փիլիպպեցիներին 1.6)։ 

Պողոսը միանգամայն գիտակցաբար է սկսում իր ուղերձները ողջույնի և շնորհակալության խոսքերով. «Կողոսայում Քրիստոսով եղող սրբերին ու հավատացյալ եղբայրներին. Աստծուց՝ մեր Հորից, ու Տեր Հիսուս Քրիստոսից շնորհ ձեզ և խաղաղություն» (Կողոսացիներին 1.2–3):

Մենք, ինչպես և Պողոսը, շատ բան ունենք, որի համար պետք է շնորհակալ լինենք։ Մենք այնքան լիակատար ենք ապրել Աստծո շնորհը, որ նույնիսկ հրեշտակները չեն կարող ըմբռնել։ Նույնը կարելի է ասել Աստծո պարգևած խաղաղության մասին, որը ներառում է Աստծո հետ ներդաշնակությունը և Նրա սիրուց բխող հույսը։

Մարդկային մակարդակում մենք կարող ենք երախտագիտություն հայտնել ուրիշներին՝ հույս ունենալով, որ մարդիկ կգնահատեն այն, ինչ անում ենք իրենց համար: Ծնողներն աղոթում են, որ իրենց երեխաները սիրեն Աստծուն և գոնե մի օր, եթե ոչ հիմա, գնահատեն այն իրական զոհաբերությունները, որոնք կատարել են՝ նրանց լավագույն դաստիարակություն տալու համար: Բայց, որպես մարդ, մենք շատ սխալներ ենք թույլ տալիս և սովորում ենք դրանցից (կամ գոնե պետք է սովորենք):

Այս շաբաթ կդիտարկենք Պողոսի շնորհակալության և աղոթքի ներածական խոսքերը Փիլիպպեցիներին և Կողոսացիներին ուղղված ուղերձներում, որոնք կարող են հարստացնել ու զորացնել մեր սեփական աղոթքի կյանքը: