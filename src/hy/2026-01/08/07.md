---
title:  Հետագա ուսումնասիրության համար
date:   20/02/2026
---

«Մի մարդ, որ ընդամենը մարդ էր և ասում էր այնպիսի բաներ, ինչպիսիք Հիսուսն էր ասում, չէր կարող լինել բարոյականության մեծ ուսուցիչ։ Նա կա՛մ խելագար կլիներ՝ այն մարդու մակարդակին, որ ասում է, թե ինքը խաշած ձու է, կա՛մ էլ կլիներ դժոխքի սատանան։ Դուք պետք է կատարեք ձեր ընտրությունը։ Կա՛մ այս մարդը եղել է և Աստծո Որդին է, կա՛մ խելագար է, կամ էլ ավելի վատ մի երևույթ։ Դուք կարող եք Նրան հիմար համարել և լռեցնել, կարող եք թքել Նրա վրա և սպանել Նրան որպես դև, կամ կարող եք ընկնել Նրա ոտքերի առջև և Նրան Տեր ու Աստված կոչել։ Բայց եկեք մի կողմ թողնենք այն հովանավորչական ու նվաստացնող անհեթեթությունը, թե Նա պարզապես մարդկային մեծ ուսուցիչ էր։ Նա մեզ համար այդպիսի տարբերակ չի թողել։ Նման մտադրություն Նա չի ունեցել»։ Կառլ Լյուիս, Պարզապես Քիստոնեություն (New York, Collier Books, 1952),

Հայրն Աստվածության ամբողջ լիությունն է մարմնապես, և անտեսանելի է մահկանացու աչքերի համար։

«Որդին Աստվածության ամբողջ լիությունն է՝ դրսևորված։ Աստծո Խոսքը հայտարարում է, որ Նա «Նրա անձի ճշգրիտ պատկերն է»»։ Էլեն Ուայթ, Ավետարանչություն։

«Քրիստոսն Աստծո նախագո, ինքնագոյ Սուրբ Որդին է։ ... Խոսելով իր նախա-գոյության մասին՝ Քրիստոսը միտքը տանում է դեպի ժամանակից դուրս դարեր։ Նա հավաստիացնում է, որ երբեք չի եղել նման ժամանակ, երբ Նա սերտ միություն չի ունեցել հավերժական Աստծո հետ ...

«Նա հավասար էր Աստծուն, անսահման և ամենակարող։ ... Նա հավերժական, ինքնագոյ Որդին է»։ Էլեն Ուայթ, Ավետարանչություն

**Հարցեր քննարկման համար**

`Ավելի խորությամբ մտածեք Հիսուսի հավերժական աստվածության հարցի շուրջ: Խորհեք փրկության ամբողջ ծրագրի և խաչի վրա կատարված զոհաբերության հետևանքների ու իմաստի մասին, եթե Հիսուսը լիներ ուրիշ Մեկը, քան հավերժական Աստված, Մեկը, Ով երբեք չի ստեղծվել, այլ միշտ, հավերժությունից ի վեր գոյություն է ունեցել: Ինչո՞ւ է այդ ուսմունքն այդքան կարևոր: Դասարանում քննարկեք, թե ինչ կնշանակեր, եթե Հիսուսը հավերժական չլիներ, այլ ինչ-որ կերպ Ինքն Իրեն ստեղծված լիներ: Կրկին, ի՞նչ է կորչում նման մտածողության մեջ:`

`Երբ մտածում ենք Հիսուսի, Ավետարանի և փրկության ծրագրի մասին, ինչու՞ պետք է մեր մտածողության մեջ պահենք ամբողջ տիեզերքի ներգրավվածության և հետաքրքրության գաղափարն այն բանի նկատմամբ, ինչ Հիսուսն արել է այստեղ: Ի՞նչ պետք է տեղի ունենար նրանց մտքում, երբ նրանք խաչի վրա տեսան իրենց Արարչին, իրենց հավերժական Արարչին: Մի բան է, որ մենք հիացած լինենք դրանով, բայց մեղք չգործած տիեզերքը ճանաչում էր Նրան Իր հավերժական փառքի մեջ: Ի՞նչ պետք է անցներ նրանց մտքով, երբ ականատես եղան, թե ինչպես է Նա, Ում իրենք երկրպագում էին երկնքում, մահանում խաչի վրա:`

`Ի՞նչ կասեք մեկին, ով չի հավատում, որ Հայրն ու Որդին միշտ մեկտեղ են գոյություն ունեցել: Ինչո՞ւ է սա այդքան կարևոր ճշմարտություն: Ինչպե՞ս կբացատրեք, որ երբևէ չի եղել ժամանակ, երբ Հայրն առանց Որդու է եղել, բացառությամբ խաչի, երբ տեղի է ունեցել «աստվածային զորությունների ժամանակավոր բաժանում» (Էլեն Ուայթի մեկնաբանություններ, ՅՕԱ Աստվածաշնչյան մեկնաբանություն, հ. 7):`