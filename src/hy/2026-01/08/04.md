---
title:  Մարմնի (Եկեղեցու) Գլուխը
date:   17/02/2026
---

`Կարդացե՛ք Եփեսացիներին 1.22 և Կողոսացիներին 2.10 համարները։ Ի՞նչ է նշանակում «գլուխ» բառը այս համարներում։ Ի՞նչ նկատի ունի Պողոսը, երբ Հիսուսին անվանում է «եկեղեցու գլուխ» (Եփեսացիներին 5.23)։`

Բնական է խոսել «գլուխ» բառի մասին փոխաբերական իմաստով՝ նկատի ունենալով առաջնորդի դիրքը, ինչպես դա արտացոլվում է աշխարհի բազմաթիվ լեզուներում: Այդ բառի նմանօրինակ օգտագործումը մենք տեսնում ենք նաև Հին և Նոր Կտակարաններում: Ուշադրություն դարձրեք, թե ինչպես է օգտագործվում «գլուխ» բառը հետևյալ հատվածներում.

- Ելք 18.25 – Մովսեսն «ընտրեց կարող մարդկանց և ժողովրդի վրա նրանց կարգեց գլխավորներ, այսինքն՝ հազարապետներ, հարյուրապետներ, հիսնապետներ և տասնապետներ»։
- Թվեր 31.26 - «ժողովրդի տոհմերի իշխանների հետ»։
- Բ Օրենք 28.13 - Աստված Իսրայելին կդարձնի «գլուխ և ոչ թե պոչ», եթե նրանք հնազանդվեն Իրեն:
- Եսայի 7.8 - «Որովհետև արամեացիների գլուխը Դամասկոսն է, և Դամասկոսի գլուխը՝ Ռասինը»:
- Ովսեե 1.11 - «Եվ Հուդայի որդիներն ու Իսրայելի որդիները… իրենց վրա մի իշխանավոր կարգեն»:
- Միքիա 3.9 - «Ո՛վ Հակոբի տան գլխավորներ և Իսրայելի տան իշխանավորներ»:
- Ա Կորնթացիներին 11.3 — «Ամեն տղամարդու գլուխը Քրիստոսն է»:

Այսպիսով, Քրիստոսը՝ որպես եկեղեցու գլուխ, առաջնորդություն է ապահովում, ուղղորդում և սնուցում եկեղեցու միասնությունն ու աճը (տե՛ս Կողոսացիներին 2.19):

`Կարդացե՛ք Ա Կորնթացիներին 12.12-27 համարները։ Այստեղ նույնպես Պողոսը նկարագրում է եկեղեցին որպես «մարմին»։ Եկեղեցու ուրիշ ի՞նչ կողմեր են արտահայտվում այս փոխաբերությամբ։`

Ինչպես որ մարմինը չի կարող ապրել առանց գլխի, այնպես էլ, երբ մարմնի մի մասը կորչում է կամ վնասվում, կյանքը կարող է շատ ավելի դժվար դառնալ: Հաճախ մենք չենք գիտակցում, թե որքան կարևոր է ինչ-որ մի բան, մինչև որ չենք չկորցնում այն:

`Եթե դուք ստիպված լինեիք հրաժարվել վերջույթից կամ աչքից, ո՞րը կընտրեիք։ Ի՞նչ է ասում սա այն մասին, թե յուրաքանչյուր մարդ որքան է կենսականորեն կարևոր՝ որպես եկեղեցու անդամ։`