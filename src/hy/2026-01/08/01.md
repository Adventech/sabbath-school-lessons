---
title:  Քրիստոսի գերակայությունը
date:   14/02/2026
---

### Այս շաբաթվա ուսումնասիրության համար կարդացե՛ք
Ծննդոց 1.26, 27, Կողոսացիներին 1.15-20, Հովհաննես 1.1-3, Եփեսացիներին 1.22, Ա Կորնթացիներին 12.12-27, Ա Կորնթացիներին 4.9, Հռոմեացիներին 6.3, 4։

> <p>Հիշելու համարը</p>
> «Նա աներևույթ Աստծու պատկերն է՝ բոլոր արարածներից առաջ ծնված, որովհետև նրանով ստեղծվեց ամեն բան՝ ինչ երկնքում է ու երկրի վրա. այն, ինչ երևում է և չի երևում՝ թե՛ գահերը, թե՛ տերությունները, թե՛ պետությունները, թե՛ իշխանությունները։ Ամեն ինչ նրա միջոցով ու նրա համար ստեղծվեց։ Նա է ամեն ինչից առաջ, ու ամեն ինչ նրանով է իր տեղում» (Կողոսացիներին 1.15-17)։

Այս շաբաթվա դասով մենք վերսկսում ենք Կողոսացիներին ուղղված նամակի քննարկումը (տե՛ս Դաս 1 և 2): Դաս 2-ի հինգշաբթի օրվա բաժնում մենք տեսանք, որ Կողոսացիներին 1.9-12 հատվածներում Պողոսն աղոթում է Կողոսայի հավատացյալների համար՝ խնդրելով, որ նրանք ապրեն Աստծուն հաճո կյանքով: 12 և 13 համարներում նա հակադրում է երկու ոլորտ՝ լույսի և խավարի, «լույսի ժառանգություն» (Կողոսացիներին 1.12) և «խավարի իշխանությունը» (Կողոսացիներին 1.13): Հայր Աստված մեզ արժանի է դարձրել մասնակից լինելու լույսի արքայության հավերժական ժառանգությանը, ազատել է մեզ խավարի զորությունից և «մեզ իր սիրելի Որդու արքայության մեջ փոխադրեց, որի միջոցով ունենք փրկություն՝ մեղքերի թողություն» (Կողոսացիներին 1.13, 14):

Այլ կերպ ասած, Հիսուսի՝ մեր Արարիչ Աստծո անձի մեջ է, որ մենք ունենք փրկագնում: Նա մեզ համար իրականացրեց մեր փրկությունը, և Նրա հանդեպ հավատքի միջոցով մենք խավարի ոլորտից տեղափոխվել ենք Նրա սիրելի Որդու արքայություն: Այս շաբաթ մենք կանդրադառնանք Նոր Կտակարանում Հիսուսին վերաբերող ամենաընդգրկուն ու վեհ հայտարարություններից մեկին: Ի՞նչ է նշանակում, որ Հիսուսը «աներևույթ Աստծո պատկերն է», բայց միաժամանակ՝ «բոլոր արարածներից առաջ ծնված» (Կողոսացիներին 1.15):