---
title:  Հաշտություն ԵՎ հույս
date:   21/02/2026
---

### Այս շաբաթվա ուսումնասիրության համար կարդացեք
Կողոսացիներին 1.21-29, Եփեսացիներին 5.27, 3.17, Հռոմեացիներին 8.18, Եփեսացիներին 1.7-10, 3.3-6, Առակներ 14.12։

> <p>Հիշելու համարը</p>
> «Որովհետև Աստված Նրան, որ մեղքը չէր ճանաչում, մեզ համար մեղավոր արեց, որպեսզի մենք նրանով Աստծո արդարները լինենք» (Բ Կորնթացիներին 5.21)։

Պողոսը շարունակում է հաշտության թեման, որն այնքան վառ կերպով ընդգծվել է Կողոսացիներին 1.20-ում (տե՛ս 8-րդ դասը, հինգշաբթի): Այնտեղ նա նկարագրել է դրա տիեզերական շրջանակը, մինչդեռ այն, ինչ հաջորդում է, դառնում է անձնական ու անհատական: Իր՝ խաչի մահվամբ Հիսուսը հաշտեցրել է բոլորին և ամեն ինչ, հատկապես մարդկանց, որ մեղքի պատճառով օտարված էին Աստծո կյանքից, բայց այժմ Հիսուսի միջոցով, հավատքով հաշտվել են Նրա հետ:

Անհատական հաշտեցման գործընթացը բացահայտվում է այս շաբաթվա ուսումնասիրության մեջ: Ինչպես տիեզերական ոլորտում, այնպես էլ այստեղ դա տեղի է ունենում Քրիստոսի մահվան միջոցով: Անհատական մակարդակում խաչը, հեռու լինելով պասիվ խորհրդանիշ լինելուց, դառնում է ակտիվ իրականություն. Աստծո սերը վերափոխում է մարդկանց, երբ նրանք լսում են Ավետարանը և ընդունում Քրիստոսին՝ փառքի հույսը:

Պողոսը խոսում է նաև այն խորհուրդի մասին, «որ ծածկված էր դարեր և սերունդներ շարունակ» (Կողոսացիներին 1.26): Ի՞նչ է այս խորհուրդը, և ի՞նչ է ընդգրկում ինչպես անհատի, այնպես էլ տիեզերքի համար: Ինչպե՞ս է այս «խորհուրդը» կապված Ավետարանի հետ, որն այնքան կրքոտ քարոզել է Պողոսը: