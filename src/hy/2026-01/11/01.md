---
title:  Ապրել Քրիստոսի հետ
date:   07/03/2026
---

### Այս շաբաթվա ուսումնասիրության համար կարդացե՛ք
Կողոսացիներին 3.1-17, Հռոմեացիներին 1.18, 6.1-7, Եփեսացիներին 4.22-24, Բ Օրենք 7.6-8, Ա Թագավորների 16.23։

> <p>Հիշելու համարը</p>
> «Եվ այս ամենի վրա սե՛րը հագեք, որ կատարելության կապն է» (Կողոսացիներին 3.14):

Հաճախ կարող ենք լսել. «Մի՛ սավառնիր ամպերի մեջ, եղի՛ր ավելի գործնական, հակառակ դեպքում երկրի վրա ոչ մի օգուտ չենք տա»։ Թեև դրանում կա ճշմարտության որոշակի չափաբաժին, կա նույնքան կարևոր մեկ այլ մոտեցում, որն ընդգծում է Պողոսը Կողոսացիներին 3-ում. եթե մենք չափից ավելի կենտրոնանանք երկրային մտքերի վրա, երկնային օգուտ չենք բերի Տիրոջը:

Պողոսը մեր ուշադրությունը հրավիրում է բազմաթիվ գործնական, իրական կյանքի սկզբունքների վրա, որոնք ծնվել են երկնքից և կարող են հասկանալի լինել միայն նրանց, ովքեր «Քրիստոսի հետ հարություն առան» (Կողոսացիներին 3.1): Պողոսի խորհուրդները բավականաչափ երկրային սկզբունքներ են, որոնք կբարելավեն մեր բոլոր փոխհարաբերությունները ոչ միայն եկեղեցու ներսում:

Հիսուսն ասաց. «Սիրե՛ք ձեր թշնամիներին, օրհնե՛ք ձեզ անիծողներին, բարի՛ք արեք ձեզ ատողներին... որպեսզի որդիները լինեք ձեր Հոր, որ երկնքում է. որովհետև նա իր արեգակը ծագեցնում է և՛ չարերի, և՛ բարիների վրա ու անձրև է բերում և՛ արդարների, և՛ անարդարների վրա» (Մատթեոս 5.44, 45):

Անհնա՞ր է թվում։ Մարդկային առումով անհնար է: Նախ մենք պետք է մահանանք մեր ես-ի համար, որպեսզի կարողանանք իսկապես ապրել Աստծո համար: Ահա թե ինչու մենք պետք է երկնային մտածելակերպ ունենանք, եթե հույս ունենք որևէ երկրային օգուտ բերել մեր երկնային Հորը:

Այս շաբաթ մենք կտեսնենք, թե ինչպես կարող է Քրիստոսի հետ ապրելը փոխել մեր կյանքը և տարբերություններ մտցնել ինչպես հիմա, այնպես էլ հավիտյան: