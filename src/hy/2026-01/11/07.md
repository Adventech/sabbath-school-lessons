---
title:  Հետագա ուսումնասիրության համար
date:   13/03/2026
---

Երբ Աստծո Հոգին է տիրում մտքին ու սրտին, դարձի եկած հոգին մի նոր երգ է երգում, քանզի գիտակցում է, որ իր փորձառությամբ Աստծո խոստումը կատարվել է, իր հանցանքը ներվել, և մեղքը՝ քավվել։ Նա ապաշխարել է Աստծո առաջ՝ աստվածային օրենքը խախտելու համար, և հավատացել է Քրիստոսին, Ով մահացավ հանուն մարդու արդարացման։ «Հավատով արդարացած լինելով...խաղաղություն ունենք մեր Տեր Հիսուս Քրիստոսի միջոցով» (Հռոմեացիներին 5.1)։

Բայց քանի որ այս փորձառությունն իրենն է, քրիստոնյան չպետք է բավարարվի դրանով և ձեռքերը ծալած նստի։ Նա, ով որոշել է ժառանգել հոգևոր թագավորությունը, կտեսնի, որ անկենդան բնության բոլոր ուժերն ու կրքերը, որոնց թիկունքին կանգնած են խավարի թագավորության զորությունները, դուրս են եկել իր դեմ։ Ամեն օր նա պետք է վերանորոգի իր նվիրումը, ամեն օր պայքարի չարիքի դեմ։ Հին սովորույթները, սխալի ժառանգական հակումները կձգտեն տիրապետել, և դրանց դեմ նա պետք է միշտ զգոն լինի՝ Քրիստոսի զորությամբ ձգտելով հաղթանակի...

Մեր մեծ կարիքը ավելի բարձր, մաքուր, ազնիվ կյանքի ուժն է։ Մենք շատ ենք մտածում աշխարհի մասին, և շատ քիչ՝ երկնային արքայության։

Իր համար Աստծո իդեալին հասնելու ջանքերում քրիստոնյան չպետք է հուսահատվի ոչնչից։ Բարոյական ու հոգևոր կատարելությունը Քրիստոսի շնորհի ու զորության միջոցով խոստացված է բոլորին։ Հիսուսն է զորության աղբյուրը, կյանքի ակունքը... Մեզ համար Նա գործի է դնում երկնքի ամենազորավոր միջոցները։ Ամեն քայլափոխի մենք շոշափում ենք Նրա կենդանի զորությանը։ Էլեն Ուայթ, Գործք Առաքելոց։

**Հարցեր քննարկման համար**

`Ի՞նչ անձնական փորձառություն եք ունեցել «հավատով արդարացված» լինելու խոստման հետ կապված։ Ինչպե՞ս է այս հրաշալի խոստումը փոխել ձեր կյանքը։ Ինչպե՞ս է այդ խոստումը կապված այն գաղափարի հետ, որ դուք նույնպես «հարություն եք առել Քրիստոսի հետ»։`

`Ի՞նչ է ձեզ համար նշանակում երկնային մտածելակերպ ունենալը։ Արդյո՞ք դա ավելի կարևոր է, քան երկրային բարիք գործելը։ Որտե՞ղ է հավասարակշռությունը։`

`Մտածեք, թե ինչ ազդեցություն ունի ձեր կյանքը ուրիշների վրա։ Ու թեև մենք հակված ենք մտածելու դրա մասին մեր անհատական ազդեցության համատեքստում, ի՞նչ կարող ենք ասել մեր՝ որպես եկեղեցու, ազդեցության մասին։ Ինչպե՞ս է ձեր տեղական եկեղեցին ազդում ձեր տեղական համայնքի վրա։`

`Կարդացե՛ք Կողոսացիներին 3.11-ը։ Ի՞նչ պետք է սա ասի այն միաբանության մասին, որ պետք է ունենանք Քրիստոսում։`