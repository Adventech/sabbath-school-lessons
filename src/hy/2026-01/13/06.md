---
title:  Պատգամ Լաոդիկեի համար
date:   26/03/2026
---

`Կարդացե՛ք Կողոսացիներին 4.16-18 համարները, համեմատե՛ք Կողոսացիներին 2.1-3։ Մտածելով Հիսուսի՝ Լաոդիկեին ուղղված ուղերձի մասին (տե՛ս երեկվա ուսումնասիրությունը), ի՞նչ համընկնումներ եք գտնում Կողոսացիներին ուղղված նամակի հետ, որը պետք է կարդացվեր նաև Պողոսի օրերի Լաոդիկեայի եկեղեցում։`

Աստծո ժողովրդի պատմության ողջ ընթացքում դարեր շարունակ կրկնվում են նույն հիմնախնդիրները: Մարգարեները հանդիմանում էին Իսրայելին և հորդորում էին ապաշխարել, քանի դեռ ուշ չէ: Եսային նույնիսկ ողբում էր. «Ինչպե՜ս պոռնկացավ հավատարիմ քաղաքը» (Եսայի 1.21) և կոչ էր անում ժողովրդին վերադառնալ Աստծուն՝ ներում և մաքրագործում ստանալու համար (Եսայի 1.16-20): Ե՛վ Հովհաննես Մկրտիչը (Մատթեոս 3.2, 8ճ10), և՛ Հիսուսը (Մատթեոս 4.17, Մատթեոս 12.33-37) կոչ էին անում Իսրայելին ապաշխարել և այնպիսի պտուղ բերել, որը կդիմանա վերջին օրերի դատաստանի փորձությանը։ Առաքյալները նույնպես նման ուղերձ էին տարածում (Գործք Առաքելոց 2.38, Գործք Առաքելոց 3.19, Գործք Առաքելոց 17.30, Բ Կորնթացիներին 7.9-10):

`Համեմատեք հետևյալ հատվածները՝ Եսայի 60.1-3-ը Հայտնություն 18.1-4-ի հետ, և Եսայի 62.1-5-ը Հայտնություն 19.7-8-ի հետ։ Ի՞նչ նմանություններ կան այդ երկու գրքերի պատգամների միջև։`

Աստված կմիավորի երկինքն ու երկիրը։ Սակայն մեծ հակամարտության պատճառով դա պետք է արվի փուլերով.

1. Գողգոթայում սատանան կորցրեց երկնային էակների՝ իր հանդեպ մնացած ողջ սերն ու համակրանքը (Հովհաննես 12.31):
2. Քրիստոսի դատաստանի ծառայության միջոցով երկնային Սրբարանում Աստծո ժողովուրդը «կատարյալ է ամեն բարի գործի մեջ՝ Նրա կամքը կատարելու համար» (Եբր. 13։21) և պատրաստ է երկնքի համար։
3. Հազարամյա դատաստանի և հազարամյակից հետո վերջնական դատաստանի միջոցով մնացած բոլոր հարցերը մեկընդմիշտ լուծվում են, և մեղքն ու չապաշխարած մեղավորները ոչնչացվում են հավերժական կրակի լճում, որը նաև մաքրում է երկիրը (Հայտնություն 21.8):
4. Միայն մեղքը հիմնավորապես ոչնչանալու միջոցով է, որ երկինքն ու երկիրը վերջապես կարող են միավորվել (Հայտնություն 21.3):

`Ի՞նչ կարող եք անել ինքներդ (առանց որևէ մեկին նայելու)՝ Աստծուն և մեզ տրված ճշմարտությանը հավատարիմ մնալու համար։ Այսինքն՝ ի՞նչ ընտրություններ եք կատարում, որոնք բացահայտում են, թե իրականում ինչպիսին է ձեր սիրտը։`