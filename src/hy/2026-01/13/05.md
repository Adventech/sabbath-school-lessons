---
title:  Աշխարհում, բայց ոչ աշխարհից
date:   25/03/2026
---

`Կարդացե՛ք Կողոսացիներին 4.14-15 և Բ Տիմոթեոսին 4.10-11 համարները։ Ինչո՞վ է Ղուկասը տարբերվում Դեմասից և ինչո՞ւ։`

Հովհաննես առաքյալն ասում է. «Մի՛ սիրեք աշխարհը և ոչ էլ այն, ինչ աշխարհի մեջ է։ Եթե մեկն աշխարհը սիրում է, Հոր սերը նրա մեջ չէ» (Ա Հովհաննես 2.15): Ղուկասի սերը Հիսուսի և Նրա արքայության հանդեպ նրան դրդեց մինչև վերջ մնալ Պողոսի կողքին, ինչ էլ որ պատահի, մինչդեռ Դեմասն ավելի շատ սիրեց այս աշխարհը, քան գալիք աշխարհը:

**Կարդացե՛ք հետևյալ համարները։ Այստեղ ի՞նչ խորհուրդ է տրվում նրանց, ովքեր սպասում են երկրորդ գալուստին։**

`Մարկոս 13.32-37`

`Տիտոսին 2.11-14`

`Բ Պետրոս 3.10-14`

`Հայտնություն 3.17-21`

Հիսուսը և առաքյալները հաճախ են մեզ զգուշացնում, որ «արթուն լինենք», միշտ պատրաստ լինենք Տիրոջ գալստյանը, որպեսզի անակնկալի չգանք։ Ցավոք, ինչպես աշակերտները, որ չհետևեցին Հիսուսի «Արթո՛ւն կացեք ու աղո՛թք արեք» հորդորին (Մարկոս 14.38), շատերը չեն կատարի անհրաժեշտ նախապատրաստությունները։ Ամեն ինչ կախված է նրանից, թե ով կամ ինչ է գրավել մեր սրտերը, քանի որ մենք չենք կարող ծառայել երկու տերերի։

Լաոդիկեին ուղղված պատգամում Հիսուսը տալիս է հստակ կարգադրություն։ Նախ՝ ապաշխարել մեղքերից։ Երկրորդ՝ մենք պետք է մեր սրտերը բացենք Հիսուսի առաջ և թույլ տանք, որ Նա վերահսկի, ինչը (երրորդ) մեզ հնարավորություն է տալիս ձեռք բերել փորձության մեջ փորձված և գայթակղություններին հաղթած հավատքի ու սիրո «ոսկին»։

`Ի՞նչ կոնկրետ երևույթների առումով կարող է Հիսուսը խնդրել, որ ապաշխարեք: Ամենից շատ Նրա դեղատոմսի ո՞ր մասի կարիքն ունեք:`