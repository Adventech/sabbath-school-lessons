---
title:  Աստծո կամքի մեջ հաստատված
date:   21/03/2026
---

### Այս շաբաթվա ուսումնասիրության համար կարդացե՛ք
Կողոսացիներին 4.7-18, Եփեսացիներին 6.21, Գործք Առաքելոց, 15.36-40, Բ Տիմոթեոսին 4.10,-11, Բ Պետորս 3.10-14, Եսայի 60.1-3։

> <p>Հիշելու համարը</p>
> Ամեն բանում գոհությո՛ւն հայտնեք, որովհետև սա է ձեր հանդեպ Աստծո կամքը Քրիստոս Հիսուսով (Ա Թեսաղոնիկեցիներին 5.18)

Կողոսացիներին ուղղված նամակի այս վերջին հատվածը բացահայտում է Պողոսի համագործակիցների ավելի լայն ցանցը։ Գործք Առաքելոց գիրքը ցույց է տալիս, որ նա սկզբում համագործակցել է Բառնաբասի, ապա՝ Շիղայի հետ, այնուհետև տալիս է նրա երեք ավետարանչական ճանապարհորդությունների ընդհանուր պատկերը։

Այս շաբաթ մենք կդիտարկենք Պողոսի ավետարանչական ռազմավարությունը, որը ներառում էր ժամանակի և ռեսուրսների խիստ արդյունավետ օգտագործումը՝ Հռոմեական կայսրության խոշոր կենտրոններ հասնելու համար։ Պողոսը նաև ուսուցանեց եկեղեցու խոստումնալից անդամներին, որ նրանք կարողանան Ավետարանը տարածել այն քաղաքներում ու գյուղերում, որոնք Պողոսը չէր այցելելու, ինչպիսիք են Կողոսան, Լաոդիկեն և Հիերապոլիսը (Երապոլիս)։

Իր ճանապարհորդությունների ընթացքում անձնական այցերի և, հատկապես բանտարկյալ լինելու ժամանակ, իր ուղերձների միջոցով Պողոսը անընդհատ կապում էր մարդկանց ու եկեղեցիները։ Նա գիտակցում էր, որ Ավետարանի առաքելության հաջողությունը կախված է բոլորի համատեղ աշխատանքից՝ հրեա և հեթանոս քրիստոնյաների, տղամարդկանց ու կանանց, այնպիսի մարդկանց ջանքերից, ինչպիսիք են Տյուքիկոսը, Արիստարքոսը, Հուստոսը, Եպափրասը, Ղուկասը և Նիմփան։ Ուշագրավ է, որ մենք լսում ենք նաև Լաոդիկեին ուղղված նրա նամակի մասին, որը մեզ համար չի պահպանվել։ Պողոսն այս վերջին հատվածներում շատ բան է ներառում, այդ թվում Արքիպպոս անունով մի մարդու անձնական հորդորը։ Նա ամեն ինչ արեց եկեղեցիներն ամրապնդելու համար, քանի դեռ կարող էր։