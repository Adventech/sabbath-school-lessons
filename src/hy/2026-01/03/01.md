---
title:  Կյանք ԵՎ մահ
date:   10/01/2026
---

### Այս շաբաթվա ուսումնասիրության համար կարդացեք

Փիլիպպեցիներին 1.19–30, Ա Կորնթացիներին 4.14–16, Բ Կորթացիներին 10.3–6, Հովհաննես 17.17–19, Միքիա 6.8, Գործք Առաքելոց 14.22.

> <p>Հիշելու համարը</p>
> «Որովհետև ինձ համար կյանքը Քրիստոսն է, իսկ մեռնելը՝ շահ» (Փիլիպպեցիներին 1.21)։

Հաճախ մեզ ասում են, որ մահը կյանքի մի մասն է։ Դա կեղծիք է: Մահը կյանքի հակառակն է, կյանքի թշնամին: Մահը կյանքի մեջ նույնքան ներառված չէր, ինչպես որ ավերակները մեքենայի մեջ: Պողոսը վճռականորեն ասում է, որ Քրիստոսը մահացավ, «որպեսզի Իր մահով կործանի մահվան իշխանությունն ունեցողին՝ այսինքն սատանային, և ազատի նրանց, ովքեր իրենց ամբողջ կյանքում գերված են մահվան ահից» (Եբրայեցիներին 2.14, 15):

Թեև Պողոսը պատրաստ էր մեռնել հանուն Քրիստոսի, նա վստահություն ուներ իր երկարաժամկետ ճակատագրի առումով: Այդ ժամանակ նրա համար ամենակարևոր բանը, լիներ դա իր կյանքով, թե մահով, Քրիստոսին պատվելը և Ավետարանը հնարավորինս շատերին քարոզելն էր: Թերևս, սա է պատճառներից մեկը, որ ունենք այդքան շատ ուղերձներ, որոնք կրում են նրա անունը: Իր գրվածքների միջոցով նա կարողացավ հասնել բազմաթիվ մարդկանց ու վայրերի, այդ թվում այնպիսի վայրեր, որտեղ երբեք չէր այցելել:

Կյանքը կարճ է, և կենսականորեն կարևոր է Աստծո արքայության համար հնարավորինս մեծ ազդեցություն ունենալ այն տարիների ընթացքում, որոնք Աստված պարգևել է մեզ: Այդ ազդեցության ոչ փոքր մասը կապված է մեր կողմից «հավատի միասնությունը» խրախուսելու հետ: Ինչպես կտեսնենք այս շաբաթվանից սկսած, այս թեման Պողոսի՝ փիլիպպեցիներին գրելու կարևոր պատճառներից մեկն էր: