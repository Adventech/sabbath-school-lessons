---
title:  Հետագա ուսումնասիրության համար
date:   16/01/2026
---

Կալանավայրերից, ցցից, զնդանից, երկրի քարանձավներից ու խորշերից, նրա ականջին է հասնում նահատակների հաղթական ճիչը։ Նա (Փրկիչը) լսում է աննկուն հոգիների վկայությունը, որոնք, թեև զրկված, տառապյալ ու խեղված, այնուամենայնիվ, համարձակ ու հանդիսավոր կերպով վկայում են հավատի համար՝ հայտարարելով. «Ես գիտեմ, թե ում եմ հավատացել»։ Նրանք, իրենց կյանքը զոհաբերելով հանուն հավատի, հայտարարում են աշխարհին, որ Նա, Ում վստահել են, ի վիճակի է փրկել մինչև վերջ» (Էլեն Ուայթ, Գործք Առաքելոց):

Քրիստոնեության մեջ երբեք հավատքի այնպիսի բազմազանություն չի եղել, ինչպես այսօր: Եթե պարգևներն (առաքյալների, մարգարեների, ավետարանիչների, հովիվների և ուսուցիչների - Եփեսացիներին 4.11–13) անհրաժեշտ էին պահպանելու վաղ եկեղեցու միասնությունը, որքան ավելի անհրաժեշտ են այժմ՝ միասնությունը վերականգնելու համար: Որ Աստծո նպատակը եկեղեցու միասնությունը վերականգնելն է վերջին օրերում, խիստ ակնհայտ երևում է մարգարեություններից: Մեզ վստահեցնում են, որ պահապանները (դետերը) կտեսնեն դեմ դիմաց, երբ Տերը կրկին կբերի Սիոնը: Ինչպես նաև, որ վերջին ժամանակներում իմաստունները կհասկանան դա: Երբ սա կատարվի, կլինի հավատի միասնություն բոլոր նրանց հետ, որոնց Աստված համարում է իմաստուն, քանի որ նրանք, ովքեր իրականում ճիշտ են հասկանում, անպայման պետք է նույն կերպ հասկանան: ... Այսպիսի դիտարկումներից ակնհայտ է դառնում, որ այստեղ կանխասված եկեղեցու կատարյալ վիճակը դեռևս ապագայում է. հետևաբար, այս պարգևները դեռևս չեն իրականացրել իրենց նպատակը (Ռ. Ֆ. Քոթրել, «Ներածություն», Էլեն Ուայթի «Վաղ ստեղծագործություններ» աշխատության)։

**Հարցեր քննարկման համար**

`Ռ.Ֆ. Քոթրելի՝ վերոնշյալ մեջբերման լույսի ներքո, ի՞նչ է անհրաժեշտ, որ Սուրբ Հոգին այսօր միասնություն բերի Աստծո եկեղեցուն: Որքա՞ն կարևոր է մարգարեության պարգևի միջոցով տրված խորհուրդների գործնական կիրառումը եկեղեցու միասնության համար:`

`Ինչպե՞ս կբացատրես մահվան վերաբերյալ աստվածաշնչյան ուսմունքը քո ընկերոջը, որ հավատում է, թե Պողոսը և մյուս մահացած քրիստոնյաներն այժմ «Քրիստոսի հետ» երկնքում են:`

`Ինչպե՞ս ենք հասկանում տառապանքի սարսափելի իրողությունն այս աշխարհում: Ինչո՞ւ է մեծ պայքարի դրդապատճառն այդքան օգտակար՝ մեզ որոշակի պատկերացում տալու համար: Ինչո՞ւ, այնուամենայնիվ, պետք է նայենք Հիսուսին՝ խաչի վրա, որպես Հոր սիրո հնարավոր ամենալիարժեք դրսևորման և սովորենք վստահել Նրան նույնիսկ ամենավատ ժամանակներում:`