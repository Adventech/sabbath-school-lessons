---
title:  Հետագա ուսումնասիրության համար
date:   02/01/2026
---

«Աստված ձեզ ընտրել է փրկության համար՝ Հոգու սրբացմամբ և ճշմարտության հավատով: Ուստի, ամուր կանգնեք ... Եթե դուք հավատարմորեն ծառայեք Աստծուն, կբախվեք նախապաշարմունքների և ընդդիմության: Բայց մի՛ զայրացեք, երբ անարդար կերպով եք տառապում: Նույն կերպ մի պատասխանեք: Հաստատո՛ւն պահեք ձեր միաբանությունը Հիսուս Քրիստոսի մեջ: Ձեր դեմքն անսասան դեպի երկինք հառեք: Թող ուրիշները խոսեն իրենց խոսքերով և հետևեն իրենց գործողությունների ընթացքին: Ձեր գործը Քրիստոսի խոնարհությամբ ու հեզությամբ առաջ գնալն է: Կատարեք Ձեր գործը անսասան նպատակով, սրտի մաքրությամբ, ամբողջ ուժով ու կարողությամբ՝ հենվելով Աստծո բազկին: Ձեր աշխատանքի իրական ու վեհ բնույթը, գուցե, երբեք չիմանաք: Ձեր էության արժեքը կարող եք գնահատել միայն ձեզ փրկելու համար զոհաբերված կյանքով ...

«Յուրաքանչյուր հոգու համար, որ աճում է Քրիստոսի մեջ, կլինեն լուրջ ու երկարատև պայքարի ժամանակներ, քանի որ խավարի ուժերը վճռական են՝ դիմակայելու առաջընթացի ճանապարհին: Բայց երբ նայում ենք Քրիստոսի խաչին՝ շնորհ ստանալու համար, չենք կարող ձախողվել: Փրկչի խոստումն է. «Ես երբեք չեմ լքի և չեմ հեռանա քեզանից»: «Եվ ահա ես ձեզ հետ եմ բոլոր օրերին մինչև աշխարհի վերջը» (Էլեն Ուայթ, Հրահանգներ երիտասարդներին, նոյեմբեր 9, 1899):

**Հարցեր քննարկման համար**

`Պողոսը մի քանի անգամ անարդարացիորեն բանտարկվեց։ Դու ինչպե՞ս ես արձագանքում, երբ քեզ հետ անարդար են վարվում։ Որո՞նք են այն աստվածաշնչյան խոստումները, որոնք կարող ես բերել նման իրավիճակների համար։`

`Քրիստոնեության հալածանքների մասին խոսելով՝ վաղ եկեղեցու առաջնորդ Տերտուլիանոսն ասել է. «Որքան շատ եք մեզ ոչնչացնում, այնքան ավելի ենք աճում թվով. քրիստոնյաների արյունը սերմ է»։ (Ալեքսանդր Ռոբերթս և Ջեյմս Դոնալդսոն, խմբ., «Ante-Nicene Fathers (Peabody, MA: Hendrickson Publishers, Inc 1999), հ. 3, էջ 55: Միևնույն ժամանակ, որոշ վայրերում ու ժամանակներում հալածանքները մեծապես խոչընդոտել են եկեղեցու աշխատանքը: Ինչպե՞ս կարող ենք աջակցել նրանց, ովքեր hանուն հավատքի տառապում են հալածանքներից:`

`Մտածիր այս շաբաթվա հիշելու համարի մասին՝ Պողոսի տառապանքների լույսի ներքո։ «Միշտ ուրախացե՞ք»։ Ի՞նչ կարող է դա նշանակել։ Ինչպե՞ս կարող ենք, երբ սիրելի մեկը հիվանդանում է կամ մահանում։ Երբ կորցնում ենք աշխատանքը։ Երբ ֆիզիկական ուժեղ ցավերի մեջ ենք։ Գուցե, այս խոսքի իմաստն ավելի հասկանալի դառնա, եթե հարցն այսպես ձևակերպենք՝ «Միշտ ուրախանալ ինչի՞ մեջ»։ Այսպիսով, անկախ մեր իրավիճակից, ինչի՞ համար կարող ենք միշտ ուրախանալ։`