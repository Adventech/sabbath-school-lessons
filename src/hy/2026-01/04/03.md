---
title:  Միասնության Աղբյուրը
date:   19/01/2026
---

Պատահական չէ, որ միասնության իր կոչում՝ Փիլիպպեցիներին 2.2, Պողոս առաքյալը չորս անգամ կրկնում է իր միտքը՝ օգտագործելով տարբեր արտահայտություններ։ Նա նշում է, թե ինչն է ճիշտ։

Միասնությունը ծնվում է ոչ թե արտաքին համաձայնությունից, այլ ներքին վիճակից՝ մեր մտքից, մտածելակերպից ու զգացմունքներից։

Մինչ կրոնական առաջնորդները հակված էին շեշտը արտաքին վարքի վրա դնելու, Հիսուսը կենտրոնանում էր մեր մտքերի և զգացմունքների վրա: Օրինակ, հարուստ երիտասարդ իշխանը պնդում էր, որ միշտ պահել է օրենքը: Սակայն, երբ նրան առաջարկեց, որ վաճառի իր ողջ ունեցվածքը, տա աղքատներին ու հետևի Իրեն, Հիսուսը ստուգեց նրա կապվածությունն աշխարհիկ գործերին: Նա նաև ասաց, որ մարդուն պղծողը սրտից (կամ մտքից) դուրս եկողն է. «Որովհետև սրտից դուրս են գալիս չար մտքեր, սպանություններ, շնություններ, պոռնկություններ, գողություններ, սուտ վկայություններ, հայհոյություններ» (Մատթեոս 15.19), և «որովհետև բերանը սրտի լիությունից է խոսում» (Մատթեոս 12.34):

`Կարդացե՛ք Փիլիպպեցիներին 2.3-4 համարները։ Ի՞նչ գործնական քայլերի կոչ է անում Պողոսը եկեղեցում միասնություն ունենալու համար։`

Պողոսի խոսքերը խոնարհության պատկեր են նկարագրում՝ մտքի խոնարհություն, ուրիշներին մեզանից ավելի բարձր գնահատել, ուրիշների և ոչ միայն մեր սեփական շահերի մասին հոգալ: Ավելի հեշտ է ասել, բայց դժվար է անել, արդյո՞ք ճիշտ չէ։ Սակայն սրանք կարևոր սկզբունքներ են, որոնք կարևոր է հիշել մեր բոլոր փոխհարաբերություններում: Շատ հաճախ խոսակցության ընթացքում մենք հակված ենք կենտրոնանալու մեր պատասխանի վրա՝ մոռանալով ուշադիր լսել ու հասկանալ, թե ինչ է ասում մյուսը, և փորձել խնդրին նայել նրա տեսանկյունից: Հաճախ վեճերը ծագում են պարզ թյուրիմացություններից, որոնցից կարելի էր թեթևորեն խուսափել պարզապես եռանդուն լսելու միջոցով: Հնարավոր է՝ մենք համաձայն չլինենք, բայց լսելը և մյուսի տեսակետը հասկանալու ձգտումը առողջ հաղորդակցություն և վստահություն ձևավորելու առաջին քայլն է:

Պողոսը խոսում է «Հոգու» այն «միության» մասին» (Եփեսացիներին 4.3), որը կարողանում է «խաղաղության կապով պահել» (Եփեսացիներին 4.3): Եթե եկեղեցում վեճ կա, Սուրբ Հոգին կարող է խաղաղեցնել ջրերը և մեզ միասնության բերել՝ ստեղծելով ներդաշնակություն: Նույն գլխում Պողոսը խոսում է «հավատի միության և Աստծու Որդու ճանաչողության» մասին (Եփեսացիներին 4.13): Այս երկուսը փոխկապակցված են: Նույն հավատքը, Սուրբ Գրքի նույն ըմբռնումն ունենալը, որ բխում է Քրիստոսի ու Նրա ուսմունքի իմացությունից, կենսական նշանակություն ունի, որպեսզի մեր մեջ միասնություն իշխի:

Ինքնամերժման ո՞ր տեսակը կառաջնորդի մեզ այնտեղ, որտեղ իրոք կարող ենք ուրիշներին մեզանից բարձր դասել: Ինչպե՞ս սովորենք այդպես վարվել: Որքան ավելի տարբեր կլինեին մեր հարաբերությունները, եթե բոլորս այդպես ապրեինք: