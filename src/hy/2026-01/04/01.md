---
title:  Միաբանություն խոնարհության միջոցով
date:   17/01/2026
---

### Այս շաբաթվա ուսումնասիրության համար կարդացե՛ք
Փիլիպպեցիներին 2.1-8, Երեմիա 17.9, Փիլիպպեցիներին 4.8, Ա Կորնթացիներին 8.2, Հռոմեացիներին 8.3, Եբրայեցիներին 2.14-18։

> <p>Հիշելու համարը</p>
> «Ապա լիարժե՛ք դարձրեք իմ ուրախությունը՝ համերաշխ լինելով, նույն սերն ունենալով, միաշունչ, միախորհուրդ լինելով» (Փիլիպպեցիներին 2.2։)

«Միասնությունը ուժ է: Բայց ճիշտն իմանալը նույնը չէ, ինչ դա անելը: Բոլորս էլ երբեմն ձախողվում ենք, չնայած միասնության հասնելու մեր լավագույն ջանքերին: Բայց դա նույնը չէ, ինչ միտումնավոր կերպով միասնությունը խաթարելը: Ահա թե ինչու զարմանալի չէ, որ Պողոսը, շարունակելով գրել Փիլիպպեցիներին, ցանկանում է, որ նրանք «միաշունչ, միախորհուրդ» լինեն:

Պողոսը միասնության անհրաժեշտությունը հիմնավորում է Հիսուսի ուսմունքով և օրինակով: Այս թեման է ամբողջ Նոր Կտակարանում և հատկապես ուղերձներում: Տիեզերքում բաժանման ծագումը բխում է երկնքում միայնակ հրեշտակի հպարտությունից և դիրքի ու իշխանության ծարավից, մի զգացում, որ արագորեն տարածվեց նույնիսկ կատարյալ միջավայրում (տե՛ս Եսայի 14.12-14): Այնուհետև այն հենարան գտավ Եդեմում՝ Աստծո սահմանած կանոնների նկատմամբ նման դժգոհության և Աստծո նախագծածից ավելի բարձր ոլորտ բարձրանալու փափագի միջոցով» (Ծննդոց 3.1-6):

Այս շաբաթ մենք կանդրադառնանք եկեղեցում միասնության աստվածաշնչյան հիմքին՝ կենտրոնանալով հատկապես Հիսուսի զարմանալի խոնարհության, նրա մասին խորհելու արդյունքում ստացած դասերի և Նրան ավելի նմանվելու ուղիների վրա: