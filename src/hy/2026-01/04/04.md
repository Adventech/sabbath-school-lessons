---
title:  Մտքի նորոգո՞ւմ, թե մտքի վիրահատություն
date:   20/01/2026
---

Աշխարհում ավելի ու ավելի շատ ընկերություններ են աշխատում տեխնոլոգիաների վրա, որոնք համատեղում են համակարգիչների հաշվողական հզորությունը մարդու ուղեղի հետ: Այլ կերպ ասած, մարդկային միտքը համակարգիչներին միացնելով, գիտնականները հույս ունեն համակարգիչների միջոցով ազդել մեր մտքերի վրա։ Թեև ուղեղի հետ իմպլանտների օգտագործումը կարող է դրական արդյունքներ խոստանալ, ինչպիսիք են էպիլեպսիայի, դեպրեսիայի և Պարկինսոնի հիվանդության կառավարումը, բարդ չէ պատկերացնել նաև դրանց չարամիտ կիրառությունները: Հեռու չէ այն օրը, երբ հնարավոր կլինի մտքի վերահսկումը:

Որոշ առումներով, այն արդեն իրականություն է: Մեր միտքը նման է համակարգչի, միայն թե շատ ավելի բարձրակարգ: Տեղեկատվության անընդհատ հոսքը, որին մենք ամեն օր ենթարկվում ենք, «ծրագրավորում» է մեր միտքը, պայմանավորում մեր մտքերը և ուղղորդում մեր գործողությունները: Երբ մենք ընկղմվում ենք զանգվածային լրատվամիջոցների մեջ, աշխարհիկ մտածելակերպն իր դրոշմն է թողնում մեր մտքի վրա, և սկսում ենք մտածել նույն կերպ: Ասել է թե այլ մարդկանց մտքերն իմպլանտացվեն, ներդրվեն կամ միաձուլվեն մեր մտքերի հետ:

Մեզ էլ, ինչպես Հիսուսին, պետք է բնորոշ լինի «Հոգու խորհելը» (Հռոմեացիներին 8.6): «Քանզի մարդկանցից ո՞վ գիտի մարդկային ներքնաշխարհը, եթե ոչ մարդու մեջ գտնվող հոգին», որին Պողոսը հակադրում է «աշխարհի հոգին» (Ա Կորնթացիներին 2.11, 12): Ո՞վ է մեր ուսուցիչը: Եվ ի՞նչ ենք սովորում մենք:

`Կարդացե՛ք Փիլիպպեցիներին 2.5 համարը։ Ձեր կարծիքով ի՞նչ է նշանակում ունենալ Քրիստոսի «խոհեմությունը։`

Ի վերջո, մենք կարող ենք փոխել մեր միտքը, բայց չենք կարող փոխել մեր սիրտը. դա կարող է անել միայն Աստված: Սուրբ Հոգին պետք է վիրահատություն կատարի մեր սրտի վրա՝ օգտագործելով «Հոգու սուրը» (Եփեսացիներին 6.17)՝ Աստծո Խոսքը, որ «ամեն մի երկսայրի սրից առավել կտրուկ է. այն թափանցում է մինչև շնչի և հոգու, հոդերի և ողնածուծի բաժանումը, քննում է սրտի խոկումներն ու խորհուրդները» (Եբրայեցիներին 4.12): Միայն Սուրբ Հոգու միջոցով կարող ենք իսկապես ճանաչել ինքներս մեզ, քանի որ իր բնույթով մեր սիրտը խաբում է մեզ (Երեմիա17.9): «Խաբեություն» բառը եբրայերենում վերաբերում է անհարթ, խորդուբորդ հողին, որը ստիպում է մեզ սայթաքել. ավելի լայն իմաստով այն նշանակում է խառնիխուռն, ոլորապտույտ ու ծուռ մտքեր: Մենք պետք է վերափոխվենք մեր մտքի «նորոգությամբ», որպեսզի «քննեք Աստծո կամքը, թե որն է բարին, հաճելին ու կատարյալը» (Հռոմեացիներին 12.2):

`Ինչո՞ւ է այդքան կարևոր, հետևենք Պողոսի հորդորին։ «Ինչ որ ճշմարիտ է, ինչ որ պարկեշտ, ինչ որ արդար, ինչ որ անարատ, ինչ որ սիրելի, ինչ որ բարեհամբավ, առաքինի և գովելի, ա՛յն մտածեք» (Փիլիպպեցիներին 4.8)։`