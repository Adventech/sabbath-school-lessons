---
title:  «Հաստատո՛ւն կանգնեք Տիրոջ մեջ»
date:   09/02/2026
---

`Կարդացե՛ք Փիլիպպեցիներին 3.20-21 համարները։ Ինչպե՞ս է Պողոսը վառ գույներով նկարագրում, թե ինչ է նշանակում քրիստոնեական «քաղաքացիությունը»։`

Ի տարբերություն խաչի թշնամիների, որ «երկրային բաներն են մտածում» և չունեն ավելի մեծ աստված, քան իրենց որովայնն է (Փիլիպպեցիներին 3.19), քրիստոնեական քաղաքացիությունը երկնքում է, և մեր ղեկավարը Հիսուս Քրիստոսն Ինքն է: Այս կետն ընդգծելու համար Պողոսը շեշտադրում է «մեր խոնարհ մարմնի» (Փիլիպպեցիներին 3.21) կարիքը, որ ենթակա է հիվանդության, քայքայման ու մահվան և վերափոխվելու Քրիստոսի հարություն առած փառավոր մարմնի նմանությամբ։

**Ինչպե՞ս են հետևյալ համարները նկարագրում փառավորված մարմինը**

`Հոբ 19.25-27`

`Ղուկաս 24.39`

`Ա Կորնթացիներին 15.42-44`

`Ա կորնթացիներին 15.50-54`

`Կողոսացիներին 3.4`

Ի վերջո, Հիսուսի միջոցով մահը՝ «վերջին թշնամին», պետք է ոչնչանա (Ա Կորնթացիներին 15.26): Եվ սա է մեր ամենամեծ հույսը, վերջնական խոստումը, որ տրվել է մեզ Հիսուսով՝ ոչ միայն մահվան վախճանը, այլև ամբողջովին նոր մարմին, նույնիսկ՝ «փառավոր մարմին» (Փիլիպպեցիներին 3.21):

Մի գրքում պատմվում է այն մասին, թե ինչպես է Լյուկ Ֆերին փորձում «փրկություն» գտնել առանց Աստծո։ Նա պնդում է, որ մահվան վախի հաղթահարումը «փրկություն» է։ Այնուամենայնիվ, չնայած իր աթեիստական դիրքորոշմանը, նա ընդունում է, որ մահկանացու լինելու խնդրի քրիստոնեական լուծումը կարող է արդյունավետ լինել։ Նա գրում է. «Մեր մահկանացու լինելու խնդրի քրիստոնեական լուծումն, անկասկած, ամենա«արդյունավետ» լուծումներից մեկն է, եթե մենք հավատանք դրան»։

Այսպիսով, Պողոսի համար մեր երկնային քաղաքացիությունը ներառում է հարության և հավերժական կյանքի խոստումը մի ամբողջովին նոր գոյության մեջ, որն այժմ հազիվ ենք կարողանում պատկերացնել:

`Ինչո՞ւ է հավիտենական կյանքի խոստումն այդքան կարևոր մեր բոլոր հավատալիքների համար։ Հնարավոր ի՞նչ կարող է մեզ առաջարկել այս աշխարհը, հանուն որի իմաստ կունենա հրաժարվել Քրիստոսի առաջարկածից։`