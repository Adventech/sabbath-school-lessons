---
title:  Հետագա ուսումնասիրության համար
date:   13/02/2026
---

Միայն նրանք, ովքեր անընդհատ շնորհի նոր պաշարներ են ստանում, կունենան ուժ, որը համապատասխանում է իրենց ամենօրյա կարիքներին և այդ ուժն օգտագործելու կարողությանը: Փոխանակ սպասելու ապագա ինչ-որ ժամանակի, երբ առանձնահատուկ կերպով հոգևոր ուժ կստանան, հրաշք՝ հոգիներ փրկելու համար, նրանք ամեն օրն են հանձնում իրենց Աստծուն, որպեսզի Իր օգտագործման համար պիտանի անոթներ դարձնի իրենց։ Նրանք ամեն օր են բարելավում ծառայության համար հնարավոր իրենց ընդունակությունները: Ամեն օր նրանք վկայում են Ուսուցչի մասին, որտեղ էլ լինեն՝ տանը, աշխատանքի որևէ համեստ ոլորտում, թե հանրային օգտակարության որևէ դաշտում:

«Նվիրված աշխատողի համար հիանալի մխիթարություն է այն գիտակցումը, որ նույնիսկ Քրիստոսն Իր երկրային կյանքի ընթացքում ամեն օր փնտրում էր Հորը՝ անհրաժեշտ շնորհի նոր պաշարների համար. և Աստծո հետ այդ հաղորդակցությունից հետ Նա գնում էր զորացնելու և օրհնելու ուրիշներին. . .»

«Յուրաքանչյուր աշխատող, որ հետևում է Քրիստոսի օրինակին, պատրաստ կլինի ընդունելու և օգտագործելու այն զորությունը, որ Աստված խոստացել է Իր եկեղեցուն՝ երկրի հունձքը հասունացնելու համար»։ Էլեն Ուայթ, Աստծո զարմանալի շնորհը:

Աստված գիտի մեր կարիքները և հոգում է դրանց մասին: Տերը գանձատուն ունի Իր զավակների համար և կարող է նրանց տալ այն, ինչի կարիքն ունեն բոլոր հանգամանքներում: Այդ դեպքում ինչո՞ւ չենք վստահում Նրան: Նա թանկագին խոստումներ է տվել Իր զավակներին՝ Իր պատվիրաններին հավատարմորեն հնազանդվելու պայմանով: Չկա բեռ, որ Նա չկարողանա հեռացնել, խավար, որ Նա չկարողանա ցրել, թուլություն, որ Նա չկարողանա վերածել զորության, վախեր, որ Նա չկարողանա հանգստացնել, արժանավոր ձգտում, որ Նա չկարողանա առաջնորդել և արդարացնել:

«Մենք չպետք է նայենք ինքներս մեզ: Որքան շատ ենք կենտրոնանում մեր սեփական թերությունների վրա, այնքան քիչ ուժ կունենանք դրանք հաղթահարելու համար»: Էլեն Ուայթ, Որ ես ճանաչեմ Նրան:

**Հարցեր քննարկման համար**

`Մտածեք պատասխանված աղոթքի ամենալուսավոր օրինակներից մի քանիսի մասին: Ինչպե՞ս են դրանք օգնել զգալու Աստծո խաղաղությունը, որը գերազանցում է ամեն հասկացողություն: Իսկ ի՞նչ կասեք այն աղոթքների մասին, որոնց պատասխանը չեք ստանում: Ինչպե՞ս կարող եք դեռևս ապրել խոստացված խաղաղությունը:`

`Փիլիպպեցիներին 4.8-ի համատեքստում, ինչի՞ մասին մտածելով եք անցկացնում ձեր ժամանակը: Որքանո՞վ են քո մտքերն ամրապնդում քո հավատքը և ընթացքը Տիրոջ հետ:`

`Քննարկեք վերը նշված վերջին մեջբերումը: Ի՞նչ են ենթադրում «Որքան շատ ենք կենտրոնանում մեր սեփական թերությունների վրա, այնքան քիչ ուժ կունենանք դրանք հաղթահարելու համար» արտահայտությունը: Ուրեմն, ո՞րն է հաղթահարելու բանալին:`