---
title:  Ուրախություն Տիրոջ մեջ
date:   01/02/2026
---

`Կարդացե՛ք Փիլիպպեցիներին 3.1-3 գլուխները։ Ի՞նչ դրական և բացասական նոտաներ է Պողոսն այստեղ հնչեցնում, և ինչպե՞ս են դրանք կապված: Ինչպե՞ս է սա նկարագրում հավատացյալներին:`

Պողոսը սկսում է շատ դրական նոտայով և կարծես գրեթե ավարտում է իր նամակը: Բայց նա դեռևս չի ավարտել: Նա վերադառնում է այս ուղերձի գլխավոր թեմաներից մեկին՝ ուրախանալ Տիրոջում: Եվ նա դրա համար մի շարք պատճառներ կներկայացնի այստեղ: Եվ դրանցից ամենակարևորը հետևյալն է՝ մենք պետք է վստահություն ունենանք Քրիստոսի, այլ ոչ թե մեզ վրա. «Պարծենում ենք Հիսուս Քրիստոսով ու մարմնի վրա վստահություն չունենք» (Փիլիպպեցիներին 3.3): Մեզանից ո՞վ, այս կամ այն կերպ, դժվար փորձառություններով չի սովորել, որ չպետք է վստահել մարմնին:

«Զգուշացեք» (երեք անգամ) խիստ զգուշացումը Սուրբ Գրքում ուրիշ ոչ մի տեղ չի հանդիպում: Ըստ երևույթին, փիլիպպեցիները շատ լավ գիտեին, թե ինչ սպառնալիքի է անդրադառնում Պողոսը: Երեք առանձին հիմնախնդիրների փոխարեն, զգուշացումն ըստ երևույթին, վերաբերում է կեղծ ուսուցիչների մի խմբի, որոնք նկարագրված են երեք տարբեր ճանապարհներով:

Հին և Նոր Կտակարաններում (Փիլիպպեցիներին 3.2, Սաղմոս 22.16, Եսայի 56.10, Մատթեոս 7.6, Բ Պետրոսին 2.21, 22) «շներ» բառը երբեմն օգտագործվում էր Իսրայելի մեջ գտնվող չար կամ ոչ կրոնավոր մարդկանց ներկայացնելու համար: Կեղծ ուսուցիչներին նույնպես կարելի էր համապատասխանաբար նկարագրել որպես «չար մշակներ»։ Նրանց անվանելով «մարմինը խեղողներ» (Փիլիպպեցիներին 3.2)՝ ցույց է տալիս, որ նրանք, ինչպես Գաղատիայում, այնպես էլ այլ վայրերում փորձում էին հեթանոս հավատացյալներին պարտադրել թլփատությունը՝ հակառակ Առաքյալների ժողովի որոշմանը (Գործք Առաքելոց 15):

Ուշագրավ է, որ թվում է, թե հոգևոր մարտահարվերների, այդ թվում՝ կեղծ ուսմունքների տարածման դեմ պայքարի լուծումներից մեկը «Տիրոջով ուրա՛խ» լինելն է» (Փիլիպպեցիներին 3.1 հմմտ. 4.4):

Մեզ ուրախություն է պատճառում այն ամենն, ինչի համար մենք ուրախանում ենք (ինչպես անգլերենում, այս գաղափարների երկու հունարեն բառերը կապված են): Աստված ուզում է, որ մենք ուրախ լինենք, և Նրա Խոսքը ճշմարիտ երջանկության ու հարատև ուրախության յուրատեսակ ուղեցույց է։ Դրանք ներառում են Աստծո ողորմությունը ստանալը (Սաղմոս 31.7), մեր վստահությունը Նրա վրա դնելը (Սաղմոս 5.11), փրկության օրհնությունները ստանալը (Սաղմոս 9.14), Աստծո օրենքը որպես մեր կյանքի ձև որդեգրելը (Սաղմոս 19.14), ներառյալ Շաբաթը (Եսայի 58.13-14), Նրա Խոսքին հավատալը (Սաղմոս 119.162) և աստվածավախ երեխաներ մեծացնելը (Առակներ 23.24, 25):

`Կյանքը կարող է շատ դժվար լինել բոլորիս համար, անկախ նրանից, թե գործերը որքանով են լավ ընթանում այս պահին։ Բայց եթե նույնիսկ դրանք այս պահին լավ չեն ընթանում, ի՞նչ բաների համար կարող եք և պետք է ուրախանաք։ Ի՞նչն է խանգարում դրան։`