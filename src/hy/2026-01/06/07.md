---
title:  Հետագա ուսումնասիրության համար
date:   06/02/2026
---

«Նա, ով ցանկանում է կերտել ամուր ու համաչափ բնավորություն, նա, ով ցանկանում է լինել հիանալիորեն հավասարակշռված քրիստոնյա, պետք է ամեն ինչ տա և ամեն ինչ անի հանուն Քրիստոսի, քանի որ Փրկիչը չի ընդունում երերուն ու երկատված ծառայություն: Ամեն օր նա պետք է սովորի անձնազոհության, նվիրաբերման իմաստը: Նա պետք է ուսումնասիրի Աստծո Խոսքը, սովորի դրա իմաստն ու հնազանդվի նրա պատվիրաններին: Այսպիսով, նա կարող է հասնել քրիստոնեական գերազանցության չափանիշին: Օր օրի Աստված աշխատում է նրա հետ՝ կատարելագործելով բնավորությունը, որպեսզի կարողանա դիմակայել վերջին փորձության ժամանակ: Եվ օր օրի հավատացյալը մարդկանց ու հրեշտակների առջև իրականացնում է մի վեհ փորձ՝ ցույց տալով, թե ինչ կարող է անել Ավետարանն ընկած մարդկության համար» (Էլեն Ուայթ, Գործք Առաքելոց):

«Նրանք, ովքեր սպասում են Փեսայի գալուստին, պետք է մարդկանց ասեն. «Ահա՛ ձեր Աստվածը»։ Ողորմության լույսի վերջին ճառագայթները, աշխարհին տրվող ողորմածության վերջին լուրը Նրա սիրո բնավորության հայտնությունն է։ Աստծո զավակները պետք է հռչակեն Նրա փառքը։ Իրենց սեփական կյանքով ու բնավորությամբ նրանք պետք է հայտնեն, թե ինչ է արել Աստծո շնորհն իրենց համար։

«Արդարության Արեգակի լույսը պետք է փայլի բարի գործերով՝ ճշմարտության խոսքերով և սրբության գործերով» (Էլեն Ուայթ, Քրիստոսի առակները):

**Հարցեր քննարկման համար**

`Ավելի շատ խոսեք Տիրոջով ուրախանալու հարցի վերաբերյալ: Ուշադրությո՛ւն դարձրեք, որ այստեղ չի ասվում ուրախանալ ձեր փորձություններով (չնայած դա նույնպես աստվածաշնչյան է), այլ Տիրոջով: Ինչո՞ւ է այդքան կարևոր, որ միշտ մեր առջև պահենք Տիրոջը, Նրա բարությունը, Նրա զորությունը, Նրա սերը և Նրա փրկությունը: Ինչպիսի՞ն կլինի դրա օգուտը ձեր կյանքի անխուսափելի փորձությունների ժամանակ:`

`Ուշադրություն դարձրեք, թե ինչպես են վերը նշված մեջբերումները նկարագրում շնորհի դերը քրիստոնյաների կատարած «բարի գործերը» ստեղծելու գործում: Ինչո՞ւ է շնորհի այս գործառույթն այդքան կարևոր, երբ մենք սպասում ենք Քրիստոսի մոտալուտ գալուստին: Այսինքն՝ չնայած մենք չենք փրկվում բարի գործերով, արդյո՞ք իսկապես փրկված ենք, եթե դրանք չկան մեր կյանքում:`

`Ավելի մանրամասն խոսեք մարմնի վրա վստահություն չունենալու այս գաղափարի մասին: Ի՞նչ է դա նշանակում: Ինչո՞ւ չպետք է վստահություն ունենանք դրա հանդեպ: Արդյո՞ք մեր մարմինն Աստծո պարգև չէ:`