---
title:  Մեր միակ հույսը՝ Քրիստոս
date:   31/01/2026
---

### Այս շաբաթվա ուսումնասիրության համար կարդացե՛ք
Փիլիպպեցիներին 3.1-16, Հռոմեացիներին 2.25-29, Հովհանես 9.1-39, Եփեսացիներին 1.4, 10, Ա Կորնթացիներին 9.24-27։

> <p>Հիշելու համարը</p>
> «Որպեսզի ճանաչեմ նրան և նրա հարության զորությունը, մասնակից լինեմ նրա չարչարանքին, կերպարանակից՝ նրա մահվանը, որպեսզի մեռելներից հարություն առնելուն հասնեմ (Փիլիպպեցիներին 3.10-11)։

Այստեղ կա մի բան, որը կասկածելի է մնում մեզ համար. փրկություն՝միայն հավատքով, առանց օրենքի գործերի: Ինչ-ինչ պատճառներով մենք բոլորս հակված ենք ապավինել մեր գործերին, կարծես դրանք կարող են ինչ-որ բան ավելացնել մեր փրկությանը: Բավական վճռական կերպով Պողոսը սուր բանավեճով անդրադառնում է այս հարցին՝ ընդդեմ նրանց, ովքեր պնդում են, որ թլպատությունն անհրաժեշտ է փրկության համար:

Կանխելու համար այն հնարավորությունը, որ ոմանք կարող են իրենց գործերը, ինչպիսին է թլպատությունը, համարել փրկությանը նպաստող գործոն, Պողոսը հասկանալի ձևով բացատրում է, որ արդարությունը Քրիստոսի պարգևն է, որը ձեռք է բերվում հավատքով, այլ ոչ թե օրենքով: Թեև թլպատությունն այսօր կարող է հիմնախնդիր չլինել, սակայն դրա հետ կապված սկզբունքն, իհարկե, կարևոր է:

Բողոքական Բարենորոգչությունն ինքնին սկսվեց հենց այս հարցից՝ հավատքի ու գործերի դերը Քրիստոսի հետևորդի փորձառության մեջ։ Ի վերջո, Քրիստոսն ամեն ինչ է մեզ համար, մեր «հավատի զորագլուխն ու այն կատարողը» (Եբրայեցիներին 12.2): Եթե մեր նախապատվությունները ճիշտ տեղում են, մենք կապրենք Աստծո սիրո վստահությամբ և կվայելենք խոստումը նույնիսկ հիմա, և միևնույն ժամանակ, ինչպես Պողոսն է ասում՝ «մարմնի վրա վստահություն չունենք» (Փիլիպպեցիներին 3.3):