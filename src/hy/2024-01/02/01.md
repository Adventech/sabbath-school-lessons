---
title:  Մեզ աղոթե՛լ սովորեցրու
date:  06/01/2024
---

### Այս շաբաթվա ուսումնասիրության համար կարդացե՛ք.
Սաղմոսներ 105.5, Կողոսացիներին 3.16, Հակոբոս 5.13, Սաղմոսներ 44, Սաղմոսներ 22, Սաղմոսներ 13, Սաղմոսներ 60.1–5։

> <p>Հիշելու համարը.<p>
> «Եղավ, որ Հիսուսը ինչ-որ տեղ աղոթք էր անում ու երբ դադարեց, Նրա աշակերտներից մեկը Նրան ասաց. «Տե՛ր, մեզ աղոթե՛լ սովորեցրու, ինչպես Հովհաննեսն իր աշակերտներին սովորեցրեց»» (Ղուկաս 11.1)։

Շատ քրիստոնյաներ կարծում են, թե միայն ինքնաբուխ, չնախապատրաստված աղոթքն է իսկական աղոթք։ Սակայն Հիսուսի աշակերտները շատ բախտավոր գտնվեցին, երբ Հիսուսը, իրենց իսկ խնդրանքով, նրանց աղոթել սովորեցրեց։ Աստված աղոթքի գիրքը՝ Սաղմոսները, տեղադրել է Աստվածաշնչի հենց կենտրոնում, որպեսզի ոչ միայն մեզ ցույց տա, թե ինչպես էր Աստծո ժողովուրդն աղոթում հին ժամանակներում, այլև որպեսզի սովորեցնի, թե ինչպես կարող ենք աղոթել այսօր։

Ամենահին ժամանակներից ի վեր սաղմոսները ձևավորել են Աստծո ժողովրդի աղոթքները՝ ներառյալ Հիսուսինը (Ա Մնացորդաց 16.7, 9, Նեեմիա 12.8, Մատթեոս 27.46, Եփեսացիներին 5.19)։ Այս շաբաթ մենք կանդրադառնանք այն դերին, որ ունեցել են սաղմոսները՝ օգնելով Աստծո ժողովրդին անցնել իր կյանքի ճանապարհը և աճել Աստծո հետ իր հարաբերություններում։ Հարկավոր է հիշել, որ սաղմոսները աղոթքներ են և, որպես այդպիսին, անգնահատելի են ոչ միայն իրենց աստվածաբանական խորաթափանցությամբ, այլև այն տեսանկյունից, թե ինչպես կարող են դրանք հարստացնել և նոր շունչ հաղորդել մեր անհատական և ընդհանուր աղոթքներին։

Ըստ սաղմոսների գրքի աղոթելը շատ հավատացյալների է օգնել լիարժեք աղոթքի կյանք ձևավորելու և պահպանելու առումով։

Այս շաբաթ մենք կշարունակենք ուսումնասիրել Սաղմոսները, հատկապես այն իրավիճակների համատեքստում, երբ մեր կյանքում ամեն չէ, որ հարթ է ընթանում։