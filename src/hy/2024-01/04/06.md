---
title:  Օգնություն Սրբարանից
date:  25/01/2024
---

`Կարդացե՛ք Սաղմոսներ 3.4, Սաղմոսներ 14.7, Սաղմոսներ 20.1–3, Սաղմոսներ 27.5, Սաղմոսներ 36.8, Սաղմոսներ 61.4 և Սաղմոսներ 68.5, 35 համարները։ Ըստ այս տեքստերի՝ որտեղի՞ց է գալիս օգնությունը։`

Հոգևոր և ֆիզիկական ապաստանի և օգնության մոտիվը կամ սկզբունքը հատկապես տեսանելի է Սրբարանի համատեքստում։ Սրբարանն օգնության, ապահովության ու փրկության վայր է։ Սրբավայրը ապաստան է նեղության մեջ գտնվողների համար։ Աստված պաշտպանում է որբերին ու այրիներին և Իր ժողովրդին ուժ է տալիս Իր Սրբարանից։ Երբ «Սիոնի միջից՝ գեղեցկության կատարելությունից, փայլում է Աստվածը» (Սաղմոսներ 50.2), հռչակվում են Աստծո արդար դատաստանները, և Տիրոջ օրհնությունը կհորդի (Սաղմոսներ 84.4, Սաղմոսներ 128.5, Սաղմոսներ 134.3)։

Սրբարանում տրամադրված ապաստանն անհամեմատ ավելի ապահով է, քան աշխարհի ցանկացած այլ վայրում տրամադրած անվտանգությունը, քանի որ Սրաբարանում Աստված է բնակվում։ Ուստի, անվտանգություն ապահովում է ոչ այնքան տաճարը' որպես ամուր շինություն, որքան Աստծո ներկայությունը։ Նույն կերպ էլ Սիոնը, լինելով Տիրոջ բնակության լեռը, ավելի ապահով է, քան մյուս լեռները, թեև ընդամենը մի համեստ բլուր էր (Սաղմոսներ 68.15, 16, Եսայի 2.2)։

`«Որովհետև ոչ թե մի Քահանայապետ ունենք, որ չի կարող մեր տկարություններին չարչարակից լինել, այլ մի այնպիսին, որ ամեն բանով փորձված է մեզ նման, բայց առանց մեղքի է։ Ուրեմն Նրա շնորհի աթոռին համարձակությամբ մոտենանք, որպեսզի ողորմություն ստանանք ու շնորհ գտնենք մեզ օգնության պատեհ ժամին» (Եբրայեցիներին 4.15, 16)։Ինչպե՞ս են այս տեքստերն առնչվում այն ամենին, ինչ ասում է սաղմոսերգուն Սրբարանի մասին։`

Աստծո Սրբարանի սրբությունը սաղմոսերգուին մղում է ընդունելու, որ բոլոր մարդիկ մեղավոր են և ընդհանրապես արժանի չեն Աստծո բարեհաճությանը, և նա պնդում է, որ ազատագրումը հիմնված է բացառապես Աստծո հավատարմության և շնորհի վրա (Սաղմոսներ 143.2, 9–12)։ Մեր մեջ չկա որևէ բան, ինչը որևէ արժանիք կտա Աստծո առաջ։ Միայն այն դեպքում մարդիկ կարող են աղերսել Աստծո ազատագրումը, երբ ճիշտ հարաբերության մեջ լինեն Աստծո հետ՝ ապաշխարության և Աստծո շնորհն ու ներողամտությունն ընդունելու միջոցով։ Սրբարանի ծառայությունը ներկայացնում էր Հիսուսի մեջ գտնվող փրկությունը։