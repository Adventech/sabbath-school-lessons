---
title:  Հետագա ուսումնասիրության համար
date:  09/02/2024
---

Կարդացե՛ք Էլեն Ուայթի Հիսուսի լեռան քարոզը գրքի 6–13, 29–35 էջերի «Երանությունները» գլուխը։

Սաղմոսները բողոք են հնչեցնում անարդարության հանդեպ մարդկանց անտարբերության, չարի հետ համակերպվելու դեմ։ Նրանց մղող ուժը ոչ թե վրեժխնդրության ծարավն է, այլ Աստծո անունը փառաբանելու ցանկությունը։ Ուստի, արդարները պետք է ուրախանան, երբ տեսնեն Աստծո հատուցումը չարի հանդեպ, քանի որ այս ձևով կվերականգնվի Աստծո անունը և Նրա արդարությունը աշխարհում (Սաղմոսներ 58.10, 11)։ Սաղմոսները կոչ են անում, որ մարդիկ իրենց ձայնը բարձրացնեն չարի դեմ և փնտրեն Աստծո արքայությունն իր լիությամբ։ Սաղմոսներում մենք ստանում ենք աստվածային մխիթարության ու ազատագրման երաշխիքը։ Տերը կբարձրանա՛։

«Երբ մարդիկ ձեզ նախատեն և հալածեն,- ասաց Հիսուսը,- ուրախացեք, անչափ ուրախ եղեք»։ Եվ Նա Իր լսողներին ցույց տվեց մարգարեներին, ովքեր խոսել էին Տիրոջ անունով, որպես «չարչարանքի ու համբերատարության օրինակ» (Հակոբոս 5.10)։ Աբելը՝ Ադամի զավակների մեջ առաջին քրիստոնյան, նահատակի մահով մահացավ։ Ենովքը քայլեց Աստծո հետ, և աշխարհը չճանաչեց նրան։ Նոյին ծաղրում էին որպես մոլեռանդ ու խուճապահար մարդ։ «Մյուսներն էլ ենթարկվեցին նախատինքների ու գանահարությունների, կապանքների ու բանտի»։ «Ուրիշներն էլ, ազատությունը չընդունելով, խիստ չարչարվեցին, որպեսզի լավագույն հարության հասնեն» (Եբրայեցիներին 11.36, 35)։ Էլեն Ուայթ,Հիսուսի լեռան քարոզը, էջ 33։

**Հարցեր քննարկման համար**

`Քանի որ աշխարհում չարի վերաբերյալ ցավալի գիտակցումը կարող է կասկածի տեղիք տալ, թե արդյո՞ք Տերն իսկապես թագավորում է, ինչպե՞ս կարող ենք անսասան հավատ զարգացնել, որը կդիմանա նույնիսկ գայթակղությանը։ Ինչի՞ վրա պետք է կենտրոնանանք՝ Աստծո սիրո, բարության ու զորության հանդեպ հավատը պահպանելու համար։ Ի՞նչ պետք է ասի խաչը Աստծո և Նրա բնավորության մասին։`

`Ինչո՞ւ է կարևոր, որ հույս չդնենք մարդու վրա (առաջնորդներ, հաստատություններ և հասարակական շարժումներ)` որպես աշխարհում արդարության ու իմաստության վերջին ատյան, այլ ապավինենք բացառապես Աստծո Խոսքին ու դատաստանին։`

`Ի՞նչ գործնական իմաստ ունի այն ճշմարտությունը, որ Սրբարանը Աստծո դատաստանի վայրն է։`

`Ինչպե՞ս կարող ենք հասկանալ որոշ սաղմոսների խիստ բառապաշարը։ Ինչպե՞ս է դա օգնում հասկանալու, որ նրանց հեղինակները մեզ նման մարդիկ են եղել։`