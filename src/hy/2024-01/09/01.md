---
title:  Օրհնյալ է Տիրոջ անունով եկողը
date:  24/02/2024
---

### Այս շաբաթվա ուսումնասիրության համար կարդացե՛ք.
Սաղմոս 23, Հովհաննես 10.11–15, Սաղմոս 22, Սաղմոս 89.27–32, Կողոսացիներին 1.16, Սաղմոս 2, Եբրայեցիներին 7.20–28։

> <p>Հիշելու համարը.<p>
> «Այն քարը, որ շինարարներն անարգեցին, նա դարձավ անկյունաքար։ Տիրոջից եղավ այս բանը, զարմանալի է թվում մեր աչքին» (Սաղմոսներ 118.22, 23)։

Սաղմոսները վկայում են Քրիստոսի անձի և ծառայության մասին։ Փրկության ծրագրում Նրա աշխատանքի գրեթե բոլոր կողմերն արտացոլված են Սաղմոսներում։ Քրիստոսի կյանքն ու գործը հաճախ ուշագրավ ճշգրտությամբ պատկերված ու կանխատեսված են Սաղմոսներում։

Սաղմոսներում բացահայտվում են այնպիսի թեմաներ, ինչպիսիք են Քրիստոսի աստվածությունը, Նրա` որդի լինելու հանգամանքը, Նրա հնազանդությունը, Նրա նախանձախնդրությունը Աստծո տաճարի հանդեպ, Նրա ինքնությունը որպես Բարի Հովիվ, դավաճանությունը Նրա հանդեպ, տառապանքը, խաչի վրա Նրա ոսկորների չկոտրվելը, Նրա մահը, հարությունը, համբարձումը, քահանայությունը և թագավորությունը։ Այս ամենը կանխասվել է շատ դարեր առաջ, մինչև Քրիստոսի`մարդկային մարմնով երկիր գալը։

Ուստի, զարմանալի չէ, որ Էմմաուսի ճանապարհին աշակերտների հետ Իր ծառայության մասին խոսելիս Հիսուսը վկայակոչում է Սաղմոսներ գիրքը (Ղուկաս 24.44)։ Նա ցանկանում էր, որ աշակերտները Սաղմոսներում ապացույցներ գտնեն Իր ինքնության վերաբերյալ։

Քրիստոսով տիպաբանական իրականացում են գտնում օրինակ 24-րդ, 45-րդ, 72-րդ և 101-րդ սաղմոսներում (այստեղ Քրիստոսը Թագավոր և Դատավոր է), 88-րդ և 102-րդ սաղմոսներում (սրանք Աստծո տառապյալ ծառայի աղոթքներ են)։

Սաղմոսերգուների ողբում, երախտագիտության, գովաբանության, արդարության ու ազատագրման աղաղակների մեջ մենք կարող ենք լսել Քրիստոսի աղոթքի արձագանքները`աշխարհի փրկության համար։