---
title:  Հետագա ուսումնասիրության համար
date:  02/02/2024
---

Կարդացե՛ք 56-րդ Սաղմոսը, Էլեն Ուայթի Քայլեր դեպի Քրիստոս գրքի 145–159 էջերի «Ուրախություն Տիրոջ մեջ» գլուխը։

Ինչպես սաղմոսերգուները, բոլոր ժամանակների Աստծո ժողովուրդը հաճախ զարմանում է, թե ինչպես երգել Տիրոջ երգերը «օտար երկրում»։ Տիրոջ գերագույն իշխանության հանդեպ մեր հավատը երբեմն լրջորեն վիճարկվում է, և մենք կարող ենք մտածել՝ արդյո՞ք Աստված վերահսկում է ամեն բան, իսկապես Նա այնքան հզոր ու բարի է, ինչպես նկարագրված է Սուրբ Գրքում:

Աստվածաշնչյան հավատը հաճախ ենթադրում է անորոշություն ու կասկած, նույնքան հաճախ էլ վստահություն ու հավաստիացում: Երբեմն անորոշությունն ու կասկածը, հատկապես չարիքի և Աստծո թվացյալ բացակայության պայմաններում, կարող են գրեթե անտանելի լինել: Սակայն «անորոշություն» բառը ոչ մի ընդհանուր աղերս չունի Աստծո, Նրա սիրող, արդար ու վստահելի բնավորության հետ: Սաղմոսերգուները կարող են չտեսնել ապագայի որոշակիությունը, սակայն հաճախ են դիմում Աստծո անմնացորդ սիրուն և հավատարմությանը (Սաղմոսներ 36.5–10, Սաղմոսներ 89.2, 8)։

Հետևաբար, մենք պետք է հետևենք նրանց օրինակին: «Կենտրոնացրու բոլոր ուժերդ՝ նայելու վերև, ոչ թե ներքև՝ քո դժվարություններին. այդ դեպքում երբեք չես շեղվի ճանապարհից: Շուտով կտեսնեք Հիսուսին ամպի հետևում, որ մեկնել է ձեռքը` ձեզ օգնելու համար. և այն ամենը, ինչ դուք պետք է անեք, պարզ հավատքով հասնելն է Նրան և թույլ տալ, որ Նա առաջնորդի ձեզ: Երբ սկսեք վստահել, Հիսուսի հանդեպ հավատի միջոցով կսկսեք նաև լիահույս կլինեք»։ Էլեն Ուայթ, Վկայություններ եկեղեցու համար, հատոր 5, էջ 578, 579։

Այն ժամանակները, երբ Աստված «թաքցնում է Իր երեսը», չեն նսեմացնում աղոթքի արդյունավետությունը: Ընդհակառակը, նման դեպքերում սաղմոսերգուները քննում են իրենց սրտերը, վերհիշում անցյալում Աստծո կատարած փրկարար գործերը և խոստովանությամբ ու խոնարհ աղոթքներով փնտրում են Աստծուն (Սաղմոսներ 77.10–12, Սաղմոսներ 89.46−52)։ «Հավատն աճում է՝ հակասության մեջ մտնելով կասկածների և հակադիր ազդեցությունների հետ: Այս փորձությունների ժամանակ ձեռք բերված փորձն ավելի արժեքավոր է, քան ամենաթանկարժեք զարդերը»։ Էլեն Ուայթ, Վկայություններ եկեղեցու համար, հատոր 3, էջ 555։

**Հարցեր քննարկման համար**

`Ի՞նչ լարվածություն էին զգում սաղմոսերգուները չարի ներկայությունից։ Նմանօրինակ ի՞նչ լարվածության եք հանդիպել ձեր կյանքում, և ինչպե՞ս եք հաղթահարել դրանք: Ինչպե՞ս եք պահպանում ձեր հավատը նման ժամանակներում:`

`Որտե՞ղ պետք է պատասխաններ փնտրենք, երբ մեր հավատն Աստծո հանդեպ փորձության է ենթարկվում, կամ մեր շրջապատի մարդկանց տառապանքները ստիպում են նրանց կասկածել Աստծո բարությանն ու զորությանը:`

`Ինչպե՞ս եք պատասխանում այն տարածված հարցին, թե ինչպես կարող է չարն այսքան բարգավաճել սիրող ու ամենակարող Աստծո կողմից ստեղծված և պահպանվող աշխարհում: Ինչպե՞ս է մեծ պայքարի գաղափարը գոնե որոշ չափով օգնում պատասխանել այս բարդ հարցին:`