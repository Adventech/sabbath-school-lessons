---
title:  Որպեսզի արդարներն իրենց ձեռքերը չձգեն անօրենության
date:  01/02/2024
---

`Կարդացե՛ք Սաղմոսներ 37.1, 8, Սաղմոսներ 49.5–7, Սաղմոսներ 94.3–7 և Սաղմոսներ 125.3 համարները։ Ի՞նչ պայքարի է բախվում սաղմոսերգուն։`

Այս սաղմոսներում գանգատ կա ամբարիշտների բարգավաճման վերաբերյալ, և այդ փաստը մարտահրավեր է արդարների համար: Ամբարիշտները ոչ միայն բարգավաճում են, այլև երբեմն բացահայտ արհամարհում են Աստծուն և ճնշում ուրիշներին։ Շփոթեցնող հարցն այն է, որ մինչ «ամբարիշտների գավազանը» (Սաղմոսներ 125.3) տիրում է աշխարհին, Աստծո «թագավորության գավազանը» (Սաղմոսներ 45.6) կարծես տապալվում է։ Ուրեմն ինչո՞ւ չհանձնվել և չկանգնել չարի կողմը, ինչպես վարվում են մյուսները:

`Կարդացե՛ք Սաղմոսներ 73.1–20, 27 համարները։ Ի՞նչն է օգնում սաղմոսերգուին հաղթահարելու հոգևոր ճգնաժամը։ Ո՞րն է ունայն բաներին հուսացողների վերջը (տե՛ս նաև Ա Պետրոս 1.17)։`

Թեև 73-րդ Սաղմոսում սաղմոսերգուն կենտրոնանում է աշխարհի ներկա անօրինության վրա, չի կարողանում իրերին նայել Աստծո տեսանկյունից և ավելի մեծ պատկեր տեսնել: Այն խնդիրը, որ նրա հավատի համար առաջացնում էր չարի բարգավաճումը, անլուծելի էր թվում։ Նա նաև կարծում էր, որ հավատի անօգտակարության վերաբերյալ իր փաստարկները հիմնված են իրականության վրա:

Այնուամենայնիվ, 73-րդ Սաղմոսը ցույց է տալիս, որ «այս բաները ծաղրում են նրանց, ովքեր անտեսում են այս սաղմոսի առաջին համարը, որն ամբողջ սաղմոսի ամփոփումն է։ «Հիրավի, Աստված բարի է Իսրայելի համար, սրտով ուղիղների համար»»։ Յոհաննես Բուգենհագեն, Սուրբ Գրքի բարենորոգչական մեկնաբանություն (Դաուներս Գրոուվ, Իլինոյս, ԻնտերՎարսիտը փրես, 2018), էջ 11։

Սաղմոսերգուն մտնում է Սրբարան՝ Աստծո գերագույն իշխանության վայրը, և այնտեղ հիշեցում է տեսնում, որ «այսօր»-ը խճանկարի մի մասն է միայն, և նա պետք է մտածի «վերջի» մասին, երբ ամբարիշտները կկանգնեն Աստծո դատաստանի առաջ։ Այն փաստը, որ սաղմոսերգուն հասկանում է այս ճշմարտությունը Սրբարանում և խոստովանում իր նախկին անմտությունը, ցույց է տալիս, որ իրականությունը կարելի է ըմբռնել միայն հոգևոր խորաթափանցությամբ, ոչ թե մարդկային տրամաբանությամբ:

`Ինչպե՞ս է աշխարհի և նրա ողջ չարիքի վերաբերյալ Աստծո դատաստանի խոստումը մխիթարում ձեզ, երբ այդքան չարիք մնում է անպատիժ:`