---
title:  Երգել Տիրոջ օրհնությունն օտար երկրում
date:  27/01/2024
---

### Այս շաբաթվա ուսումնասիրության համար կարդացե՛ք.
Սաղմոսներ 79.5–13, Սաղմոսներ 88.3–12, Սաղմոսներ 69.1–3, Սաղմոսներ 22.1, Սաղմոսներ 77, Սաղմոսներ 73.1–20, Ա Պետրոս 1.17։

> <p>Հիշելու համարը.<p>
> «Տիրոջ օրհնությունը ինչպե՞ս երգենք օտար երկրում» (Սաղմոսներ 137.4)։

Կարիք չկա Սաղմոսների գիրքը շատ խորությամբ ուսումնասիրելու, որպեսզի բացահայտենք, որ սաղմոսները երգում են անկատար աշխարհում՝ մեղքի, չարի, տառապանքի ու մահվան աշխարհում։ Արարչագործությանը, որը կառավարվում է Աստծո և Նրա արդար օրենքների կողմից, մշտապես սպառնում է չարը։ Քանի որ մեղքն ավելի ու ավելի է ապականում աշխարհը, երկիրն Աստծո ժողովրդի համար դառնում է «օտար երկիր»։ Այս իրողությունը սաղմոսերգուի համար խնդիր է ստեղծում. ինչպե՞ս պահպանել հավատը օտար երկրում։

Ինչպես արդեն տեսանք, սաղմոսերգուներն ընդունում են Աստծո գերագույն իշխանությունն ու զորությունը, ինչպես նաև Նրա արդար դատաստանները։ Նրանք գիտեն, որ Աստված հավիտենական ու անփոփոխ ապաստան և օգնություն է դժվարության ու նեղության ժամանակ։ Հետևաբար, սաղմոսերգուները երբեմն տարակուսում են (իսկ ո՞վ չի տարակուսի) Աստծո թվացյալ բացակայության և չարի բարգավաճման առումով։ Որպես աղոթքներ` Սաղմոսների պարադոքսալ (սովորական պատկերացումներին չհամապատասխանող, արտասովոր) բնույթն ակնհայտ է սաղմոսերգուների արձագանքներում` Աստծո թվացյալ լռությանը։ Այլ կերպ ասած՝ սաղմոսերգուներն արձագանքում են ինչպես Աստծո թվացյալ բացակայությանը, այնպես էլ Նրա ներկայությանը։