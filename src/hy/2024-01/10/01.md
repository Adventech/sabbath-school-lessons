---
title:  Անցյալի դասերը
date:  02/03/2024
---

### Այս շաբաթվա ուսումնասիրության համար կարդացե՛ք.
Սաղմոս 78, Սաղմոս 105, Գաղատացիներին 3.29, Սաղմոս 106, Սաղմոս 80, Թվեր 6.22–27, Սաղմոս 135։

> <p>Հիշելու համարը.<p>
> «Այն, որ լսեցինք ու ճանաչեցինք, և մեր հայրերը պատմեցին մեզ։ Մենք դրանք չենք թաքցնում որդիներից, եկող սերնդին պատմում ենք Տիրոջ գովասանքը և Նրա զորություններն ու արած հրաշքները» (Սաղմոս 78.3, 4)։

Շատ սաղմոսներում փառաբանությունը կատարվում է Տիրոջ փրկության զորեղ գործերը պատմելու միջոցով։ Այս սաղմոսները հաճախ կոչվում են «փրկության պատմության սաղմոսներ» կամ «պատմական սաղմոսներ»։ Դրանք հասցեագրված են Աստծո ժողովրդին և կոչ են անում դասեր քաղել սեփական պատմությունից, մասնավորապես՝ սեփական և նախնիների սխալներից։ Որոշ պատմական Սաղմոսներ հիմնականում օրհներգություններ են, որ ընդգծում են անցյալում Աստծո կատարած հրաշալի գործերն Իր ժողովրդի համար, որը և զորացնում է նրանց վստահությունը Տիրոջ հանդեպ, Ով կարող է իրենց ազատել և անպայման կազատի ներկա դժվարություններից։

Պատմական սաղմոսների յուրահատուկ գրավչությունն այն է, որ նրանք օգնում են տեսնելու մեր կյանքը որպես Աստծո ժողովրդի պատմության մի մաս և այդ անցյալը նաև մերը համարել։ Քանի որ Քրիստոսի միջոցով մենք ընդունվել ենք Աստծո պատմական ժողովրդի ընտանիք (Հռոմեացիներին 8.15, Հռոմեացիներին 9.24–26, Գաղատացիներին 4.6, 7), հին Իսրայելի ժողովրդի պատմական ժառանգությունը կարող է իրավամբ մեր հոգևոր ծագման պատմությունը համարվել։ Ուստի, մենք կարող ենք և պարտավոր ենք դասեր քաղել նրանց անցյալից, որը նաև մերն է։

Մենք պետք է գիտակցենք, որ Աստծո ժողովրդի յուրաքանչյուր սերունդ փոքր, բայց նշանակալի դեր է խաղում մեծ պայքարում Աստծո նպատակների իրականացման մեջ։