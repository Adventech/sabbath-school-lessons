---
title:  Իմաստություն՝ արդար կյանքի համար
date:  17/02/2024
---

### Այս շաբաթվա ուսումնասիրության համար կարդացե՛ք.
Սաղմոսներ 119.1–16, Սաղմոսներ 90, Հովհաննես 3.16, Սաղմոսներ 95.7–11, Սաղմոսներ 141, Սաղմոսներ 128։

> <p>Հիշելու համարը.<p>
> «Սովորեցրո՛ւ մեզ, որ այնպես հաշվենք մեր օրերը, որ սրտով իմաստուն լինենք» (Սաղմոսներ 90.12)։

Ինչպես տեսանք, Աստծո շնորհով է թողնվում մեղքը, և այդ շնորհը նոր սիրտ է ստեղծում ապաշխարող մեղավորի մեջ, որն այժմ ապրում է հավատքով:

Աստծո Խոսքը նաև հրահանգներ է տալիս արդար կյանքի վերաբերյալ (Սաղմոսներ 119.9–16)։ Աստծո օրենքը պահելը բնավ էլ կանոններին հետևել չէ, այլ օրհնություններով լի, Աստծո հետ մտերիմ հարաբերությունների կյանք(Սաղմոսներ 119.1, 2, Սաղմոս 128)։

Այնուամենայնիվ, արդար մարդու կյանքը զերծ չէ գայթակղություններից: Երբեմն մեղքի խորամանկ բնույթը կարող է գայթակղել արդարներին (Սաղմոսներ 141.2–4) և նույնիսկ փորձության մեջ գցել: Աստված թույլ է տալիս փորձությունների ժամանակաշրջան, որպեսզի Իր զավակների հավատարմությունը (կամ անհավատարմությունը) հստակ բացահայտվի: Եթե Աստծո զավակները ականջ դնեն Աստծո խրատներին և զգուշացումներին, նրանց հավատը կմաքրվի, և նրանց վստահությունը Տիրոջ հանդեպ կամրապնդվի: Արդար ապրելու համար իմաստությունը ձեռք է բերվում գայթակղությունների և փորձությունների պայմաններում Աստծո հետ եռանդուն հարաբերություններ պահելու միջոցով: Այսպիսով, աղոթքն այն մասին, որ Աստված սովորեցնի մեզ հաշվել մեր օրերը, որ սրտով իմաստուն լինենք (Սաղմոսներ 90.12), արտացոլում է Տիրոջ հետ հավատարմությամբ քայլելու շարունակական պարտավորությունը: