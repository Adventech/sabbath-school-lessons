---
title:  Մաքուր սի՛րտ ստեղծիր իմ մեջ
date:  12/02/2024
---

`Կարդացե՛ք Սաղմոսներ 51.1–5 համարները։ Ինչո՞ւ է սաղմոսերգուն խնդրում Աստծո ողորմությունը։`

Դավիթ թագավորն իր սիրտը հեղում է Աստծո առաջ՝ մեղքերի թողություն խնդրելով իր հոգևոր կյանքի ամենախավար պահերին (Բ Թագավորների 12)։ Ներումն Աստծո շնորհի զարմանահրաշ պարգևն է, Նրա «մեծ գթության» արդյունքը (Սաղմոսներ 51.1)։ Դավիթ թագավորը խնդրում է, որ Աստված իր հետ վարվի ոչ թե իր մեղքին համապատասխան (Սաղմոսներ 103.10), այլ համաձայն Իր աստվածային բնավորության՝ ողորմածության, հավատարմության ու կարեկցանքի (Սաղմոսներ 51.1, Ելք 34.6, 7)։

`Կարդացե՛ք Սաղմոսներ 51.6–19 համարները։ Ինչպե՞ս է այստեղ ներկայացված մեղքի ներումը։ Ո՞րն է աստվածային ներման նպատակը։`

Աստվածային ներումն ավելին է, քան անմեղության օրինական հռչակումը։ Այն խոր փոփոխություն է առաջացնում, որը ներթափանցում է մարդու հոգու ամենախորքերը (Սաղմոսներ 51.6, Եբրայեցիներին 4.12)։ Այն ստեղծում է նոր արարչագործություն (Սաղմոսներ 51.10, Հովհաննես 3.3–8)։ Եբրայերեն բարա բայը, որը թարգմանվում է «ստեղծել», ցույց է տալիս Աստծո ստեղծագործական զորությունը (Ծննդոց 1.1)։ Միայն Աստված կարող է արարել ոչնչից (բարա), միայն Աստված կարող է արմատական ու տևական փոփոխություն առաջացնել զղջացող մարդու սրտում (Բ Կորնթացիներին 4.6)։

Դավիթը խնդրում է, որ իրեն մաքրեն զոպայով (Ղևտական 14.2–8, Սաղմոսներ 51.7)։ Նա զգում է, որ իր մեղքն իրեն հեռու է պահում Տիրոջ ներկայությունից, ինչպես բորոտին էր արգելված անմաքուր վիճակում մնալ համայնքում այնքան ժամանակ, քանի դեռ անմաքուր էր (Սաղմոսներ 51.11)։ Նա վախենում է, որ զոհաբերությունները չեն կարող լիովին վերականգնել իրեն, քանի որ չկար որևէ զոհ, որը կարողանա քավել իր կանխամտածված շնության ու սպանության մեղքը (Ելք 21.14, Ղևտական 20.10)։

Դավթի «բեկված ու խոնարհ սիրտը» և վերականգնել նրան` Աստծո հետ ներդաշնակության մեջ (Սաղմոսներ 51.16, 17)։ Զոպայով մաքրվելու խնդրանքը ցույց է տալիս, որ նա ցանկանում է վերադառնալ Աստծո ներկայության մեջ։

`Եթե Աստված կարող է Դավթին ներել շնության, խաբեության ու սպանության համար, ի՞նչ եք կարծում, հույս կա՞ նաև մեզ համար։`