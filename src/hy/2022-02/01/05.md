---
title:  Մարդկության արարումը
date:  30/03/2022
---

Մարդու արարումը Աստծո արարչագործության վերջին փուլն է, առնվազն Ծննդոց գրքում ներկայացված պատմության մեջ։ Մարդ արարածը ողջ երկրային արարչագործության պսակն է, այն նպատակը, որի համար երկիրն առհասարակ արարվեց։

`Կարդացե՛ք Ծննդոց 1.26–29 և Ծննդոց 2.7 համարները։ Ի՞նչ կապ կա այս երկու տարբերակների մեջ՝ կապված մարդկության արարման հետ։`

Այն, որ Աստված մարդուն արարել է Իր պատկերով, Աստվածաշնչի ամենահամարձակ հայտարարություններից մեկն է։ Միայն մարդն է արարվել Աստծո պատկերով։ «Աստված երկրի գազաններն ստեղծեց՝ իրենց տեսակի պես» (Ծննդոց 1.25), սակայն «Աստված ստեղծեց մարդուն իր պատկերով» (Ծննդոց 1.27)։ Այս ձևակերպումը հաճախ սահմանափակվել է մարդ արարածի հոգևոր բնույթ ունենալով, ինչը մեկնաբանվել է հետևյալ կերպ. այն է՝ «Աստծո պատկերը» նշանակում է Աստծո ներկայացուցիչ կամ էլ Աստծո կամ միմյանց հետ փոխհարաբերություններ ունենալու կարողություն։

Այս մոտեցումները ճիշտ են, սակայն դրանք ձախողում են ներկայացնել այս արարչագործության կարևոր ֆիզիկական իրողությունը։ Այս երկու հասկացությունները, իսկապես և, ներառված են երկու բառերում՝ «պատկեր» և «նմանություն», որոնք նկարագրում են այս գործառույթը Ծննդոց 1.26 համարում։ Եբրայերեն ցելեմ «պատկեր» բառը վերաբերում է ֆիզիկական մարմնի կոնկրետ ձևի, իսկ դմուտ «նմանություն» բառը՝ վերացական հատկանիշներին, որոնք համեմատելի են աստվածային Անձին։

Ուստի, «Աստծո պատկերի» եբրայական ընկալումը պետք է հասկանալ մարդկային բնույթի աստվածաշնչյան տեսանկյան լիարժեք ու համապարփակ իմաստով։ Աստվածաշնչյան տեքստը հաստատում է, որ մարդ անհատը (տղամարդիկ ու կանայք) արարվել են Աստծո պատկերով ինչպես ֆիզիկապես, այնպես էլ հոգևորապես։ Ինչպես պարզորոշ կերպով գրում է Էլեն Ուայթը. «Երբ Ադամն արարվեց իր Արարչի ձեռքով, նա կրում էր իր Տիրոջ նմանությունը ֆիզիկական, մտավոր ու հոգևոր առումներով»։ Կրթություն, էջ 15։

Իրականում, Աստծո պատկերի համապարփակ ընկալումը, որը ներառում է ֆիզիկական մարմինը, վերահաստատվում է Արարչագործության մեկ այլ պատմության ընթացքում, որն ասում է, որ «մարդը կենդանի հոգի եղավ» (Ծննդոց 2.7), բառացիորեն՝ «կենդանի հոգի» (նեֆեշ)՝ աստվածային երկու գործողությունների շնորհիվ. Աստված «ձևավորեց», և Աստված «շունչ փչեց»։ Ուշադրությո՛ւն դարձրեք, որ «շունչ փչելը» հաճախ վերաբերում է հոգևոր հարթությանը, սակայն այն նաև սերտորեն կապված է շնչելու կենսաբանական ունակության հետ, որը կազմում է այն մարդու էության մասը, ում Աստված «ձևավորեց հողի փոշուց»։ «Կենդանության շունչ» բառակապակցության մեջ «շունչ» բառը հոգևոր մասն է, իսկ «կենդանության» բառը՝ ֆիզիկական։

Ավելի ուշ Աստված կիրականացնի երրորդ գործողությունը՝ այս անգամ տղամարդու մարմնից կնոջը ստեղծելու համար (Ծննդոց 2.21, 22). այս կերպ Նա ընդգծում է, որ կինը միևնույն բնույթն ունի, ինչ տղամարդը։