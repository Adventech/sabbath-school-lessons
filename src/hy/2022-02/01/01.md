---
title:  Արարում
date:  26/03/2022
---

### Այս շաբաթվա ուսումնասիրության համար կարդացե՛ք.
Սաղմոսներ 100.1–3, Ծննդոց 1–2, Ելք 20.8–11, Ելք 40.33, Մատթեոս 25.14–30, Մատթեոս 19.7–9։

> <p>Հիշելու համարը.<p>
> «Սկզբում Աստված ստեղծեց երկինքն ու երկիրը» (Ծննդոց 1.1)։

Ծննդոց գիրքը, հետևաբար և ամբողջ Աստվածաշունչը սկսվում է Աստծո իրականացրած արարչագործության նկարագրությամբ։ Այս փաստը շատ կարևոր է, քանի որ նշանակում է, որ մեր արարմամբ է սկսվում մարդկության, ինչպես նաև Աստվածաշնչի պատմությունը։ Այս ճշմարտությունը ենթադրում է նաև, որ Ծննդոց գրքում նկարագրվող արարչագործությունն ունի նույնպիսի պատմական արժանահավատություն, ինչպիսին և մարդկության ու Աստվածաշնչի պատմությունների մյուս իրադարձությունները։

Ծննդոց 1-ին և 2-րդ գլուխներում նկարագրված արարչագործության վերաբերյալ երկու տեքստեր դասեր են պարունակում Աստծո և մարդկության մասին։ Այս շաբաթվա դասերն ուսումնասիրելիս ավելի լավ կհասկանանք յոթերորդ օրվա՝ շաբաթի խորը իմաստը։ Կխորհենք այն փաստի շուրջ, թե ինչու Աստված մարդուն արարեց Իր պատկերով և արարեց հողից։ Չափազանց հետաքրքիր փաստեր կբացահայտենք բարու և չարի գիտության ծառի նպատակի և կյանքի ծառի հետ դրա կապի վերաբերյալ։

Աստվածաշնչյան պատմությունների ամենակարևոր դասը շնորհի մասին դասն է։ Մեր գոյությունը բացառապես շնորհի դրսևորում է։ Աստված արարեց երկինքներն ու երկիրը, երբ մարդը դեռ չկար։ Եվ ինչպես մեր արարումը, մեր փրկագնումը ևս Աստծուց մեզ շնորհված պարգև է։ Եվ որքա՜ն զարմանալի ու խորն է այն փաստը, որ այս երկու գաղափարները՝ արարումն ու փրկագնումը, արտահայտվում են յոթերորդ օրվա՝ շաբաթի պատվիրանում։