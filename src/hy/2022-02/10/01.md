---
title:  Հակոբ-Իսրայել
date:  28/05/2022
---

### Այս շաբաթվա ուսումնասիրության համար կարդացե՛ք.
Ծննդոց 32.22–31, Ովսեե 12.3, 4, Երեմիա 30.5–7, Ծննդոց 33, Ծննդոց 34.30–35.29։

> <p>Հիշելու համարը.<p>
> «Նա ասաց. «Քո անունն այլևս թող Հակոբ չասվի, այլ Իսրայել, որովհետև դու մարտնչեցիր Աստծու հետ ու մարդկանց հետ և հաղթեցիր» (Ծննդոց 32.28)։

Հակոբի ընտանիքի ասքը շարունակվում է թե՛ լավ, թե՛ վատ։ Եվ այս ամենի մեջ բացահայտվում է Աստծո ձեռքն ու ուխտի խոստումներին Նրա հավատարմությունը։

Այս շաբաթ մենք կուսումնասիրենք Հակոբի պատմությունը, երբ նա լքում է Լաբանի տունը, վերադառնում տուն և պետք է հանդիպի Եսավին՝ իր ուխտադրժության զոհին։ Ի՞նչ կանի այժմ իր հետ իր եղբայրը, որի հանդեպ նա այդքան մեծ սխալ է թուլ տվել։

Ի ուրախություն Հակոբի՝ ակնկալիքի վախի մեջ նրան կրկին հայտնվում է իր հայրերի Յահվե Աստվածը մի իրադարձության մեջ, որը նախորդում էր նրան, ինչը հետագայում հայտնի կդառնա որպես «Հակոբի համար նեղության ժամանակ» (տե՛ս Երեմիա 30.5–7)։ Եվ այդ գիշեր Հակոբը՝ խաբեբան, դարձավ «Իսրայել», նոր անուն նոր սկզբի համար, սկիզբ, որը պետք է հանգեցներ ի վերջո այն ազգի ստեղծմանը, որն անվանվեց նրա անունով։

Այլ խոսքերով, ի հեճուկս այն ամենի, ինչ կատարվում է, նահապետների ու նրանց ընտանիքների պատմությունը Սուրբ Գրքում պատմվում է նրա համար, որպեսզի հասկանանք, որ Աստված հավատարիմ է իրականացնելու այն, ինչ խոստացել է, և որ Նա դա կանի՝ հակառակ այն փաստի, որ երբեմն թվում է, թե Նրա ժողովուրդն անում է ամեն ինչ, որպեսզի խոչընդոտի այդ խոստումների իրականացմանը։