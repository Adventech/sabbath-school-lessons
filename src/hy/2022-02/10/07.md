---
title:  Հետագա ուսումնասիրության համար
date:  03/06/2022
---

Կարդացե՛ք Էլեն Ուայթի Նահապետներ և մարգարեներ գրքի 195–203 էջերի «Մենամարտի գիշերը» գլուխը։

«Մենամարտի և տառապանքի գիշերվա Հակոբի անցած փորձառությունը ներկայացնում է այն փորձությունը, որի միջով պետք է անցնի Աստծո ժողովուրդը Քրիստոսի երկրորդ գալուստից անմիջապես առաջ։ … Այսպիսին պետք է լինի Աստծո ժողովրդի փորձառությունը չարի ուժերի դեմ նրանց վերջին ճակատամարտի ժամանակ։ Աստված կփորձի նրանց հավատը, հաստատակամությունը, իրենց ազատագրելու Նրա ուժերին նրանց վստահությունը։ Սատանան կփորձի սարսափեցնել նրանց այն մտքով, որ նրանց դեպքերն անհույս են, և որ նրանց մեղքերը չափազանց մեծ են ներում ստանալու համար։ Նրանք խորապես կզգան իրենց թերությունները և երբ նայեն իրենց կյանքին, նրանց հույսը կմարի։ Սակայն հիշելով Աստծո ողորմության մեծությունն ու իրենց սեփական անկեղծ ապաշխարությունը՝ նրանք կխնդրեն Նրա խոստումները, որոնք Քրիստոսի միջոցով արվել են անօգնական, ապաշխարող մեղավորներին։ Նրանց հավատը նավաբեկում չի ապրի աղոթքներին անմիջապես պատասխան չստանալու պատճառով։ Նրանք կկառչեն Աստծո ուժին, ինչպես Հակոբը կառչեց Հրեշտակին, և նրանց հոգու լեզուն կլինի. «Չեմ թողնի Քեզ, մինչև որ ինձ չօրհնես»։

«Հակոբի պատմությունը երաշխիք է նրա, որ Աստված չի մերժի նրանց, ովքեր տրված են եղել մեղքին, սակայն Իրեն են դարձել ճշմարիտ ապաշխարությամբ։ Իրեն Աստծուն հանձնելով ու վստահալից հավատով էր, որ Հակոբը ձեռք բերեց այն, ինչը չկարողացավ ձեռք բերել իր սեփական ուժերին ապավինելով։ Այդ կերպ Աստված սովորեցրեց Իր ծառային, որ միայն աստվածային զորությունն ու շնորհը կարող են նրան տալ այն օրհնությունը, որը նա փափագում էր։ Այդպես կլինի նաև այն մարդկանց հետ, ովքեր ապրում են վերջին օրերում։ Երբ վտանգները շրջապատեն նրանց, և հուսահատությունը պատի հոգին, նրանք պետք է կախված լինեն բացառապես քավության արժանիքներից։ Ինքնուրույն մենք ոչինչ չենք կարող անել»։ Էլեն Ուայթ, Նահապետներ և մարգարեներ, էջ 201–203։

**Հարցեր քննարկման համար**

`Ինչո՞ւ են Հակոբի թուլություններն Աստծո շնորհի դրսևորման առիթ։ Ինչպե՞ս է Հակոբի փորձառությունը կախված Պողոսի պնդման հետ. «Երբ տկարանում եմ, այն ժամանակ զորանում եմ» (Բ Կորնթացիներին 12. 10)։`

`Ըստ ձեզ՝ ինչո՞ւ է Աստվածաշունչը բացահայտում այդքան շատ կեղտոտ մանրամասներ կերպարներից շատերի կյանքի մասին։ Դա անելու մեջ ի՞նչ իմաստ կա։ Ի՞նչ պատգամ կարող ենք քաղել դրանից։`

`Խորհե՛ք կռապաշտության հարցի շուրջ։ Որո՞նք են մեր մշակույթի, քաղաքակրթության կուռքերը։ Ինչպե՞ս կարող ենք հավաստիանալ, որ Տիրոջից բացի ուրիշ ոչինչ ու ոչ մեկին չենք երկրպագում։`