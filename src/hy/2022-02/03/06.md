---
title:  Մարդու չարությունը
date:  14/04/2022
---

`Կարդացե՛ք Ծննդոց 4.17–24 համարները։ Ի՞նչ ժառանգություն ունեցավ Կայենը, և Կայենի հանցանքն ի՞նչ կերպ ճանապարհ բացեց մարդկության հարաճուն չարության համար։`

Կայենի կոռ Ղամեքը հղվում է Կայենի մեղքին իր մեղքի համատեքստում։ Կայենի ու Ղամեքի մեղքերի այս համեմատությունը ուսուցողական բնույթ է կրում։ Մինչ Կայենն իր սեփական մեղքի մասին պարզապես լռում է, Ղամեքը կարծես թե պարծենում է դրանով՝ այն երգի տեսքով ներկայացնելով (Ծննդոց 4.23, 24)։ Մինչ Կայենը խնդրում է Աստծո ողորմությունը, Ղամեքը նույնը չի անում։ Մինչ Կայենից յոթնապատիկ վրեժ է առնվում, Ղամեքը կարծում է, որ այն իրենից յոթանասունյոթապատիկ պետք է առնվի (տե՛ս Ծննդոց 4.24)։ Այս ակնարկը ցույց է տալիս, որ նա քաջատեղյակ է իր հանցանքից։

Բացի այդ, Կայենն ուներ ընդամենը մեկ կին (Ծննդոց 4.17), Ղամեքը ներկայացնում է բազմակնություն, քանի որ Սուրբ Գիրքը հատուկ նշում է, որ նա «երկու կին առավ իրեն» (Ծննդոց 4.19)։ Չարի այս ուժգնացումն ու մեծարումն անկասկած կազդի Կայենի հաջորդ սերունդների վրա։

Կայենի սերնդի ներկայացուցիչների ընտանիքում տեղի ունեցող չարիքի այս դրվագից անմիջապես հետո աստվածաշնչյան տեքստը ներկայացնում է մի նոր իրադարձություն, որը հակասում է Կայենի սերնդի միտմանը։ «Ադամը կրկին պառկեց իր կնոջ հետ» (Ծննդոց 4.25), և ծնվեց Սեթը, ում անունն ընտրում է Եվան՝ ցույց տալու, որ Աստված «մի ուրիշ զավակ տվեց Աբելի փոխարեն»։

Իրականում, Սեթ անվան պատմությունը նախորդում է Աբելին։ Սեթ անունը բխում է եբրայերեն շիտ բայից, որը նշանակում է «դնել» (Ծննդոց 3.15) և ներկայացնում է մեսիական մարգարեությունը։ Մեսիան ծնվելու է Սեթի սերնդից, ուստի և աստվածաշնչյան տեքստերը ներկայացնում են Մեսիայի ծննդաբանությունը՝ սկսած Սեթից (Ծննդոց 5.3) և ներառելով Ենոքին (Ծննդոց 5.21) ու Մաթուսաղային և ավարտելով Նոյով (Ծննդոց 6.8)։

«Աստծո որդիները» (Ծննդոց 6.2) արտահայտությունը վերաբերում է Սեթի սերնդին, քանի որ նրանք ստեղծված են, որպեսզի պահպանեն Աստծո պատկերը (Ծննդոց 5.1, 4)։ Մյուս կողմից, «մարդկանց աղջիկները» (Ծննդոց 6.2) արտահայտությունը կարծես բացասական իմաստ ունի՝ հակադրելով Աստծո և մարդու պատկերը կրող մարդկանց զավակներին։ Եվ հենց այս «մարդկանց աղջիկների» ազդեցության տակ է, որ Աստծո որդիներն «իրենց հավանածներից կին էին առնում իրենց համար» (Ծննդոց 6.2)։ Սա ցույց է տալիս այն սխալ ուղին, որով մարդկությունն առաջ էր շարժվում։

`Կարդացե՛ք Ծննդոց 6.1–5 համարները։ Մեղքից բխող այլասերման ինչպիսի՜ հզոր վկայություն։ Ինչո՞ւ պետք է անենք ամեն հնարավորն Աստծո զորությամբ, որպեսզի արմատախիլ անենք մեղքը մեր կյանքից։`