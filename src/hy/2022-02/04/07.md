---
title:  Հետագա ուսումնասիրության համար
date:  22/04/2022
---

Ջրհեղեղից առաջ ապրող և մեր օրերի մարդկանց մտածելակերպի ու վարքագծի, ինչպես նաև աշխարհի իրավիճակի համեմատությունը հատկապես ուսուցողական է։ Կասկած լինել չի կարող, որ մարդու չարությունը նոր բան չէ։ Ուշադրությո՛ւն դարձրեք ջրհեղեղից առաջ և մեր ժամանակների միջև զուգահեռներին։

«Այն մեղքերը, որոնք նախաջրհեղեղյան մարդկանց վրա բերեցին Աստծո բարկությունը, արդիական են նաև այսօր։ Աստծո նկատմամբ երկյուղը բացակայում է մարդկանց սրտերում, իսկ Նրա օրենքին վերաբերվում են անտարբերությամբ ու արհամարհանքով։ Այն սերնդի աշխարհիկ կենսակերպը համարյա նույնն էր, ինչ մեր ժամանակներում ապրող մարդկանցը։ … Աստված չէր դատապարտում նախաջրհեղեղյան մարդկանց ուտելու ու խմելու համար։ Նրանց մեղքը այդ ամենն ընդունելն ու Տվողին երախտագետ չլինելն էր, ինչպես նաև իրենց ախորժակին առանց սահմանների հագուրդ տալով իրենց տեսակը նսեմացնելը։ Նրանք իրավունք ունեին ամուսնանալու։ Ամուսնությունը սահմանված էր Աստծո կողմից, դա առաջին հաստատություններից էր, որ Աստված հիմնեց։ Նա հատուկ ցուցումներ տվեց այս արարողության վերաբերյալ՝ պատելով այն սրբությամբ և գեղեցկությամբ, սակայն այս ցուցումները մոռացության մատնվեցին, և ամուսնությունը այլասերվեց և դարձավ կրքերին ծառայելու գործիք: Նման մի իրավիճակ տիրում է նաև այսօր։ Այն, ինչն ինքնին օրինական է, չափազանցվում է։ … Խարդախությունը, կաշառակերությունն ու գողությունը անպատիժ կերպով ծաղկում են ինչպես վերին, այնպես էլ ստորին շերտերում։ Լրագրերը լեփ-լեցուն են մարդասպանության մասին հոդվածներով։ … Անարխիայի ոգին ներթափանցում է բոլոր ազգերի մեջ, և բռնկումները, որոնք ժամանակ առ ժամանակ սարսափեցնում են աշխարհը, ընդամենը մատնացույց են անում կրքի ու անօրենության զսպված կրակը, որը մի օր դուրս կգա վերահսկողությունից ու աշխարհը կլցնի վշտով ու դժբախտությամբ։ Նախքան ջրհեղեղը տիրող իրավիճակը, որը ներկայացվել է Սուրբ Հոգու կողմից, մեծագույն ճշգրտությամբ ներկայացնում է այն իրավիճակը, որին մեծ արագությամբ մոտենում է ժամանակակից հասարակությունը։ Նույնիսկ այսօր, մեր դարում, իրենց քրիստոնյա համարող երկրներում ամեն օր կատարվում են հանցանքներ, որոնք նույնքան մռայլ ու սարսափելի են, որքան այն մեղքերը, որոնց համար ոչնչացվեցին հին աշխարհի մեղավորները»։ Էլեն Ուայթ, Նահապետներ և մարգարեներ, էջ 101, 102։

**Հարցեր քննարկման համար**

`Ի՞նչ ընդհանուր բնութագիր ունեն ջրհեղեղից առաջ ապրող ու ժամանակակից հասարակություննները։ Ի՞նչ են մեզ սովորեցնում այս ընդհանրություններն Աստծո շնորհի մասին, որ ի հեճուկս այս ամենի, Նա սիրում է աշխարհն ու դեռևս փորձում է փրկել բոլոր նրանց, ում կարող է։`

`Որոշ մարդիկ պնդում են, թե Նոյի ժամանակների ջրհեղեղը տեղային իրադարձություն է եղել։ Ի՞նչն այն չէ այդ գաղափարի մեջ։ Եթե դա ճիշտ լիներ, ինչո՞ւ յուրաքանչյուր տեղային ջրհեղեղ (և յուրաքանչյուր ծիածան) Աստծուն սուտասան կդարձներ։`