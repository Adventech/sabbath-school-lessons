---
title:  Ջրհեղեղը որպես իրադարձություն
date:  18/04/2022
---

Ասա՝ «անել» բայը, որը վերաբերում է Նոյի գործողություններին, կարևոր բառ է նաև Ծննդոց գրքում ներկայացվող Արարչագործության պատմության ընթացքում (Ծննդոց 1.7, 16, 25, 26, 31, Ծննդոց 2.2)։ Նոյի հնազանդությունն Աստծուն նույնացվում է Աստծո արարչագործության հետ։ Ի՞նչ է մեզ տալիս այս կապը։ Ջրհեղեղի միջոցով Աստված ցույց տվեց ոչ միայն Իր բարկությունը, այլև Իր փրկությունը։

`Կարդացե՛ք Ծննդոց 7-րդ գլուխը։ Ինչո՞ւ է ջրհեղեղի նկարագրությունը մեզ հիշեցնում արարչագործության պատմությունը։ Ի՞նչ դասեր կարող ենք քաղել այս երկու իրադարձությունների միջև եղած զուգահեռներից։`

Ջրհեղեղի մասին պատմող տեքստի ուշադիր ընթերցանությունը բացահայտում է, որ օգտագործված են շատ բառեր ու արտահայտություններ, որոնք հանդիպում են արարչագործության պատմության մեջ. «յոթ» (Ծննդոց 7.2, 3, 4, 10, համեմատե՛ք Ծննդոց 2.1–3 համարների հետ), «արու և էգ» (Ծննդոց 7.2, 3, 9, 16, համեմատե՛ք Ծննդոց 1.27 համարների հետ), «ըստ իրենց տեսակի» (Ծննդոց 7.14, համեմատե՛ք Ծննդոց 1.11, 12, 21, 24, 25 համարների հետ), «անասուն», «թռչուն», «սողուններ» (տե՛ս Ծննդոց 7.8, 14, 21, 23, համեմատե՛ք Ծննդոց 1.24, 25 համարների հետ), և «կյանքի շունչ» (Ծննդոց 7.15, 22, համեմատե՛ք Ծննդոց 2.7 համարների հետ)։

Այնուհետև ջրհեղեղի պատմությունն ինչ-որ կերպ հիշեցնում է արարչագործության պատմությունը։ Արարչագործության պատմության հետ այս նմանությունները բացահայտում են, որ այն Աստվածը, Ով արարում է, այն նույն Աստվածն է, Ով կործանում է (Բ Օրենք 32.39)։ Սակայն այս նմանությունները նաև հույսի լուր են պարունակում. ջրհեղեղը միտված է լինելու մի նոր արարչագործություն, որը դուրս է գալիս ջրերից ու տանում դեպի նոր գոյության։

Ջրերի շարժումը ցույց է տալիս, որ «արարչագործության» այս իրադարձությունն իրականում հետադարձում է Ծննդոց 1-ին գլխում ներկայացված արարչագործությունը։ Հակառակ Ծննդոց 1-ին գլխի, որը նկարագրում է հաստատության տակ եղած ջրերի բաժանումը տարածության վրա եղած ջրերից (Ծննդոց 1.7)՝ ջրհեղեղը ներառում է դրանց վերամիավորումը, երբ մեծ անդունդի բոլոր աղբյուրները ժայթքում են (Ծննդոց 7.11)։

Այս գործընթացը փոխանցում է պարադոքսային լուր. Աստված պետք է կործանի նախկինը, որպեսզի հնարավոր լինի նոր արարչագործությունը։ Նոր երկրի արարումը պահանջում է հնի կործանումը։ Ջրհեղեղի իրադարձությունը ժամանակների վերջում աշխարհի ապագա փրկության նախատիպն է. «Տեսա նոր երկինք ու նոր երկիր, որովհետև առաջին երկինքն ու երկիրն անցան» (Հայտնություն 21.1, համեմատե՛ք Եսայի 65.17 համարի հետ)։

`Ի՞նչը մեր մեջ պետք է կործանվի, որպեսզի նորովի վերստեղծվի (տե՛ս Հռոմեացիներին 6.1–6)։`