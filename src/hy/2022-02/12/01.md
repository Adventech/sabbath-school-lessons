---
title:  Հովսեփը՝ Եգիպտոսի արքայազնը
date:  11/06/2022
---

### Այս շաբաթվա ուսումնասիրության համար կարդացե՛ք.
Ծննդոց 41.37–46, Գ Թագավորների 3.12, Ծննդոց 42, Հռոմեացիներին 5.7–11, Ծննդոց 43, Ծննդոց 44, Ծննդոց 45։

> <p>Հիշելու համարը.<p>
> «Փարավոնն ասաց Հովսեփին. «Ահա քեզ դնում եմ Եգիպտոսի ամբողջ երկրի վրա»» (Ծննդոց 41.41)։

Հովսեփն այժմ Եգիպտոսի կառավարիչն է, և նրա եղբայրները կծնկեն նրա առաջ՝ առանց իմանալու, թե նա ով է (Ծննդոց 42)։ Հովսեփի եղբայրները կխոնարհվեն նրա առաջ, երբ նա նրանց կստիպի վերադառնալ Բենիամինի հետ (Ծննդոց 43), և երբ ըստ նրանց Բենիամինի անվտանգությունը վտանգված լինի (Ծննդոց 44), նրանք այս հզոր մարդուն կխնդրեն շնորհ անել իրենց, ում նրանք տեսնում են «փարավոնի պես»։ Վերջում, երբ Հովսեփը հայտնում է իր ով լինելը, նրանք կհասկանան, որ ի հեճուկս նրա, ինչ իրենք արել են՝ Աստված դա բարու է վերածել։

Հետաքրքիր է այն փաստը, որ իրադարձությունների այս ողջ հաջորդականությունը, որը պետք է լիներ Հովսեփի հաջողության մասին, ավելի շատ նրա եղբայրների ապաշխարության մասին է։ Նրանց ճամփորդությունները Եգիպտոսից դեպի իրենց տուն և նրանց վերադարձը, այն դժվարությունները, որոնց նրանք հանդիպում են, ստիպում են նրանց հիշել իրենց չար արարքները Հովսեփի և իրենց հոր նկատմամբ, և նրանք գիտակցում են իրենց անօրենությունն Աստծո առաջ։ Հովսեփի եղբայրներն այս ողջ փորձառությունը վերապրում են որպես Աստծո դատաստան։ Եվ այդուհանդերձ, հուզական եզրափակումը, որը բոլորի մոտ ուրախության արցունքներ է առաջացնում, իր մեջ ներառում է ներման լուր Հովսեփի եղբայրների համար՝ հակառակ նրանց անարդարացի չարության։