---
title:  Մեղանչում
date:  02/04/2022
---

### Այս շաբաթվա ուսումնասիրության համար կարդացե՛ք.
Ծննդոց 3, Բ Կորնթացիներին 11.3, Հայտնություն 12.7–9, Հովհաննես 8.44, Հռոմեացիներին 16.20, Եբրայեցիներին 2.14, Ա Տիմոթեոսին 2.14, 15։

> <p>Հիշելու համարը.<p>
> «Ես թշնամություն եմ դնում քո և կնոջ միջև, քո սերնդի և նրա սերնդի միջև. նա քո գլուխը կջախջախի, իսկ դու կխայթես նրա գարշապարը» (Ծննդոց 3.15)։

Այն ամենի հետ մեկտեղ, ինչ Աստված տվել էր մեր նախածնողներին Եդեմի պարտեզում, տրվեց նաև զգուշացում. «Պարտեզի բոլոր ծառերից համարձակ կե՛ր, բայց բարու և չարի գիտության ծառից մի՛ կեր, որովհետև այն օրը, երբ նրանից ուտես, անպայման կմեռնես» (Ծննդոց 2.16, 17)։ Բարու և չարի գիտության ծառից չուտելու այս նախազգուշացումը մեզ ցույց է տալիս, որ թեև նրանք պետք է ճանաչեին բարին, սակայն չպետք է ճանաչեին չարը։

Եվ սա միանգամայն հասկանալի է, այնպես չէ՞։

Կիրականացվեր նաև անհնազանդության նախազգուշացմանը կցված մահվան սպառնալիքը (Ծննդոց 2.17). նրանք կմահանային (Ծննդոց 3.19)։ Արգելված ծառից ուտելուց հետո նրանք վտարվեցին Եդեմի պարտեզից (Ծննդոց 3.24) և հնարավորություն չունեին այլևս մոտենալու այն ծառին, որը կարող էր նրանց անմահություն տալ այդ մեղավոր վիճակում (Ծննդոց 3.22)։

Սակայն նույնիսկ այս ողբերգության պայմաններում գալիս է հույսը, որը գտնում ենք Ծննդոց 3.15 համարում. այն կոչվում է պրոտոէվանգելիում կամ «Ավետարանի առաջին խոստումը»։ Այո, այս համարն Ավետարանի առաջին խոստումն է, որը հանդիպում է Աստվածաշնչում։ Մարդկանց առաջին անգամ ասվում է, որ, ի հեճուկս իրենց մեղանչելուն, Աստված փրկության ճանապարհ է պատրաստել բոլորի համար։