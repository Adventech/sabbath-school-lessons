---
title:  Հակոբը՝ խաբեբան
date:  21/05/2022
---

### Այս շաբաթվա ուսումնասիրության համար կարդացե՛ք.
Ծննդոց 25.21–34, Ծննդոց 28.10–22, Ծննդոց 11.1–9, Ծննդոց 29.1–30, Ծննդոց 30.25–32։

> <p>Հիշելու համարը.<p>
> «Եվ Եսավն ասաց. «Մի՞թե նրա անունը Հակոբ չէ. ահա այս երկու անգամ է, որ խաբում է ինձ. իմ անդրանիկությունն առավ, իսկ հիմա էլ ահա օրհնությունն առավ»։ Եվ ասաց. «Ինձ համար օրհնություն չե՞ս թողել» (Ծննդոց 27.36)։

Այժմ մենք շարունակում ենք Իսահակի՝ հրաշք-երեխայի և խոստացված սերնդի վաղ նախահոր ընտանեկան պատմությունը։ Սակայն պատմությունն այնքան էլ լավ չի սկսվում։ Նրա որդի Հակոբի անկատար բնավորությունը դրսևորվում է երկու եղբայրների միջև առաջնեկության (Ծննդոց 25.27–34) և հետևաբար Իսահակի օրհնությունն ստանալու իրավունքի համար մրցակցությամբ (Ծննդոց 27)։

Քանի որ Հակոբը խաբում է իր հորն ու գողանում օրհնությունն իր ավագ եղբորից, նա ստիպված է լինում փախուստի դիմել՝ իր կյանքը փրկելու համար։ Փախուստի ժամանակ Աստված Հակոբին հանդիպում է Բեթելում (Ծննդոց 28.10–22)։ Այդ պահից ի վեր Հակոբը՝ խաբեբան, հենց իր մաշկի վրա է զգում խաբեբայությունը։ Ռաքելի փոխարեն, ում սիրահարված էր Հակոբը (Ծննդոց 29), նրան կնության է տրվում ավագ դուստրը՝ Լիան, և նա ստիպված է լինում աշխատել 14 տարի՝ իր կանանց ստանալու համար։

Այդուհանդերձ, Հակոբը ևս ստանում է Աստծո օրհնությունները, քանի որ իր աստանդականության ժամանակ նա ունենում է 11 որդի, և Աստված ավելացնում է նրա հարստությունը։

Այսպիսով, անկախ նրանից, թե ուրիշ ինչ ենք մենք տեսնում այս պատմության մեջ, մի բան շատ պարզորոշ է՝ Աստված իրականացնում Իր ուխտի խոստումներն այս կամ այն կերպ, և էական չէ, թե որքան հաճախ է Իր ժողովուրդը սխալվում։