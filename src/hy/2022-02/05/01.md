---
title:  Բոլոր ազգերն ու Բաբելոնը
date:  23/04/2022
---

### Այս շաբաթվա ուսումնասիրության համար կարդացե՛ք.
Ծննդոց 9.18–11.9, Ղուկաս 10.1, Մատթեոս 1.1–17, Ղուկաս 1.26–33, Սաղմոսներ 139.7–12, Ծննդոց 1.28, Ծննդոց 9.1։

> <p>Հիշելու համարը.<p>
> «Դրա համար այն Բաբելոն կոչվեց, որովհետև այնտեղ Տերը խառնեց ամբողջ երկրի լեզուն։ Տերը նրանց այնտեղից ցրեց ողջ աշխարհով մեկ» (Ծննդոց 11.9)։

Ջրհեղեղից հետո Աստվածաշունչը մեկ անհատի՝ Նոյի վրա կենտրոնանալուց շրջվում է դեպի նրա երեք որդիները՝ Սեմը, Քամը և Հաբեթը։ Քամին՝ Քանանի հորը (Ծննդոց 10.6, 15), յուրահատուկ ուշադրություն է հատկացվում, որը ներկայացնում է «Քանանի»՝ խոստացված երկրի (Ծննդոց 12.5) գաղափարը։ Սա Աբրահամի մասին ակնկալիք է, ում օրհնությունները կտարածվեն բոլոր ազգերի վրա (Ծննդոց 12.3)։

Այդուհանդերձ, սերնդաբանությունը խախտվում է Բաբելոնի աշտարակով (Ծննդոց 11.1–9)։ Եվս մեկ անգամ խախտվում են Աստծո ծրագրերը մարդկության համար։ Բոլոր ազգերի ծնունդը՝ այն, ինչը պետք է օրհնություն լիներ, դառնում է մեկ այլ անեծքի մեկ այլ առիթ։ Ազգերը միաբանվում են, որպեսզի փորձեն զբաղեցնել Աստծո տեղը։ Աստված այս փորձին պատասխանում է դատաստանով, և առաջացած շփոթմունքի պատճառով մարդիկ ցրվում են աշխարհով մեկ (Ծննդոց 11.8)՝ իրականացնելով Աստծո «երկիրը լցնելու» սկզբնական ծրագիրը (Ծննդոց 9.1)։

Ի վերջո, ի հեճուկս մարդու չարության, Աստված չարը վերածում է բարու. ինչպես միշտ, վերջին խոսքը Նրանն է։ Քամի անիծվելն իր հոր վրանում (Ծննդոց 9.21, 22) և շփոթված ազգերի անիծվելը Բաբելոնի աշտարակում (Ծննդոց 11.9) ի վերջո ազգերի համար վերածվելու են օրհնության։