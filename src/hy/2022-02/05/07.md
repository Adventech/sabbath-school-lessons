---
title:  Հետագա ուսումնասիրության համար
date:  29/04/2022
---

Կարդացե՛ք Էլեն Ուայթի Նահապետներ և մարգարեներ գրքի 117–124 էջերի «Բաբելոնի աշտարակը» գլուխը։

«Նրանք որոշեցին կառուցել քաղաք, իսկ դրանում՝ այդպիսի վիթխարի բարձրություն ունեցող աշտարակ։ … Այս նախաձեռնությունները նպատակ ունեին թույլ չտալ մարդկանց գաղութներով ցրվել աշխարհով մեկ։ Աստված մարդուն հրահանգել էր տարածվել աշխարհով մեկ, լցնել երկիրն ու ղեկավարել այն, սակայն Բաբելոնի կառուցողները վճռեցին իրենց համայնքը միաբան պահել և հիմնադրել միապետությունը, որն ի վերջո տարածվելու էր ողջ երկիր մոլորակի վրա։ Այդ կերպ իրենց քաղաքը կդառնար համաշխարհային կայսրության մայրաքաղաքը, դրա փառքը կհարուցեր աշխարհի հիացմունքն ու հարգանքը, իսկ քաղաքի հիմնադիրներին կդարձներ փառքի արժանի մարդիկ։ Երկնքին հասնող զարմանահրաշ աշտարակը պետք է կանգներ որպես իր կառուցողների զորության ու իմաստության հուշարձան՝ հավերժացնելով նրանց համբավը մինչև վերջին սերունդը։

Սենաար հարթավայրի բնակիչները չհավատացին Աստծո ուխտին, որ Նա այլևս ջրհեղեղով չի ոչնչացնի երկիրը։ Նրանցից շատերը մերժում էին Աստծո գոյությունը և ջրհեղեղը վերագրում բնական երևույթներին։ Ոմանք հավատում էին Գերագույն Էակի գոյությանը, և որ հենց Նա էր կործանել նախաջրհեղեղյան աշխարհը, և նրանց սրտերը, ինչպես Կայենինը, ըմբոստացան Նրա դեմ։ Աշտարակը կառուցելիս իրենց առջև դրված նրանց նպատակներից մեկն էլ իրենց ապահովությունն էր մեկ այլ հավանական ջրհեղեղի դեպքում։ Շինությունն անհամեմատ ավելի բարձր կառուցելով, քան հասել էին ջրհեղեղի ջրերը, նրանք հույս ունեին պաշտպանվել բոլոր տեսակի վտանգներից։ Եվ քանի որ աշտարակը նրանց հնարավորություն կտար հասնել ամպերին, նրանք հույս ունեին պարզել ջրհեղեղի պատճառները։ Այս ողջ նախագիծը միտված էր է՛լ ավելի մեծարելու նախագծողների հպարտությունն ու հետագա սերունդների միտքը դարձնել Աստծուց և ուղղել դեպի կռապաշտության»։ Էլեն Ուայթ, Նահապետներ և մարգարեներ, էջ 118, 119։

**Հարցեր քննարկման համար**

`Պատմությունը, ներառյալ ներկայիս ժամանակները, ի՞նչ օրինակներ են մեզ ցուցադրում այն մարդկանցից բխող խնդիրների մասին, ովքեր ցանկանում են համբավ ձեռք բերել։`

`Որպես եկեղեցի՝ ինչպե՞ս կարող ենք խուսափել մեր սեփական Բաբելոնի աշտարակը կառուցելու վտանգից։ Որո՞նք են այն ճանապարհները, որոնցով իրականում կարող ենք անել դա, նույնիսկ ենթագիտակցաբար։`