---
title:  Աբրահամի արմատները
date:  30/04/2022
---

### Այս շաբաթվա ուսումնասիրության համար կարդացե՛ք.
Ծննդոց 12, Եսայի 48.20, Եսայի 36.6, 9, Երեմիա 2.18, Ծննդոց 13, Ծննդոց 14, Եբրայեցիներին 7.1–10։

> <p>Հիշելու համարը.<p>
> «Հավատով Աբրահամը հնազանդվեց, երբ կանչվեց գնալու այն տեղը, որն իբրև ժառանգություն էր ստանալու։ Նա ելավ գնաց՝ առանց իմանալու, թե ո՛ւր է գնում» (Եբրայեցիներին 11.8)։

Այժմ մենք հասել ենք Ծննդոց գրքի կենտրոնական բաժնին։ Այն (Ծննդոց 12–22) ներկայացնում է Աբրահամի ճամփորդությունն Աստծո առաջին կանչից լեխ լեխա «Գնա՛» (Ծննդոց 12.1), որը դրդում է Աբրահամին լքել իր անցյալը մինչև Աստծո երկրորդ կանչը լեխ լեխա «Գնա՛» (Ծննդոց 22.2), ինչը մղում է Աբրահամին լքել իր ապագան (որը պետք է իրականանար նրա որդու միջոցով)։ Ի վերջո, Աբրահամը մշտապես տեղափոխվում է, նա մշտապես քոչվոր էր, ահա թե ինչու նա նաև անվանվում է «պանդուխտ» (Ծննդոց 17.8)։

Իր ճամփորդության ժամանակ Աբրահամն ասես օդից կախված լինի՝ առանց անցյալի, որը նա կորցրել էր, և առանց ապագայի, որը նա չի տեսնում։ Այս երկու կանչերի միջև, որոնք կազմում են Աբրահամի հավատի ճամփորդությունը, նա լսում է Աստծո ձայնը, որը նրան կրկին հավաստիացնում է. «Մի՛ վախեցիր» (Ծննդոց 15.1)։ Աստծո այս երկու բառերը մատնանշում են Աբրահամի ճամփորդության երեք բաժինները, որոնք մենք կուսումնասիրենք 6-րդ, 7-րդ և 8-րդ շաբաթների ընթացքում։

Աբրահամը հավատի օրինակ է (Ծննդոց 15.6) և հիշատակվում է նաև Հին Կտակարանում որպես հավատի մարդ (Նեեմիա 9.7, 8)։ Նոր Կտակարանում Աբրահամն ամենաշատ նշվող հինկտակարանյան կերպարներից մեկն է, և այս շաբաթ մենք կփորձենք հասկանալ, թե ինչու։