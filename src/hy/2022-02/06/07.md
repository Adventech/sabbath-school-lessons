---
title:  Հետագա ուսումնասիրության համար
date:  06/05/2022
---

Կարդացե՛ք Էլեն Ուայթի Նահապետներ և մարգարեներ գրքի 134–136 էջերի «Աբրահամը Քանանում» գլուխը։

«Քրիստոսի եկեղեցին պետք է օրհնություն լինի, և նրա անդամները պետք է օրհնվեն՝ օրհնելով ուրիշներին։ Համայն աշխարհի առջև ժողովուրդ ընտրելու Աստծո նպատակը միայն այն չէր, որ կարողանար որդեգրել նրանց որպես Իր զավակներ, այլև որպեսզի նրանց միջոցով աշխարհի վրա հեղեր աստվածային լուսավորության առավելությունները։ Երբ Աստված ընտրեց Աբրահամին, նա պարզապես չպետք է լիներ Աստծո ընկերը, Աբրահամը պետք է լիներ այն միջոցը, որով Աստված կամենում էր ազգերի վրա հեղել թանկագին ու յուրահատուկ առավելությունները։ Աբրահամը պետք է իրեն շրջապատող բարոյական խավարի մեջ լույս լիներ։

Երբ Աստված օրհնում է Իր զավակներին լույսով ու ճշմարտությամբ, դա միայն նրա համար չէ, որ նրանք ունենան հավիտենական կյանքի պարգևը, այլև որպեսզի նրանց շրջապատի մարդիկ ևս հոգևորապես լուսավորվեն։ … «Դուք եք երկրի աղը»։ Եվ երբ Աստված Իր զավակներին դարձնում է աղը, դա ոչ միայն նրանց սեփական պահպանման համար է, այլև որպեսզի նրանք դառնան մյուսների պահպանման ուղիներ։

Դուք շողո՞ւմ եք կենդանի քարերի պես Աստծո կառույցում։ … Մենք չունենք ճշմարիտ կրոն, եթե դրա վերահսկող ազդեցությամբ չենք առաջնորդվում մեր յուրաքանչյուր գործարքի ժամանակ։ Գործնական աստվածապաշտությունը պետք է միահյուսվի մեր կյանքի գործին։ Մեր սրտերը պետք է զգան Քրիստոսի վերափոխող շնորհը։ Մենք ավելի քիչ «ես»-ի ու ավելի շատ Հիսուսի կարիքն ունենք»։ Էլեն Ուայթ, Խորհելով Քրիստոսի մասին, էջ 205։

**Հարցեր քննարկման համար**

`Աբրահամի օրհնության լույսի ներքո՝ «Ես … պիտի … օրհնեմ քեզ … և դու օրհնյալ կլինես» (Ծննդոց 12.2), ի՞նչ է նշանակում օրհնված լինել։ Մենք՝ որպես ժողովուրդ, ով ծառայում է այն նույն Աստծուն, Ում ծառայում էր Աբրամը, ինչպե՞ս կարող ենք օրհնություն լինել ուրիշների համար։`

`Ի՞նչն այն չէր իր քույր-կնոջը վերաբերող Աբրահամի կիսաստի հետ։ Ո՞րն է ավելի վատ՝ ստե՞լը, թե՞ ասել մի ճշմարտություն, որը միևնույն ժամանակ իրականում սուտ է։`

`Կրկին կարդացե՛ք Ծննդոց 14.21–23 համարները, որոնցում ներկայացված է Սոդոմի թագավորի առաջարկին Աբրամի պատասխանը։ Ինչո՞ւ Աբրամն այդպես պատասխանեց, և ի՞նչ կարևոր դաս կարող ենք մենք քաղել այս պատմությունից։ Մի՞թե Աբրամը չէր արդարացվի, եթե որոշեր ընդունել թագավորի առաջարկը։`