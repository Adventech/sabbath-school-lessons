---
title:  Հուդա և Թամար
date:  07/06/2022
---

Թամարի պատմությունն այստեղ անպատեհ չէ։ Ժամանակագրական առումով այս իրադարձությունը հետևում է Հովսեփին Եգիպտոս վաճառելուն (Ծննդոց 38.1) և համապատասխանում է այն փաստին, որ Հուդան հենց նոր էր լքել իր եղբայրներին, ինչը մատնացույց է անում նրանց հետ իր համաձայն չլինելը։ Բացի այդ, տեքստում կան նախորդ գլուխների հետ մի շարք ընդհանուր բառեր ու մտքեր, և դրանք կրում են միևնույն աստվածաբանական դասը՝ չար արարք, որը կվերածվի դրական իրադարձության, որն ի վերջո կհանգեցնի փրկության։

`Կարդացե՛ք Ծննդոց 38-րդ գլուխը։ Համեմատե՛ք Հուդայի վարքագիծը քանանացի Թամարի վարքագծի հետ։ Այս երկուսից ո՞վ է ավելի արդար և ինչո՞ւ։`

Հուդան քանանուհի է (Ծննդոց 38.2) կնության առնում, որից երեք որդի է ունենում՝ Էր, Օնան և Սելոմ։ Հուդան քանանացի Թամարին կնության է տալիս իր առաջնեկին՝ Էրին՝ պատշաճ ծագումնաբանություն ապահովելու համար։ Երբ Աստված սպանում է Էրին ու Օնանին իրենց չարության համար, Հուդան Թամարին խոստանում է իր վերջին որդուն՝ Սելոմին։

Երբ որոշ ժամանակ անց Հուդան ասես մոռանում է իր խոստման մասին, քանի որ գնում է մխիթարվելու իր կնոջ մահից հետո, Թամարը որոշում է մարմնավաճառի դեր խաղալ, որպեսզի ստիպի Հուդային իրականացնել իր խոստումը։ Ու քանի որ Հուդան մարմնավաճառին վճարելու կանխիկ գումար չի ունենում, ում նա այդպես էլ չի ճանաչում, խոստանում է ավելի ուշ իր հոտից նրա համար ուլ ուղարկել։

Մինչ այդ Թամարը պահանջում է, որ Հուդան որպես վճարման երաշխիք իրեն տա իր կնիքը, ժապավենը և գավազանը։ Թամարը հղիանում է այս մեկ հանդիպումից։ Երբ հետագայում նրան մեղադրում են մարմնավաճառության մեջ, նա Հուդային ցույց է տալիս նրա կնիքը, ժապավենը և գավազանը։ Հուդան հասկանում ու ներողություն է խնդրում։

Այս կեղտոտ պատմության եզրահանգումը լինում է Փարեսի ծնունդը, որը նշանակում է «ճեղքելով անցնել», ով Հակոբի պես ծնվել էր երկրորդը, սակայն դարձավ առաջինը և փրկության պատմության մեջ անվանվեց Դավթի (Հռութ 4.18–22) և վերջին հաշվով Հիսուս Քրիստոսի նախահայր (Մատթեոս 1.3)։ Ինչ վերաբերում է Թամարին, նա առաջինն է այն չորս կանանցից, ում հետևում են Ռախաբը (Մատթեոս 1.5), Հռութը (Մատթեոս 1.5, 6) և Ուրիայի կինը (Մատթեոս 1.6), ովքեր ծննդաբանության մեջ նախորդում են Մարիամին՝ Հիսուսի մորը (Մատթեոս 1.16)։

Այս պատմությունից մենք կարող ենք մի դաս քաղել՝ այնպես, ինչպես Աստված փրկեց Թամարին Իր շնորհի միջոցով՝ վերածելով չարը բարու, այնպես էլ կփրկի Իր ժողովրդին Հիսուսի խաչի միջոցով։ Իսկ Հովսեփի դեպքում Նա Հովսեփի խնդիրները կվերածի փրկությանը Հակոբի ու նրա որդիների համար։