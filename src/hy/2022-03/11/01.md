---
title:  Սպասելով փորձության հնոցում
date:  03/09/2022
---

> <p>Այս շաբաթվա ուսումնասիրության համար կարդացե՛ք.<p>
> Հռոմեացիներին 15.4, 5, Հռոմեացիներին 5.3-5, Ա Թագավորների 26, Սաղմոսներ 37.1-11։

### Հիշելու համարը.
«Հոգու պտուղն այս է՝ … համբերատարություն» (Գաղատացիներին 5.22)։

Գիտնականները փորձ են կատարել չորս տարեկան երեխաների և զեֆիրի հետ։ Գիտնականը երեխաներին ասել է, որ նրանք կարող են ուտել ընդամենը մեկ զեֆիր, սակայն եթե սպասեն, մինչև ինքը վերադառնա աշխատանքի ավարտին, իրենց կտա երկուսը: Երեխաներից ոմանք գիտնականի հեռանալուն պես զեֆիրը գցեցին իրենց բերանը, մինչ մյուսները սպասեցին: Գիտնականները գրանցեցին այս վարքագծային տարբերությունը։

Այնուհետև գիտնականները հետևել են այս երեխաներին մինչև նրանց պատանեկության տարիքը: Նրանք, ովքեր սպասել էին, պարզվեց, որ ավելի լավ հարմարվող են, ավելի լավ ուսանողներ և ավելի վստահ ու համարձակ են, քան նրանք, ովքեր չէին սպասել: Պարզվում է, որ համբերությունը մարդու բնավորության ավելի մեծ, կարևոր բնորոշ ցուցիչ է: Ուստի զարմանալի չէ, որ Տերը հորդորում է մեզ զարգացնել այն:

Այս շաբաթ մենք կբացահայտենք, թե ինչ կարող է թաքնված լինել խստագույն փորձառությունների հետևում՝ սպասման փորձառությունը։

> <p>Շաբաթվա ամփոփումը.<p>
> Ինչու՞ մենք երբեմն ստիպված ենք այնքան երկար սպասել, որպեսզի ամեն ինչ լավ ընթանա: Ի՞նչ դասեր կարող ենք քաղել համբերության մասին՝ հայտնվելով փորձության հնոցում: