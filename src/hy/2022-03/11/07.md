---
title:  Հետագա ուսումնասիրության համար
date:  09/09/2022
---

Կարդացե՛ք Էլեն Ուայթի «Նահապետներ և մարգարեներ» գրքի «Դավթի օծումը» գլուխը, էջ 637–642:

Մեզ համար Աստծո ծրագիրը կարող է պահանջել, որ մենք շատ սպասենք, և դա իսկապես կարող է թվալ ինչպես փորձության հնոցում։ Այդ ընթացքում համբերություն սովորել կարող է տեղի ունենալ, երբ մենք կենտրոնանում ենք Աստծո անձի վրա և վստահում, որ Նա գործում է մեզ համար: Սպասելու համար շատ պատճառներ կան, սակայն բոլորը վերաբերում են մեզ և Իր թագավորության համար Աստծո ծրագրերին: Մենք շատ բան կարող ենք կորցնել, եթե շտապենք առաջ անցնել Աստծուց, սակայն կարող ենք շատ բան շահել՝ պահպանելով Նրա հանդեպ վստահության և ուրախության վերաբերմունք:

Տերը կշռում և չափում է յուրաքանչյուր փորձություն: «Ես չեմ կարող հասկանալ Աստծո նպատակն իմ նեղության մեջ, սակայն Նա գիտի, թե որն է լավագույնը, և ես կհանձնեմ իմ շունչը, մարմինն ու հոգին Նրա՝ իմ հավատարիմ Ստեղծողի ձեռքը: «... որովհետև գիտեմ, թե Ո՛ւմ եմ հավատացել, և համոզված եմ, որ Նա կարող է իմ ավանդը պահել մինչև այն օրը» (Բ Տիմաթեոսին 1.12)։ Եթե մենք կրթենք և վարժեցնենք մեր անձերն ավելի մեծ հավատ, սեր, համբերություն և կատարյալ վստահություն ունենալու մեր երկնային Հոր հանդեպ, ես վստահ եմ, որ մեր խաղաղությունը և երջանկությունն օրեցօր կաճեն, երբ մենք անցնում ենք այս կյանքի պայքարի միջով:

«Տիրոջը հաճելի չէ, երբ մենք անհանգստանում և սրտնեղում ենք՝ մեզ հեռացնելով Հիսուսի հոգատար ձեռքերից: Հանգիստ սպասման և զգոնության համար ավելին է պահանջվում: Մեզ թվում է, թե եթե մենք վստահություն չենք զգում, ճիշտ ուղու վրա չենք, և սկսում ենք փնտրել տվյալ իրավիճակին համապատասխանող ինչ-որ ներքին զգացողություններ կամ նշաններ։ Սակայն Աստծո դատաստանում նշանակություն կունենա հավատը, ոչ թե զգացմունքը» (Էլեն Ուայթ, Ընտիր լուրեր, գիրք 2, էջ 242։

**Հարցեր քննարկման համար**

`Ի՞նչ է նշանակում այն, թե Հիսուսը «կշռում և չափում է» յուրաքանչյուր փորձություն։ Ինչպե՞ս կարող է դա իմանալը օգնել մեզ, մինչ մենք սպասում ենք:`

`Խնդրեք դասարանի անդամներին պատմել անձնական վկայություններ այն մասին, թե ինչ է նշանակում համբերությամբ սպասել: Որո՞նք են եղել նրանց վախերը, նրանց ուրախությունները: Ինչպե՞ս են նրանք հաղթահարել։ Ի՞նչ են նրանք սովորել։ Ի՞նչ խոստումների են նրանք կառչել։`

`Ի՞նչ կարող եք անել որպես եկեղեցի կամ դասարան՝ օգնելու փորձությունների մեջ հայտնված մարդկանց, երբ նրանք սպասում են Աստծո ժամանակին ինչ-որ բանի համար:`

`Ո՞րն է աղոթքի դերը համբերության զարգացման գործում: Կա՞ն մարդիկ, որոնց համար կարող եք աղոթել, որպեսզի Սուրբ Հոգին համբերություն զարգացնի նրանց կյանքում:`