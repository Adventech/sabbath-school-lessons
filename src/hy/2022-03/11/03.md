---
title:  Աստծո նախասահմանած ժամանակին
date:  05/09/2022
---

`Կարդացե՛ք Հռոմեացիներին 5.6 և Գաղատացիներին 4.4 համարները։ Ի՞նչ են այս տեքստերն ասում Աստծո ժամանակի ընտրության մասին։`

Այս համարներում Պողոսն ասում է, որ Հիսուսը եկավ մեզ համար մեռնելու ճիշտ ժամանակին: Սակայն Պողոսը մեզ չի ասում, թե ինչու դա էր ճիշտ ժամանակը։ Շատ հեշտ է կարդալ այս հատվածները և զարմանալ. ինչո՞ւ Հիսուսը սպասեց հազարավոր տարիներ, մինչև կգար այս երկիր՝ մեղքի դեմ պայքարելու համար. մի՞թե տիեզերքը դրանից առաջ չէր հասկանում, որ մեղքը շատ վատ բան է։ Մենք կարող ենք հարցնել, թե ինչու է Հիսուսը նաև հապաղում գալ երկրորդ անգամ: Կարող ենք նաև հարցնել՝ ինչո՞ւ Տերն այդքան երկար ժամանակ հապաղում է իմ աղոթքին պատասխանելու համար:

`Խորհեք, օրինակ, Դանիել 9.24–27 համարներում ներկայացվող 70-շաբաթյա մարգարեության մասին, որը մատնացույց է անում Հիսուսին որպես Մեսիա (անհրաժեշտության դեպքում վերընթերցեք)։ Որքա՞ն է տևել այս ժամանակահատվածը: Ի՞նչ է դա ասում ձեզ այն մասին, թե ինչպես սովորել սպասել Աստծո ժամանակին, նույնիսկ եթե թվում է, թե այն երկար ժամանակ է պահանջում:`

Կան բազմաթիվ կարևոր հոգևոր պատճառներ, թե ինչու ստիպված կլինենք սպասելու ժամանակներին: Նախ, սպասելը կարող է հեռացնել մեր ուշադրությունը «իրերից» և այն կենտրոնացնել Աստծո վրա: Երկրորդ, սպասելը հնարավորություն է տալիս ավելի հստակ պատկերացում կազմել մեր սեփական շարժառիթների և ցանկությունների մասին: Երրորդ, սպասելը զարգացնում է հաստատակամություն՝ հոգևոր տոկունություն: Չորրորդ, սպասելը դուռ է բացում բազում հոգևոր ուժերի զարգացման համար, ինչպիսիք են հավատը և վստահությունը: Հինգերորդ, սպասելը հնարավորություն է տալիս, որ Աստված տեղադրի ավելի մեծ պատկերի գլուխկոտրուկի այլ կտորները: Վեցերորդ, հնարավոր է, որ մենք երբեք էլ չիմանանք, թե ինչու պետք է սպասենք. այսպես մենք սովորում ենք ապրել հավատով: Կարո՞ղ եք անվանել սպասելու այլ պատճառներ:

`Ի՞նչ օրինակներ կարող եք գտնել Աստվածաշնչում այն մասին, թե ինչպես է Աստված գործում Իր որոշած ժամանակին, որը կարող է օգնել ձեզ սովորել նաև վստահել, որ Նա ձեզ համար կանի այն, ինչ ճիշտ է Իր ժամանակին: (Խորհեք, օրինակ, Աբրահամի ու Սառայի և որդի ունենալու խոստման մասին)։ Միևնույն ժամանակ, հարցրեք ինքներդ ձեզ՝ «Ի՞նչ եմ ես անում, որը, թերևս, հետաձգում է աղոթքի պատասխանը, որը կարող էր վաղուց պատասխանված լինել»:`