---
title:  Սովորել ուրախանալ Տիրոջով
date:  08/09/2022
---

> <p></p>
> «Տիրոջո՛վ ուրախացիր, և Նա քո սրտի ուզածը կտա քեզ» (Սաղմոսներ 37.4)։

Սաղմոսներ 37.4-ը հրաշալի խոստում է։ Պատկերացրեք՝ ստանալ այն, ինչ միշտ ցանկացել եք։ Սակայն մեր սրտի ցանկություններն ստանալը կախված է Տիրոջով ուրախացող սիրտ ունենալուց: Այդպիսով, ի՞նչ է նշանակում Տիրոջով ուրախանալ։

Կարդացե՛ք Սաղմոսներ 37.1–11 համարները։ Սաղմոսներ 37.4 համարի համատեքստը գուցե մի փոքր զարմանալի է հնչում։ Դավիթը գրում է այն մասին, որ ինքը շրջապատված է մարդկանցով, որոնք Աստծո և իր դեմ են աշխատում: Երբ մարդիկ աշխատում են մեր դեմ, բնական արձագանքը հաճախ բարկանալը կամ ինքներս մեզ արդարացնելու նպատակ հետապնդելն է: Սակայն Դավիթը այլ բան է առաջարկում։

**Հետևյալ համարներում ի՞նչ խորհուրդ է տալիս Դավիթն Աստծո ժողովրդին այս իրավիճակում։**

`Սաղմոսներ 37.1`

`Սաղմոսներ 37.5`

`Սաղմոսներ 37.7`

`Սաղմոսներ 37.8`

`Կրկին կարդացեք Սաղմոսներ 37.4 համարը։ Ի՞նչ է նշանակում ուրախանալ Տիրոջով Ձեր մեկնաբանած համարների համատեքստում:`

Կրկին ու կրկին Դավիթը տարբեր ձևերով կոչ է անում՝ «Վստահե՛ք Աստծուն»։ Վստահե՛ք Նրան գործողություններ ձեռնարկելիս: Մի՛ տխրեք, քանի որ Աստված ձեր Աստվածն է, և Նա գործում է ձեզ համար, նույնիսկ հենց հիմա: Պետք չէ ոգևորվել և փորձել ինքնուրույն կարգավորել իրերը: Ձեր երկնային Հայրն է գործի գլուխ կանգնած։ Վստահե՛ք Նրան: Լիովի՛ն վստահեք Նրան:

Այս համատեքստում է, որ Դավիթը գրում է Տիրոջով ուրախանալու մասին: Աստծով ուրախանալ նշանակում է, որ մենք ապրում ենք կատարյալ վստահության վիճակում։ Ոչինչ չի կարող խաթարել մեր խաղաղությունը, որովհետև Աստված այստեղ է և գործում է: Մենք կարող ենք փառաբանել Նրան, մենք կարող ենք նույնիսկ ժպտալ, քանի որ ոչ ոք չի կարող գերազանցել մեր Աստծուն: Երբ մենք կարողանանք սովորել դա անել, իսկապես կստանանք այն, ինչին տենչում է մեր սիրտը, որովհետև կստանանք այն, ինչ մեր սիրառատ Հայրը կամենում է տալ մեզ հենց այն ժամանակ, որն առավել շահավետ է մեզ համար և Նրա թագավորության համար:

`Ինչպե՞ս կարող եք սովորել ուրախանալ Տիրոջով։ Ժամանակ տրամադրեք աղոթքի համար՝ փնտրելով Աստծո առաջնորդությունը, թե ինչպես դա կարող է իրականություն դառնալ ձեր կյանքում:`