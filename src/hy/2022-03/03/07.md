---
title:  Հետագա ուսումնասիրության համար
date:  15/07/2022
---

Կարդացե՛ք Էլեն Ուայթի Նահապետներ և մարգարեներ գրքի 281–290 էջերի «Ելք» և 291-302 էջերի «Կարմիր ծովից Սինա» գլուխները, ինչպես նաև Դարերի փափագը գրքի 114–123 էջերի «Փորձությունը» գլուխը։

«Սակայն նախ Տերն Իր ժողովրդին առաջնորդեց դեպի Ռափիդիմ, և կարող է որոշել մեզ ևս առաջնորդել այնտեղ՝ ստուգելու մեր հավատարմությունը։ Նա միշտ չէ, որ մեզ հաճելի վայրեր է առաջնորդում։ Եթե Նա այդպես աներ, մենք մեր ինքնաբավության մեջ կմոռանայինք, որ Տերը մեր Օգնականն է։ Նա փափագում է Իրեն մեզ ցույց տալ և մեր տրամադրությանը հանձնել առատ պարգևները, և թույլ է տալիս, որ մեր կյանքում փորձություններ ու հիասթափություններ լինեն, որպեսզի մենք գիտակցնենք մեր անօգնականությունը և սովորենք Նրան դիմել օգնության համար։ Նա կարող է ստիպել, որ ամրակուռ ապառաժից զովացնող զեփյուռ փչի։ Մինչև որ Աստծո հետ դեմ առ դեմ չհանդիպենք, երբ տեսնենք այնպես, ինչպես տեսնվում ենք և լսենք այնպես, ինչպես լսվում ենք, մենք երբեք չենք իմանա, թե որքան բեռ է Նա կրել մեր փոխարեն և դեռ որքան բեռներ ուրախ կլիներ կրել, եթե երեխայի հավատով դրանք Նրան հանձնած լինեինք»։ Էլեն Ուայթ, «Ռափիդիմ», Ադվենտ ռևյու և Սաբաթ հերալդ, 1903, ապրիլի 7։

**Հարցեր քննարկման համար**

`Մենք հաճախ ենք խոսում գայթակղությունների մասին՝ որպես անհատական երևույթի, ինչը, անկասկած, այդպես էլ կա։ Սակայն, միևնույն ժամանակ, կա՞ն արդյոք որոշակի խմբակային գայթակղություններ, այնպիսի բաներ, որոնցից մենք՝ որպես եկեղեցի կամ որպես տեղական եկեղեցական համայնք, պետք է զգույշ լինենք։ Եթե կան, ապա ի՞նչ գայթակղություններ են դրանք։`

`Հարցրե՛ք այն մարդկանց, ովքեր պատրաստակամ են խոսելու այն «տհաճ վայրերի» մասին, ուր նրանք տարվել են։ Ինչո՞ւ են այդ վայրերը եղել տհաճ։ Եթե նրանք կրկին այցելելու լինեին այդ վայրերն այսօր, դրանց այլ կերպ կնայեի՞ն։`

`Մենք բոլորս հասկանում ենք փորձությունների միջոցով մեր զտումն ու մաքրագործումը թույլ տալու Աստծո սկզբունքը։ Ինչպե՞ս ենք, այդուհանդերձ, հասկանում այն իրավիճակները, որոնցում փորձություններն ասես ոչ մի արժեք չունեն. օրինակ՝ ինչ-որ մեկը ակնթարթորեն մահանում է ավտովթարից։ Դասարանում քննարկե՛ք հավանական պատասխանները։`

`Որպես դասարան՝ աղոթեք միմյանց համար, որպեսզի ձեզնից յուրաքանչյուրը ուժ ստանա՝ փորձություններին դիմակայելու և հավատարիմ մնալու համար։`

`Ձեր դասարանի անդամները ճանաչո՞ւմ են արդյոք ինչ-որ մեկին, ով շեղվել է ճանապարհից փորձությունների պատճառով։ Եթե այո, ապա որպես դասարան՝ ի՞նչ կարող եք անել ամենաշոշափելի կերպով՝ օգնելու այդ մարդուն վերադառնալ։`