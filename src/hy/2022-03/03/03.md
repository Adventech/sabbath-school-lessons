---
title:  Դառը ջրեր
date:  11/07/2022
---

> <p></p>
> «Իսրայելի որդիների ամբողջ բազմությունը, Տիրոջ խոսքի համաձայն, իր ճանապարհով մեկնեց Սին անապատից ու բնակություն հաստատեց Ռափիդիմում, որտեղ ժողովրդի համար խմելու ջուր չկար» (Ելք 17.1)։

Միգուցե մենք Աստծուց չստանանք այն ամենը, ինչ ուզում ենք, սակայն չպե՞տք է արդյոք ակնկալենք ստանալ այն ամենը, ինչի կարիքն ունենք։ Ոչ թե այն ամենը, ինչի կարիքը կարծում ենք, թե ունենք, այլ այն ամենը, ինչի կարիքն իսկապես ունենք։

Կար մի բան, ինչի կարիքն իսրայելացիներն անկասկած ունեին, և դա ջուրն էր։ Այն բանից հետո, երբ Աստված ամպի սյունի միջոցով նրանց առաջնորդեց Կարմիր ծովի միջով, նրանք երեք օր հետևեցին Նրան անջուր անապատով, կիզիչ արևի ներքո։ Եվ նրանց հուսահատությունը հասկանալի է հատկապես անապատում, որտեղ ջուր գտնելն այդքան կարևոր է։ Ե՞րբ են նրանք ստանալու ջուր, ինչի կարիքն այդքան շատ ունեն։

Այսպիսով, ո՞ւր առաջնորդեց նրանց Աստված։ Սյունը շարժվում է դեպի Մեռա, որտեղ վերջապես ջուր է գտնվում։ Ժողովուրդը պետք է որ շատ ուրախացած լիներ։ Սակայն ջուրը համտեսելուն պես նրանք անմիջապես թքեցին այն, քանի որ դառն էր։ «Ժողովուրդը տրտնջաց Մովսեսի դեմ՝ ասելով. «Ի՞նչ խմենք»» (Ելք 15.24)։

Հետո, մի քանի օր անց, Աստված նորից է կրկնում այս իրավիճակը։ Այս անգամ սյունը կանգ է առնում այնտեղ, որտեղ ընդհանրապես ջուր չկա (Ելք 17.1)։

`Կարդացե՛ք Ելք 15.22-27 և Ելք 17.1-7 համարները։ Աստված Իր մասին ի՞նչ բացահայտեց Իսրայելի ժողովրդին Մեռայում և Ռափիդիմում։ Ի՞նչ դասեր նրանք պետք է քաղեին։`

`Ի՞նչ հարց բարձրացրին Իսրայելի որդիները Ռափիդիմում (Ելք 17.7)։ Երբևէ ինքներդ ձեզ տվե՞լ եք այդ նույն հարցը։ Եթե այո՝ ինչո՞ւ։ Դրան պատասխանելուց հետո ինչպե՞ս եք ձեզ զգացել և ի՞նչ դասեր եք քաղել։ Քանի՞ անգամ պետք է այդ հարցին պատասխանենք, որպեսզի բավարար լինի այլևս այն ընդհանրապես չբարձրացնելու համար։`