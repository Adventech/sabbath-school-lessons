---
title:  Թռչնավանդակը
date:  09/07/2022
---

### Այս շաբաթվա ուսումնասիրության համար կարդացե՛ք.
Ելք 14, Ելք 15.22-27, Ելք 17.1-7, Առակներ 3, Ղուկաս 4.1-13, Ա Պետրոս 1.6-9։

> <p>Հիշելու համարը.<p>
> «Նրանով կուրախանաք, թեև հիմա պետք է որ տարատեսակ փորձություններից փոքր-ինչ տրտմած լինեք» (Ա Պետրոս 1.6)։

«Օրվա պայծառ լույսի ներքո այլ թռչունների երգի ձայնը լսելով՝ վանդակում փակված թռչունը չի երգի այն երգը, որն իր տերը փորձում է սովորեցնել իրեն։ Նա սովորում է այս կամ այն գեղգեղանքն ու դայլայլը, սակայն երբեք չի յուրացնում ամբողջական մեղեդին։ Բայց տերը ծածկում է վանդակն ու այն դնում այնպիսի վայրում, որտեղ թռչունը կլսի միայն այն եղանակը, որն ինքը պատրաստվում է երգել։ Մթության մեջ նա նորից ու նորից փորձում է երգել այդ եղանակը, մինչև սովորում է, և ահա լսվում է կատարյալ մեղեդին։ Այնուհետև թռչունն է փորձում, և դրանից հետո նա կարողանում է երգել այդ մեղեդին անգամ լուսավոր սենյակում։ Այսպես է վարվում Աստված Իր զավակների հետ։ Կա մի երգ, որը Նա կամենում է սովորեցնել մեզ, և երբ մենք կարողանանք այն սովորել փորձությունների ստվերում, դրանից հետո մշտապես կարող ենք երգել այն»։ Էլեն Ուայթ, Առողջության ծառայություն, էջ 472։

Ուշադրությո՛ւն դարձրեք, որ թռչունին մթության մեջ տանողը հենց նրա տերն է։

Հեշտ է հասկանալ, որ սատանան ցավ է պատճառում, սակայն Ինքը՝ Աստված, ակտիվորեն կմասնակցի՞ արդյոք մեզ փորձությունների հնոց առաջնորդելու մեջ, որտեղ մեզ սպասվում են շփոթությունն ու ցավը։

### Շաբաթվա ամփոփումը.
Աստվածաշնչում ի՞նչ օրինակներ կարող եք գտնել, երբ Աստված Ինքն է առաջնորդում մարդկանց այնպիսի փորձությունների, որոնք Նա տեղյակ է, որ ներառում են նաև տառապանքներ։ Ըստ ձեզ՝ ի՞նչ նոր երգ էր Աստված կամենում, որ այդ մարդիկ սովորեին երգել։