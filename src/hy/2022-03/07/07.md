---
title:  Հետագա ուսումնասիրության համար
date:  12/08/2022
---

Կարդացե՛ք Էլեն Ուայթի Կրթություն գրքի 301–309 էջերի «Հետագայի դպրոցը» և Բժշկության ծառայություն գրքի 470, 471 էջերի «Օգնություն առօրյա կյանքում» գլուխները։

«Բոլորի կյանքում էլ գալիս են սուր հիասթափության և ծայրահեղ վհատության ժամանակներ, երբ վիշտն է մեր բաժինը, և դժվարանում ենք հավատալ, որ Աստված դեռևս Իր երկրածնունդ զավակների բարեսիրտ բարերարն է, երբ հոգիդ խռովված է տագնապներից ու անհանգստությունից, երբ մահը կյանքից գերադասելի է թվում: Այդ դեպքում է, որ շատ մարդիկ կորցնում են հույսն Աստծո նկատմամբ և հայտնվում կասկածների ու անհավատության գերության մեջ: Եթե միայն այդ պահերին կարողանայինք հոգևոր հայացքով ներթափանցել Աստծո նախախնամությունների նպատակի մեջ, ապա կտեսնեինք հրեշտակներին, որոնք ցանկանում են փրկել մեզ հենց մեզնից՝ ձգտելով մեր ոտքերը կանգնեցնել հավիտենական բլուրներից ավելի ամուր հիմքի վրա և մեր էությունը լցնել նոր հավատով ու նոր կյանքով»։ Էլեն Ուայթ, Մարգարեներ և թագավորներ, էջ 162։

**Հարցեր քննարկման համար**

`Էլեն Ուայթն ասում է, որ «բոլորս» ունենում ենք «սուր հիասթափության և ծայրահեղ վհատության ժամանակներ»։ Նկատո՞ւմ ենք արդյոք, երբ մեր կողքին ինչ-որ մեկը նման ժամանակներ է վերապրում։ Ինչպե՞ս կարող ենք լինել հույսի ուղի միմյանց համար, երբ անցնում ենք դառնագին հիասթափությունների փուլով։`

`Դասարանում քննարկե՛ք երեքշաբթի օրվա դասի վերջում բերված հարցին տված ձեր պատասխանները։ Ինչպե՞ս է փոխվել ձեր կյանքը, երբ Աստծո մոտ լինելու իրողությունն անընդհատ ձեր աչքի առաջ եք պահում։`

`Դասարանում բարձրաձայն կարդացե՛ք Հոբ 38–41-րդ գլուխների դասում տրված համարները։ Աստծո ինչպիսի՞ պատկեր են դրանք ներկայացնում։ Ի՞նչ եք սովորում, ինչը ձեզ հույս ու խրախուսանք է հաղորդում։ Ինչպե՞ս է շաբաթը տեղավորվում այս պատկերում։ Ինչպե՞ս է դա օգնում մեր առջև պահել Աստծո բնույթն ու բնավորությունը։`

`Վերափոխող հույսը գալիս է երկնքից։ Սա նշանակում է, որ մենք կարող ենք աղոթել մեկս մյուսի համար, որպեսզի հույսն այցելի մեր կյանք։ Որոշակի ժամանա՛կ նվիրեք աղոթքին այն մարդկանց համար, ում հույսը վերջին ժամանակներում երերում է, որպեսզի այն վերածնվի։ Ավելին, ի՞նչ կարող եք անել այն մարդկանց համար, որոնք հույս ձեռք բերելու հուսահատ փորձեր են անում։`

`Եթե որևէ մեկը կամենում է, թող պատմի այն ժամանակների մասին, երբ հուսահատությունն ու փորձությունները ստիպեցին իրեն կորցնել հույսն ու հավատը։ Ի՞նչն է հետ դարձրել այդ մարդուն։ Ինչո՞վ կարող ենք կիսվել միմյանց հետ, ինչը կարող է օգտակար լինել, երբ հայտնվում ենք կասկածների ու հուսալքության մեջ։`