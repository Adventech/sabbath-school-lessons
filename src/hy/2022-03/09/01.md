---
title:  Փառաբանության կյանք
date:  20/08/2022
---

### Այս շաբաթվա ուսումնասիրության համար կարդացե՛ք.
Փիլիպպեցիներին 4.4-7, Հեսու 5.13–6.20, Սաղմոսներ 145, Գործք առաքելոց 16.16-34, Բ Մնացորդաց 20.1-30։

> <p>Հիշելու համարը.<p>

> <p>«Միշտ Տիրոջով ուրա՛խ եղեք. դարձյալ ասում եմ՝ ուրա՛խ եղեք» (Փիլիպպեցիներին 4.4)։<p>

Միշտ էլ հեշտ է ուրախությամբ աղաղակել Տիրոջը, երբ մենք ուրախություն ենք զգում։ Սակայն այդքան էլ հեշտ չէ դա անել, երբ ամեն ինչ այնքան էլ լավ չէ, երբ հայտնվում ենք վատթարագույն իրավիճակում, երբ հնոցը թեժանում է։ Այդուհանդերձ, դա հենց այն է, ինչ մենք պետք է անենք, միգուցե ավելի, քան երբևէ, պետք է փառաբանենք Աստծուն, քանի որ փառաբանությունը հավատը պահպանելու միջոց է։

Եվ իսկապես, փառաբանությունը կարող է վերափոխել նույնիսկ մեր ամենադժվարին հանգամանքները. միգուցե այն չփոխի մեզ շրջապատող իրականությունը, սակայն կարող է փոխել մեզ և նրանց, ովքեր շրջապատում են մեզ, և դա կարող է օգնել դիմակայելու մարտահրավերին։

Փառաբանությունը գործի դրված հավատն է։ Միշտ չէ, որ այն կարող է բնական թվալ մեզ, սակայն երբ մենք դա անում ենք կանոնավորապես, և այն դառնում է մեր կյանքի բնական մի մաս, ունենում է ինչպես վերափոխելու, այնպես էլ հաղթահարելու զորություն։

> <p>Շաբաթվա ամփոփումը.<p>
> Ի՞նչ է փառաբանությունը։ Ինչպե՞ս կարող է փառաբանությունը լինել հզոր հոգևոր զենք բարդ հանգամանքներում։ Ինչպե՞ս կարող է փառաբանությունը վերափոխել մեզ և մեզ շրջապատող իրավիճակը։