---
title:  Հետագա ուսումնասիրության համար
date:  01/07/2022
---

Կարդացե՛ք Էլեն Ուայթի Վկայություններ եկեղեցու համար գրքի 4-րդ հատորի 143 էջը և Դարերի փափագը գրքի 476-484 էջերի «Աստվածային հովիվը» գլուխները։

«Վերջնական հաղթանակի նախապատրաստվողներն իրենց հոգևոր կյանքում կունենան սարսափելի դժվարությունների ու փորձությունների ժամանակաշրջան, սակայն չեն թողնի իրենց համոզմունքները, քանի որ սա Քրիստոսի դպրոցում նրանց սովորած ուսմունքի մի մասն է, և դա անհրաժեշտ է, որպեսզի ողջ մաղուցքը մաքրվի։ Աստծո ծառան պետք է հաստատուն կերպով դիմադրի թշնամու հարձակումներին, նրա դաժան ծաղրանքներին և պետք է հաղթահարի բոլոր խոչընդոդները, որոնք սատանան կդնի նրա ճանապարհին։

Սակայն եթե դուք շարունակեք նայել վեր և ոչ թե վար՝ ձեր դժվարություններին, ուժասպառ չեք լինի ճանապարհին և շուտով կտեսնեք օգնության համար Իր ձեռքը դեպի ձեզ մեկնած Հիսուսին։ Ձեզանից կպահանջվի ընդամենը հավատով ու վստահությամբ Նրան մեկնել ձեր ձեռքը և թույլ տալ Նրան առաջնորդել ձեզ։ Երբ ավելանա ձեր վստահությունը, կավելանա նաև հույսը։

Քրիստոսը կօգնի ձեզ ձևավորել ուժեղ ու գեղեցիկ բնավորություն։ Սատանան չի կարող առ ոչինչ դարձնել այն լույսը, որը շողում է նման բնավորությունից։ … Աստված մեզ տվել է լավագույն պարգևը՝ Իր միածին Որդուն, որպեսզի մեզ վրա դնելով Իր սեփական բնավորության կատարելությունը՝ մեզ բարձրացնի, վեհացնի և արժանի դարձնի Իր թագավորութան մեջ եղած տներին»։ Էլեն Ուայթ, Լուրեր երիտասարդներին, էջ 63, 64։

**Հարցեր քննարկման համար**

`Որքա՞ն լավ եք պատկերացրել, որ ձեր կյանքում հանդիպող «սարսափելի դժվարություններն ու փորձությունները» կարող են իրականում լինել «Քրիստոսի դպրոցում սովորած ուսմունքի» մի մասը։`

`Ինչպե՞ս կարող են ստվերի ձորում գտնվողներին տրվող մեր օգնությունը, մխիթարության ու քաջալերանքի խոսքերը լինել այդ նույն մարդկանց իրենց ճգնաժամից հանելու Հովվի ծրագրի մի մաս։ Ի՞նչ կարող ենք մենք անել որպես եկեղեցի՝ Աստծո կողմից ավելի լավ օգտագործվելու և այդ մարդկանց օգնելու համար։`

`Դասարանում թո՛ղ յուրաքանչյուրը պատմի, թե ինչպես են բարությունն ու ողորմությունը «հետապնդում» իրեն։ Ի՞նչ կարող եք սովորել միմյանց փորձառություններից։`

`Խորհե՛ք Քրիստոսի կյանքի վերջին ժամերի մասին, երբ Նա մտավ փորձության հնոց։ Հղում կատարելով Աստվածաշնչին կամ Էլեն Ուայթի գործերին՝ (Դարերի փափագը հիանալի աղբյուր է) ինչի՞ց կարող եք ենթադրել, որ Հիսուսն Իր մարդեղությամբ կարողացավ դիմադրել։ Ի՞նչ կարող ենք վերցնել Նրա օրինակից մեզ համար՝ անկախ այն փաստից, թե ինչ փորձության մեջ ենք հայտնվում։`