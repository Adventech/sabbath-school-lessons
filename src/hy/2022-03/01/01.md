---
title:  Հովվի փորձությունները
date:  25/06/2022
---

### Այս շաբաթվա ուսումնասիրության համար կարդացե՛ք.
Սաղմոսներ 23, Հռոմեացիներին 12.18-21։

> <p>Հիշելու համարը.<p>
> «Նա վերանորոգում է իմ հոգին, առաջնորդում է ինձ արդարության շավիղների մեջ՝ Իր անվան համար» (Սաղմոսներ 23.3)։

Սոֆին մեջքով հենվեց իր ննջասենյակի դռանն ու նստեց գետնին։ Աչքերում արցունքներ երևացին, ու մի ակնթարթ անց նա արդեն հեկեկում էր։ «Ինչպե՞ս կարող էր։ Ինչպե՛ս կարող էր»։ Սոֆին հենց նոր իր սիրտը կոտրող լուր էր ստացել։ Մեկը, ում նա իր ընկերն էր համարում, ում հարգում ու վստահում էր, իր մասին սարսափելի ասեկոսեներ էր տարածում՝ իր բարի վարքն արատավորելու և կատարած աշխատանքը կործանելու համար։ Աստվածաշունչն անկողնուց ջղաձգորեն վերցնելով՝ նա հանկարծ հասկացավ, որ շատ ծանոթ բառերի է նայում. «Նա վերանորոգում է իմ հոգին, առաջնորդում է ինձ արդարության շավիղների մեջ՝ Իր անվան համար։ Եթե մահվան ստվերի ձորի մեջ էլ քայլեմ, չար բանից չեմ վախենա, որովհետև Դու ինձ հետ ես, Քո գավազանն ու ցուպը մխիթարում են ինձ» (Սաղմոսներ 23.3, 4)։

«Չի՛ կարող պատահել», - հանկարծակի ասաց նա։ Սակայն տրամաբանական հանգումն անխուսափելի էր։ Սաղմոսում Հովիվն Իր հոտն առաջնորդում է արդարության շավիղներով, թեև այդ շավիղները ևս երբեմն խառնվում են մահվան ստվերի ճանապարհի հետ։ Մի՞թե հնարավոր է, որ նույնիսկ ընկերոջ կողմից այս դառնագին դավաճանությունը, մահվան ստվերի այս ձորն Աստված օգտագործի իրեն արդարության մեջ դաստիարակելու համար։

### Շաբաթվա ամփոփումը.
Ե՞րբ եք հոգևորապես ավելի աճել՝ հե՞շտ, թե՞ դժվարին ժամանակներում։