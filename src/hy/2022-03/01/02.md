---
title:  Հովիվը՝ ճանապարհի ուղեցույց
date:  26/06/2022
---

> <p></p>
> «Տերն է իմ հովիվը, և կարիք չեմ ունենալու» (Սաղմոսներ 23.1)։

Մի խումբ երեխաների հանձնարարեցին նկարել Աստծո պատկերը։ Եվ առանց բացառության բոլորի նկարներում ինչ-որ մի տեղ սիրտ էր պատկերված։ Երբ նրանց հարցրին, թե ինչու են սիրտ նկարել պատկերի մեջ, բոլորը միաձայն ասացին, որ Աստված սեր է։ Որքան պարզ է, այնպես չէ՞։

Աստծո և Նրա նպատակների մասին լավ կարծիք ունենալը հեշտ է, երբ մեր կյանքում ամեն ինչ լավ է։ Սակայն երբ մեծանում ենք, կյանքը բարդանում է, մեր կարծիքն Աստծո մասին հաճախ փոխվում է։ Աստված, բնականաբար, չի փոխվում (Եբրայեցիներին 13.8, Հակոբոս 1.17). այդ մե՛նք ենք փոխվում։

Քանի որ հինկտակարանյան ժամանակաշրջանում մարդկանց հիմնական զբաղմունքն անասնապահությունն էր, Սաղմոսներ 23-ում օգտագործվում է հովվի կերպարը՝ նկարագրելու, թե ինչպես է Աստված հոգ տանում նրանց մասին։ Հովվի կերպարն Աստծո համար օգտագործվում է ինչպես Հին, այնպես էլ Նոր Կտակարանում։ Սա շատ գեղեցիկ նկարագրություն է, ընդ որում Նա ներկայացվում է նաև որպես անփոփոխ Հովիվ։ Մինչ Սաղմոսներ 23-ն ուսումնասիրելը՝ եկե՛ք տեսնենք, թե ինչպես էին Աստվածաշնչի տարբեր գրողներ ընկալում Հովվի աշխատանքն ու բնավորությունը։

**Ի՞նչ եք սովորում Հովվի մասին հետևյալ տեքստերից յուրաքանչյուրից։**

`Եսայի 40.11`

`Երեմիա 23.3, 4`

`Եզեկիել 34.12`

`Հովհաննես 10.14-16`

`Ա Պետրոս 2.25`

**Այժմ անցնենք Սաղմոսներ 23-ին։ Ի՞նչ է անում Հովիվն Իր ոչխարների մասին հոգ տանելու համար։**

`Սաղմոսներ 23.2`

`Սաղմոսներ 23.3`

`Սաղմոսներ 23.4`

`Սաղմոսներ 23.5`

`Սաղմոսներ 23.6`

`Ի՞նչ է նշանակում ձեզ համար այն գիտակցումը, որ կա նման Մեկը, Ով հոգ է տանում ձեր մասին։ Ինչպե՞ս կարող եք այս պատկերն օգտագործելով քաջալերել մեկին, ում պատկերացումներն Աստծո մասին խամրել են կյանքի տառապալից մաքառումների ու պայքարի արդյունքում։`