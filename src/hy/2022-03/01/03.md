---
title:  Ճամփորդության վայրերը
date:  27/06/2022
---

> <p></p>
> «Նա … առաջնորդում է ինձ արդարության շավիղների մեջ՝ Իր անվան համար» (Սաղմոսներ 23.3)։

Պատկերացրեք, որ ձեր առջև տարածվում են անծայրածիր «արդարության շավիղները» (Սաղմոսներ 23.3)։ Դուք չեք տեսնում վերջը, սակայն գիտեք, որ ճանապարհի վերջում տունն է՝ Աստծո տունը։ Ինքներդ ձեզ փոքր-ինչ ավելի ուշադիր նայելիս (օրինակ՝ ձեր ոտքերին կամ ձեռքերին) տեսնո՞ւմ եք արդյոք, թե ուր են տանում այդ շավիղները։ Որոշ վայրեր հստակորեն տեսանելի են, սակայն մյուսները հիմնավորապես փակված են տեսադաշտից մեծածավալ ու վտանգավոր խոչընդոտներով։ Երբեմն այդ շավիղն անհետանում է լեռնաշղթայի հետևում։ Շավիղի որոշ հատվածներով առաջ գնալը հեշտ է, մյուսներով՝ դժվար։ Հենց այս կերպ էր Իսրայելը Եգիպտոսից գնում դեպի խոստացված երկիր, և Սաղմոսներում այն նկարագրված է միևնույն կերպ։

`Սաղմոսներ 23-րդ գլխում գտե՛ք այն վայրերը, որոնցով դեպի Տիրոջ տուն ուղևորվելիս գառներն առաջ են շարժվում՝ հետևելով արդարության շավիղներին։`

Սակայն ինչո՞ւ են այս շավիղները կոչվում «արդարության շավիղներ» (այլ թարգմանություններում՝ «ճիշտ շավիղներ»)։ Ներկայացնենք չորս կարևոր պատճառներ։ Առաջին, դրանք ճիշտ շավիղներ են, քանի որ առաջնորդում են ճիշտ ուղղությամբ՝ դեպի Հովվի տուն։ Երկրորդ, ճիշտ շավիղներ են, քանի որ մեզ ներդաշնակության մեջ են պահում ճիշտ անձնավորության՝ Հովվի հետ։ Երրորդ պատճառն այն է, որ դրանք մեզ սովորեցնում են լինել ճիշտ ժողովուրդ, ինչպես Ինքը՝ Հովիվն է։ Եվ չորրորդն այն է, որ մեզ ճիշտ վկայություն են տալիս. դառնալով ճիշտ ժողովուրդ՝ մենք փառք են տալիս Տիրոջը։ Դրանք «ճիշտ» կամ «արդարության» շավիղներ են՝ անկախ այն բանից՝ դրանցով քայլելը հե՞շտ է, թե՞ դժվար։

Կարևոր է գիտակցել, որ Աստծո առաջնորդությունը ոչ մի ընդհանուր բան չունի փաթեթը ճիշտ հասցե հասցնելու հետ։ Դա շատ ավելին է, քան առաջնորդությունն ու պաշտպանությունը։ Ինչպես Աստվածաշնչում ներկայացված շատ օրինակներ, որտեղ Աստված առաջնորդում է Իր ժողովրդին (լինի դա Իր խոստումներով Աբրահամին, թե կրակի ու ամպի սյունով Իսրայելին առաջնորդելը), այդ գործընթացում Նա միշտ Իր ժողովրդին վարժեցնում է արդարության։

`Որքա՞ն լավ եք գիտակցում այն փաստը, որ արդարությունը ձեր կյանքում Հովվի համար առաջին նախընտրությունն է։ Ինչպե՞ս կարող են փորձությունները փոխել ձեր կյանքն այնպես, որ դուք ավելի լավ արտացոլեք Քրիստոսի բնավորությունը։`