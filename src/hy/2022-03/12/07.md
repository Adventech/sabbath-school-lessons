---
title:  Հետագա ուսումնասիրության համար
date:  16/09/2022
---

Կարդացե՛ք Էլեն Ուայթի Նահապետներ և մարգարեներ գրքի «Հեղին և նրա որդիները» (էջ 575-580) և «Սավուղի կանխավարկածը» (էջ 616–626) գլուխները։

Աստծո կամքին հնազանդվելը տեղի է ունենում այն ժամանակ, երբ մենք մահանում ենք մեր սեփական ցանկությունների և հավակնությունների համար: Սա ճանապարհ է բացում ուրիշ մարդկանց ճշմարիտ ծառայության համար: Մենք չենք կարող ապրել հանուն Աստծո՝ առանց զոհաբերվելու և առանց Աստծո ձայնի հանդեպ մշտապես բաց լինելու: Որպեսզի մենք իսկապես մեր կամքը ենթարկենք մեր Հոր կամքին, պետք է գիտակցենք ինքնապավինման և Աստծո Խոսքի ու զորության փոխարինիչներին վստահելու վտանգները: Քանի որ Աստծո կամքին հնազանդվելն ընկած է քրիստոսանման կյանքի հիմքում, Աստված կարող է թույլ տալ, որ փորձությունների հնոցը սովորեցնի մեզ կախվածություն ունենալ Իրենից:

«Հեղիի անփութությունն ակնհայտորեն կանգնում է երկրի բոլոր հայրերի և մայրերի առաջ։ Չսրբագործված սիրո կամ տհաճ պարտականություն կատարելու չկամության հետևանքով նա անիրավության բերք հավաքեց իր այլասերված որդիների մեջ: Ե՛վ ծնողը, ով թույլ էր տալիս չարությունը, և՛ այն երեխաները, ովքեր դա անում էին, մեղավոր էին Աստծո առջև, և Նա չընդունեց իրենց անօրինության համար մատուցված որևէ զոհաբերություն կամ ընծա»: Էլեն Ուայթ, Երեխաների դաստիարակություն, էջ 276։

**Հարցեր քննարկման համար**

`Դասարանում խոսեք Աստծո Որդու՝ որպես մարդ երկիր գալու և մեր մեղքերի համար զոհաբերվելու զարմանահրաշ բարեհաճության մասին։ Ի՞նչ է սովորեցնում այն մեզնից յուրաքանչյուրին այն մասին, թե ինչ է նշանակում ուրիշների բարօրության համար անձնազոհություն և ինքնահրաժարում: Թեև մենք, անշուշտ, չենք կարող վարվել այնպես, ինչպես Հիսուսը, սկզբունքը կա և միշտ պետք է լինի մեր առջև: Ինչպե՞ս կարող ենք մենք մեր սեփական ոլորտներում ընդօրինակել այնպիսի հնազանդություն և անձնազոհություն, որը Հիսուսը ցույց տվեց խաչի վրա:`

`Շատ մարդկանց համար Աստծուն հնազանդվելը, առանց իմանալու, թե ինչ է լինելու հետո, կարող է սարսափելի թվալ: Ի՞նչ խորհուրդ կտաք մարդկանց, ովքեր ապավինում են իրենք իրենց, այլ ոչ թե Աստծուն: Ի՞նչ կասեք, որպեսզի օգնեք նրանց հեռացնել վախերը՝ չիմանալով կամ անկարող լինելով վերահսկել ապագան:`

`Դասարանում ժամանակ տրամադրեք աղոթելու այն մարդկանց համար, ովքեր, ըստ ձեզ, դժվարանում են հնազանդվել Աստծո կամքին: Թող որ Տիրոջ կամոք նրանք կարողանան հասկանալ, որ Նրա կամքին վստահելը հարատև խաղաղության տանող միակ ճանապարհն է: Միևնույն ժամանակ, ի՞նչ գործնական քայլեր կարող եք ձեռնարկել՝ օգնելու այդ մարդկանց գիտակցել, որ կարող են հանձնվել Աստծուն, և որ Նրա ճանապարհը լավագույնն է: Այլ կերպ ասած, ինչպե՞ս կարող է Աստված օգտագործել ձեզ՝ օգնելու ուրիշներին ճանաչել Իր սերն ու տալու պատրաստակամությունը:`