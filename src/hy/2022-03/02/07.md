---
title:  Հետագա ուսումնասիրության համար
date:  08/07/2022
---

Կարդացե՛ք ՅՕԱ աստվածաշնչյան մեկնաբանություններ, հատոր 4, էջ 1182, ինչպես նաև Էլեն Ուայթի Իմ կյանքն այսօր գրքի 92 էջի «Աստված թույլ է տալիս փորձություններ և նեղություններ՝ ինձ մաքրագործելու համար» գլուխը։

«Նա, Ով կարդում է մարդկանց սրտերը, գիտի նրանց բնավորություններն ավելի լավ, քան իրենք՝ մարդիկ։ Նա տեսնում է, որ ոմանք ունեն ուժեր և զգայունություն, որոնք ճիշտ ուղղորդվելու դեպքում կարող են ծառայել Իր գործի առաջխաղացմանը։ Իր կանխատեսությամբ Նա այդ մարդկանց դնում է տարբեր տեղերում ու տարատեսակ հանգամանքներում, որպեսզի նրանք իրենց բնավորությունների մեջ բացահայտեն այն թերությունները, որոնք թաքցված են եղել իրենց սեփական գիտությունից։ Նա նրանց այդ թերություններն ուղղելու և Իր ծառայությանը համապատասխանելու հնարավորություն է տալիս։ Աստված հաճախ թույլ է տալիս, որ նեղության կրակի բոցերը հասնեն այդ մարդկանց, որպեսզի նրանք մաքրագործվեն»։ Էլեն Ուայթ, Առողջության ծառայություն, էջ 471։

**Հարցեր քննարկման համար**

`Մեր մեղքերի հետևանքները հնձելը կարող է իսկապես բարդ լինել։ Եվ մեզ մոտ հարց է ծագում. «Կարո՞ղ եմ երբևէ կրկին հաշտվել Աստծո հետ»։ Ի՞նչ խոստումներ է Աստված տալիս, որոնք կարող են օգնել մեզ դիմադրել նման իրավիճակներում և չհանձնվել (տեսե՛ք, թե ինչ է գրում Պողոսը Հռոմեացիներին 5.1-11 համարներում)։ Ի՞նչ կարող եք ասել այն մարդկանց, ովքեր տալիս են միևնույն հարցը։`

`Ի՞նչ նկատի ունի Էլեն Ուայթն «Իր կանխատեսությամբ» ասելով։ Ինչպե՞ս է այդ կանխատեսությունը գործում։ Ինչպե՞ս եք իմանում, որ այս կամ այն կատարվածն Աստծո կանխատեսությամբ էր։ Աստծո «կանխատեսության» ի՞նչ գործողություններ են ձեզ փորձությունների առաջնորդել։ Դասարանում քննարկե՛ք, թե ի՞նչ եք սովորել նման իրավիճակներում։ Ինչպե՞ս կարող եք օգնել մեկին, ում իսկապես հետաքրքրում է, թե արդյո՞ք այս կամ այն իրադարձությունն իսկապես «Նրա կանխատեսությամբ» է։`

`Եթե ճանաչում եք ինչ-որ մեկին, ով այս պահին անցնում է հնոցի փորձառության միջով, կարևո՞ր է արդյոք, կամ կարևոր պե՞տք է լինի, թե ինչի պատճառով է վրա հասել այդ փորձառությունը։ Այսինքն, ինչպե՞ս պետք է դուք արձագանքեք այդ մարդուն ու նրա տառապանքներին՝ անկախ այն փաստից, թե ինչի պատճառով է նա այժմ այդ վիճակում։`

`Հարավաֆրիկյան Հանրապետությունում ապրող մի երիտասարդ քրիստոնյա անցնում էր դառնագույն փորձությունների միջով։ Դրանց ավարտից հետո նա տեղափոխվեց Եվրոպա և հետագայում գրեց մեկին. «Ես թողեցի իմ դին Հարավաֆրիկյան Հանրապետությունում»։ Ի՞նչ է դա նշանակում։ Ինչո՞ւ պետք է մենք բոլորս ինչ-որ իմաստով մեր դին ինչ-որ տեղ թողնենք։ Ի՞նչ դեր ունեն փորձություններն այդ գործընթացում։`

`Դասարանի կազմով կազմակերպե՛ք այցելություն հիվանդանոց կամ որևէ այլ վայր, որտեղ կարող եք օգնել, մխիթարել և հուսադրել նրանց, ովքեր այս կամ այն պատճառով հայտնվել են փորձությունների հնոցում։`