---
title:  Քրիստոսը փորձության հնոցում
date:  17/09/2022
---

> <p>Այս շաբաթվա ուսումնասիրության համար կարդացե՛ք.<p>
> Ղուկաս 2.7, 22-24, Մատթեոս 2.1-18, Հովհաննես 8.58, 59, Ղուկաս 22.41-44, Մատթեոս 27.51, 52, Հռոմեացիներին 6.23, Տիտոսին 1.2։

### Հիշելու համարը.
«Իսկ իններորդ ժամին մոտ Հիսուսը բարձրաձայն աղաղակեց ու ասաց. «Էլի՛, Էլի՛, լա՞մա սաբաքթանի», այսինքն՝ «Աստվա՛ծ Իմ, Աստվա՛ծ Իմ, ինչո՞ւ լքեցիր Ինձ»» (Մատթեոս 27.46)։

Տառապանքի խնդիրը դիտարկելիս հարց է ծագում. ինչպե՞ս են ծագել մեղքն ու տառապանքը: Աստվածային հայտնությունը պատասխանում է. դրանք ծագել են, որովհետև ազատ էակները չարաշահել են Աստծո շնորհած ազատությունը: Սա հանգեցնում է մեկ այլ հարցի. Աստված նախապես գիտե՞ր, որ այդ էակները ընկնելու են: Այո՛, սակայն ակնհայտորեն Նա մտածում էր, որ, ինչպես Ք. Ս. Լյուիսն է գրում՝ «արժեր ռիսկի դիմել»:

Արժե՞ր ռիսկի դիմել: Հանուն ո՞ւմ։ Հանուն մե՞զ, մինչ Աստված նստած է երկնքում Իր գահի վրա։ Բոլորովին էլ այդպես չէ։ Իր բոլոր բանական արարածների ազատությունն այնքան սուրբ էր, որ մեզ ազատությունից զրկելու փոխարեն Աստված ընտրեց Իրենում կրել ազատության չարաշահման հետևանքով ծագած տառապանքի հիմնական ծանրությունը: Եվ մենք տեսնում ենք այդ տառապանքը Հիսուսի կյանքի և մահվան մեջ, Ով մեր մարմնում կրած տառապանքների միջոցով ստեղծել է հարատև կապեր երկնքի ու երկրի միջև։

> <p>Շաբաթվա ամփոփումը.<p>
> Ի՞նչ տառապանք կրեց Քրիստոսը մեզ համար: Ի՞նչ կարող ենք սովորել Նրա տառապանքից: