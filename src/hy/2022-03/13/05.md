---
title:  Խաչված Աստվածը
date:  21/09/2022
---

Խաչելությամբ մահապատիժը հռոմեացիների կողմից կիրառվող դաժանագույն պատիժներից մեկն էր։ Այն համարվում էր մեռնելու վատագույն միջոցը։ Ուստի որքա՜ն սարսափելի է որևէ մեկի համար այդկերպ սպանվելը, հատկապես երբ խոսքը Աստծո Որդու մասին է: Մենք պետք է միշտ հիշենք, որ Հիսուսը եկել է մեր մարմնի նման մարդկային մարմնում: Ֆիզիկական ցավը պետք է որ անտանելի լիներ ծեծից, խարազանից, ձեռքերի ու ոտքերի մեջ մխրճված գամերից, մարմնի սարսափելի ծանրությունից պատռված վերքերից : Սա դաժան վիճակ էր նույնիսկ ամենավատ հանցագործների համար. ուրեմն որքա՜ն անարդար է, որ Հիսուսը, Ով կատարելապես անմեղ էր, պետք է նման ճակատագրի բախվեր:

Սակայն, ինչպես գիտենք, Քրիստոսի ֆիզիկական տառապանքները մեղմ էին նրա համեմատ, ինչ իրականում տեղի էր ունենում։ Այն ավելին էր, քան պարզապես անմեղ մարդու սպանությունը:

`Հիսուսի մահվան հետ կապված ի՞նչ իրադարձություններ ցույց տվեցին, որ տեղի էր ունենում ավելին, քան այնտեղ հավաքված շատ մարդիկ կարող էին հասկանալ այդ ժամանակ։ Ի՞նչ կարևորություն կարող ենք գտնել այդ իրադարձություններից յուրաքանչյուրում, որը կարող է օգնել բացահայտելու, թե ինչ էր տեղի ունեցել այնտեղ:`

`Մատթեոս 27.45`

`Մատթեոս 27.51, 52`

`Մարկոս 15.38`

Ակնհայտ է, որ այստեղ ավելին էր կատարվում, քան պարզապես անմեղ Մարդու մահը, և որքան էլ անարդարացիորե՜ն: Սուրբ Գրքի համաձայն՝ Աստծո բարկությունն ընդդեմ մեղքի, մեր մեղքերի, թափվեց Հիսուսի վրա: Հիսուսը խաչի վրա կրեց արդար Աստծո արդարացի ցասումը մեղքի՝ համայն աշխարհի մեղքերի դեմ: Որպես այդպիսին՝ Հիսուսը կրեց ավելի խորը, ավելի մռայլ ու ցավալի բան, քան որևէ մարդ երբևէ կարող էր իմանալ կամ կրել:

`Ինչպիսի դժվարությունների միջով էլ որ դուք անցնում եք, ի՞նչ հույս և մխիթարություն կարող եք քաղել այն ճշմարտությունից, որ խաչի վրա Քրիստոսը տառապել է ձեզ համար:`