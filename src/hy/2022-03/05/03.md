---
title:  Քմահաճ Իսրայելը
date:  25/07/2022
---

Ովսեեի օրինակը հզոր դասեր ունի մեզ ուսուցանելու։ Ովսեեի իրավիճակն ուշագրավ է։ Նրա կին Գոմերը փախչում է և մեկ ուրիշ տղամարդուց երեխաներ է ունենում։ Ու թեև այդ կինը հավատարիմ չէ, Աստված կոչ է անում Ովսեեին հետ ընդունել կնոջն ու նորից սիրել նրան։ Այս պատմությունը կրում է Աստծո և Իսրայելի հարաբերությունները նկարագրող առակի բնույթ։ Իսրայելացիները թողել էին Աստծուն և հոգևոր պոռնկությամբ էին զբաղված այլ աստվածների հետ: Բայց այդքանով հանդերձ՝ Աստված սիրում էր իսրայելացիներին ու կամենում էր Իր սերը ցույց տալ նրանց։ Սակայն տեսե՛ք, թե ինչ մեթոդներով։

**Կարդացե՛ք Ովսեե 2.1-12 համարները։ Ի՞նչ մեթոդներ է Աստված խոստանում կիառել՝ Իսրայելին կրկին դեպի Իրեն քաշելու համար։ Ըստ ձեզ՝ ի՞նչ է նշանակում անցնել այդ փորձառությունների միջով։**

`Ովսեե 2.2, 3`

`Ովսեե 2.5-7`

`Ովսեե 2.8, 9`

`Ովսեե 2.10`

Այս պատմությունը բարձրացնում է երկու կարևոր հարց այն մասին, թե ինչպես ենք մենք զգում Աստծուն, երբ Նա մեզ ապաշխարության է տանում։

Առաջին, մենք գտնվում ենք վտանգի մեջ, երբ չենք գիտակցում, որ Աստված գործում է։ Երբ Իսրայելն անցնում էր նման բարդ ու ցավալի փորձառությունների միջով, հավանաբար ժողովրդի համար բարդ էր գիտակցել, որ իրենց Աստվածը գործում է իրենց իսկ փրկության համար։ Երբ մեր ուղին ցանկապատվում է սուր փշերով կամ պատվում է պատով ու չենք հասկանում, թե ուր ենք գնում (Ովսեե 2.6), մի՞թե սա Աստված է անում։ Երբ անհետանում են մեր հիմնական կարիքները հոգալու միջոցները կամ շփոթության մեջ ենք հայտնվում (Ովսեե 2.9, 10), կարո՞ղ է արդյոք այս ամենի հետևում կանգնած լինել մեր Հայրը։ Ճշմարտությունն այն է, որ անկախ այն փաստից, թե ինչ ենք մենք զգում, Աստված մշտապես գործում է մեզ ապաշխարության բերելու համար, որովհետև Նա մեզ անսահմանորեն սիրում է։

Երկրորդ, մենք գտնվում ենք Աստծուն սխալ հասկանալու վտանգի մեջ, երբ Նա գործում է։ Մենք կարող ենք հասկանալ, որ Աստված գործում է, սակայն մեզ կարող է դուր չգալ այն, ինչ Նա անում է։ Երբ մենք մեզ վիրավորված ու շփոթված ենք զգում, շատ հեշտ է մեղադրել Աստծուն դաժան լինելու, չմիջամտելու կամ հոգ չտանելու մեջ։ Սակայն Աստված մշտապես գործում է՝ Իր սիրո ուխտի միջոցով մեզ վերափոխելու համար։

`Կարդացե՛ք Ովսեե 2.14-23 համարները։ Ի՞նչ է բացահայտում Աստծո մասին այս հատվածը։ Սուբ Հոգուն խնդրե՛ք ձեզ ցույց տալ, թե արդյո՞ք ձեր կյանքի որևէ ոլորտում փախել եք Աստծուց։ Եթե համոզված եք, որ փախել եք, ապա ինչո՞ւ սպասել փորձության հնոցում հայտնվելուն։ Ի՞նչն է ձեզ խանգարում հենց հիմա ամբողջությամբ հանձնվել Աստծուն։`