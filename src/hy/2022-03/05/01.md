---
title:  Ծայրահեղ շոգ
date:  23/07/2022
---

### Այս շաբաթվա ուսումնասիրության համար կարդացե՛ք.
Ծննդոց 22, Ովսեե 2.1-12, Հոբ 1.6-2.10, Բ Կորնթացիներին 11.23-29, Եսայի 43.1-7։

> <p>Հիշելու համարը.<p>
> «Բայց Տիրոջ կամքն էր Նրան ճզմել, տառապանք պատճառել. երբ Նա Իր անձը մեղքի ընծա դարձնի, սերունդ կունենա, կերկարացնի Իր օրերը, և Տիրոջ կամքը Նրա ձեռքով կհաջողվի» (Եսայի 53.10)։

Երբ հայտնի քրիստոնյա գրող Քլայվ Սթեյփլս Լյուիսի կինը մահանում էր, նա գրեց. «Հարցն այն չէ, որ ես (կարծում եմ) Աստծուն հավատալ դադարելու մեծ վտանգի մեջ եմ։ Իրական վտանգը Նրա մասին այս սարսափելի բաներին հավատալ սկսելն է։ Ես վախենում եմ ոչ թե «Ուրեմն ընդհանրապես Աստված գոյություն չունի», այլ «Ուրեմն սա այն է, ինչ Նրան իսկապես դուր է գալիս» եզրակացությունից»։ Դիտարկվող վիշտ (Նյու Յորք, Հարփեր Քոլինս Փաբլիշերս, Ինք., 1961), էջ 6, 7։

Երբ իրավիճակն իսկապես ցավոտ է դառնում, մեզնից ոմանք հիմնովին մերժում են Աստծուն։ Մյուսները, ինչպես Լյուսիը, հանձնվում են Աստծո մասին իրենց տեսակետը փոխելու գայթակղությանը և Նրա մասին մտածում են շատ վատ բաներ։ Հարց է ծագում՝ դեռ ինչքա՞ն կարող է ջերմաստիճանը բարձրանալ։ Որքա՞ն ծայրահեղ տապի մեջ է Աստված պատրաստ ռիսկի դիմել թույլ տալու, որ Իր ժողովուրդը հայտնվի, որպեսզի իրականացնի մեզ «Իր Որդու պատկերով» կերտելու Իր վերջնական նպատակը (Հռոմեացիներին 8.29)։

### Շաբաթվա ամփոփումը.
Ըստ ձեզ՝ ինչո՞ւ է Աստված դիմում այն մարդկանցից սխալ հասկացված լինելու ռիսկին, որոնց կողմից ուզում է ճանաչված և սիրված լինել։ Ըստ ձեզ՝ մինչև ի՞նչ աստիճանի է Աստված պատրաստ սխալ հասկացվել, մինչև որ կերտի ձեզ «Իր Որդու պատկերով»։