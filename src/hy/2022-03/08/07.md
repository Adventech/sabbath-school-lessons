---
title:  Հետագա ուսումնասիրության համար
date:  19/08/2022
---

Կարդացե՛ք Էլեն Ուայթի Մարգարեներ և թագավորներ գրքի 598–606 էջերի «Եսթեր թագուհու օրերին» գլուխը։

«Մի՞թե Աստված չի խոստացել, որ Սուրբ Հոգի կտա բոլոր նրանց, ովքեր խնդրում են։ Եվ մի՞թե այդ Հոգին իսկական ու ճշմարիտ առաջնորդ չէ։ Որոշ մարդիկ կարծես թե վախենում են հավատալ Աստծո խոստմանը, ասես դա ինքնավստահություն կհամարվի։ Նրանք աղոթում են Աստծուն սովորեցնել իրենց Իր Խոսքով, այդուհանդերձ վախենում են վստահել Աստծո խոստմանը և հավատալ, որ Նա է մեզ Իր Խոսքով սովորեցնում։ Եթե մենք մեր երկնային Հոր մոտ ենք գալիս խոնարհությամբ և սովորելու ցանկությամբ ու հոգով, ինչո՞ւ պետք է կասկածենք Աստծո խոստման իրականացմանը։ Դուք չպետք է ոչ մի ակնթարթ կասկածեք Աստծուն ու դրանով անպատվեք Նրան։ Երբ փնտրում եք Նրա կամքը, այդ դեպքում ձեր պարտականությունն է հավատալ, որ դուք կառաջնորդվեք ու կօրհնվեք Նրա կամքը կատարելիս։ Կարող ենք չվստահել ինքներս մեզ, որ հանկարծ չխեղաթյուրենք Նրա ուսմունքը, և կարող ենք հենց սա էլ աղոթքի կարիք դարձնել և վստահել Նրան, վստահել Նրան անվերապահորեն, որ Նրա Սուրբ Հոգին կառաջնորդի մեզ ճիշտ վերծանել Նրա ծրագրերը և Նրա նախախնամության գործերը»։ Էլեն Ուայթ, Ձեռագրեր, հատոր 6, էջ 225։

«Հավատն աճում է՝ բախվելով կասկածների և հակադիր ազդեցությունների։ Այս փորձությունների շնորհիվ ձեռք բերված փորձը ամենաթանկարժեք քարերից արժեքավոր է»։ Էլեն Ուայթ, Վկայություններ եկեղեցու համար, 3, էջ 555։

**Հարցեր քննարկման համար**

`Դասարանում քննարկե՛ք այն բաները, որոնց մենք հավատում ենք, սակայն որոնք չենք տեսնում, բաներ, որոնք մենք գիտենք, որ իրական են, սակայն մեր տեսադաշտի սահմաններից դուրս են։ Ինչպե՞ս կարող է սա մեզ օգնել հասկանալ, թե ինչ ասել է տեսնել «Անտեսանելիին»։`

`Քննարկե՛ք չորեքշաբթի օրվա դասի վերջում տրված հարցը։ Որքա՞ն հաճախ ենք հայտնվում նման իրավիճակում։ Ի՞նչ կարող ենք անել, ինչը մեզ հնարավորություն կտա ավելի լավ վստահել այն փաստին, որ Տիրոջ ճանապարհն ամենալավն է, նույնիսկ եթե դա այն չէ, ինչ մենք ենք ուզում։`

`Եթե «հավատն աճում է՝ բախվելով կասկածների և հակադիր ազդեցությունների», և սա հանգեցնում է չափազանց արժեքավոր վիճակի, որն «ամենաթանկարժեք քարերից արժեքավոր է», ապա ինչպե՞ս պիտի այս փաստը վերափոխի մեր դիրքորոշումը նման բախումների վերաբերյալ։`

`Մեզնից շատերը տեսել են մարդկանց, նույնիսկ համայնքի քրիստոնյաներին կյանքի այնպիսի իրավիճակներում, որոնցում, առնվազն ըստ մեզ, ելքը սարսափելի է եղել։ Հակառակ արված աղոթքների ու գործադրվող ջանքերի՝ տեղի է ունեցել մեր պատկերացրած ամենավատ բանը։ Ինչպե՞ս ենք հասկանում սա մեր ուսումնասիրած դասերի լույսի ներքո։`