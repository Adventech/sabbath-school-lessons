---
title:  Տեսնելով Անտեսանելիին
date:  13/08/2022
---

> <p>Այս շաբաթվա ուսումնասիրության համար կարդացե՛ք.<p>
> Հռոմեացիներին 8.28-39, Հովհաննես 14.1-14, Եփեսացիներին 1.18-23, Եսայի 40.27-31։

### Հիշելու համարը.
«Հավատով նա թողեց Եգիպտոսը՝ թագավորի բարկությունից չվախենալով, որովհետև համբերեց, իբրև թե տեսնում էր Անտեսանելիին» (Եբրայեցիներին 11.27)։

Եբրայեցիներին գրքում հավատի սահմանումը միշտ էլ բարդ է եղել։ «Հավատը հուսացված բաների հաստատումն ու աներևույթ բաների ապացույցն է» (Եբրայեցիներին 11.1)։ Ինչպե՞ս կարող ենք աներևույթ բաների վրա վստահ լինել։ Այո՛, դա հենց այն է, ինչ Մովսեսը նկարագրում է հիշելու համարում. «Համբերեց, իբրև թե տեսնում էր Անտեսանելիին» (Եբրայեցիներին 11.27)։

Շատ ավելի բարդ է գիտակցել, որ մենք կանչված ենք տեսնելու «Անտեսանելիին» ոչ միայն այն ժամանակ, երբ ամեն ինչ լավ է, այլ, հատկապես, երբ ամեն ինչ վատ է։ Սրա համար մեզ անհրաժեշտ է հավատ, Քրիստոսի հավատի նման հավատ, որը պետք է ձևավորվի Աստծո և Աստծո արքայության մասին ճշմարտություններով։ Մեր Հոր բարության մասին ճշմարտությունը, Հիսուսի անունով զորությունը, հարության զորությունը և Աստծո կարեկցանքը կարևորագույն ճշմարտություններ են, որոնք մեզ հնարավորություն կտան ամուր կանգնել, երբ մենք հնոցում լինենք և ենթարկվենք ամեն ինչին կասկածելու գայթակղությանը։

> <p>Շաբաթվա ամփոփումը.<p>
> Աստծո մասին ի՞նչ ճշմարտություններ կարող են օգնել մեզ, երբ մենք անցնելիս լինենք նույնիսկ ամենաբարդ իրավիճակների միջով։