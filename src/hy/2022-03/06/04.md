---
title:  Կարգապահ կամք
date:  02/08/2022
---

Մեր կամքի ամենամեծ թշնամիներից մեկը մեր սեփական զգացմունքներն են։ Մենք ապրում ենք մի մշակույթում, որը ռմբակոծվում է տեսանելի ու լսելի տեղեկություններով, որոնք ուղղակիորեն ազդում են մեր զգայարանների վրա, գրգռում մեր հույզերը՝ հարուցելով բարկություն, վախ կամ ցանկասիրություն, իսկ մենք դա չենք էլ նկատում։ Որքան հաճախ ենք նման բաներ մտածում. «Ի՞նչ ուտեմ ընթրիքին», «Ի՞նչ անեմ այսօր», «Այս գնումն ինձ հաճույք կպատճառի՞»։ Այսպիսով զգացողություններն անմիջականորեն ներգրավվել են մեր որոշումների կայացման գործում։ Զգացողությունները վատ բան չեն, սակայն թե ինչ եմ ես զգում այս կամ այն երևույթի նկատմամբ, շատ քիչ ընդհանուր բան կարող է ունենալ ճշտի կամ լավագույնի հետ։ Եվ իսկապես, մեր զգացողությունները կարող են ստել մեզ («Սիրտն ամենից ավելի խաբեբա է» (Երեմիա 17.9) և կարող են ստեղծել իրականության կեղծ պատկեր, որի հետևանքով մենք սխալ ընտրություններ կանենք և կհայտնվենք մեր սեփական ձեռքով պատրաստած հնոցում։

`Ի՞նչ օրինակներ կարող եք գտնել Աստվածաշնչում, որտեղ մարդիկ կատարեցին զգացողությունների, այլ ոչ թե Աստծո Խոսքի վրա հիմնված ընտրություններ։ Որո՞նք էին հետևանքները։ Տե՛ս օրինակ՝ Ծննդոց 3.6, Բ Թագավորնորի 11.2-4, Գաղատացիներին 2.11, 12։`

`Կարդացե՛ք Ա Պետրոս 1.13 համարը։ Ինչի՞ մասին է անհանգստանում Պետրոսը և ի՞նչ է կամենում, որ իր ընթերցողներն անեն։`

Պետրոսը հասկանում էր, որ միտքը մարմնի ղեկն է, որը մենք կառավարում ենք։ Եթե վեր առնենք մտքի կառավարումը, ապա մեզ կկառավարի մեր ճանապարհին հայտնված ցանկացած զգացողություն։

Պատկերացրե՛ք, որ քայլում եք դեպի Հովվի տուն տանող նեղ արահետով։ Ճանապարհին հանդիպում եք շատ արահետների, որոնք տանում են տարբեր ուղղություններով։ Դրանցից մի քանիսը առաջնորդում են այնպիսի վայրեր, որտեղ մենք չէինք ցանկանա հայտնվել։ Մյուսները գրավիչ տեսք ունեն, դրանք ազդում են մեր զգայարանների, հույզերի ու ցանկությունների վրա։ Եվ եթե մենք հետևենք այդ գրավիչ արահետներից մեկին, ապա կշեղվենք ճիշտ ճանապարհից և կհայտնվենք այնպիսի ուղու վրա, որից հետ դառնալը շատ դժվար կլինի։

`Ի՞նչ կարևոր որոշման առաջ եք կանգնած։ Անկեղծորեն հարց տվեք ինքներդ ձեզ. «Ինչպե՞ս իմանամ՝ որոշումս կայացնում եմ զգացողություններիս, հուզերիս ու ցանկությունների՞ս, թե՞ Աստծո Խոսքի վրա հիմնվելով»։`