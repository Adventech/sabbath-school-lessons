---
title:  Ողջ ուժով պայքարելով
date:  30/07/2022
---

> <p>Այս շաբաթվա ուսումնասիրության համար կարդացե՛ք.<p>
> Հովհաննես 16.5-15, Կողոսացիներին 1.28, 29, Ա Պետրոս 1.13, Մատթեոս 5.29, Ծննդոց 32։

### Հիշելու համարը.
«Դրա համար էլ աշխատում եմ՝ պայքարելով Նրա ուժի չափով, որ զորությամբ գործում է իմ մեջ» (Կողոսացիներին 1.29)։

Մի թոք-շոուի ներկա էին մի կին ու մի տղամարդ։ Երկուսն էլ երեխայի սպանության կսկիծ էին վերապրել։ Կնոջ որդին սպանվել էր 20 տարի առաջ, և նրա բարկությունն ու դառնությունը նույնքան մեծ էին, որքան դեպքը պատահելու ժամանակ։ Տղամարդու վերաբերմունքը կատարվածին միանգամայն այլ էր։ Նրա դստերը սպանել էին ահաբեկիչները մի քանի տարի ավելի վաղ։ Նա խոսում էր մարդասպաններին իր ներելու մասին, և թե ինչպես էր Աստված վերափոխել իր սիրտը։ Որքան էլ որ սարսափելի լինի ցավը, այս տղամարդը ներկայացնում է վառ օրինակ նրա, թե ինչպես Աստված կարող է բժշկություն բերել մեր սրտին մեր կյանքի ամենադժվարին պահերին։

Ինչպե՞ս է հնարավոր, որ երկու մարդիկ այսքան տարբեր կերպ արձագանքեն միևնույն երևույթին։ Ինչպե՞ս է քրիստոնյայի կյանքում հոգևոր փոփոխություն տեղի ունենում, որը նրան հասունացնում է կյանքի փորձությունների հնոցում, ոչ թե թույլ տալիս, որ նա վերջնականապես պարտվի այդ փորձություններին։

> <p>Շաբաթվա ամփոփումը.<p>
> Ո՞րն է մեր կամքի ու կամքի ուժի դերը ես-ի ու մեղքի դեմ պայքարում։ Ինչպե՞ս կարող ենք խուսափել մեր կայացրած որոշումների վրա մեր զգացմունքների գերիշխանությունը թույլ տալու սխալից։ Հնոցում գտնվելիս ինչո՞ւ պետք է համառենք և չհանձնվենք։