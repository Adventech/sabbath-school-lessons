---
title:  Հեզություն փորձության հնոցում
date:  27/08/2022
---

### Այս շաբաթվա ուսումնասիրության համար կարդացե՛ք.
Եզեկիել 24.15-27, Ելք 32.1-14, Մատթեոս 5.43-48, Ա Պետրոս 2.18-25, Սաղմոսներ 62.1-8։

> <p>Հիշելու համարը.<p>
> «Երանի՜ հեզերին, որովհետև նրանք կժառանգեն երկիրը» (Մատթեոս 5.5)։

Հեզ բառը հաճախ չէ, որ լսում ենք։ Այն հանդիպում է թերևս միայն Մովսեսի մասին, ինչպես նաև Հիսուսի լեռան քարոզում երանելի լինելու մասին կարդալիս։ Եվ բնավ բարդ չէ հասկանալ, թե ինչու։ Հեզությունը սահմանվում է որպես «վիրավորանքին համբերատարությամբ ու առանց վրդովմունքի դիմանալ»։ Դրա համար էլ զարմանալի չէ, որ այդ մասին այդքան շատ չենք լսում։ Հազիվ թե մարդկային այդ հատկանիշը մեծ հարգանքի արժանանա այսօրվա մշակույթում։ Աստվածաշունչը հաճախ այս բառը թարգմանում է որպես «խոնարհ» կամ «համեստ»։ Համեստությունն ու հնազանդությունը ևս շատ մշակույթներում բնավորության ցանկալի գիծ չէ։

Սակայն հեզությունը՝ վիրավորանքին համբերատարությամբ ու առանց վրդովմունքի դիմանալը, Հիսուսի ու Նրա հետևորդների ամենահզոր բնութագրիչ գծերից մեկն է։ Եվ այդուհանդերձ, դա ինքնանպատակ չէ։ Հոգու հեզությունը կարող է հզոր զենք լինել այն մարդկանց ձեռքերում, ովքեր ցավի ու տառապանքի մեջ են։ Իսկապես որ հնոցը հիանալի վայր է՝ հոգու հեզություն սովորելու համար, քանի որ մեր սեփական հեզության ու կոտրված սրտի միոջոցով կարող ենք Աստծո հզոր վկաները դառնալ։

### Շաբաթվա ամփոփումը.
ի՞նչ կապ կա տառապանքի ու հեզության միջև։ Ինչպե՞ս կարող ենք մեր սեփական հեզության ու կոտրված սրտի միջոցով վկաներ լինել ուրիշների համար։ Ինչպե՞ս կարող է հեզությունը քրիստոնյայի համար իսկական ուժ, և ոչ թե թուլություն լինել։