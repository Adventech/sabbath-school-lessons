---
title:  Հետագա ուսումնասիրության համար
date:  02/09/2022
---

Կարդացե՛ք Էլեն Ուայթի Առողջության ծառայություն գրքի 453, 454 էջերի «Ճշմարիտ գիտություն որոնելու կարևորությունը», Դարերի փափագը գրքի 298-314 էջերի «Լեռան քարոզը» և Ավետարանչություն գրքի 630 էջի «Մշակն ու նրա որակները» գլուխները։

«Մենք շատ ավելի քիչ դժվարությունների կհանդիպենք, եթե ձեռք բերենք Քրիստոսի հեզությունը: Եթե ունենանք մեր Վարդապետի խոնարհությունը, կարող ենք արհամարհել վիրավորանքը, մեր հասցեին ասված կտրուկ խոսքերը, վրդովմունքը, և դրանք այլևս չեն խռովի մեր հոգին: Քրիստոնյայի վեհանձնության մեծագույն ապացույցն ինքնատիրապետումն է: Նա, ով վիրավորանքից կամ դաժանությունից վրդովված, չի կարողանում պահպանել ներքին խաղաղությունը, զրկում է Աստծուն Իր բնավորության կատարելությունը նրանում ի հայտ բերելու իրավունքից: Սրտի խոնարհությունն այն ուժն է, որ հաղթանակ է բերում Քրիստոսի հետևորդներին. դա երկնային ընտանիքի անդամը լինելու նրանց գրավականն է»։ Էլեն Ուայթ, Դարերի փափագը, էջ 301։

**Հարցեր քննարկման համար**

`Ինչպե՞ս է համեստությունը թույլ տալիս մեզ «վեր լինել» վիրավորանքներից ու վրդովմունքից։ Ըստ ձեզ՝ ո՞րն է համեստության ամենակարևոր բնութագիրը, որը մեզ սա անելու հնարավորություն է տալիս։`

`Ձեր սեփական մշակույթում ինչպե՞ս են դիտվում խոնարհությունն ու համեստությունը։ Դրանք հարգվո՞ւմ են, արհամարհվո՞ւմ, թե՞ այլ կերպ ընկալվում։ Ի՞նչ ճնշման եք հանդիպում ձեր մշակույթում, որը խանգարում է ձեզ զարգացնել այս հատկանիշները։`

`Կա՞ն արդյոք հեզության ու համեստության մեծագույն օրինակներ այսօր ապրող մարդկանց մեջ։ Եթե այո, ապա ովքե՞ր են նրանք, ինչպե՞ս են արտահայտել այդ գծերը, և ի՞նչ կարող եք սովորել նրանցից։`

`Ինչո՞ւ ենք մենք հեզությունն ու համեստությունը հաճախ հավասարեցնում թուլության։`

`Մենք տեսանք, թե ինչպես էր Դավիթը որոնում Տիրոջը որպես ապավեն։ Սակայն ինչպե՞ս է դա աշխատում։ Ինչպե՞ս է այդ ապավենը միշտ դրսևորվում։ Այլ խոսքերով, ինչպե՞ս մենք կարող ենք որպես եկեղեցի ապավեն լինել նրանց համար, ովքեր դրա կարիքն ունեն։ Ինչպիսի՞ ապավեն է ձեր եկեղեցին տրամադրում։ Ին՞չ կարող եք անել դուք՝ օգնելու դարձնել այն ապավեն նրանց համար, ովքեր դրա կարիքն ունեն։`