---
title:  Տեսնելով ոսկերչի դեմքը
date:  16/07/2022
---

> <p>Այս շաբաթվա ուսումնասիրության համար կարդացե՛ք.<p>
> Մատթեոս 5.16, Ա Կորնթացիներին 4.9, Եփեսացիներին 3.10, Հոբ 23.1-10, Մատթեոս 25.1-12, Դանիել 12.1-10, Եփեսացիներին 4.11-16։

### Հիշելու համարը.
«Սակայն մենք բոլորս, բաց երեսով Տիրոջ փառքը ինչպես հայելու մեջ տեսնելով, նույն պատկերով կերպարանափոխվում ենք փառքի մի աստիճանից դեպի մյուսը՝ առաջնորդվելով Տիրոջ կողմից, որ է Հոգին» (Բ Կորնթացիներին 3.18)։

Էմի Քարմայքլը մի խումբ երեխաների տարավ Հնդկաստան՝ ավանդական ոսկերչական արհեստանոց ցույց տալու համար։ Փայտածուխե խարույկի մեջտեղում երևում էր կոր կղմինդրը։ Կղմինդրի վրա աղի, տամարինդի պտղի ու աղյուսի փոշու խառնուրդ էր։ Այս խառնուրդում գտնվում էր ոսկին։ Երբ կրակն սկսեց այրել խառնուրդը, ոսկին ավելի ու ավելի մաքրվեց։ Ոսկերիչն ունելիով դուրս է բերում ոսկին, և եթե այն բավարար չափով մաքուր չէ, մի նոր խառնուրդով նորից կրակի մեջ է դնում։ Սակայն ամեն անգամ, երբ ոսկին նորից էր դրվում կրակի մեջ, կրակն ուժգնացվում էր։ Խմբի երեխաները հարցրին ոսկերչին. «Ինչպե՞ս եք իմանում, թե երբ է ոսկին վերջնականապես մաքրված»։ Նա պատասխանեց. «Երբ կարողանամ դեմքս տեսնել դրանում»։ Էմի Քարմայքլ, Սովորելով Աստծո մասին (Ֆորթ Վաշինգթոն, Փենսիլվանիա, Քրիսչն լիթրիչը քրուսեյդ, 1989), էջ 50։

Աստված փորձում է մաքրագործել մեզ, զտել մեզ ինչպես ոսկին, վերափոխել մեզ Իր պատկերի պես։ Դա ապշեցուցիչ նպատակ է, և է՛լ ավելի ապշեցուցիչ է, երբ մեր մեջ Քրիստոսի բնավորությունն է զարգանում, միայն երբ մենք անցնում ենք կյանքի փորձությունների հնոցով։

> <p>Շաբաթվա ամփոփումը.<p>
> ի՞նչ դեր ունի տառապանքը մաքրագործման գործընթացում։ Ինչպե՞ս ենք հասկանում այս ամենը մեծ պայքարի համատեքստում։