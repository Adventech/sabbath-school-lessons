---
title:  Հիսուսի վերջին խոսքերը
date:  19/07/2022
---

Հիսուսը Երուսաղեմում էր, մոտ էր Նրա մահվան ժամը։ Մատթեոսի Ավետարանը մեզ տեղեկացնում է, որ Զատիկից առաջ վերջին ժամը ևս Հիսուսն անցկացնում է ուսուցանելով և Իր աշակերտներին առակներ է պատմում, ներառյալ տասը կույսերի և այծերի ու ոչխարների առակները։ Այս պատմությունները մեզ ցույց են տալիս, թե ինչպես մենք պետք է ապրենք՝ Հիսուսի գալուստին սպասելով։ Ուստի և դրանց արդիականությունը երբեք ավելի նշանակալից չի եղել, քանի որ մեր շուրջբոլորը տեսնում ենք Հիսուսի մոտալուտ վերադարձի նշանները։

Տասը կույսերի առակում (Մատթեոս 25.1-12) ներկայացված յուղը շատ մեկնաբաններ համարում են Սուրբ Հոգու խորհրդանիշը։ Էլեն Ուայթը համաձայնում է այս մեկնաբանության հետ, նաև ասում, որ այդ յուղը նաև մեր բնավորության խորհրդանիշն է և մի բան է, որ ոչ ոք մեր փոխարեն մեզ համար ձեռք բերել չի կարող։

**Կարդացե՛ք այդ առակը։ Ի՞նչ կերպ է առակի իմաստը փոխվում՝ կախված այն փաստից, որ յուղը դիտարկում ենք որպես Սուրբ Հոգու կամ քրիստոնեական բնավորության խորհրդանիշ։ Ի՞նչ իմաստ կունենա այս պատմությունը ձե՛զ համար, եթե յուղը դիտարկվի որպես Սուրբ Հոգու, իսկ մյուս դեպքում՝ որպես քրիստոսանման բնավորության խորհրդանիշ։**

`Սուրբ Հոգի՝`

`Բնավորություն՝`

`Կարդացե՛ք ոչխարների ու այծերի առակը Մատթեոս 25.31-46 համարներում։ Ի՞նչ չափանիշներ են օգտագործվում ոչխարներին ու այծերին բաժանելիս։`

Ուշադրությո՛ւն դարձրեք, որ թագավորը ոչխարներին ու այծերին բաժանում է ըստ նրանց գործերի, նրանց բնավորության։ Ու թեև այստեղ Հիսուսը բնավ չի քարոզում գործերով փրկություն, սակայն մենք տեսնում ենք, թե փրկության ծրագրում որքան կարևոր է բնավորության զարգացումը, և ինչպես նրանք, ովքեր իսկապես փրկված են Քրիստոսի կողմից, կարտացոլեն այդ փրկությունն իրենց կյանքի ու բնավորության միջոցով։

`Ասում են, թե «բնավորությունն այն է, ինչպիսին մարդն իրեն դրսևորում է մթության մեջ»։ Ինչպիսի՞ մարդ եք դուք, երբ ոչ ոք ձեզ չի տեսնում։ Ձեր պատասխանն ի՞նչ է ձեզ հուշում այն մասին, թե ինչ փոփոխություններ պետք է անեք։`