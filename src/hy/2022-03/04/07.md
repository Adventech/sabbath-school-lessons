---
title:  Հետագա ուսումնասիրության համար
date:  22/07/2022
---

Կարդացե՛ք Էլեն Ուայթի Աստծո որդիներ և դուստրեր գրքի 100 էջի «Աստված մեզ նոր՝ մարմնեղեն սիրտ է խոստանում», Քրիստոսի տեսանելի դասեր գրքի 405–421 էջերի «Փեսային դիմավորելով» և Մեծ պայքար գրքի 613–634 էջերի «Նեղության ժամանակը» գլուխները։

«Բնավորության կառուցումը մարդ արարածին երբևէ վստահված ամենակարևոր գործն է, և դրա լուրջ ուսումնասիրությունը երբեք այդքան կարևոր չի եղել, որքան այժմ։ Ոչ մի նախորդ սերունդ կանչված չի եղել այսքան կարևոր խնդիրներ լուծելու, երբեք երիտասարդ տղամարդիկ ու կանայք այդքան մեծ վտանգների չեն բախվել, որքան այժմ»։ Էլեն Ուայթ, Կրթություն, էջ 225։

«Առակում հիմար կույսերը ներկայացվում են որպես յուղ մուրացողներ, ում չի հաջողվում այն ստանալ։ Այս խումբն այն մարդկանց խորհրդանիշն է, ովքեր չեն զարգացրել այնպիսի բնավորություն, որը նրանց ճգնաժամին դիմանալու հնարավորություն կընձեռի։ Դա նման է նրան, որ գնան ու իրենց հարևանին ասեն՝ տո՛ւր ինձ քո բնավորությունը, այլապես ես կկորչեմ։ Իմաստունները չեն կարող իրենց յուղը փոխանցել հիմար կույսերի թրթռացող լամպերին։ Բնավորությունը փոխանցման ենթակա չէ։ Այն հնարավոր չէ գնել կամ վաճառել, հնարավոր չէ ձեռք բերել։ Տերը յուրաքանչյուր մարդու տվել է փորձության միջոցով արդար բնավորություն ունենալու հնարավորություն, սակայն չի տվել միջոց, որով մի մարդ կարող է մեկ ուրիշին փոխանցել այն բնավորությունը, որը նա կերտել է՝ անցնելով բարդ փորձությունների միջով, մեծ Ուսուցչից դասեր սովորելով, որպեսզի կարողանա դրսևորել համբերություն փորձության ժամանակ և այնպիսի հավատ, որը կարող է անհնարինության սարերը տեղաշարժել»։ Էլեն Ուայթ, Երիտասարդների ուսուցիչը, 1896, հունվարի 16։

**Հարցեր քննարկման համար**

`Ի՞նչ է նշանակում «բնավորության կառուցումը»։ Ինչպե՞ս կարող եք դա անել։ Որքա՞ն ակնհայտ առաջնահերթություն է բնավորության կառուցումը ձեր անձնական կյանքում և ձեր եկեղեցական համայնքում։`

`Հինգշաբթի օրվա դասը խոսում էր քրիստոնյայի կյանքում համայնքի ունեցած կարևոր դերի մասին։ Որքա՞ն լավ է ձեր տեղական եկեղեցին գործում որպես Քրիստոսի մարմին։ Որպես համայնք՝ որքա՞ն լավ եք ներկայացնում Տիրոջը։ Դասարանում քննարկե՛ք, թե ի՞նչ կարող եք անել բարելավման ուղղությամբ։`

`Դասարանում քննարկե՛ք, թե ինչո՞ւ է բնավորության կառուցումը կարևոր, եթե մենք փրկվում ենք բացառապես առ Հիսուսն ունեցած մեր հավատով։ Եթե մեզ փրկում են Նրա արդարությունն ու կատարյալ բնավորությունը, ապա ինչո՞ւ է հարկավոր, որ մենք բնավորություն զարգացնենք։`

`Հելլեն Քելլերը, ով մանուկ հասակից խուլ և կույր էր, գրել է. «Բնավորությունը չի կարող զարգանալ հեշտության ու խաղաղության պայմաններում։ Բացառապես փորձության ու տառապանքի միջոցով կարող է հոգին ուժ ստանալ, հոգևոր տեսողությունը՝ սրվել, միայն այդ ճանապարհով կարող են ձգտումները ոգեշնչվել ու հաջողություն ապահովել»։ Առաջնորդություն, հատոր 17, համար 4։ Համաձա՞յն եք այս պնդման հետ։ Քննարկե՛ք բնավորության, տառապանքի և մեծ պայքարի միջև եղած կապը։`