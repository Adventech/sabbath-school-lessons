---
title:  Հանգիստ` ներումից հետո
date:  12/08/2021
---

Հովսեփի ընտանիքը վերջապես ժամանում է Եգիպտոս: Այլևս մութ գաղտնիքներ չկան այդ ընտանիքում: Նրա եղբայրները, հավանաբար, խոստովանել են, որ վաճառել են Հովսեփին, երբ պարզաբանում էին իրենց հորը, որ նրա որդին, որին համարում էր մահացած, այժմ Եգիպտոսի վարչապետն է:

Թեև հարաբերությունները վերականգնելը միշտ չէ, որ հնարավոր է և կամ դա իմաստուն որոշում է, չի նշանակում, որ մենք չպետք է ներենք: Միգուցե, մենք չենք կարող գրկել և լացել մեզ վիրավորողի հետ, սակայն կարող ենք բարձրաձայնել մեր ներումը խոսքի կամ նամակի միջոցով: Եվ դրանից հետո ժամանակն է թողնելու մեր ներսի ցավը, որքանով դա հնարավոր է: Հավանաբար, ինչ-որ ցավ միշտ կմնա մեր ներսում, բայց, ի վերջո, մենք կարող ենք գնալ վերականգնման ճանապարհով:

`Կարդացե՛ք Ծննդոց 50.15-21 համարները: Ի՞նչն էր անհանգստանում Հովսեփի եղբայրներին, և ինչո՞ւ պետք է անհանգստանային: Ի՞նչ է ասում այդ վախը նրանց մասին:`

Հովսեփի եղբայրները, 17 տարի ապրելով Եգիպտոսում, (Ծննդոց 47․28),այնուամենայնիվ, Հակոբի մահից հետո վախենում էին, որ Հովսեփը կարող է վրեժխնդիր լինել: Նրանք նորից գիտակցեցին, թե որքան խորն են վիրավորել Հովսեփին: Հովսեփը վերստին հավաստիացրեց, որ ներել է նրանց հիմա արդեն հոր մահից հետո: Ներման այս նորովի վերապրումը, հավանաբար, լավ էր թե՛ Հովսեփի, թե՛ նրա եղբայրների համար:

Եթե վերքը խորն է, մենք, հավանաբար, ստիպված կլինենք բազմաթիվ անգամներ ներել: Երբ չարության մասին հիշողությունները գալիս են մեր միտքը, մենք կարիք ունենք անմիջապես աղոթքով գնալու Աստծո մոտ և դարձյալ ներման ընտրություն կատարելու:

`Կարդացե՛ք Ծննդոց 50.20 համարը: Ինչպե՞ս է այս համարը գոնե մասնակիորեն օգնում հասկանալու Հովսեփի պատրաստակամությունը` ներելու եղբայրներին իր դեմ գործած մեղքի համար:`

Հովսեփը համոզված էր, որ իր կյանքը Աստծո մեծ ծրագրի մի մասն է: Նա պետք է աշխարհը փրկեր այն ժամանակի համաշխարհային սովից, և ապա օգներ իր ընտանիքին՝ կատարելու Աստծո խոստումը` մեծ ազգ դառնալու առումով: Իմանալով, որ Աստված եղբայրների չար ծրագրերը փոխել է(շուռ է տվել) ի նպաստ ընտանիքի, օգնեցին, որ Հովսեփը կարողանա ներել նրանց:

`Հովսեփի պատմությունը երջանիկ ավարտ ունեցավ: Ինչպե՞ս ենք արձագանքում մենք, երբ որևէ պատմություն երջանիկ ավարտ չի ունենում: Կամ որևէ մեկը կարո՞ղ է պնդել, որ (հեռահար իմաստով)բոլոր դեպքերում երջանիկ ավարտ կլինի, երբ ոչնչացվի մեղքը և ավարտվի մեծ պայքարը: Ինչպե՞ս կարող է այդ հույսն օգնել մեզ համակերպվելու այն պատմությունների հետ, որոնք հեռու են իդեալական լինելուց:`