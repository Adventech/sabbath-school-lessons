---
title:  Հանգիստ, փոխհարաբերություններ եվ վերականգնում
date:  07/08/2021
---

### Այս շաբաթվա ուսումնասիրության համար կարդացեք.
Ծննդոց 42.7-20, Մատթեոս 25.41-46, Ծննդոց 42.21-24, Ծննդոց 45.1-15, Ղուկաս 23.34, Ծննդոց 50.15-21:

> <p>Հիշելու համարը.<p>
> Հիմա մի՛ տխրեք ու մի՛ նեղվեք, որ ինձ վաճառեցիք այստեղ բերվելու համար, որովհետև Աստված ինձ ուղարկեց ձեր առջևից՝ ձեր կյանքը պահպանելու համար» (Ծննդոց 45.5)։

Տղամարդուն մեղադրում են մի կնոջ հանդեպ սեռական ոտնձգության մեջ: Կինը ոստիկանությունում դրականորեն նույնականացրեց նրան: Թեև ապացույցները վիճելի էին և հարցեր էին առաջացնում, կինը վստահ պնդում էր, որ նա` Ջոնին է մեղավորը:

Եվ ահա Ջոնին բանտ նստեց, որտեղ նա տառապեց 14 տարի մի հանցագործության համար, որը չէր կատարել: Եվ այդ կինը` Ջոանը, միայն այն ժամանակ հասկացավ իր սարսափելի սխալը, երբ ԴՆԹ-ի ապացույցների հիման վրա արդարացրին տղամարդուն:

Երբ տղամարդն ազատվեց բանտից, այդ կինը ցանկացավ հանդիպել նրան: Իսկ ի՞նչ կարող էր անել Ջոնին այդքան տառապանքներից հետո՝ դեմ առ դեմ հանդիպելով մի մարդու, որն այդքան երկար տարիներ կործանել էր իր կյանքը:

Կինը սենյակում սպասում էր նրան: Երբ տղամարդը ներս մտավ, նրանք նայեցին միմյանց աչքերի, և… արցունքները հոսեցին Ջոանի աչքերից:

«Ջոնին պարզապես հակվեց և բռնեց իմ ձեռքը: Ապա նայեց ինձ և ասաց. «Ես ներում եմ քեզ»: Ես չէի կարողանում հավատալ: Իմ առջև կանգնած էր մի մարդ, որին ես ատել էի և միայն նրա մահն էի ցանկացել: Եվ այս պահին նա իմ առջև է և ասում է, որ ներո՞ւմ է ինձ, նրան, ով նման չարիք է պատճառել իրեն: Եվ միայն այդ ժամանակ ես սկսեցի հասկանալ, թե իրականում ինչ է նշանակում շնորհը: Ու դրանից հետո միայն ես սկսեցի վերականգնվել և ճշմարիտ հանգիստ գտնել:

Այս շաբաթ մենք կքննարկենք ներողամտություն երևույթը, և թե ինչ ազդեցություն կարող է ունենալ այն մարդկային անհանգիստ սրտերի վրա: