---
title:  Դեմ առ դեմ անցյալի հետ
date:  08/08/2021
---

Ի վերջո, իրադարձությունները բավականին երկար ժամանակ ընթացան Յովսեփի համար դրական ուղղությամբ: Նա ոչ միայն դուրս եկավ բանտից, այլև Եգիպտոսի վարչապետը դարձավ փարավոնի երազները մեկնաբանելուց հետո (Ծննդոց 41): Նա ամուսնացավ և ունեցավ երկու երեխա (Ծննդոց 41.50-52): Եգիպտոսի պահեստները բերնեբերան լիքն են, և սկսվել է կանխագուշակված սովը: Եվ ահա մի օր Եգիպտոս են այցելում Հովսեփի եղբայրները:

`Կարդացե՛ք Հովսեփի և նրա եղբայրների առաջին հանդիպման մասին Ծննդոց 42.7-20 համարներում: Ինչո՞ւ է մանրամասն ներկայացվում այդ պատմությունը: Ի՞նչ է փորձում անել Հովսեփն այդ առաջին հանդիպման ժամանակ:`

Հովսեփն իշխանություն ուներ և կարող էր վրեժ լուծել եղբայրներից, առանց իրեն արդարացնելու փորձի: Բայց վրեժխնդրության փոխարեն Հովսեփն ավելի շատ մտահոգված է իր ընտանիքի անդամներով, որ տաննն էին մնացել, նա անհանգստանում էր հոր համար: Արդյո՞ք դեռ կենդանի է նա, թե այդ հարաբերությունները խաթարված ընտանիքը դարձել են ընտանիք, առանց նահապետի: Իսկ ինչպե՞ս է իր եղբայր Բենիամինը: Լինելով իր հոր ուրախությունն ու բերկրանքը՝ Բենիամինն այժմ այն նույն վիճակում էր, որի մեջ ինքն էր ժամանակին: Արդյո՞ք եղբայրներն իրենց վտանգավոր նախանձը Բենիամինի հանդեպ չեն կիրառում: Այժմ Հովսեփը հնարավորություն ուներ հոգ տանելու իր ընտանիքի այս խոցելի անդամների մասին, և նա այդպես էլ վարվում է:

Գործնականում աստվածաշնչյան սկզբունքները մեր հարաբերություններում կիրառելը չի նշանակում, որ մենք երբևէ կարող ենք ընդունել բռնությունը: Մեզանից յուրաքանչյուրը թանկ է Աստծո համար: Հիսուսը խաչի վրա մեզանից յուրաքանչյուրի համար վճարեց ամենամեծ գինը:

`Ինչո՞ւ է Հիսուսն Իր վրա վերցնում ուրիշների հանդեպ դրսևորված վատ վերաբերմունքը կամ արհամարհանքը։ Կարդացե՛ք Մատթեոս 25.41-46 համարները։`

Մենք բոլորս գնվել ենք Հիսուսի արյան միջոցով և բոլորս էլ իրավական տեսանկյունից Նրան ենք պատկանում: Եվ եթե որևէ մեկը բռնարար է, նա հարձակվում Հիսուսի սեփականության վրա: Սեռական բռնությունը և հուզական կամ ֆիզիկական ճնշումը երբեք չեն կարող ընտանեկան շարժուն փոխհարաբերությունների մաս լինել: Սա ընդամենը ընտանեկան մասնավոր դաշտ չէ, որ լուծվում է ներքին ձևով: Այն արտաքին օգնության և միջամտության կարիք ունի: Եթե դուք կամ ձեր ընտանիքի որև անդամն այսօր բռնության է ենթարկվում, դիմեք վստահելի մասնագետի օգնությանը։

`Աստվածաշնչյան ի՞նչ սկզբունքների կարիք ունեք, որոնք կարող են օգնել ձեզ, եթե դժվարություններ ունեք ընտանեկան փոխհարաբերություններում:`