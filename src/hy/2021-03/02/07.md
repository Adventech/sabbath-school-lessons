---
title:  Հետագա ուսումնասիրության համար
date:  09/07/2021
---

«Թվում է՝ հիմա նրանք անկեղծորեն զղջում էին իրենց մեղավոր վարքագծի համար: Սակայն նրանք վշտացած էին ավելի շուտ իրենց չար ընթացքի հետևանքի համար, այլ ոչ այն պատճառով, որ անշնորհակալ ու անհնազանդ են եղել: Երբ նրանք տեսան, որ Տերը չի փոխում Իր հրամանը, վերստին գլուխ բարձրացրեց եսասիրական կամքը, և նրանք հայտարարեցին, որ այլևս չեն վերադառնա անապատ: Հրամայելով, որ լքեն իրենց թշնամիների երկիրը, Աստված ստուգման ենթարկեց նրանց թվացյալ հնազանդությունը և ապացուցեց, որ այն իրական չէ: Նրանք գիտեին, որ իրենք ծանր մեղք են գործել՝ թույլ տալով, որ իրենց անխոհեմ հույզերը կառավարեն իրենց, և ցանկանալով սպանել այն լրտեսներին, որոնք իրենց համոզում էին հնազանդվել Աստծուն: Սակայն նրանք միայն սարսափահար եղան՝ տեսնելով, թե ինչ ահավոր սխալ են թույլ տվել, որի հետևանքները պարզապես աղետալի եղան իրենց համար: Ո՛չ, նրանց սրտերը չէին փոխվել. նրանց միայն արդարացում էր պետք, որ մի նոր խռովություն հրահրեն: Այդ առիթը ներկայացավ, երբ Մովսեսն Աստծո հեղինակությամբ նրանց հրամայեց վերադառնալ անապատ» (Էլեն Ուայթ «Նահապետներ և մարգարեներ», էջ 391):

«Սակայն հավատը ոչ մի իմաստով չի կապվում ենթադրության հետ: Միայն նրանք են ապահովագրված ենթադրություններից կամ նախատրամադրվածությունից, ովքեր ճշմարիտ հավատ ունեն: Հարցն այն է, որ ենթադրությունը կամ նախատրամադրվածությունը հավատի դիվային կեղծիքն է: Հավատը հռչակում է Աստծո խոստումները և հնազանդության պտուղներ տալիս:

Ենթադրությունը ոչ միայն հռչակում է խոստումները, այլև օգտագործում է դրանք այնպես, ինչպես սատանան`մեղքն արդարացնելու համար: Հավատը մեր նախածնողներին կօգներ, որ վստահեն Աստծո սիրուն և հնազանդվեն Նրա պատվիրաններին: Իսկ ահա նախատրամադրվածությունը նրանց դրդեց, որ խախտեն Աստծո օրենքը՝ հավատալով, որ Նրա մեծ սերը իրենց կփրկի մեղքի հետևանքներից: Իրական չէ այն հավատը, որը հավակնում է երկնքի բարեհաճությանը, սակայն չի կատարում այն պայմանները, որոնց հիման վրա Աստված ողորմություն է շնորհում։ Ճշմարիտ հավատը հիմնվում է Աստվածաշնչի խոստումների և դրույթների վրա» (Է. Ուայթ, «Դարերի փափագը», էջ 126):

**Հարցեր քննարկման համար**

`Քննարկե՛ք հավատի և ենթադրության տարբերությունը: Ինչո՞ւ Քանանի երկիրը նվաճելը նախ պետք է դիտվեր որպես հավատի գործողություն, իսկ հետո արդեն, երբ իսրայելացիները հարձակվեցին, որպես հանդուգն արարք: Ինչպե՞ս են դրդապատճառն ու հանգամանքները մեծ դեր խաղում հավատի ու ենթադրության տարբերությունների մեջ:`

`Առավել հանգամանալից կանգ առեք այն փաստի վրա, որ թեև մեղքը կարող է ներվել, սակայն մենք հաճախ ստիպված ենք ապրել այդ մեղքերի հետևանքների հետ: Ինչպե՞ս կարող ենք օգնել նրանց, ովքեր պայքարում են հանգամանքների դեմ՝ իմանալով, որ թեև սեփական մեղքը ներվել է, սակայն այն շարունակում է բացասաբար ազդել իրենց և, հնարավոր է, նույնիսկ իրենց սիրելիների վրա:`