---
title:  Հետագա ուսումնասիրության համար
date:  16/07/2021
---

«Ոչ մի աճ կամ արգասաբերություն չի կարող լինել այն կյանքում, որը կենտրոնացած է ինքն իր վրա: Եթե դուք ընդունել եք Քրիստոսին որպես անձնական Փրկիչ, ապա պետք է մոռանաք ձեզ և փորձեք օգնել մյուսներին: Խոսեք Քրիստոսի սիրո մասին, պատմեք Նրա բարության մասին: Կատարեք յուրաքանչյուր պարտականություն, որ ձեզ է առաջադրում կյանքը: Ձեր սրտում կրեք հոգիների բեռը և ձեր ուժերի ներածին չափով ձգտեք փրկել կորչողներին: Երբ դուք ստանում եք Քրիստոսի Հոգին` անշահախնդիր սիրո և ուրիշների համար ջանքեր թափելու հոգին, ապա պետք է աճեք և պտուղ տաք: Ձեր բնավորության մեջ կհասունանան Հոգու շնորհները, ձեր հավատը կաճի, համոզմունքները կամրապնդվեն, ձեր սերը կատարյալ կդառնա: Դուք ավելի ու ավելի շատ կարտացոլեք Քրիստոսին ու կնմանվեք Նրան այն ամենում, ինչը մաքուր է, ազնիվ ու գեղեցիկ» (Է. Ուայթ, «Քրիստոսի առակները», էջ 67, 68): Եկեղեցու անդամների վիճահարույց հարցերի քննարկման ժամանակ ոչ միայն վատնվել է նրանց ժամանակը, այլև Աստծո ծառաները հարկադրված են եղել լսել իրար այն ժամանակ, երբ կողմերի սրտերը հեռացած են շնորհից և չեն հնազանդվում նրան: Եթե մի կողմ դրվի հպարտությունն ու եսակենտրոնությունը, ապա հինգ րոպեն բավական է, որպեսզի հեռացվեն շատ դժվարություններ» (Է. Ուայթ, «Վաղ ստեղծագործություններ», էջ 119):

**Հարցեր քննարկման համար**

`Դասարանում քննարկեք այն գործնական ուղիները, որոնք կարող են հաղթահարել եսասիրությունը: Ինչպե՞ս կարող եք պատասխանատու լինել միմյանց հանդեպ, որպեսզի այդ գաղափարներն իրականություն դառնան:`

`Հավակնություններն ինքնին վատ բան չեն: Եվ, այնուամենայնիվ, ինչպե՞ս կարող ենք սպասելիքներ ունենալ Աստծուց ու երազել մեծամեծ՝ չընկնելով փառասիրության սպառնալիքների ծուղակը:`

`Մեզնից շատերը հավակնություններ, կեղծավորություն, եսասիրություն կամ նախանձ չեն դրսևորում դրսում: Մենք մեծապես ընդունակ ենք ավելի բարեհաջող արտաքին դրսևորել: Ինչպես կաղամախու արմատային հսկայական համակարգի դեպքում էր, այս բոլոր բացասական բնորորոշիչները նույնպես թաքնված են արտաքինի կամ մակերեսի տակ: Գործնականում ի՞նչ տեսք ունի Հոգով առաջնորդվող բնավորության վերափոխումը: Ինչպե՞ս կարող ենք հաղթահարել անհանգստության պատճառը և ճշմարիտ հանգիստ գտնել Հիսուսում:`

`Շարունակե՛ք խորհել հինգշաբթի օրվա վերջին հարցի պատասխանի շուրջ, որ տվեցիք երկրորդ գալուստի կարևորության վերաբերյալ: Ի վերջո, առանց դրա ի՞նչ հույս ունենք: Առանց դրա ի՞նչ օգուտ կտար մեզ Քրիստոսի առաջին գալուստը՝ իմանալով, որ մեռելները քնում են մինչ հարություն, ինչը տեղի է ունենալու միայն երկրորդ գալուստի ժամանակ:`