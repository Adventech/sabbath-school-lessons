---
title:  Կեղծավորություն
date:  14/07/2021
---

Կեղծավորն այն մարդն է, որը դեր է խաղում, որը ցանկանում է ներկայանալ որպես մեկը, որն իրականում չէ: Այս բառը յոթ անգամ օգտագործվում է Մատթեոս 23 գլխում, որտեղ զրույցի ընթացքում Հիսուսը հրապարակավ նախատում է դպիրներին ու փարիսեցիներին, որոնք կրոնական առաջնորդության կենտրոնն էին (Մատթեոս 13, 14, 15, 23, 25, 27, 29): Ավետարանները մեզ ցույց են տալիս Հիսուսին, Ով ողորմություն և շնորհ է առաջարկում շնացողներին, հարկահավաքներին, մարմնավաճառներին և նույնիսկ մարդասպաններին, սակայն և փոքր կարեկցանք է ցուցաբերում նաև կեղծավորների հանդեպ (տե՛ս նաև Մատթեոս 6.2, 5, 16, 7.5, 15.7-9, 22.18):

`Կարդացե՛ք Մատթեոս 23.1-13 և թվարկե՛ք կեղծավոր մարդու այն չորս հիմնական բնորոշիչները, որ նշեց Հիսուսը:`

Հիսուսը փարիսեցիների և դպիրների հետ է կապում չորս բնորոշիչներ: Մեր թվարկության առաջին դարում, հուդայականության համատեքստում փարիսեցիները ներկայացնում էին կրոնական պահպանողական իրավունքը: Նրանք հետաքրքրված էին գրավոր ու բանավոր օրենքներով և շեշտադրում էին ծիսային օրենքը: Հուդայականութայն համատեքստի մյուս կողմում սադուկեցիներն էին, որոնք հիմնականում հարուստ առաջնորդներ էին՝ կապված քահանայական հարուստ վերնախավի հետ: Նրանք մեծապես հելենացված էին (այսինքն նրանք խոսում էին հունարեն և հունական փիլիսոփայության հմուտ գիտակ էին) և չէին հավատում դատաստանին կամ հետմահու կյանքին: Մենք նրանց ներկայացնում ենք որպես լիբերալներ կամ ազատամիտներ: Եվ երկու խումբն էլ մեղավոր էին կեղծավորության մեջ:

Ըստ Հիսուսի՝ մենք կեղծավորներ ենք, եթե չենք անում այն, ինչ ասում ենք, երբ կրոնը ծանր բեռ ենք դարձնում ուրիշների համար, առանց այդ նույն չափանիշները մեր կյանքում կիրառելու, երբ ցանկանում ենք, որ մարդիկ հավանության արժանացնեն մեր կրոնական ջերմեռանդությունը և երբ պատիվ ու ճանաչում ենք պահանջում, որը պատկանում է միայն մեր երկնային Հորը:

Որքան էլ կտրուկ ու տեղին էին Հիսուսի խոսքերը նրանց հանդեպ, ում կեղծավորներ էր անվանում, այնուամենայնիվ, Նրա վերաբերմունքը լի էր սիրով և մտահոգությամբ նույնիսկ այդ կեղծավորների հանդեպ:

«Աստվածային կարեկցանք արտացոլվեց Աստծո Որդու դեմքին, երբ Նա հայացք նետեց տաճարին, ապա` Իր ունկնդիրներին: Խոր վիշտ արտահայտող ձայնով և դառն արցունքներով Նա բացականչեց. «Երուսաղե՜մ, Երուսաղե՜մ, որ կոտորում ես մարգարեներին, քարկոծում քեզ մոտ ուղարկվածներին։ Քանի՜ անգամ ցանկացա հավաքել քո երեխաներին, ինչպես հավն է իր ձագերին թևերի տակ հավաքում, բայց դուք չցանկացաք» (Է. Ուայթ, Դարերի փափագը, էջ 620):

`Ինչո՞ւ պարտադիր չէ կրոնական առաջնորդ լինել այն կեղծավորության մեջ մեղադրվելու համար, որն այնքան դատապարտում է Քրիստոսը: Ինչպե՞ս  սովորենք մեր մեջ տեսնել կեղծավորության տարբեր դրսևորումները, եթե այն գոյություն ունի, և ինչպե՞ս կարող ենք ազատվել դրանից:`