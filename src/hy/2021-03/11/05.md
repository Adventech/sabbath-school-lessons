---
title:  «Ձեր սրտերը մի՛ կարծրացրեք»
date:  08/09/2021
---

`Կարդացե՛ք Եբրայեցիներին 4.4-7 և Սաղմոսներ 95.8-11 համարները: Ի՞նչ նախազգուշացում է տրված այստեղ` Եբրայեցիներին թղթում և Սաղմոսներում, և ի՞նչ է ասում այն այսօր:`

Եբրայեցիներին 4.4-7 մեջբերում է ինչպես արարչագործության պատմությունը, այնպես էլ Սաղմոսներ 95.11-ը՝ խոսելով իսրայելացիների անհավատարմության, նաև Աստծո հանգիստը մտնելու անկարողության համատեքստում․ այն հանգիստը, որ Տերը կամենում էր նրանց համար:

Եվ անկասկած է, որ Սաղմոսներ 95.8-11 համարները իսրայելացիների անապատային փորձառությունները կապում են Աստծո հանգստի հետ և ներառում այն աստվածային երդումը, որ անհավատարիմ Իսրայելը չի կարող մտնել Իր հանգիստը, որը սկզբում վերաբերում էր Ավետյաց երկրին:

Իսրայելն, իհարկե, մտավ Ավետյաց երկիրը: Մի նոր սերունդ հատեց սահմանը և, Աստծո օգնությամբ հաղթահարելով այդ երկրի ամրությունները, բնակություն հաստատեց այնտեղ:

Նրանք, այնուամենայնիվ, չմտան Աստծո հանգիստը,  շատերը չունեցան Հիսուսում փրկության իրականության փորձառությունը, որովհետև նրանց հավատի բացակայությունը դրսևորվեց բացահայտ անհնազանդությամբ: Ու թեև հանգիստը զուգակցվում էր երկրի հետ, այն ավելին էր, քան այն տարածքը, որտեղ մարդիկ ապրում էին:

`Եբրայեցիներին 4.6 համարը պնդում է, որ նրանք, ովքեր լսել էին ճշմարիտ հանգստի աստվածային խոստումը,  չմտան նրա մեջ անհանզանդության պատճառով: Ի՞նչ կապ կա անհնազանդության և Աստծո հանգիստը չմտնելու միջև:`

«Այսօրը» հրատապություն է արտահայտում: «Այսօր» նշանակում է, որ այլևս ժամանակ չկա հապաղելու: «Այսօրը» պահանջում է պատասխանատվություն ու որոշում հենց այժմ:

Պողոսն օգտագործում է սեմերոն` այսօր բառը և իսկապես շեշտադրում է, թե որքան կարևոր է այն հանգստի համատեքստում: Սաղմոսներ 95.7-8 համարներն, ըստ էության, նախազգուշացում և աղերս են Աստծո ժողովրդին՝ չկրկնելու իրենց նախնինիների սխալները, չտապալել մտնելու ճշմարիտ հանգիստը, որը գտնվում է միայն Աստծո` մեզ առաջարկված փրկության մեջ:

`Այսօր ի՞նչ կարևորություն ունեն մեզ համար հետևյալ խոսքերը. «Այսօր եթե Նրա ձայնը լսեք, ձեր սրտերը մի՛ կարծրացրեք»: Ի՞նչ նշանակություն ունի «այսօր» բառը։ Չէ՞ որ Սաղմոսները գրվել են հազարավոր տարիներ առաջ: Եվ, այնուամենայնիվ, ինչո՞ւ այսօր  սաղմոսները  նույնքան կարևոր են մեզ համար, որքան նրանց, ովքեր լսել են դրանք հազարավոր տարիներ առաջ:`