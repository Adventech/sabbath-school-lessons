---
title:  Նվաճելով երկնային քաղաքը
date:  09/09/2021
---

Եբրայեցիներին 4-րդ գլխի առանցքային գաղափարների տրամաբանական զարգացումը հատկապես ակնհայտ է դառնում այն ժամանակ, երբ կարդում ենք Եբրայեցիներին 4.8-11 համարները: Հեսուն այդ հանգիստը չտվեց Իսրայելին: Հետևաբար, քանի որ Աստված ստախոս չէ, Աստծո ժողովրդի համար մեկ այլ «հանգիստ» է պետք: Աստծո ժողովուրդը բացառապես հրեա հավատացյալներից չէ կազմված: Այն ներառում է բոլոր նրանց, ովքեր ընդունել են Հիսուսին որպես իրենց անձնկան Փրկիչ:

`Կարդացե՛ք Գաղատացիներին 3.26-29 համարները և նշե՛ք այն բնորոշիչները, որ ունի ուխտի ժողովուրդը խաչից հետո: Պողոս առաքյալի գրած ուղերձների համատեքստում ի՞նչ է նշանակում, որ այլևս ոչ հրեա կա և ոչ հույն, ոչ ստրուկ և ոչ ազատ մարդ, արու կամ էգ:`

Եբրայեցիներին 4-րդ գլուխը երբեմն օգտագործվում է՝ շեշտադրելու յոթերորդ օրը՝ շաբաթը պահելը: Իսկ ուրիշներն էլ օգտագործում են այն, որպեսզի կասկածի տակ դնեն շաբաթի հանգստի վավերականությունն այն փաստի հիման վրա, որ մեկ այլ հանգիստ (ժամանակների վերջի) կա: Ոչ մի դիրքորոշումն էլ ճիշտ չի արտացոլում աստվածաշնչյան տեքստը: Այս գլուխը ցույց է տալիս, որ ժամանակների վերջում Աստծո առանձնահատուկ հանգստի վրա կենտրոնանալը առկա է արարումից ի վեր, և որ շաբաթօրյա հանգիստը տոնելը թույլ է տալիս կանխավայելելու  մի փոքրիկ մասը հավերժական հանգստի։ Եվ անկասկած է, որ շաբաթը հրեաները հասկացել են որպես գալիք աշխարհի օլամ հաբա («աշխարհ, որ գալու է» ‘olam haba’) փոքրիկ նախակարապետ:

Շաբաթօրյա հանգիստը, որ մնում է Աստծո ժողովրդի համար, արտացոլում է Աստծո հանգիստը երկրի պատմության առաջին շաբաթ օրը։ Սա նշանակում է, որ մենք կարող ենք դադարեցնել մեր սեփական գործերը և վստահել Նրան` իրականացնելու Իր փրկության խոստումը մեզ համար:

Հակառակ որոշ մեկնաբանների փաստարկների՝ համարների համատեքստը չի հաստատում այն կարծիքը, որ շաբաթի պատվիրանն արդեն կատարվել է Քրիստոսի բերած փրկության հանգստի մեջ, և քրիստոնյաներն այլևս կարիք չունեն հնազանդվելու դրան: Վերջնական հանգիստը, որ խոստացվել է նրանով, ինչ արեց մեզ համար Քրիստոսը, չի փոխարինում աստվածաշնչյան յոթերորդ օր շաբաթին: Ընդհակառակը, այն հաստատում է այն:

Այն աշխարհում, որը բարձր է գնահատում ամեն ինչի հասած մարդուն, եռանդուն աշխատանքն ու հաջողակներին, իսկապես հակամշակութային է համարվում Հիսուսի մեջ հանգստանալն ու Նրան վստահելը՝ հավատալով, որ Նրա շնորհը բավական է փրկելու և վերափոխելու համար:

`Ինչպե՞ս կարող եք օգնել, որ մարդիկ հանգիստ գտնեն Հիսուսում, երբ նրանք մտածում են, որ իրենց մեղքերը չափազանց ծանր են, որ իրենց սրտերը չեն կարող փոխվել, և որ իրենց ջանքերն իսկապես անհույս են: Աստվածաշնչյան որ հավաստիացումով կարող եք կիսվել նրաց հետ:`