---
title:  Ձգտելով ավելիին
date:  04/09/2021
---

### Այս շաբաթվա ուսումնասիրության համար կարդացե՛ք.
Ա Կորնթացիներին 10.1-11, Ղևտական 4.32-35, Հովհաննես 1.29, Եբրայեցիներին 4.1-11, Սաղմոսներ 95.8-11:

> <p>Հիշելու համարը.<p>
> «Եվ սրանք մեզ օրինակ եղան, որպեսզի մենք չար բաներ ցանկացող չլինենք, ինչպես որ նրանք ցանկացան» (Ա Կորնթացիներին 10.6)։

Նյու-Յորքի (Միացյալ Նահանգներ) Քուիզի արվեստի թանգարանում է գտնվում քաղաքի ամենամեծ ճարտարապետական մոդելը, որը պատկերում է Նյու-Յորքի բոլոր շենքերը: 1․1,200 (2,5 սմ-ն կամ 1դյույմը համապատասխանում է 33 մետրի կամ 100 ոտնաչափի) մասշտաբով այն ընդգրկում է մոտավորապես 870 քառակուսի մետր (9,335 քառակուսի ոտնաչափ): Այն կառուցվել է 1964 թվականին, 100 արհեստավորների կողմից, որոնք աշխատել են ավելի քան երեք տարի՝ այդ նախագիծն իրականացնելու համար: Այն թարմացվել է 1990-ական թվականներին և չի արտացոլում 2021 թվականի քաղաքային պատկերը: Դա բնօրինակի ապշեցուցիչ բարդ ու մանրակրիտ մշակված պատճենն է: Այնուամենայնիվ, դա ընդամենը պատճեն է, կրկնօրինակը մի երևույթի, որն ավելի մեծ է, խոր ու բարդ, քան մոդելն ինքը:

Իրականում այդպիսին են բոլոր մոդելները: Դրանք բնօրինակը չեն, սակայն ներկայացնում են այդ բնօրինակների խորհրդանիշները: Մոդելն օգնում է մեզ հասկանալու բնօրինակի էությունը, բայց այն երբեք չի կարող փոխարինել նրան: Այն ավելի շուտ նախատեսված է մարդկանց օգնելու համար, որպեսզի ավելի լավ հասկանան, թե ինչ է իրենից ներկայացնում բնօրինակն ընդհանրապես:

Սուրբ Գիրքն ինքը լի է գործունեության և հաստատությունների մանրանկարչական մոդելներով, որոնք բոլորը մատնանշում են ավելի մեծ, երկնային իրականություններ: Եբրայեցիներին 4 գլուխը օգնում է մեզ հայտնաբերելու այդ իրականություններից մեկը, որը վերաբերում է հանգստի աստվածաշնչյան հարցին: