---
title:  Հանգստի «Օրինակը»
date:  07/09/2021
---

Բացի մեր դիտարկած օրինակներից, խորհրդանիշների այս գաղափարը կարող է վերաբերել նաև հանգստի աստվածաշնչյան տեսությանը: Սա նկատելու համար մենք կդիմենք Նոր Կտակարանի Եբրայեցիներին գրքին:

`Կարդացե՛ք Եբրայեցիներին 4.1-11 համարները: Ինչի՞ն է վերաբերում Տիրոջ հանգիստը մտնելու խոստման մնացած մասը: Ինչպե՞ս է Իսրայելի փորձառությունը Ելքի և անապատի թափառումների փորձառությունների ընթացքում լրացուցիչ պարզաբանումներ տալիս Աստծո հանգիստը մտնելու գաղափարի մասին: Ինչպե՞ս է Իսրայելի փորձը Ելքի և անապատում թափառումների ընթացքում լրացուցիչ պատկերացում տալիս Աստծո հանգիստը մտնելու գաղափարի մասին:`

Հաստատակամության և հավատարմության թեման այստեղ շատ կարևոր է: Թեև խոսվում է յոթերորդ օր շաբաթի մասին, այս համարների (թե ինչ է տեղի ունեցել մինչև այդ, տե՛ս Եբրայեցիներին 3.7-19 համարները) հիմնական շեշտադրությունը իսկապես Աստծո ժողովրդի հավատը պահպանելուն ուղղված կոչ է, այն է` հավատարիմ մնալ Տիրոջը և Ավետարանին:

Այս համարները հիշեցնում են ընթերցողին, որ լրջորեն դասեր քաղի Աստծո նախկին առաջնորդությունից, «որպեսզի ոչ ոք անհնազանդության նման օրինակով չընկնի» (Եբրայեցիներին 4.11)։ Ուշադրությո՛ւն դարձրեք՝ սա հնարավորություն է: Իսրայելն իսկապես լսել է բարի լուրը, շարունակում է տեքստը, սակայն այդ խոսքը օգուտ չի տվել նրան:  Իրենց հավատը վստահությամբ ու հնազանդությամբ զորացնելու փոխարեն նրանք ընտրեցին ապստամբությունը (համեմատե՛ք 3.7-15 համարների հետ) և այդպիսով երբեք չունեցան այն հանգստի փորձառությունը, որ կամենում էր Աստված նրանց համար:

Եբրայեցիներին 4.3 համարը բացահայտում է հավատի ու հանգստի սերտ կապը: Մենք կարող ենք մտնել Նրա հանգստի մեջ միայն այն ժամանակ, երբ հավատանք ու վստահենք Նրան, Ով հանգիստ է խոստացել, Ով կարող է իրականացնել այդ խոստումը, և Նա, անկասկած, Հիսուս Քրիստոսն է:

`Մեկ անգամ ևս կարդացե՛ք Եբրայեցիներին 4.3 համարը: Ո՞րն էր այն գլխավոր հիմնախնդիրը, որին բախվում էին այդ մարդիկ: Ի՞նչ դասեր կարող ենք քաղել մեզ համար, մենք, որ ունենք Ավետարանը, «որովհետև մեզ էլ է նրանց պես ավետվել» (Եբրայեցիներին 4.2):`

Վաղ քրիստոնեական համայքն ընդունեց Աստծո նախնական հայտնությունը (այն, որը մենք անվանում ենք Հին Կտակարան) և հավատում էր, որ Հիսուս Քրիստոսն է Աստծո Գառը` իրենց մեղքերի զոհաբերությունը: Եվ հավատալով այդ զոհաբերությանը՝ նրանք կարող էին փրկություն ստանալ Հիսուսում և այն հանգիստը, որ մեզ առաջարկվում է Նրանում:

`Ինչպե՞ս կարող է Հիսուսի արյամբ փրկված լինելու պատկերացումն օգնել մեզ ընդունելու այն հանգիստը, որ կարող ենք ունենալ Հիսուսում, և իմանալով, որ փրկվում ենք շնորհով, այլ ոչ գործերով:`