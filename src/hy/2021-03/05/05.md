---
title:  «Որովհետև Իմ լուծը քաղցր է»
date:  28/07/2021
---

Մենք արդեն նկատեցինք, որ Հիսուսի կողմից օգտագործված «լուծ» բառը Մատթեոսի ավետարանում արտացոլում է այս բառի սխալ կիրառումը հուդայականության մեջ, և Նոր Կտակարանում այն վերաբերում է օրենքի նշանակության սխալ ընկալմանը։

`Հունարեն բառը, որ Մատթեոս 11.30 համարում թարգմանվում է որպես «քաղցր», կարող է թարգմանվել նաև լավ, հաճելի, օգտակար և գթասիրտ: Մեր շրջապատում շատ մարդիկ այն կարծիքին են, թե Աստծո օրենքը ծանր է, թե դժվար է կատարել այն, իսկ երբեմն էլ` ոչ տեղին: Ինչպե՞ս կարող ենք օգնել, որ նրանք հայտնաբերեն օրենքի գեղեցկությունը և սեր ներշնչենք Օրենսդրի հանդեպ:`

Ծնողները միշտ հիշում են այն պահը, երբ իրենց երեխան կատարում է առաջին քայլը: Առաջին անհաստատ քայլին հետևում է փորձնական երկրորդը, ապա երրորդը, և դրանից հետո մեծ է հավանականությունը, որ նա կկորցնի հավասարակշռությունը և կընկնի: Հնարավոր է արցունքներ հոսեն, հավանաբար, կլինեն կապտուկներ, սակայն մեկ անգամ շարժման ազատությունը ճանաչելուց հետո երեխան ոտքի կկանգնի ու կփորձի նորից կքայլել։ Կքայլի, կընկնի և նորից ոտքի կկանգնի: Այդպիսի փորձերի երկար կրկնությունից հետո երեխան կսովորի ապահով քայլել: Եվ, այնուամենայնիվ, սայթաքումների ու ընկնելու միջև ընկած ժամանակահատվածի մի պահի նրա փոքրիկ դեմքը հաղթականորեն կհայտարարի՝ հայրի՜կ, մայրի՜կ, ես կարողանում եմ քայլել:

Հիսուսի հետ քայլելը, միգուցե, այնքան էլ հեշտ չէ, սակայն այդպես միշտ լավ է և ճիշտն է: Երբեմն մենք կարող ենք սայթաքել, նույնիսկ` ընկնել, և այնուամենայնիվ կարող ենք ոտքի կանգնել և շարունակել քայլել Նրա հետ, կողք-կողքի:

`Գաղատացիներին 5.1 համարում Պողոսը գրում է. «Արդ այն ազատությամբ, որ Քրիստոսը մեզ ազատեց, հաստատո՛ւն կացեք ու դարձյալ ծառայության լծի տակ մի՛ մտեք»։ Ի՞նչ է նշանակում դա: Ինչպե՞ս է ազատագրել մեզ Քրիստոսը: Ո՞րն է տարբերությունը այն լծի, որ Նա առաջարկում է մեզ կրել և այն ստրկության լծի, ընդդեմ որի զգուշացնում է Պողոսը:`

Մենք կարող ենք վստահ լինել, որ ինչ էլ ցանկանար ասել և նկատի ունենալ Պողոսը «ստրկության լուծ» արտահայտությամբ, նա նկատի չուներ Աստծո օրենքին` տասը պատվիրաններին հնազանդվելը: Ընդհակառակը, հնազանդության, հավատի միջոցով մենք հասկանում ենք, որ մեր փրկությունը հուսալի է, եթե հիմնվում ենք ոչ թե օրենքի, այլ Քրիստոսի արդարության վրա, որը ծածկում է մեզ: Եվ միայն այդպես կարող ենք ճշմարիտ հանգիստ ու ազատություն ունենալ:

`Ինչո՞ւ Աստծո օրենքին հնազանդ կյանքն ավելի հանգիստ է, քան այն դեպքում, երբ չենք հնազանդվում օրենքին:`