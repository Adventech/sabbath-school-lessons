---
title:  «Ես հեզ եմ ու սրտով խոնարհ»։
date:  27/07/2021
---

Հեզությունն այսօր անտեսված որակ է: Խոնարհությունը ծիծաղ է առաջացնում: Սոցիալական լրատվական դաշտը մեզ սովորեցնում է ուշադրություն դարձնել այն ամենին, ինչն աղմկոտ է, արտասովոր ու վայրի, պերճ ու շքեղ: Եվ իսկապես աշխարհի չափանիշներից շատերը հակառակ են այն ամենին, ինչն Աստված կարևոր ու արժեքավոր է համարում:

«Ճշմարտության գիտությունը կախված է ոչ այնքան մտքի ուժից, որքան նպատակի մաքրությունից, նախանձախնդիր ու կախյալ հավատի պարզությունից: Աստծո հրեշտակները մոտենում են նրանց, ովքեր խոնարհ սրտով որոնում են աստվածային առաջնորդությունը: Սուրբ Հոգին տրվում է, որ բացի նրանց առաջ ճշմարտության հարուստ գանձերը» (Է. Ուայթ, Քրիստոսի առակները, էջ 59):

`Կարդացե՛ք Մատթեոս 5.5, Ա Պետրոս 3.4 և Եսայի 57․15 համարները: Ինչպե՞ս կսահմանեք հեզությունն ու խոնարությունը` հիմնվելով այս համարերի վրա:`

Բ Կորնթացիներին 10.1 համարում Պողոս առաքյալն անդրադառնում է Քրիստոսի հեզությանն ու բարեգթությանը: Մեղմությունն ու հեզությունը չեն բնորոշում թուլակամ մարդուն, որը չի կարողանում պաշտպանել իր սեփական կարծիքը: Հիսուսն Ինքը առճակատում կամ բախում չէր փնտրում և հաճախ խուսափում էր դրանցից, որովհետև Իր առաքելությունը դեռ չէր կատարվել (Հովհաննես 4.1-3): Իսկ երբ հանդիպում էր առճակատման, Նա խիզախորեն ընդառաջ էր գնում՝ միևնույն ժամանակ շարունակելով խոսքի բարեկիրթ տոնը: Օրինակ, խաչելության նախօրեին, ողբալով Երուսաղեմի համար, անեծքի խոսքեր չի արտաբերել, այլ արցունքով լի խոսքեր, որ պատկերում էին քաղաքի սարսափելի ապագան (Ղուկաս 19.41-44):

Նոր Կտակարանում Հիսուսը հաճախ է պատկերվում որպես երկրորդ Մովսես: Նա լեռան վրայից հռչակում էր Իր արքայության սկզբունքները (Մաթեոս 5.1): Նա հրաշք է կատարում հսկայական բազմության առաջ` հագեցնելով մարդկանց քաղցը (Մատթեոս 14.13-21): Թվեր 12.3 համարում Մովսեսը նկարագրվում է որպես հեզ անձնավորություն, որին արձագանքում է Մատթեոս 11.29-ը: Երբ Հիսուսը կերակրեց 5000 մարդու, ականատեսներն ապշահար բացականչեցին. «Ճշմարտապես սա է այն մարգարեն, որ աշխարհ էր գալու» (Հովհաննես 6.14). սա վկայակոչում է Բ Օրենք 18.15 համարը և Մովսեսի դերը որպես մարգարե:

Հիսուսի խոնարհությունն ու հեզությունը բացահայտորեն գերազանցում են Մովսեսի նույն հատկանիշներին: Ի վերջո, Նա մեր աստվածային Փրկիչն է: Թեև Մովսեսը պատրաստ էր զոհել իրեն հանուն իր ժողովրդի (Ելք 32.32), նրա մահը ոչինչ էլ չէր կարող անել, որովհետև Մովսեսն ինքը մեղավոր էր և Փրկչի կարիք ուներ, Մեկի, Ով պետք է կրեր իր մեղքը և վճարեր դրա համար: Թեև մենք կարող ենք շատ բան սովորել Մովսեսից և նրա կյանքի պատմությունից, սակայն չենք կարող փրկություն գտնել նրա միջոցով: Բայց ահա մենք կարիք ունենք Փրկչի, Ով կարող է փոխարինել մեզ ոչ միայն որպես Բարեխոս, այլև որպես Փոխարինող զոհ: Բարեխոսությունը կարևոր է, սակայն միայն Աստված, Ով կախված է խաչից և կրում է մեր մեղքերը, Իրենով վճարել է մեր մեղքերի պատիժը, կարող է մեզ փրկել մեր մեղքերի իրավական հետևանքներից, մի բան, որ իսկապես արդյունք է մեր մեղքերի: Ահա թե ինչու, որքան էլ մեծ լինի Հիսուսի օրինակը մեզ համար, ամեն ինչ կարող է իզուր լինել, առանց խաչի ու հարության: