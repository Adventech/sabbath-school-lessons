---
title:  Հետագա ուսումնասիրության համար
date:  20/08/2021
---

«Հանգամանքների անընդհատ փոխվելու արդյունքում փոփոխություններ են տեղի ունենում մեր փորձառություններում: Եվ այս փոփոխությունների հետևանքում մենք կամ բերկրանք ենք ապրում կամ դեպրեսիայի մեջ ընկնում: Սակայն հանգամանքների փոփոխությունները ուժ չունեն փոխելու Աստծո վերաբերմունքը մեր հանդեպ: Նա նույնն է երեկ, այսօր և հավիտյան: Նա խնդրում է, որ մենք անսասան վստահություն ունենանք Իր սիրո հանդեպ (Է. Ուայթ, «Երկնային կացարաններում», էջ 120):

«Շարունակենք նայել Հիսուսին՝ հավատով լուռ աղոթքներ հնչեցնելով ու կառչելով Նրա զորությունից, անկախ նրանից, որևէ բացահայտ զգացում ունենք, թե ոչ: Ուղիղ առա՛ջ ընթացեք այնպես, որ կարծես յուրաքանչյուր աղոթք դրված է Աստծո գահին, և դրա պատասխանը տրված է այն Մեկից, Ում խոստումները երբեք չեն ձախողվում: Ուղիղ առա՛ջ ընթացեք՝ ձեր սրտում երգեր ու մեղեդիներ հնչեցնելով Աստծուն, եթե նույնիսկ տխուր եք ու բեռան տակ ճնշված: Ես ձեզ ասում եմ սա, որովհետև ամեն ինչ ինքս եմ զգավել, որ կբացվի լույսը, ուրախությունը մերը կլինի, և կնահանջեն ամպերն ու մշուշները: Եվ մենք ստվերի ու խավարի ճնշող աշխարհից կտեղափոխվենք Նրա աստվածային ներկայության պայծառ շողերի մեջ (Է. Ուայթ, «Ընտիր լուրեր», գիրք 2, էջ 242, 243):

**Հարցեր քննարկման համար**

`Հաճախ շատ դժվար է օգնել մեկին, որը տառապում է հոգեկան խանգարումներից կամ դեպրեսիայից: Ինչպե՞ս կարող է ձեր եկեղեցին ավելի արդյունավետ ծառայել դեպրեսիայի մեջ գտնվող մարդկանց։`

`Մենք հաճախ պայքարում ենք, որ բաց ու անկեղծ լինենք Աստծո առաջ: Որոշ սաղմոսներ ուսումնասիրելու միջոցով տեսեք, թե որքան բաց ու անկեղծ են եղել աստվածաշնչյան հերոսներն Աստծո առաջ: Ինչպե՞ս կարող ենք նման մթնոլորտ ապահովել մեր տեղական համայնքներում:`

`Հաճախ դժվար է աղոթել, երբ դեպրեսիայի մեջ ենք գտնվում: Քննարկե՛ք այս հարցը. ինչպիսի՞ն է բարեխոսական աղոթքի զորությունը նրանց համար, ովքեր չեն կարող աղոթել իրենց համար:`

`Ինչո՞ւ է այնքան կարևոր հիշել, որ հավատը զգացմունք չէ: Եթե մենք ճնշված ենք, հուսալքված, վախեցած ու անհանգիստ, դա չի նշանակում, որ մենք հավատի կամ վստահության պակաս ունենք Աստծո հանդեպ: Դա ընդամենը նշանակում է, որ այդ պահին մենք ճնշված ենք, հուսալքված, վախեցած ու անհանգիստ, ինչպես և մեզանից յուրաքանչյուրն այս կամ այն իրավիճակի ժամանակ: Ինչպե՞ս սովորենք, որ այդ պահերին ամուր կառչենք հավատից, որքան էլ դա դժվար թվա:`

`Ի՞նչ մեծագույն հույս կարող եք ստանալ անդամալույծի այս պատմությունից, հատկապես եթե մեղավոր կենսաձևի հետևանքով տկարություն կամ հիվանդություն եք ձեռք բերել:`