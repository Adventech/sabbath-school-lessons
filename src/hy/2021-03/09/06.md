---
title:  Շաբաթը պահելը
date:  26/08/2021
---

Աստված Իր ժողովրդին պատվիրում է պահել շաբաթ օրը: Շաբաթը հիշելու պատվերը համահավասար դրվում է «Մի՛ սպանիր» և «Մի՛ գողացիր» պատվիրանների կողքին, թեև Աստվածաշունչը չի նշում այն առանձնահատուկ ձևը, թե ինչպես պետք է ճշգրտորեն պահենք շաբաթը:

`Ինչպիսի՞ն պետք է լինի այն մթնոլորտը, որ ստեղծում ենք մենք և որին նպաստում ենք շաբաթ օրը: Տե՛ս Սաղմոսներ 92 և Եսայի 58.13-ը։`

Քանի որ շաբաթ պահելը նշանակում է տոնել արարչագործությունը և ազատագրումը, ապա այդ օրվա մթնոլորտը պետք է ուրախություն և բերկրանք լինի Տիրոջ մեջ, այլ ոչ թե մռայլ ու վհատ վիճակ:

Շաբաթը հիշելը չի սկսվում յոթերորդ օրը: Քանի որ առաջին շաբաթը արարչագործական շաբաթի գագաթնակետն էր, ապա մենք պետք է հիշենք այն ամբողջ շաբաթվա ընթացքում և նախօրոք այնպես ծրագրավորենք, որ կարողանանք մի կողմ թողնել մեր ամենշաբաթյա գործերը և այդպիսով «սուրբ պահել» այն:

Նպատակային պատրաստությունն ամբողջ շաբաթվա ընթացքում և հատկապես պատրաստության` ուրբաթ օրը (Մարկոս 15.42) շատ կարևոր է, և ուրախություն է պատճառում, երբ այդ առանձնահատուկ օրվա սպասումը մեծանում է:

`Շաբաթը պահելու ո՞ր կարևոր կողմն է լուսաբանվում Ղևտացիներին 19.3 համարում։`

Շաբաթը պահելը նշանակում է նաև բարելավել մեր հարաբերությունները ընտանիքի և ընկերների հետ: Աստված ժամանակ է նախատեսում ընտանեկան ողջ բազմաճյուղ հարաբերությունների վրա կենտրոնանալու համար և այն ներառում է նույնիսկ ծառաների ու տնային կենդանիների հանգիստը (տե՛ս Ելք 20.8-11 համարները): Շաբաթն ու ընտանիքը գնում են ձեռք ձեռքի:

Թեև հանգիստն ու ընտանեկան ժամանցը կարևոր են, բայց շաբաթը պահելը նշանակում է մեր եկեղեցական ընտանիքի հետ միասին համատեղ ու նպատակամղված մասնակցել Աստծո երկրպագությանը: Հիսուսը ներկա էր և մասնակցում էր երկրպագության ծառայություններին, երբ երկրի վրա էր (տե՛ս Ղևտացիներին 23.3, Ղուկաս 4.16, Եբրայեցիներին 10.25 համարները):

Ու թեև մեր շաբաթվա ընթացքն ու ռիթմերը կարող են շտապեցնել և անընդհատ առաջ մղել մեզ, այնուամենայնիվ, մեր սրտերում փափագում ենք շաբաթօրյա ճշմարիտ հանգիստ, ճշմարիտ միություն մեր Ստեղծողի հետ: Մենք հիշում ենք, որ պետք է դադարեցնենք մեր բոլոր գործերն ու ծրագրավորենք մեր ժամանակը՝ այն Աստծո հետ անցկացնելու ու մեր փոխհարաբերություններն ամրացնելու համար. այդպես միայն մենք կարող ենք մտնել շաբաթի ռիթմի ու հանգստի մեջ:

`Ինչպիսի՞ անձնական փորձառություններ եք ունեցել` շաբաթի և այն օրհնությունների առումով, որ կարող են գալ այն պահելու արդյունքում: Ինչպե՞ս կարող ես անել ավելին` այն սրբազան ժամանակ դարձնելու համար, ինչին էլ այն կոչված է:`