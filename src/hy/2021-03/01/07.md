---
title:  Հետագա ուսումնասիրության համար
date:  02/07/2021
---

Ռաբբիներն այն կարծիքին էին, որ կրոնի հանրագումարը մշտապես ինչ-որ գործունեությամբ զբաղված լինելն է: Նրանք ապավինում էին արտաքին գործերին ու ցուցադրումներին, որպեսզի ցույց տան իրենց գերազանց բարեպաշտությունը: Դրանով նրանք իրենց հեռացրին Աստծուց և պարփակվեցին ինքնագոհության մեջ: Այդ վտանգներն այսօր էլ շարունակում են գոյություն ունենալ: Երբ մարդիկ եռանդուն գործունեություն են ծավալում և հասնում հաջողությունների, մարդկային ծրագրերին ու մեթոդներին վստահելու գայթակղությունը մեծ է: Այդ դեպքում մարդը սկսում է ավելի քիչ աղոթել ու ավելի քիչ հավատալ: Վտանգ կա, որ աշակերտների նման մենք էլ կարող ենք տեսադաշտից կորցնել Աստծուց կախվածությունը, որից հետո կսկսենք գործերով փրկություն որոնել: Մենք կարիք ունենք անընդհատ Հիսուսին հառելու մեր հայացքները՝ գիտակցելով, որ Նրա զորությամբ են կատարվում գործերը: Թեև մենք պետք է ջանասիրաբար աշխատենք մոլորված մարդկաց փրկության համար, պետք է նաև ժամանակ հատկացնենք խորհրդածություններին, աղոթքին, ինչպես նաև Աստծո Խոսքն ուսումնասիրելուն: Միայն աղոթքով ուղեկցվող և Քրիստոսի արժանիքներով սրբագործված աշխատանքն է, որ վերջում արդյունք կտա: Էլեն Ուայթ «Դարերի փափագը», էջ 362։

**Հարցեր քննարկման համար**

`Անընդհատ իրերի ու երևույթների, իրադարձությունների կիզակետում լինելը, ամբողջ ընթացքում ֆիզիկապես կամ վիրտուալ մատչելի լինելը և ո՛չ իրատեսական իդեալները կյանքի կոչելը, որոնք Աստված չի սահմանել, կարող են հուզականորեն, ֆիզիկապես և հոգևորապես հիվանդացնել մարդականց: Ինչպե՞ս կարող է ձեր եկեղեցին հյուրընկալ վայր դառնալ հոգնատանջ ու ուժասպառ, հանգստի կարոտ մարդկանց համար:`

`Հնարավո՞ր է, որ մենք չափից դուրս զբաղված լինենք, եթե նույնիսկ Աստծո համար բարի գործեր ենք կատարում: Խորհե՛ք Մարկոս 6.30-32 համարներում ներկայացված պատմության շուրջ, որ վերաբերում է Հիսուսին և Նրա աշակերտներին, և քննարկե՛ք դրա կիրառության հնարավորությունները ձեր շաբաթօրյա դպրոցի խմբում:`

`1899 թվականին արագության ռեկորդը գերազանցվեց, երբ ինչ-որ մեկը մեքենայով ընթացավ ժամում 62,7 կմ արագությամբ։ Նա ապրեց միայն այդ մասին պատմելու համար: Այսօր մեքենաներն, իհարկե, շատ ավելի արագ են ընթանում: Եվ մեր ձեռքի, բջջային հեռախոսների մշկիչները շատ ավելի արագ են գործում, քան նախորդ սերնդի մեծ համակարգիչներինը: Նույն ձևով նախկինից ավելի արագընթաց են օդային ճանապարհորդությունները, և արագությունը միայն ավելանում է։ Այսօր գրեթե ամեն ինչ մենք ավելի արագ ենք անում, քան նախկինում: Սակայն ի՞նչ… Մենք շարունակում ենք շտապել ու շտապել և այն էլ առանց բավականաչափ հանգստի: Ի՞նչ է ասում սա մարդկային բնության հիմնական էության մասին, և ինչո՞ւ է Աստված այդքան կարևորել հանգիստը, և դա Նրա պատվիրաններից մեկն է:`

`Խորհե՛ք այն գաղափարի մասին, որ նույնիսկ Եդեմում, նախքան մեղքն արդեն հաստատվել էր շաբաթի հանգիստը: Բացի այս ճշմարտության հետաքրքիր աստվածաբանական կարևորությունից, ի՞նչ է ասում այս փաստը հանգստանալու անհրաժեշտության մասին նույնիսկ մեղսազուրկ, կատարյալ աշխարհում:`