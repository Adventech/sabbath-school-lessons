---
title:  Հետագա ուսումնասիրության համար
date:  17/09/2021
---

«Իրեն տրված այդ հանձնարարության մեջ Հովնանի վրա ծանր պատասխանատվություն էր դրվել, թեև Նա, Ով հանձնարարել էր նրան գնալ, ի վիճակի էր պահպանելու Իր ծառային և հաջողություն պարգևելու նրան: Եթե մարգարեն անառարկելիորեն ենթարկվեր, ապա խույս կտար շատ դառը փորձառություններից և առատորեն կօրհնվեր: Եվ, այնուամենայնիվ, Հովնանի հուսահատ պահերին Տերը չլքեց նրան: Չնայած մի շարք փորձությունների և տարօրինակ նախախնամության դրսևորումների՝ վերականգնվեց մարգարեի վստահությունն Աստծո և Նրա անսահման զորության հանդեպ» (Է. Ուայթ, «Մարգարեներ և թագավորներ», էջ 266):

«Ամենապարզ և խոնարհ եղանակներով կարելի է հասնել հազարավոր մարդկանց: Այն ամենախիստ ինտելեկտուալները, որոնց նայում են որպես աշխարհի առավել օժտված տղամարդիկ ու կանայք, հաճախ վերափոխվում են Աստծուն սիրողների պարզ խոսքերից, այն մարդկանց խոսքերից, որոնք կարող են խոսել այդ սիրո մասին նույնքան բնական, որքան աշխարհիկներն են խոսում իրենց խորապես հետաքրքրող թեմաներից» (Է. Ուայթ, «Քրիստոսի տեսանելի դասերը», էջ 232):

**Հարցեր քննարկման համար**

`«Աստծո մարգարե՞», ով նեղսրտեց նրա համար, որ այն ժողովուրդը, որին վկայելու էր կանչվել ինքը, ընդունեց փրկությունը: Ինչպե՞ս պետք է հասկանանք Հովնանի վերաբերմունքը: Աստծո համբերատարության ինչպիսի՜ հզոր օրինակ Իր ժողովրդի հանդեպ, եթե նույնիսկ նրանք գործում են իրենց ունեցած լույսին հակառակ:`

`Հովնանի պատմությունը կարծես այն միտքն է առաջարկում, որ Աստված գործում է ոչ միայն քմահաճ մարդկանց փրկելու համար, այլև շահագրգռված է վերափոխելու Իր հետևորդներին: Ինչպե՞ս կարող ենք նոր սիրտ և նոր հոգի ձեռք բերել, եթե նույնիսկ արդեն գիտենք Տիրոջը և ներկա ժամանակների ճշմարտությունը: Ո՞րն է տարբերությունը ճշմարտությունն իմանալու և դրանով վերափոխվելու միջև:`

`Դարձյա՛լ կարդացեք Հուդայի գիրքը: Ո՞րն է այդ գրքի կարևոր լուրը, և ինչո՞ւ է այդ լուրն այսօր որպես եկեղեցի արդիական մեզ համար:`

`Ինչպե՞ս է ուրիշների փրկության համար ջանալու փորձառությունն այնքան հոգևոր օրհնություններ պարգևում մեզ:`

`Ինչպիսի ծանրակշիռ պատճառաբանություններ էլ ունենար Հովնանը, թե ինչու չէր ցանկանում գնալ Նինվե, Տերը նրան ցույց տվեց, թե իրականում որքան սխալ է նա: Արդյոք մեր վերաբերմունքը երբեմն չի՞ հիշեցնում Հովնանի պահվածքը։`