---
title:  Հանգստի գինը
date:  17/07/2021
---

### Այս շաբաթվա ուսումնասիրության համար կարդացե՛ք.
Բ Թագավորների 11.1-27, Բ Թագավորների 12.1-23, Ծննդոց 3.1-8, Ա Հովհաննես 1.9 համարները:

> <p>Հիշելու համարը.<p>
> «Մաքուր սի՛րտ ստեղծիր իմ մեջ, ո՜վ Աստված, և ուղիղ հոգի՛ նորոգիր իմ ներսում» (Սաղմոս 51.10)։

Շատ մարդիկ հուսահատ փորձեր են անում փոքր-ինչ խաղաղություն ու հանգստություն գտնելու համար: Նրանք պատրաստ են նաև վճարել դրա համար: Շատ մեծ քաղաքներում կան առանց համացանցի սենյակներ, որոնք կարելի է վարձել ժամավճարով: Կանոնները խիստ են` ո՛չ մի աղմուկ, ո՛չ մի այցելու: Մարդիկ պատրաստ են վճարել, որպեսզի կարողանան խաղաղ նստել և պարզապես մտածել ու ննջել: Օդանավակայաններում կարելի է վարձել ննջախցիկներ, շատ տարածված են նաև աղմուկը նվազեցնող ականջակալները: Կան նույնիսկ կտավե գլխարկներ, և իրանի պաշտպանական վահաններ, որոնք կարող եք գնել և աշխատավայրում, կարճ ընդմիջումների ժամանակ կրել գլխի և իրանի շրջանում:

Իսկական հանգիստը նույնպես գին ունի: Մինչ ինքնավար լրատվամիջոցների քաղաքական մեկնաբանները փորձում են մեզ հավատացնել, որ կարող ենք որոշել մեր սեփական ճակատագիրը, և որ հանգիստն ընդամենը ընտրության ու ծրագրելու խնդիր է, այնուամենայնիվ, հարցին ազնվորեն մոտենալու դեպքում գիտակցում ենք, որ ընդունակ չենք իրական հանգիստ գտնելու մեր սրտերի համար: Չորրորդ դարի եկեղեցու հայրերից Ավգուստինը հակիրճ ձևով արտահայտել է դա իր հայտնի Խոստովանություններում՝ (Գիրք 1) համարելով այն Աստծո շնորհ. «Դու ստեղծել ես մեզ Քեզ համար, և մեր սրտերն անհանգիստ են, որովհետև Քո մեջ միայն կարող են հանգիստ գտնել»:

Այս շաբաթ մենք համառոտ կուսումնասիրենք մարդու կյանքը, որն Աստծո սրտով է, հասկանալու համար, թե ինչպես է նա հայտնաբերել Աստծո շնորհած հանգստի իսկական գինը: