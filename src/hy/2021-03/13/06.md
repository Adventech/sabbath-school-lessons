---
title:  Միշտ Տիրոջով ուրա՛խ եղեք
date:  23/09/2021
---

Մեր սմարթֆոններում ամենաշատ օգտագործվող հավելվածներից մեկը Գուգլ քարտեզներն են: Մեզանից շատերը չեն կարող հիշել, թե ինչ են արել նախքան աշխարհագրական տեղեկատվական համակարգերի (Ջի պի էս) վրա հիմնված քարտեզների առկայությունը: Մենք, միգուցե, նյարդայնանում ենք, երբ շարժվում ենք դեպի այն վայրը, որտեղ նախկինում երբեք չենք եղել, սակայն մեր հեռախոսներում գտնվող աշխարհագրական տեղեկատվական համակարգերի օգնությամբ կարող ենք վստահորեն ճանապարհ ընկնել և գտնել մեր ուզած ճանապարհը ցանկացած անծանոթ քաղաքում: Կարո՞ղ է այսպիսի վստահությունը լինել օրինակն ու պատկերն այն հանգստի, որ Աստված կամենում է մեզ տալ  Իր մարգարեական ժամանակացույցով:

Երբեմն մենք կարող ենք սխալ հասցե մուտքագրել մեր հավելվածներում, կամ որոշենք չհետևել ցուցումներին՝ մտածելով, որ ավելի կարճ ճանապարհ գիտենք: Ցանկացած դեպքում մենք կարող ենք հայտնվել մի տեղ, որտեղ չէինք ցանկանա հայտնվել։

`Կարդացե՛ք Փիլիպեցիս 4.4-6 համարները: Ի՞նչ է ասում Պողոսն այն ճանապարհի մասին, որտեղ կունենանք ճշմարիտ հանգիստ, ճշմարիտ խաղաղություն նույնիսկ այս տանջահար և ցավերով լի աշխարհում:`

Պողոսն այս հատվածում չի ասում, որ պետք է միշտ ուրախանալ, բոլոր տեսակի փորձությունների ժամանակ,  նա ասում է. «Միշտ Տիրոջով ուրա՛խ եղեք »: Անկախ մեր ներկա իրավիճակից, անկախ այն բանից, թե ինչ փորձությունների ենք դիմագրավում, երբ գտնվում ենք Աստծո մեջ, Նրա բարության, սիրո և խաչի վրա մեզ համար կատարած զոհաբերության մեջ, մենք կարող ենք ուրախանալ Նրանով և խաղաղություն ունենալ մեր հոգնած անձերի համար:

Աստվածաշնչի համաների տրամադրությունն անգամ հանգստի ու խաղաղության է տրամադրում և մնայուն հույսի այն բանի հանդեպ, ինչը գոյություն ունի այս աշխարհից դուրս։

Պատկերացրեք նաև, թե ինչպիսի հանգիստ կլինի մեր հոգում, եթե կարողանանք ոչ մի բանի համար չմտահոգվել: Սա հազիվ թե իրատեսական լինի այս աշխարհում ապրող որևէ մեկի համար (նույնիսկ Պողոսը բավականաչափ հոգսեր ու անհանգստություններ ուներ), սակայն այ գիտակցությունը, որ սիրող Աստվածն, ի վերջո, իրավիճակի տերն է և կփրկի մեզ Իր թագավորության համար, անկասկած, օգնում է ճիշտ տեսանկյունից նայելու մեզ անհանգստացնող հարցերին:

«Տերը մոտ է»: Սա նշանակում է, որ Նա միշտ մեզ հետ է, և հենց փակենք մեր աչքերն ու հանգստանանք մահվան քնի մեջ, հաջորդ բանը, որ կտեսնենք, Քրիստոսի վերադարձը կլինի:

Անկասկած է, որ կյանքը լի է լարվածություններով, փորձություններով և պայքարով: Մեզանից որևէ մեկը չի կարող խուսափել դրանցից, այդ թվում Պողոս առաքյալը (տե՛ս Բ Կորնթացիներին 11): Այնուամենայնիվ, նա ուզում է մեզ ասել, որ անգամ այս պահին կրած դառնությունների մեջ, որոնց համբերում ու դիմանում ենք, կարող ենք ուրախանալ նրանով, ինչ արդեն տրված է Քրիստոսի միջոցով, և մենք, անկասկած,խաղաղություն կգտնենք մեր անձերի համար:

`Մեկ անգամ ևս կարդացե՛ք Փիլիպեցիներին 4.4-6 համարները: Ինչպե՞ս կարող եք այդ հրաշալի խոսքերը կիրառել ձեր կյանքումև հենց հիմա` չնայելով փորձություններին ու նեղություններին, որոնց ստիպված եք բախվել:`