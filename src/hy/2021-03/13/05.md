---
title:  Հանգչի՛ր խաղաղությամբ
date:  22/09/2021
---

Արդեն երկար հարյուրամյակներ քրիստոնյաները սպասում են Քրիստոսի վերադարձին: Դա, հիրավի, մեր ամբողջ հույսերի գագաթնակետն է. և ոչ միայն մեր, այլև Աստծո բոլոր հավատարիմների, որ ապրել են ողջ երկրային պատմության ընթացքում:

`Կարդացե՛ք Եբրայեցիներին 11.13-16 համարները: Ի՞նչ խոստում կա այստեղ ոչ միայն նախկինում ապրած ժողովրդի, այլև մեզ համար:`

Շատ առումներով այս համարները իմաստ չէին ունենա, եթե մահվան մասին ընդհանուր և տարածված տեսակետները ճիշտ լինեին: Ինչի՞ մասին է խոսվում այս հատվածում․ այս ժողովուրդը. «հավատի մեջ մեռան՝ առանց խոստումներն ստանալու»։ Նրանք մահացել են և արդյո՞ք երկինք են բարձրացել և Հիսուսի հետ միասին վայելում են իրենց մեծ պարգևը: Օրինակ, երբ մկրտական քարոզիչ Բիլլի Գրեմը մահացավ, հաճախ կարելի էր լսել, որ նա երկնքում է, Հիսուսի հետ միասին:

Այս տեսակետի մեջ անգամ հեգնանք կա, որովհետև երբ որևէ մեկը մահանում է, մենք լսում ենք` «Թող հանգչի խաղաղությամբ»: Բայց ի՞նչ է կատարվում իրականում։ Արդյո՞ք այսպիսի մարդիկ հանգստանում են խաղաղության մեջ, թե՞ նրանք երկնքում են և անում են այն ամենը, ինչը ենթադրվում է (օրինակ, հետևում են այստեղ կատարվող բոլոր «զվարճություններին»):

`Ինչպե՞ս է Հիսուսը նկարագրում մահը: Կարդացե՛ք Հովհաննես 11.11 համարը։`

Նրանց «խաղաղության մեջ» հանգստանալու գաղափարը վստահաբար այն ճշմարտությունն է, թե ինչ է տեղի ունենում մահից հետո: Մահացածներն իսկապես հանգստի մեջ են: «Հավատացյալի համար մահն այնքան էլ մեծ խնդիր չէ: Քրիստոսը մահվան մասին խոսում է պարզապես որպես մի կարճ ակնթարթի: «Եթե մարդը պահի Իմ խոսքերը, Նա երբեք մահ չի տեսնի, նա երբեք մահ չի ճաշակի»: Քրիստոնյայի համար մահն ընդամենը քուն է, լռության և խավարի մի ակնթարթ։ Կյանքը Քրիստոսի հետ թաքնված է Աստծո մեջ, և «երբ Քրիստոսը՝ մեր կյանքը, հայտնվի, այն ժամանակ դուք էլ Նրա հետ փառքով կհայտնվեք» (Հովհաննես 8.51, Կողոսացիներին 3.4) (Է. Ուայթ, «Դարերի փափագ», էջ 787):

Հիսուսը մարդու վիճակը համեմատում է մահվան և հարության առավոտի միջև գտնվող անգիտակից քնի հետ (Հովհաննես 11.11, 14), սակայն Նա նաև շեշտադրում է, որ թե՛ փրկվածները և թե՛ կորչողները իրենց վարձքը կստանան հարությունից հետո (Հովհաննես 5.28-29): Նա շեշտեց մահվանը պատրաստ լինելու անհրաժեշտությունը, երբ էլ որ այն տեղի ունենա:

`Ինչպե՞ս եք մխիթարվում՝ իմանալով, որ ձեր մահացած սիրելիներն այժմ հանգստի մեջ են:`