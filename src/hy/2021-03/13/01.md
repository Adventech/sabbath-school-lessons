---
title:  Վերջնական հանգիստ
date:  18/09/2021
---

### Այս շաբաթվա ուսումնասիրության համար կարդացե՛ք.
Հայտնություն 1.9-19, Մատթեոս 24.4-8, 23-31, Հայտնություն 14.6-12, Եբրայեցիներին 11.13-16, Փիլիպեցիներին 4.4-6:

> <p>Հիշելու համարը.<p>
> «Այլ ինչպես գրված է. «Ինչ որ աչքը չտեսավ, ու ականջը չլսեց, և մարդու սիրտը չընկավ, այն Աստված պատրաստեց Իրեն սիրողների համար» (Ա Կորնթացիներին 2.9)։

Դուք երբևէ զգացե՞լ եք, որ գտնվում եք մեծ պայքարի հենց կենտրոնում, բարու և չարի միջև մղվող մարտում: Շատերը, նույնիսկ աշխարհիկ մարդիկ են զգացել այդ պայքարի իրական լինելը: Եվ մենք զգում ենք այդպես, որովհետև այն իսկապես գոյություն ունի: Մենք մեծ պայքարի մեջ ենք` բարու և չարի, Քրիստոսի (բարին) և սատանայի (չարը) միջև:

Այսպիսով, կյանքն իսկապես խաղարկվում է երկու ճակատով: Քրիստոսի և սատանայի միջև հակամարտությունը մղվում է համաշխարհային մակարդակում, և փաստորեն` նույնիսկ տիեզերական մակարդակում, քանի որ հենց երկնքում էր, որ առաջին անգամ սկսվեց այն (Հայտնություն12.7): Եվ, այնուամենայնիվ, իրադարձությունների այս խառնաշփոթության մեջ մենք կարող ենք հեշտությամբ կորցնել Աստծո` այս աշխարհը փրկելու ծրագրի համապատկերը: Պատերազմները, քաղաքական վայրիվերումները և բնական աղետները կարող են անօգնական սարսափի մեջ պահել մեզ: Սակայն Աստծո մարգարեական առաջնորդությունը կարող է օգնել մտապահելու համապատկերն այն բանի, թե ուր ենք գնում և ինչպես կարող ենք տեղ հասնել:

Մեծ հակամարտությունը հատկապես կատաղի է անձնական մակարդակում: Մենք բոլորս մեր ամենօրյա կյանքում բախվում ենք հավատի մարտահրավերներին, և եթե չապրենք մինչև Հիսուսի երկրորդ գալուստը, մենք նույնպես կբախվենք մահվանը: Այս շաբաթ մենք կմտորենք, թե ինչպես կարող ենք հանգստանալ Հիսուսի մեջ՝ չնայած աշխարհի խառնաշփոթ վիճակին և մոտ ապագայում մեր ճակատագրի անհայտ վիճակին, քանի որ երկար ժամանակահատվածի պայմաններում ամեն ինչ շա՜տ խոստումնալից ու որոշակի է թվում: