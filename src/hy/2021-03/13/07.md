---
title:  Հետագա ուսումնասիրության համար
date:  24/09/2021
---

«Մենք բոլորս ցանկանում ենք անմիջապես և ուղղակիորեն ստանալ մեր աղոթքների պատասխանները: Եվ հուսալքվելու փորձությանն ենք ենթարկվում, երբ պատասխանը հետաձգվում է կամ գալիս է անսպասելի ձևով: Բայց Աստված չափազանց իմաստուն ու բարի է, որպեսզի մեր աղոթքներին պատասխանի հենց այն ժամին և այն ձևով, որը մենք ենք փափագում: Նա մեզ համար շատ ավելին է անում, քան մեր բոլոր ցանկություններն իրականացնելն է: Եվ որովհետև մենք վստահում ենք Նրա իմաստությանն ու սիրուն, չպետք է խնդրենք, որ զիջի մեր կամքին, այլ պետք է ձգտենք հասկանալ Նրա մտադրությունն ու գործենք ըստ դրա: Մեր ցանկություններն ու հետաքրքրությունները պետք է կորչեն Նրա կամքի մեջ» (Է. Ուայթ, Ավետարանի գործիչներ, էջ 219):

Մի փոքր ժամանակ էլ, և Հիսուսը կգա փրկելու Իր որդիներին և ավարտելու անմահությանը հպվելու նրանց ընթացքը… Գերեզմանները կբացվեն, և ննջեցյալները կհառնեն հաղթական՝ բացականչելով` «Ո՛վ մահ, ո՞ւր է քո խայթոցը, գերեզմա՛ն, ո՞ւր է քո հաղթությունը»։ Եվ մեր սիրելիները, որ ննջում են Հիսուսում, դուրս կգան` հագած անմահությունը» (Է. Ուայթ, Առաջնորդության խորհուրդներ, էջ 350):

**Հարցեր քննարկման համար**

`Խորհեցե՛ք մեծ պայքարի իրականության մասին։ Որտե՞ղ եք տեսնում մեծ պայքարն այս աշխարհում: Իսկ ձեր անձնական կյանքո՞ւմ: Չե՞ք կարծում, որ այն իսկապես շատ իրական է: Այն շատ ավելի իրական է, քան շատերն են կարծում, որովհետև շատերը չեն հավատում սատանայի տառացի գոյությանը: Ինչո՞ւ է մեծ պայքարի իրական լինելը հասկանալն այդքան կարևոր մեր աշխարհի վիճակը հասկանալու համար: Եվ ինչո՞ւ է մեզ այնքան մխիթարում այն գիտակցումը, թե ինչպես է ավարտվելու այս մեծ պայքարը:`

`Մարգարեությունը կարող է մեզ մոլորեցնել, եթե փորձենք հեռանալ նրանից, ինչ հստակորեն ներկայացված ու հայտնված է: Որքա՞ն հաճախ են եկեղեցու անդամները հայտնվում խնդիրների մեջ, երբ գուշակություններ են անում այն իրադարձությունների վերաբերյալ, որոնք չեն կատարվել կամ հավատում են մարդկանց այնպիսի կանխագուշակություններին, որոնք տեղի չեն ունենալու: Ինչպե՞ս կարող ենք պաշտպանվել՝ նման ծուղակների մեջ չընկնելու համար:`

`Դասարանում անդրադարձե՛ք Հայտնություն 14.9-11 համարներին և այն հարցին, թե ովքեր են երկրպագում գազանին ու նրա պատկերին և հանգիստ չունեն: Ի՞նչ կարող է դա նշանակել:`

`Վիճահարույց հարցերից մեկը, որ քննարկվում է եկեղեցում, այն է, թե ինչ դեր ենք խաղում կամ չենք խաղում, երբ Քրիստոսի վերադարձն այնքան մոտ է: Անկախ ձեր դիրքորոշումից, ինչո՞ւ է կարևոր մեր եռանդուն մասնակցությունը Հիսուսի երկրորդ գալուստի լուրը տարածելու գործում։`