---
title:  Հետագա ուսումնասիրության համար
date:  03/09/2021
---

«Ամբողջ շաբաթվա ընթացքում մենք պետք է հիշենք շաբաթի մասին և պատրաստություն տեսնենք՝ այն պատվիրանի համաձայն պահելու համար: Մենք չպետք է դիտենք այն սոսկ իրավական հարթության վրա» (Է. Ուայթ, Վկայություններ եկեղեցու համար, հատոր 6, էջ 353):

«Ամբողջ երկինքն է պահում շաբաթը, բայց ոչ անհոգ, պարապ վիճակում: Այդ օրը մարդու հոգու ողջ կենսական ուժերը պետք է արթուն լինեն, չէ որ մենք պետք է հադիպենք Աստծո և մեր Փրկչի` Քրիստոսի հետ: Մենք կարող ենք տեսնել Նրան հավատով: Նա ձգտում է վերակենդանացնել և օրհնել յուրաքանչյուր հոգու» (էջ 362)։

«Շաբաթ օրը Աստված նույնիսկ ավելին է սպասում մեզնից, քան մյուս օրերը: Նրա ժողովուրդն այդ օրը թողնում է իր սովորական գործերը և ժամանակն անց կացնում աղոթքի ու երկրպագության մեջ: Այդ օրն ավելի մեծ բարեհաճություն են սպասում Նրանից, քան մնացած օրերը: Նրանք ակնկալում են Նրա առանձնահատուկ ուշադրությունը: Մարդիկ առանձնահատուկ օրհնություններ են աղերսում Աստծուց: Եվ Տերը չի սպասում շաբաթն ավարտվի, որպեսզի կատարի նրանց խնդրանքները: Երբեք չի դադարում երկնքի աշխատանքը, և մարդիկ նույնպես չպետք է դադարեցնեն բարիք անել: Շաբաթը նախատեսված չէ անիմաստ ժամանակ անցկացնելու համար: Օրենքն արգելում է ամենօրյա գործերը կատարել Տիրոջ հանգստի օրը: Հարկավոր է դադարեցնել հանուն հանապազօր հացի աշխատանքները: Աշխարհիկ բավականություններին կամ շահին միտված յուրաքանչյուր գործունեություն հակասում է այդ օրվա համար նախատեսված սկզբունքներին: Եվ ինչպես Տերը դադարեցրեց Իր արարչագործական ջանքերը և հանգստացավ ու օրհնեց շաբաթ օրը, այնպես էլ մարդը պետք է թողնի իր ամենօրյա աշխատանքները և այդ սրբազան ժամերը նվիրաբերի առողջարար հանգստին, երկրպագությանը և սուրբ գործունեությանը: Հիվանդներին բժշկելու Քրիստոսի աշխատանքը կատարյալ ներդաշնակության մեջ է օրենքի հետ: Այդ գործերը պատվում էին շաբաթը» (Է. Ուայթ, Դարերի փափագ, էջ 207):

**Հարցեր քննարկման համար**

`Բնապահպանական հարցերը շատ երկրներում լուրջ հոգատարության ու քաղաքական բանավեճերի առարկա են: Ինչպե՞ս կարող ենք մենք` ադվենտիստներս, լինել բնության լավ տնտեսներ` առանց ներքաշվելու քաղաքական հակասությունների մեջ:`

`Ծառայությունը սկսվում է մտքում: Ինչպե՞ս կարող ենք դրդել շրջապատին (մեր ընտանիքներում, եկեղեցիներում, համայնքներում), որ ավելի նախանձախնդիր վերաբերվեն այդ հարցին: Ինչպե՞ս է շաբաթը հնարավորություն տալիս դա անելու համար։`

`Յուրաքանչյուր շաբաթ օրը մեզ հիշեցնում է, որ ողջ մարդկությունը արարվել է Աստծո կողմից: Դա օգնում է, որ  մարդկանց նայենք Աստծո աչքերով: Ինչպե՞ս կարող է շաբաթն օգնել մեզ՝ հիշելու, որ ռասայական, սոցիալ-տնտեսական և գենդերային տարբերություններն անկարևոր են, երբ մենք բոլորս արարված ենք Աստծո պատկերով, և Նա սիրում է բոլորիս։`