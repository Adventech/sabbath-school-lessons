---
title:  Օտարականը ձեր դարպասների մոտ
date:  31/08/2021
---

`Կարդացե՛ք Ելք 19.6 համարը: Ի՞նչ է ասում այս համարը հին Իսրայելի կարգավիճակի մասին (տե՛ս նաև Ա Պետրոս 2.9):`

Իսրայելը դուրս բերվեց Եգիպտոսից, որ դառնա Աստծո ուխտի ժողովուրդը, ազգ, որի հավատարիմ մնալու դեպքում Ավետարանը կտարածվեր ողջ աշխարհով։ Անկասկած է, որ նրանք Աստծո առանձնահատուկ հոգածության ու խնամքի տակ էին, որին տրված էր հատուկ արտոնություններ, միաժամանակ` առանձնահատուկ պարտականություններ:

`Կարդացե՛ք Ելք 23.12 համարը: Ուրիշ ի՞նչ է տեղի ունենում: Ի՞նչ է ասում այս համարն Աստծո վերաբերմունքի մասին ոչ միայն իսրայելացիների, նաև երկրի վրա գտնվող մնացած մարդկանց հանդեպ։`

Շաբաթ օրվա համապարփակ ընդգրկումը մի բան է, որի կարիքը շատ մարդիկ ունեն: Անկասկած է, որ ամենատարածված սխալն այն է, որ շաբաթը միայն հրեաների համար է, սխալ, որը հերքվում է Ծննդոց գրքի առաջին երկու գլուխներում: Ի վերջո, Աստված արարել է բոլոր մարդկանց, և այդ պատճառով բոլոր մարդիկ պետք է հիշեն շաբաթ օրվա մասին:

Թեև մենք միշտ պետք է հիշենք, թե ինչ է շաբաթը մեզ համար, սակայն պետք է հիշենք նաև, թե ինչ է ասում այն ուրիշների մասին: Ինչ-որ իմաստով մեր հանգստանալը և հարաբերությունները մեր Արարչի ու Փրկագնողի հետ դրդում է նոր աչքերով նայելու ուրիշներին և տեսնելու նրանց որպես նույն Աստծո կողմից արարված մարդ էակների, որոնց Ինքը սիրում է այնպես, ինչպես մեզ, և որոնց համար մահացավ այն նույն ձևով, ինչպես մեզ համար: Ինչպես մենք տեսանք, (Ելք 20.10, Բ Օրենք 5.14) ծառաները, օտարականները և անգամ կենդանիները պետք է հանգստանային շաբաթ օրը:

Այն, որ նույնիսկ իրենց դարպասների մոտ գտնվող օտարականները, անգամ նրանք, ովքեր դեռևս մասնակից չէին Իսրայելին տրված ուխտի խոստումներին, որ նույնիսկ նրանք պետք է վայելեին շաբաթի հանգիստը, շատ բան է ասում մեզ: Մարդ արարածները, նույնիսկ կենդանիները, երբեք չպետք է շահագործվեն, չարակամորեն օգտագործվեն ու բռնության ենթարկվեն: Ամեն շաբաթ հրեա ժողովրդին (ինչպես նաև մեզ) պետք է լրջորեն հիշեցնել, թե որքան ընդհանուր բան ունենք մենք մնացած մարդկանց հետ և եթե նույնիսկ դեռևս օրհնություններ ու արտոնություններ ենք վայելում, որպիսիք չունեն ուրիշները, պետք է հիշենք, որ մենք նույնպես մարդկային ընտանիքի մի մասն ենք և պետք է հարգանքով ու արժանավորությամբ վերաբերվենք մյուսներին:

`Ինչպե՞ս կարող է ձեր շաբաթը պահելը օրհնություն դառնալ նրանց համար, ովքեր չեն պահում շաբաթը: Ինչպե՞ս կարող եք օգտագործել շաբաթը որպես վկայություն ուրիշների համար:`