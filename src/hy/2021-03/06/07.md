---
title:  Հետագա ուսումնասիրության համար
date:  06/08/2021
---

Պետափրեսի կնոջ հետ տեղի ունեցածի համատեքստում Է. Ուայթը գրում է. «Սա օրինակ է երկրի վրա երբևէ ապրած բոլոր սերունդների համար… Աստված մեր ներկա Օգնականն է, իսկ Նրա Հոգին` վահանը: Թեև մենք շրջապատված ենք ամենախիստ փորձություններով, գոյություն ունի զորության մի Աղբյուր, Ում կարող ենք դիմել և դիմակայել այդ փորձություններին: Որքան մոլեգին էր Հովսեփի բարոյականության վրա հարձակումը: Մեկ աղբյուրից եկող այդ ազդեցությունը ամենայն հավանականությամբ նպատակ ուներ մոլորության մեջ գցելու նրան: Եվ, այնուամենայնիվ, ինչ կտրուկ ու հաստատուն դիմադրության հանդիպեց այն… Իր հեղինակությունն ու շահերը նա Աստծո ձեռքերին էր հանձնել: Եվ չնայած մի որոշ ժամանակ նա տառապանքներ կրեց՝ պատրաստվելով կարևոր պաշտոն զբաղեցնելուն, այնուամենայնիվ, Աստված հուսալիորեն պաշտպանեց նրա հեղինակությունը, որը սևացել էր չար մեղադրողի պատճառով: Իսկ հետագայում, երբ եկան բարի ժամանակներ, այն փայլեց։

Աստված նույնիսկ բանտը դարձրեց այն աստիճանը, որով նա պետք է վեր բարձրանար: Առաքինությունը ժամանակի ընթացքում տալու էր իր պարգևը: Հովսեփի սիրտը ծածկող վահանն Աստծո երկյուղն էր, որ դրդեց նրան հավատարիմ լինել իր տիրոջը և հավատարիմ ու արդար` Աստծո առաջ: Նա երախտամոռ չէր, որը կդրդեր նրան չարաշահելու իր տիրոջ վստահությունը, թեև տերը կարող էր երբեք էլ չիմանալ այդ փաստը (Է․ Ուայթ, «Մարգարեական հոգի», հատոր 1, էջ 132):

**Հարցեր քննարկման համար**

`Անվանական քրիստոնյա կամ ավանդական ադվենտիստ լինելը չի օգնի մեզ, որ հանգիստ գտնենք մեր փոխհարաբերություններում: Որո՞նք են «ավանդական» ադվենտիստի և ճշմարիտ հավատացյալի միջև տարբերությունը:`

`Քույրը հենց նոր է միացել եկեղեցուն: Նա ամուսնացած է անհավատի հետ: Նա սիրում է ամուսնուն, սակայն վերջինիս դուր չեն գալիս այն փոփոխությունները, որ կատարվում են նրա մեջ: Ի՞նչ խորհուրդ կտաք ձեր եկեղեցու նոր անդամին՝ հիմնվելով աստվածաշնչյան սկզբունքների վրա:`

`Ռուս գրող Լև Տոլստոյը գրել է. «Բոլոր երջանիկ ընտանիքները նման են իրար, իսկ յուրաքանչյուր դժբախտ ընտանիք յուրովի է դժբախտ»: Բոլոր ընտանիքներն այս կամ այն չափով տառապում են աններդաշնակ հարաբերություններից, որովհետև բոլոր ընտանիքները կազմված են մեղավորներից, որոնցից յուրաքանչյուրն իր սեփական աններդաշնակությունն է ներմուծում ընտանեկան փոխհարաբերություններ: Ինչպե՞ս կարող է մեզանից յուրաքանչյուրը, Աստծո շնորհի օգնությամբ, հետևել սիրո, ներողամտության, ուրիշի բեռը վերցնելու աստվածաշնչյան սկզբունքներին, որպեսզի կարողանա որոշ չափով առողջացնել ընտանեկան փոխհարաբերությունները:`

`Այսպիսով, ինչքան շատ մարդիկ են ապրել այն փորձառությունը, որ իրենց թե՛ անձնական և թե՛ ընտանեկան գործերը լավ են լինելու, սակայն հանկարծակի, անսպասելի ողբերգություն են ապրել: Նման ժամանակներում ինչո՞ւ է այնքան վճռորոշ հավատին ու Աստծո Խոսքին հավատարիմ մնալն ու նրանցից կառչելը: Հատկապես ինչո՞ւ է այնքան կարևոր, երբ ժամանակները բարի են, հոգևորապես պատրաստվել վատ ժամանակներին:`