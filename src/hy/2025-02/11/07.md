---
title:  Հետագա ուսումնասիրության համար
date:  13/06/2025
---

Կարդացեք Էլեն Ուայթի «Նահապետներ և մարգարեներ» գրքի «Իսրայելի առաջին թագավորը» գլուխը, էջ 605, 606:

«Սատանան ցասումով կկանգնի ընդդեմ այն փոքրամասնության, որ հրաժարվում է ընդունել հանրայնորեն ընդունված սովորություններն ու ավանդույթները: Դիրք ու հեղինակություն վայելող մարդիկ կմիաբանվեն անօրենների ու չարգործների հետ՝ խորհուրդ անելու Աստծո ժողովրդի դեմ: Նրան կարհամարհեն՝ պարծենալով իրենց հարստությամբ, խելքով, կրթությամբ: Հալածիչ կառավարիչները, ծառայողներն ու եկեղեցու անդամները դավադրություն կկազմեն նրա դեմ: Հնարավոր ձևերով՝ բերանացի թե գրավոր, պոռոտախոսությամբ, սպառնալիքներով, ծաղրուծանակով, նրանք կցանկանան կործանել նրա հավատը՝ կեղծ ներկայացումներով ու բարկացկոտ կոչերով հրահրելով մարդկանց ցասումը: Չկարողանալով հակառակել աստվածաշնչյան շաբաթի պաշտպանների «Այսպես է ասում Աստվածաշունչը» կարգախոսին՝ նրանք կդիմեն բռնի գործողությունների՝ բացը լրացնելու համար: Ժողովրդականություն և հովանավորչություն ապահովելու նպատակով օրենսդիրները տեղի կտան կիրակի օրվա օրենքի պահանջին: Սակայն Աստծուց վախեցողները չեն կարող ընդունել այնպիսի օրենք, որը խափանում է Տասնաբանյայի սկզբունքը: Հենց այս մարտադաշտում էլ տեղի կունենա վերջին մեծ պայքարը ճշմարտության ու կեղծիքի միջև: Դրա ելքի մասին մենք անտեղյակ չենք թողնված: Այսօր, ինչպես Եսթերի և Մուրթքեի օրերում, Տերը կպաշտպանի Իր ճշմարտությունը և Իր ժողովրդին» (Է․ Ուայթ, Մարգարեներ և թագավորներ, էջ 605, 606)։

**Հարցեր քննարկման համար**

`Ձեր կարծիքով, ինչո՞ւ է Աստված թույլ տալիս, որ Իր ժողովուրդն անցնի փորձությունների ժամանակների միջով: Ո՞րն է դրա նպատակը։`

`Ինչպե՞ս է հավատացյալն իրեն պատրաստում ցանկացած հնարավոր դժվարության, որը կարող է առաջանալ Քրիստոսին հավատարիմ լինելու պատճառով: Որտե՞ղ եք գտնում հույս, երբ հայտնվում եք ծանր իրավիճակներում:`

`Ձեր կարծիքով, ինչո՞ւ ենք հակված կանգ առնելու մարգարեության ավելի դժվար բաների վրա և թույլ տալու, որ դրանք մթագնեն բարի լուրն ամփոփող ավելի մեծ պատկերը։`

`Հայտնություն գիրքը կարդալուց հետո Ձեր ընկերը գալիս է ձեզ մոտ և ասում, որ այն «սարսափեցնող» է։ Ինչպե՞ս կարող եք օգնել նրան, որ ավելի հստակ հասկանա Գիրքը և մտքի խաղաղություն գտնի:`

`Ինչ–որ մեկն ասում է. «Ես համոզված չեմ, որ Աստված սիրում է ինձ կամ հոգ է տանում ինձ համար: Եթե իմանայիք, թե ինչ եմ արել, կհասկանայիք, թե ինչու»: Ի՞նչ կպատասխանեք այդ մարդուն։ Ինչպե՞ս են Հռութի ու Եսթերի պատմություններն ազդում ձեր պատասխանի վրա։`