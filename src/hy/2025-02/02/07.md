---
title:  Հետագա ուսումնասիրության համար
date:  11/04/2025
---

Կարդացե՛ք Էլեն Ուայթի «Գործք Առաքելոց» գրքի «Հայտնություն» գլուխը (էջ 578–581)։

Շատ համաշխարհային կրոններ պարզապես գործ ունեն գաղափարների հետ։ Ի հակադրություն, քրիստոնեական կրոնում առկա գաղափարներն ամուր հիմնված են պատմական իրադարձությունների վրա: Աստվածաշունչը պատմության ընթացքում մարդկության հետ Աստծո փոխազդեցության պատմությունն է, և հազարավոր տարիների նման փոխազդեցությունների ուսումնասիրությամբ մենք կարող ենք շատ բան սովորել Աստծո կայուն բնավորության մասին:

Քրիստոնյաները, սակայն, երբեմն դժգոհում են, որ հոգնում են նույն բաները լսելուց։ Երբեմն, երբ մեր առանձնահատուկ մարգարեական լուրը քարոզվում է հրապարակայնորեն, մենք կարծում ենք, որ արդեն լսել ենք այն և սովորելու նոր բան չունենք:

Այն փաստը, որ մեր լուրն անփոփոխ և հաստատուն է, չի նշանակում, սակայն, որ այն պարզունակ է կամ հասարակ: Ճիշտ հակառակը. երբ ուսումնասիրում ես անսահման Աստծո մտքից մեզ փոխանցված տեղեկույթը, արագ բացահայտում ես, որ երբեք չես հասնի որևէ թեմայի ավարտին:

Ըստ Էլեն Ուայթի\` Հայտնության գիրքը գրվելու պատճառներից մեկը քրիստոնեական եկեղեցուն բոլոր ժամանակների համար իր պատմական լուրի մեջ հաստատելն էր: «Երիտասարդ ծառայողներիցոմանք ․․․հոգնել էին հաճախակի կրկնվող ճշմարտություններից: Ցանկանալով ինչ-որ նոր ու ցնցող բանի, նրանք փորձեցին վարդապետության նոր տեսակետներ ներկայացնել» (Գործք Առաքելոց, Գլուխ 57, էջ 580): Այդ առումով այն պարզապես գիրք չէ ապագայի վերաբերյալ։ Այն նաև գիրք է անցյալի մասին, որն օգնում է հիմնավորվել մեր պատմական հավատի մեջ, որպեսզի չմոլորվենք ինքնատիպություն փնտրելու մոլուցքով:

**Հարցեր քննարկման համար**

`Սուրբ Գիրքը միշտ նոր տեղեկություններ է տալիս և նոր հասկացողություն փոխանցում: Ինչպե՞ս ենք հավասարակշռում նոր բան սովորելու ցանկությունը և մեզ արդեն տրված ճշմարտությունների մեջ արմատավորվելու ցանկությունը:`

`Ինչպե՞ս պետք է եկեղեցին արձագանքի մարգարեությունների նոր մեկնաբանություններին: Թեև մենք գիտենք, որ միշտ սովորելու ավելի շատ բան կա, ինչպե՞ս կարող ենք հասկանալ, թե արդյոք նոր լույսը կարևոր է, թե պարզապես քմահաճույք կամ նույնիսկ սխալ է:`

`Երկրորդ համաշխարհային պատերազմի ժամանակ Խաղաղ օվկիանոսում մի նավաստի մահամերձ պառկած դժգոհում է բժշկին. «Ես որբ եմ: Երբ ես մեռնեմ, ո՞վ կհիշի ինձ»։ Բժիշկը պատասխանում է. «Ես միշտ կհիշեմ քեզ»: Չնայած բժիշկի բարի մտադրություններին, վաղ թե ուշ նա նույնպես պետք է մահանար, և որբ նավաստու հիշատակը նույնպես։ Ինչպե՞ս է այս պատմությունն օգնում գիտակցելու մեր ողջ կյանքի ունայնությունն ու անիմաստությունը, եթե, ի վերջո, մահինն է վերջին խոսքը:`