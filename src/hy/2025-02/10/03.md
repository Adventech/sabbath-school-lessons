---
title:  Նոյի ավետարանչությունը
date:  02/06/2025
---

Պետրոս առաքյալը հիշեցնում է, որ շատերը պատրաստ չեն լինի Քրիստոսի գալուստին, քանի որ նրանք «ցանականում են մոռանալ» (Բ Պետրոս 3․5) այն, ինչ տեղի ունեցավ ջրհեղեղի ժամանակ։ Թեև աշխարհն այսօր ունի Մեծ ջրհեղեղի հավաքական հիշողություն (համաշխարհային մշակույթների ապշեցուցիչ մասը պատմում է ավերիչ ջրհեղեղի մասին՝ հին հույներից մինչև մայաներ), Նոյի պատմությունն այսօր, թերևս, ամենաշատ ծաղրվող աստվածաշնչյան պատմություններից է։ Ինչպես և կանխասվել է, աշխարհը դիտավորությամբ անտեսում է պատմությունը որպես առասպել, անկախ նրանից, թե որքան պարզ ու հստակ է այն պատկերված Հին Կտակարանում և բազմաթիվ անգամ հիշատակված Նոր Կտակարանում:

`Մատթեոս 24․37–39 համարներում Հիսուսն ասաց, որ համաշխարհային իրավիճակը «Նոյի օրերի նման» կլինի։ Համեմատե՛ք այս հատվածը Ծննդոց 6.1–8 հատվածի հետ: Որո՞նք էին այն բարոյական պայմանները, որոնք հանգեցրին ջրհեղեղի։ Ի՞նչ զուգահեռներ կարելի է անցկացնել այս երկու ժամանակաշրջանների միջև:`

Աստծո վերջին ժամանակի մնացորդ ժողովրդի համար կա ևս մեկ կարևոր դաս, որը բացահայտվում է մանրազնին ուսումնասիրությամբ։ Եբրայեցիներին 11.7 համարում ասվում է, որ Նոյն «իր տան փրկության համար շինեց տապանը, որով դատապարտեց աշխարհը և ժառանգորդ դարձավ հավատով արդարության»։

Պատկերացրեք, որ ավելի քան մեկ դար քարոզելով, արդյունքում տապանում ունեք միայն ձեր ընտանիքը: Եթե Նոյը լիներ ժամանակակից ավետարանիչ, մենք գայթակղություն կունենայինք նրան համարելու անհաջող մեկը․ տասնամյակների քարոզչություն, և զրո արդյունք։

Բարեբախտաբար, ներկայումս աշխարհի շատ մասերում բազմաթիվ մարդիկ բաց են արձագանքելու երեք հրեշտակների լուրին: Ավետարանչական քարոզչությունը՝ «մնացորդի» լուրի եզակի քարոզչությունը, շատ վայրերում աներևակայելի արդյունավետ է, և շատերը սկսում են ճանաչել Տիրոջը: Մենք դեռ չենք հասել նրան, որ արդյունք չգրանցվի, թեև ասվում է, որ գալիս է պահը, երբ «փորձության ժամկետը կավարտվի, և ողորմության դուռը կփակվի։ Այսպիսով, «ովքեր պատրաստ էին, Նրա հետ հարսանիքը մտան, և դուռը փակվեց» կարճ արտահայտությունը Փրկչի վերջին ծառայության միջով մեզ տանում է դեպի այն ժամանակը, երբ մարդու փրկության մեծ գործը կավարտվի» (Է․ Ուայթ, Մեծ պայքար, էջ 428):

Մինչ այդ մենք\` որպես եկեղեցի, գործ ունենք անելու։

`Ինչպե՞ս սովորենք չհուսահատվել, եթե մեր անձնական ավետարանչական ջանքերն այս պահին կարծես մեծ պտուղներ չեն տալիս: Ինչո՞ւ պետք է շարունակենք մեր ջանքերը (տե՛ս Հովհաննես 4.37):`