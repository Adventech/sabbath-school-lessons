---
title:  Դանիելի գիրք․ Գլուխ 2
date:  28/04/2025
---

Բաբելոնյան գերության ժամանակ էր, որ Դանիել մարգարեի միջոցով Աստված ներկայացրեց Իր ժողովրդի և այս աշխարհի թագավորությունների հարաբերությունների վերաբերյալ մեր ունեցած ամենահամոզիչ նկարագրությունները: Իր ժողովուրդն այլևս ինքնավար չէր. նրանք այժմ քաղելու էին իրենց ընտրության պտուղները (գուցե նաև՝ սովորելու դրանցից):

`Կարդացե՛ք Դանիել 2.31–35 համարները, որոնք տալիս են համաշխարհային պատմության լայնածավալ համայնապատկերը մինչև ժամանակների վերջը: Ի՞նչ կարևոր ճշմարտություններ կարող ենք սովորել այս զարմանահրաշ մարգարեությունից:`

19-րդ դարի վերջում շատերը լավատես էին մարդկության առաջընթացի նկատմամբ։ Ամենավառ դրսևորումերից մեկը՝ Համաշխարհային ցուցահանդեսը, դարձավ այս լավատեսության դրսևորումը։

1900թ-ին այն անց է կացվել Փարիզում, որին այցելել է մոտ 50 միլիոն մարդ. Մետրոպոլիտենը բացվեց և գործարկվեց, ներդրվեց տրոլեյբուսի ցանց, դիզելային շարժիչ,կայացան երկրորդ օլիմպիական խաղերը։ Թվում էր, որ տեխնոլոգիայի ու գիտության առաջընթացը կօգնի մարդկությանը\` լուծելու բազմաթիվ խնդիրները։

Երբ մարդկությունը մտավ քսաներորդ դար, շատ մտածողների մեջ կար այն մեծ լավատեսությունը, որ Լուսավորչական գաղափարները, ինչպիսիք են մարդկային կատարելությունը և բանականության ուժը, մարդկության համար կբացեն հրաշալի նոր դարաշրջան:

Առաջին համաշխարհային պատերազմը, սակայն, արագորեն փլուզեց այդ երազանքները, և քսաներորդ դարի վերջին մենք ավելի քան 200 միլիոն մարդ կորցրինք պատերազմի պատճառով: Հնարավոր է\` մենք առաջադիմել ենք տեխնոլոգիական իմաստով, սակայն ոչ բարոյական առումով: Դոկտոր Մարտին Լյութեր Քինգ կրտսերի խոսքերով՝ մենք ունենք հեռակառավարվող հրթիռներ, սակայն մոլորված մարդիկ: Եվ դա շա՛տ սարսափելի համադրություն է:

Մարգարեության շատ ուսումնասիրողներ նկատել են, որ Դանիել 2-րդ գլխի մետաղատեսակներն ամենաարժեքավորից տեղափոխվում են ամենաքիչ արժեքավորը. ոսկին արժեփոխվում է արծաթի, արծաթը՝ պղնձի, պղինձը՝ երկաթի, մինչև որ եզրափակում ենք միայն երկաթով և կավով:

Չարլզ Դարվինը, Կառլ Մարքսը և տասնիններորդ դարի այլ մտածողներ փորձեցին մեզ համոզել, որ մարդկությունն ինչ-որ կերպ դեպի վեր է ընթանում, որ մենք կենսաբանորեն և սոցիալապես զարգանում ենք: Ու թեև ինչ-որ առումներով մարդկային գոյությունը բարելավվել է (առնվազն ֆիզիկական մակարդակում), իրականում ո՞վ է հոգ տանում այս աշխարհի ապագայի մասին, ինչպե՞ս է այն ղեկավարվում ու կառավարվում այժմ՝ խաղաղության, անվտանգության և բարգավաճման նկատմամբ մեծ լավատեսությամբ:

`Հիսուսը նախազգուշացրեց. «Լսելու եք պատերազմների ձայներ ու պատերազմների լուրեր։ ․․․Ազգն ազգի դեմ վեր կկենա, և թագավորությունը՝ թագավորության դեմ. լինելու են սով և տեղ առ տեղ երկրաշարժեր» (Մատթեոս 24․6, 7): Չնայած այս նախազգուշացումներին\` ինչպե՞ս կարող ենք մխիթարվել՝ իմանալով, որ նախապես զգուշացվել ենք դրանց մասին:`