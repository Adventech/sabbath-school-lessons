---
title:  Ազգերը․ մաս 2
date:  26/04/2025
---

### Այս շաբաթվա ուսումնասիրության համար կարդացե՛ք.
Ծննդոց 2․9–17, Դանիել 2․31–35, Եսայի 17․12, 13, Դանիել 7․1–3, Հռոմեացիներին 3․10–19, Հայտնություն 12․15, 16, Հայտնություն 10․1–11։

> <p>Հիշելու համարը․</p>
> «Հանդա՛րտ մնացեք և ճանաչե՛ք, որ Ես եմ Աստվածը. Ես եմ իշխում ազգերի վրա. Ես եմ տիրում երկրի վրա» (Սաղմոս 46․10)։

Դարերի ընթացքում որոշ մարդիկ պնդում են, թե մարդու անկումը տեղի է ունեցել Աստծո կամքով, թե Նրա նպատակն է եղել, որ մարդիկ հայտնվեն մեղքի ու մահվան մեջ, ինչը, ի դեմս Հիսուսի, Նրան առաջնորդեց դեպի խաչ: Ի վերջո, ինչպե՞ս կարող էր Նա այդքան հզոր ու պատկերավոր ցուցադրել մարդկանց հանդեպ Իր սիրո խորությունը, եթե ոչ խաչի վրա նրանց համար Իր կյանքը տալով: Մի խոսքով, այն կարծիքն է տարածված, թե Աստծուն պետք էր, որ մարդն անկում ապրեր:

Դա բավականին սարսափելի ու թշվառ դիրքորոշում է։ Երբևէ Աստծո նպատակը չի եղել, որ սատանան կամ մարդկությունն ընկնեն: Սատանայի, իսկ հետո նաև մարդու ապստամբությունը հսկայական չափերի ողբերգություն էր, և մեր ուրախությունը Նրա հանդեպ լիարժեք կմնար, եթե մեր նախածնողները մեղք չգործեին։

Այս շաբաթվա ընթացքում մենք կշարունակենք դիտարկել անկման հետևանքով առաջացած խնդիրները և մարդկային կառավարման փափագը\` ի հակադրություն Աստծո կառավարման: Այդ ճշմարտությունները հրաշալիորեն բացահայտված են Դանիելի գրքում, որը ցույց է տալիս, որ Աստված ճիշտ էր, երբ Իր ժողովրդին նախազգուշացրեց, թե ինչ կլինի, երբ նրանք հեռանան Իրենից և փոխարենը ընտրեն երկրային միապետների: Դա հենց այն էր, ինչ նրանք ստացան. երկրային միապետներ և մեղավորների վրա տիրող մեղավորներ, որը երբեք լավ համադրություն չի կարող լինել: