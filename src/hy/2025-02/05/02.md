---
title:  Առաջին պատվիրանը
date:  27/04/2025
---

Եդեմի պարտեզն Աստծո դասասենյակն էր առաջին մարդկանց համար։ Վայր, որտեղ նրանք պետք է շփվեին արարչագործության հետ և անվերջ ավելի ու ավելի շատ բան սովորեին Աստծո մասին: «Սուրբ զույգը ոչ միայն Աստծո հայրական խնամքի տակ գտնվող զավակներ էին,- նշում է Էլեն Ուայթը,- այլև ուսանողներ, որ դասեր էին ստանում ամենագետ Արարչից: ․․․Տեսանելի տիեզերքի գաղտնիքները՝ «գիտությամբ Կատարյալի հրաշքները» (Հոբ 37.16), նրանց համար գիտելիքների և հիացմունքի անսպառ աղբյուր էին» (Նահապետներ և մարգարեներ, էջ 50, 51)։

`Կարդացե՛ք Ծննդոց 2.9–17 համարները: Ո՞րն էր առաջին պատվերը՝ արգելք, որ Աստված տվեց մարդկությանը, և ինչո՞ւ էր այն այդքան կարևոր:`

Պատվիրել ( tswh ) բայի արմատի առաջին կիրառությունը գտնում ենք Ծննդոց 2.16 համարում, երբ Աստված մարդուն պատվիրում է չուտել բարու և չարի գիտության ծառից։ Ինչպե՞ս կարելի է իմացությունը կամ գիտությունն արգելել: Մի՞թե լավ չէ մշտապես փորձ ձեռք բերելն ու ավելին իմանալը:

Սուրբ Գրքի համաձայն\` ոչ։ Աստված մտադիր էր հիմնովին կրթել Իր ժողովրդին՝ նրանց ազատելով երկարաժամկետ տառապանքից, որի պատճառը կարող էր լինել գիտելիքը, ինչպես օրինակ, ինչ տեղի էր ունենալու հետագայում, երբ մարդիկ որոշեին ինքնակառավարվել, այլ ոչ թե կառավարվել Տիրոջ կողմից:

Հազարամյակներ անց, երբ Իսրայելը թագավոր խնդրեց, Տերը խոսեց դրա հետևանքների մասին (ինչպես մենք բացահայտեցինք անցյալ շաբաթ) և տեղեկացրեց Իր ժողովրդին, որ Իր անմիջական կառավարումից հեռանալու որոշումը կտևի մինչև ժամանակի վերջը:

Իսրայելի թագավորներն աստիճանաբար ավելի չար ու ամբարիշտ դարձան, իսկ Աստծո ուխտի ժողովուրդն ավելի աշխարհիկ և այնքան հեռացավ իր նպատակից, որ Աստված նրանց տվեց այն, ինչ ցանկանում էին, այսինքն\` մարդկային կառավարություն:

Այս նախապատմությունը կարող է լույս սփռել Դանիելի գրքի մոտեցման վրա. գրքի տեսիլքներում պատկերված կայսրությունների երթը ոչ միայն մեղադրական է «ազգերին»՝ հեթանոսներին, այլև Իսրայելի անհաջողություններին։ Աստված մեղադրում է Իսրայելին, որ հրաժարվել է Իր պատվիրաններին հետևելուց։

Դարերի հնազանդությունը, առաջին անգամ Եդեմում տրված ազատության փոխարեն, կդառնար մի նոր դասասենյակ, որտեղ պատրաստակամ հոգիներն ականատես կլինեին այս աշխարհի թագավորությունների և Աստծո թագավորության միջև ապշեցուցիչ հակադրությանը։

`Խորհե՛ք գիտելիքի այն տեսակների մասին, որ նույնիսկ այսօր, մեզանից շատերը լավ կլիներ, որ չունենային: Ինչպե՞ս է դա օգնում մեզ հասկանալու, թե ինչն էր արգելված Եդեմում։`