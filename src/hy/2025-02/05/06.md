---
title:  Դարձյալ մարգարեացե՛ք
date:  01/05/2025
---

Մնացորդ եկեղեցին ծնվել է Նոր աշխարհում, հենց այնտեղ, որտեղ կրոնական ազատություն փնտրողները փախել էին տասնյոթերորդ և տասնութերորդ դարերի ընթացքում: Հաշվի առնելով այլուր գոյություն ունեցող վաղեմի կրոնական ու քաղաքական խոչընդոտները\` կասկածելի է, որ այս շարժման մեկնարկը որևէ այլ վայրում նույնքան արագ կամ հզոր կլիներ, որքան այն նոր երկրում, որը դարձավ Միացյալ Նահանգներ:

`Կարդացե՛ք Հայտնություն 10.1–11 համարները, որոնք նկարագրում են շարժման ծնունդը: Գտե՛ք տարրեր, որոնք մենք ուսումնասիրել ենք, օրինակ՝ «ազգերը», երկիրը և ծովը։ Ի՞նչ հնարավոր պատկերացումներ կարող եք գտնել այս հատվածում՝ միևնույն ժամանակ զգուշանալով հատվածում ավելի շատ իմաստ փնտրել, քան իրականում արտահայտում է:`

Հրեշտակն աղաղակում է բարձր ձայնով, ինչպես Հայտնություն 14-րդ գլխի երեք հրեշտակները և Հայտնություն 18-րդ գլխի հրեշտակներն են անում: Սա պատմության մեջ հրատապ պահ է, երբ մնացորդ եկեղեցու աշխատանքը հաստատվում է հանուն «ժողովուրդների, ազգերի, լեզուների և շատ թագավորների» (Հայտնություն 10․11):

Հրեշտակն իր ձեռքին «գրքույկ» ունի՝ հավանաբար Դանիելի գիրքը (տե՛ս Դանիել 12․4 համարը), որը շատ սերունդների ընթացքում առաջին անգամ է բացվում։ Նրա մի ոտքը ծովի վրա է, մյուսը՝ երկրի վրա։ Սա կարող է նշանակել, որ լուրն ընդգրկում է և՛ Հին, և՛ Նոր աշխարհը: Դա կարող է նաև հղում լինել այն գաղափարին, որ այս լուրը բոլոր ազգերի համար է՝ նրանց, ովքեր ապրում են ցամաքում և նրանց, ովքեր ապրում են «հեթանոսների» ծովում:

Աշխարհը վերջապես կլուսավորվի Աստծո փառքով, և Հայտնություն 14-րդ գլխի վերջին լուրերը կհասնեն բոլորին: Ինչպես Իսրայելի դեպքում, որպես եկեղեցի\` մեր լիազորությունն է Ավետարանը քարոզել«ամբողջ աշխարհով՝ որպես վկայություն բոլոր հեթանոսներին, և այդ ժամանակ գալու է վերջը» (Մատթեոս 24․14):

Աստված մարդկության պատմությունը մղում է դեպի իր մեծ ավարտը՝ մարդկային կայսրությունների վերջը և Քրիստոսի մշտական գահակալությունը: Կարդացե՛ք Դանիել 2.34, 35, 44, 45 համարները: Աստվածաշունչը միանգամայն պարզ է դարձնում, առանց որևէ երկիմաստության, որ այս բոլոր աշխարհիկ թագավորությունները կվերանան, առանց դրանց և դրանց սարսափելի ժառանգություններին հետքն անգամ թողնելու, և կփոխարինվեն Աստծո հավիտենական թագավորությամբ։ Թագավորություն, որտեղ մեղքը, տառապանքը, հիվանդությունը, չարը և մահը այլևս երբեք չեն լինի:

`Դիտարկե՛ք, թե որքան ճշգրիտ են Դանիել 2-րդ և 7-րդ գլուխների մարգարեությունները կանխասել այս բոլոր աշխարհիկ կայսրությունների վերելքն ու անկումը: Ինչո՞ւ պետք է Դանիելի ուշագրավ ճշգրտությունն օգնի վստահելու Աստծո խոստմանը\` վերջին ու հավիտենական թագավորության վերաբերյալ:`