---
title:  Երկրի և ծովի միջև
date:  30/04/2025
---

Աստվածաշնչում երկրի ու ծովի պատկերագրումները, հատկապես մարգարեությունների դեպքում, շատ ուսանելի կարող են լինել: Դիտարկեք աստվածաշնչյան մարգարեությունների մեջ երկրի ու ծովի խորհրդանիշների\` միմյանց կտրուկ հակադրվող դեպքերը։

«Խորհրդանշորեն, երբ երկիրն ու ծովը համադրվում են, երկիրը հաճախ ներկայացնում է կառավարվող աշխարհը կամ նույնիսկ Իսրայելի երկիրը, մինչդեռ ծովը վերաբերում է հեթանոս ազգերին, որոնք սպառնում են դրան, ինչպես որ ծովը սպառնում է երկրին» (Բեաթրիս Ս. Նիլ, «Կնքված սուրբերը և նեղությունը», Գիտաժողով Հայտնության գրքի վերաբերյալ, Գիրք 1, էջ 260, խմբ․ Ֆրանկ Բ․ Հոլբրուքի (Սիլվեր Սփրիգ, Մերիլենդ, Աստվածաշնչյան ուսւմնասիրությունների ինստիտուտ, ՅՕԱ վեհաժողով, 1992թ․)։

Այս մտածողության մեջ երկիրը կայունության վայր է, որը հաստատված է Աստծո կառավարության վրա, իսկ ծովը ներկայացնում է մարդկային հպարտության վրա հիմնված ազգերի անկայուն իրարանցումը:

`Հիմնվելով վերևում ներկայացված գաղափարին՝ կարդացե՛ք Հայտնություն 12․15, 16 և Հայտնություն 13․1, 11 համարները։ Ուշադրություն դարձրե՛ք ջրի և երկրի համադրմանը։ Ինչպե՞ս են դրանք օգտագործվում, և ի՞նչ կարող են սովորեցնել, թե ինչպես հասկանանք մարգարեությունները։`

Ուշադրություն դարձրե՛ք, որ վիշապը ջուր է օգտագործում կնոջը (եկեղեցին) հալածելու համար: Ինչպես տեսանք, մարգարեության մեջ ջուրը հաճախ խորհրդանշում է աշխարհիկ կառավարությունները, ինչպես նաև դրանց ուղեկցող խառնաշփոթն ու քաոսը։ Այսպիսով, մենք կարող ենք տեսնել, թե ինչպես սատանան եկեղեցու պատմության մեծ մասի ընթացքում կարողացավ օգտագործել մարդկային զանգվածներին\` առաջնորդվելով նրանց առաջնորդների կողմից, որպեսզի հալածի Աստծո ժողովրդին:

Յոթերորդ օրվա ադվենտիստները նաև հասկանում են, որ Հայտնություն 12.16 համարը վերաբերում է հալածվող հավատացյալների գաղթին դեպի Նոր աշխարհ: Ի՞նչ է սա ասում Ամերիկյան Հանրապետության հիմնադրման մասին, եթե երկրի ու ծովի մեր պատկերացումները ճիշտ են։

Կարո՞ղ ենք արդյոք այն «երկիր» համարել, ինչ որ «Ավետյաց երկիրն» էր Աստծո ժողովրդի համար առանձնացված վայր։ Գուցե, սա է պատճառը, որ երկրի գազանը սկզբում գառան նման է: Թեև Ամերիկան երբեք չի եղել «Նոր Իսրայելը», ինչպես ցանկանում էին այն տեսնել դրա վաղ հիմնադիրներից ոմանք, այն երկար ժամանակ կրոնական ազատության երկիր է եղել աշխարհի միլիոնավոր\` կրոնական հայացքների պատճառով բռնաճնշվածների համար:

Գառան նման այս գազանը մի օր, դժբախտաբար, կխոսի «վիշապի պես» (Հայտնություն 13․11): Միացյալ Նահանգները, որն այդքան երկար ժամանակ կրոնական ազատության փարոս է հալածյալների համար, կդառնա գլխավոր կրոնական հալածողը: Սա ևս մեկ օրինակ է, թե ինչ տեղի ունեցավ, երբ մարդկությունը որոշեց ինքնակառավարվել\` Աստծո կողմից կառավարվելու փոխարեն: