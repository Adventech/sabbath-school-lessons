---
title:  Հետագա ուսումնասիրության համար
date:  02/05/2025
---

Կարդացե՛ք Էլեն Ուայթի «Նահապետներ և մարգարեներ» գրքի «Բաբելոնի աշտարակը» գլուխը (էջ 117–124):

«Տեսա նոր երկինք ու նոր երկիր, որովհետև առաջին երկինքն ու երկիրն անցան, և այլևս ծով չկա» (Հայտնություն 21․1)։ Կրակը, որը լափում է ամբարիշտներին, մաքրում է երկիրը։ Անեծքի յուրաքանչյուր հետք սրբվում է: Չի լինի հավիտենապես այրվող դժոխք, որ փրկագնվածներին հիշեցնի մեղքի սարսափելի հետևանքների մասին:

«Կմնա միայն մեկ հիշեցում․ մեր Փրկիչն առհավետ կրելու է Իր խաչելության նշանները։ Նրա վիրավոր գլխին, Նրա կողին և ձեռքերի ու ոտքերի վրա մեղքի գործած դաժանության միակ հետքերն են։ Տեսնելով Քրիստոսին Իր փառքի մեջ՝ մարգարեն ասում է. «Նրա պայծառությունը լույսի պես էր, ճառագայթներ ուներ, և այնտեղ էր ծածկված Նրա զորությունը» (Ամբակում 3.4): Այդ խոցված կողը, որտեղից հոսեց արյան ալ շիթը և մարդուն հաշտեցրեց Աստծո հետ, այնտեղ է Փրկչի փառքր, Նրա զորության ծածկույթը։ «Ի զորու՝ փրկելու» քավչարար զոհաբերության միջոցով, Նա կարող է արդարացիորեն դատել նրանց, ովքեր արհամարհել են Աստծո ողորմությունը։ Եվ Նրա նվաստացման նշանները Նրա մեծագույն պարգևն է։ Հավիտենական դարերի ընթացքում Գողգոթայի վերքերը հռչակելու են Նրա փառքն ու զորությունը»։ Է․ Ուայթ, Մեծ պայքար, էջ 674:

**Հարցեր քննարկման համար**

`Ի վերջո, բոլոր երկրային նվաճումները, որքան էլ մեծ, հրաշալի, ակնածանք ներշնչող ու փառահեղ լինեն, հող ու մոխրի կվերածվեն և, ի վերջո, հավիտյան կվերանան: Դա ներառում է ցանկացած մեծ ու փառահեղ երկրային գործ, որ դուք կատարել եք կամ կատարում եք հիմա: Ինչո՞ւ է կարևոր միշտ մտքում ունենալ այս տեսակետը: Ինչպե՞ս պետք է այս հեռանկարն օգնի առաջնահերթություն սահմանելուն։`

`Մանրամասն դիտարկե՛ք Հայտնություն 13.1–10 համարների ծովի գազանին: Ինչպե՞ս է այդ գազանը համարվում Բաբելոնի աշխարհայացքի բնական հետևանքը: Այն ակնհայտորեն բոլոր մարդկային «ազգերի» հանրագումարն է՝ սկսած Բաբելոնից մինչև «փոքր եղջյուրի» իշխանությունը։ Յուրաքանչյուր կայսրության ի՞նչ հատկանիշներ եք նկատում, որոնք պահպանվել են ժամանակի ընթացքում: Ինչպե՞ս է աշխարհը դեռևս արտացոլում, օրինակ, Բաբելոնի կամ Հռոմի արժեքները:`

`Ինչպե՞ս կարող ենք մենք՝ որպես ադվենտիստներ, ճիշտ հավասարակշռություն գտնել Տիրոջը հետևելու և ազգի կամ կառավարության օրենքներին հնազանդվելու միջև, որի ներքո ապրում ենք: Ի՞նչ է պատահում, երբ մեկին հնազանդվելը հանգեցնում է մյուսի հանդեպ անհնազանդության:`