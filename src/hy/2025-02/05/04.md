---
title:  Դանիելի գիրք․ Գլուխ 7
date:  29/04/2025
---

Դանիել 2-րդ գլխի երազն առաջին անգամ ներկայացվում է Բաբելոնի թագավորին: Իսկ Դանիել 7-րդ գլխի տեսիլը ներկայացվում է մի հրեա մարգարեի՝ Աստծո ուխտի ժողովրդի անդամին։

Դանիելին ցույց է տրվում նույն թեման, ինչ Նաբուգոդոնոսորին, սակայն այլ տեսանկյունից։ Արձանի փոխարեն նա տեսնում է մի շարք ազգեր, որոնք ջրերի տեղաշարժման արդյուքում վեր են բարձրանում ծովից՝ երկնքի չորս հողմերի հարձակման հետևանքով: Այդ ազգերը մշտական հակամարտության մեջ էին, ինչը հանգեցրեց նրանց միջև մշտական իշխանափոխության: Սաղմոսներ 65․5–8, Եսայի 17․12, 13 և Երեմիա 46․7, 8 համարներում օգտագործվում է ջրհեղեղների և ալիքների համանմանությունը(անալոգիան)՝ ազգերի միջև խռովումները պատկերելու համար։

Ի հակադրություն սրան\` Խոստացված երկիրը գոյություն ուներ, առնվազն որոշ ժամանակով, որպես խաղաղության ու ապահովության կղզի հեթանոսական թագավորությունների ծովի մեջ, սուրբ ազգ, որը հաստատված էր Աստծո կառավարության ամուր հիմքի վրա, ի տարբերություն իր շուրջը գտնվող անհնազանդ ազգերի։

`Կարդացե՛ք Դանիել 7.1–3 համարները: Այս տեսարանում շատ շարժում կա։ Ի՞նչ դասեր կարող ենք քաղել այս պատկերագրումից, օրինակ՝ գազանի պատկերից, որն առաջինը ելավ ծովից:`

Դանիելն ափից դիտում է հեթանոսների պատերազմական քաոսը, երբ հանկարծ գազանները սկսում են ելնել երկրի վրա՝ դեպի իր տարածքը։ Հեթանոսների խնդիրներն այժմ դարձել էին նրա ժողովրդի խնդիրները։ Նրանք ընտրել էին հեթանոսների կենսակերպը,, ուստի, այժմ նրանք ապրելու էին հեթանոսների հետ (և նրանց իշխանության ներքո): Բաբելոնի տիրապետությունից սկսած՝ Աստծո ուխտի ժողովուրդն այլևս երբեք ամբողջական կամ երկարատև ինքնավարություն չվայելեց։

Աստծո ժողովրդի ինքնավարության կորուստը կշարունակվի մինչև ժամանակի վերջը, երբ Քրիստոսը վերջապես վերականգնվի Իր արժանի տեղը՝ որպես մեր Թագավոր: Նոր Կտակարանում Աստծո ժողովուրդը շարունակում էր տառապել Հռոմեական կայսրության, իսկ հետո հեթանոս Հռոմի իրավահաջորդի՝ փոքրիկ եղջյուրի հալածանքների ներքո։

Թեև պատմականորեն որոշ ազգեր ավելի լավն են եղել, քան մյուսները, և որոշ ժամանակաշրջաններ համեմատաբար ավելի խաղաղ են եղել, ազգերի, ժողովուրդների ու կայսրությունների պատմության ճնշող մասը պարզապես անցում է մի ողբերգությունից մյուսը, մի բռնապետից հաջորդին։ Եվ հաճախ այս ամենն արվում է կառավարիչների տիրապետման ժամանակ, որ լավագույն մտադրություններն են հայտարարել իրենց ժողովրդի համար: Ինչպիսի՜ հակադրություն այն կառավարմանը, որն Աստված կամենում էր Իր ժողովրդի համար, եթե միայն նրանք ընտրեին այն:

`Ինչպե՞ս են Հռոմեացիներին 3.10–19 համարներն օգնում բացատրելու մեր աշխարհի շատ ասպեկտներ: Ինչպե՞ս է 19-րդ համարը հատկապես ցույց տալիս, թե ինչու է այդքան անհրաժեշտ Ավետարանը մեր կյանքում:`