---
title:  Լույս՝ հեթանոսներին
date:  24/04/2025
---

Գլխավոր նպատակը, որի համար Աստված ստեղծեց Իսրայել ազգին, աշխարհի մյուս մասին դատապարտելը չէր, այլ փրկելը: Իհարկե, շատերս դատապարտված ենք զգում, երբ բախվում ենք ուրիշի արդար վարքագծին։ Ուստի, Իսրայելի գոյությունը ևս ծառայեց ընդգծելու նրան շրջապատող ազգերի մեղքն ու եսասիրությունը: Աստծո հետ ներդաշնակ ապրող հավատացյալներն արտացոլում են Նրա արդար բնավորությունը, ինչը, բնականաբար, հանգեցնում է համոզմունքի: Կատարյալն այն է, որ մարդկանց կյանքը, «որ պահողներն են Աստծու պատվիրանների» (Հայտնություն 14․12), դրսևորի Նրա բնավորությունը:

Սակայն, եթե իսրայելացիները վարվեին այնպես, ինչպես պետք էր, և անեին այն, ինչ իրենց հանձնարարվել էր, ազգերը խաղաղությամբ կգային նրանց մոտ՝ ձգտելով ավելին իմանալ նրանց և նրանց Աստծո մասին։ Ցավալիորեն, ինչպես ցույց տվեց բաբելոնյան գերությունը, փոխարենը այդ ազգերը եկան պատերազմելու։

Իհարկե, Աստծո բնավորության վերջնական օրինակը Հիսուսն էր՝ միակ Անձնավորությունը, Ով կատարելապես դրսևորեց այն։ Սակայն Նրա կատարյալ օրինակը, որն անշուշտ վստահություն բերեց սրտերին, նախատեսված էր որպես հրավեր (տե՛ս Հովհաննես 3.16–21):

Իսրայել ազգի ստեղծման վերջնական նպատակը նույնն էր, ինչ Աստծո նպատակը եկեղեցու ստեղծման հարցում. Նա կամենում է Իր ժողովրդին օգտագործել մեղավորներին դեպի Քրիստոսը գրավելու համար: Նրա եկեղեցու միջոցով փոխանցվող երեք հրեշտակների պատգամն ուղղված է ոչ թե ընտրյալների, այլ «բոլոր ազգերին ու ցեղերին, բոլոր լեզուներին ու ժողովուրդներին» (Հայտնություն 14.6): Հայտնություն 18.1 համարը կանխասում է, որ մինչև Քրիստոսի վերադարձը ամբողջ երկիրը լուսավորվելու է Աստծո փառքով:

`Ի՞նչ են սովորեցնում հետևյալ համարները։ Այս աշխարհում ի՞նչ դեր է նախատեսել Աստված Իր ժողովրդի համար: Ինչպե՞ս կարող ենք այս համարներում գտնվող սկզբունքները կիրառել մեր նկատմամբ:`

`(ա) Թվեր 14․17–21`

`(բ) Եսայի 42․6, Եսայի 49․6, Եսայի 60․3`

`(գ) Հայտնություն 18․1–4`

`Կրկին կարդացե՛ք Հայտնություն 18.1–4 համարները, որ կոչ է անում Աստծո «ժողովրդին» դուրս գալ Բաբելոնից։ Ինչպե՞ս է դա տեղի ունենալու: Այլ կերպ ասած, ինչպե՞ս կարող ենք մենք՝ որպես Բաբելոնում չգտնվող եկեղեցի, օգտագործվել Աստծո կողմից՝ կանչելու Աստծո ժողովրդին, որը դեռևս Բաբելոնում է:`