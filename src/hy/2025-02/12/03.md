---
title:  Երկրպագություն արձանին
date:  16/06/2025
---

Թեև Նաբուգոդոնոսորը սկզբում ճանաչեց ու պատվեց Դանիելին և նրա Աստծուն հայտնության և մեկնաբանության տպավորիչ բնույթի պատճառով (տե՛ս Դանիել 2, մասնավորապես 46–48 համարներ), այս ճանաչումը չշարունակվեց ժամանակի ընթացքում:

`Կարդացե՛ք Դանիել 3.1–12 համարները: Ի՞նչ նշանակություն կարելի է գտնել այն փաստի մեջ, որ արձանն ամբողջովին ոսկի էր, և թագավորը պահանջեց, որ բոլորը երկրպագեն դրան։`

Թագավորն ընդգծեց իր անհնազանդությունն Աստծո լուրին՝ կառուցելով ամբողջովին ոսկուց պատրաստված արձան։ Լո՞ւր: Բաբելոնը երբեք չի ընկնի, և Նաբուգոդոնոսորը միշտ թագավոր է լինելու։ Եվ յուրաքանչյուր ոք, որ կհամարձակվի վիճարկել այդ միտքը, մահապատժի կենթարկվի: Այն ծառայում է որպես խիստ հիշեցում, որ ինքնորոշման մեր մարդկային ցանկությունը կարող է մեզ արագորեն կուրացնել այն ճշմարտության հանդեպ, թե իրականում ինչպես է տեղի ունենալու մեծ պայքարը:

Որոշ առումներով Նաբուգոդոնոսորի և Արուսյակի բնութագրերը նման են. նա հավակնոտ է, մեծամիտ ու բավական հպարտ, որպեսզի բացահայտ ըմբոստանա Աստծո իշխանության դեմ: Այլ առումներով, իհարկե, կան զգալի տարբերություններ. Նաբուգոդոնոսորն, ի վերջո, հավատաց ճշմարիտ Աստծուն, և հավանական է, որ մենք կհանդիպենք նրան այն թագավորությունում, որի դեմ նա սկզբում այնպես ուժգին պայքարում էր։

`Կարդացե՛ք Դանիել 3․17, 18 համարները, երեք հրեա տղաների խոսքերը՝ ի հեճուկս թագավորի։ Ի՞նչ է սա մեզ սովորեցնում հավատի մասին, և երբեմն ի՞նչ կարող է պահանջվել մեզանից:`

Խորհե՛ք, թե որքան հեշտությամբ կարող էին այս երեք երիտասարդները դուրս գալ այդ վտանգավոր իրավիճակից: Ի վերջո, մի՞թե նրանք մոլեռանդներ չէին, պատրաստ ողջ-ողջ այրվելու՝ պարզապես խոնարհվելու համար։ Մի՞թե Աստծուն աղոթելիս չէին կարող ձևացնել, թե կոշիկների քուղերն են կապում: Իսկապե՞ս արժեր անցնել այդ բոլոր դժվարությունների միջով։ Ակնհայտ է, որ նրանք այդպես էին մտածում, թեև նրանց խոսքերը ցույց տվեցին, որ գիտակցում են մահվան վտանգը։

`Ինչպե՞ս կարող ենք խուսափել հեշտ արդարացումներից, որոնք մեզ հնարավորություն կտան փոխզիջման գնալ հավատի հարցում: Ի՞նչ է ասում այս տեքստը, որը վերաբերում է նման գայթակղությանը. «Քիչ բանի մեջ հավատարիմը շատի մեջ էլ է հավատարիմ, և քիչ բանի մեջ անիրավը շատի մեջ էլ է անիրավ» (Ղուկաս 16․10):`