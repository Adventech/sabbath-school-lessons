---
title:  Գազանի դրոշմը
date:  19/06/2025
---

Տարիներն անցնում են, և վերջին իրադարձությունները, ինչպիսիք են մահվան հրամանագիրը և գազանի դրոշմի պարտադրումը, դեռ տեղի չեն ունեցել, ոմանք կասկածներ, նույնիսկ թերահավատություն են առաջացնում վերջին իրադարձությունների մեր մեկնաբանության վերաբերյալ, ներառյալ այն, թե ինչպես շաբաթը և կիրակին կարող են առանցքային լինել վերջին պայքարի մեջ:

Հայտնության գիրքը պարզ է ասում՝ մենք կա՛մ Արարչին ենք պաշտում, կա՛մ գազանին և նրա պատկերին: Եվ քանի որ յոթերորդ օրը\` շաբաթն Աստծո՝ որպես Արարչի հիմնարար նշանն է (վերադառնալով դեպի Եդեմ (տե՛ս Ծննդոց 2.1–3)), պետք չէ զարմանալ, որ Արարչին երկրպագելու հարցում շաբաթը կենտրոնական դեր է խաղալու: Բացի այդ, պատահական չէ, որ գազանի իշխանությունը նույն իշխանությունն է, որ շաբաթի պատվիրանն աստվածաշնչյան օրվանից փոխել է կիրակիի, որը Աստվածաշնչում որևէ բացատրություն կամ ճշմարիտ հիմք չունի: Այս նախապատմությունը նկատի ունենալով\`պաշտամունքի հարցում ընդգրկված շաբաթի և կիրակիի գաղափարը կատարելապես իմաստալից է՝ կրկին կա՛մ Արարիչը (տե՛ս Հայտնություն 14.6, 7), կա՛մ գազանը:

Նոր Կտակարանում մենք տեսնում ենք շաբաթի նախապատկերը՝ ի տարբերություն մարդկային պատվիրանների:

`Կարդացե՛ք Մատթեոս 12.9–14, Հովհաննես 5.1–16 համարները: Ի՞նչ խնդիր դրդեց կրոնական առաջնորդներին՝ Հիսուսին սպանելու ծրագիր հղանալու համար։`

Մատթեոս 12-րդ գլխում ինչպե՞ս արձագանքեցին կրոնական առաջնորդները, երբ շաբաթ օրը Հիսուսը բժշկեց ձեռքը չորացած մարդուն (Մատթեոս 12.9–13): «Իսկ փարիսեցիները դուրս ելան ու նրա դեմ խորհրդակցեցին, թե ինչպե՛ս նրան կորստյան մատնեն» (Մատթեոս 12․14): Մա՞հ յոթերորդ օրվա\` շաբաթի պատճառով։ Հովհաննես 5.1–16 համարներում, յոթերորդ օրը մեկ այլ հրաշքով բժշկությունից հետո, հրեա առաջնորդները «Հիսուսին հալածում էին, և ուզում էին Նրան սպանել, որ շաբաթ օրն անում էր այն բանը» (Հովհաննես 5.16, Աստվածաշունչ, Արարատ թարգմանություն):

Մա՞հ ընդդեմ յոթերորդ օրվա\` շաբաթի, մարդկային ավանդույթի պատճառով (Աստվածաշնչում ոչինչ չի արգելում բուժել շաբաթ օրը, ինչպես Աստվածաշունչը ոչինչ չի ասում շաբաթ օրը կիրակիով փոխարինելու մասին): Թեև Հիսուսի հետ կապված կոնկրետ խնդիրն այստեղ նույնը չէ, ինչ վերջին իրադարձություններում, այն բավական մոտ խնդիր է՝ մարդկային օրենքն ընդդեմ Աստծո օրենքի, և երկու դեպքում էլ վիճարկվող օրենքը կենտրոնանում է աստվածաշնչյան շաբաթի շուրջ:

`Մեռնե՞լ Աստծո պատվիրաններից մեկի պատճառով: Ինչպե՞ս կարող է որևէ մեկը փորձել հեշտությամբ արդարացնել իր փախուստը դրանից:`