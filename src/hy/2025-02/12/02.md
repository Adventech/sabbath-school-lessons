---
title:  Դանիել 2-րդ գլուխը ևպատմական մոտեցում մարգարեություններին
date:  15/06/2025
---

Սուրբ Գրքի ամենահզոր մարգարեություններից մեկը Դանիել 2-րդ գլուխն է: Գրելով Քրիստոսից ավելի քան հինգ հարյուր տարի առաջ՝ մարգարեն շարադրել է համաշխարհային պատմությունը՝ սկսած Բաբելոնում գտնվելու ժամանակներից, այնուհետև անցել է Մարա-Պարսկաստանին, Հունաստանին, Հռոմին և Հռոմի տրոհմանը ժամանակակից Եվրոպայի ազգերին, ինչպիսին նրանք կան այսօր:

Խոսելով այս եվրոպական ազգերի մասին\` տեքստը փաստացի ասում է, որ «նրանք խառնվելու են մարդկանց սերնդի հետ, բայց միմյանց չպիտի կպչեն. ահա ինչպես երկաթը չի խառնվում կավի հետ» (Դանիել 2․43): Այս մարգարեությունը զարմանալիորեն կատարվել է։ Այսինքն, չնայած բոլոր տեսակի խառնամուսնություններին այս ազգերի մարդկանց միջև (իշխաններից մինչև հասարակ մարդիկ, նրանք մնում են բաժանված:

Օրինակ, բրիտանական միապետությունը կրում է գեղեցիկ անգլերեն անուն՝ Վինձորի արքայական տուն: Այդ անունը, սակայն, համեմատաբար վերջերս տեղի ունեցած զարգացում է, փաստացի 1917 թվականի։ Մինչ այդ ընտանիքը կոչվում էր Սաքս-Կոբուրգ-Գոթա, որը հստակ գերմանական անուն էր, քանի որ բրիտանական թագավորական ընտանիքի անդամներից շատերը, «մարդկանց սերնդի հետ» խառնվելու միջոցով, արյունակից էին դարձել գերմանացիներին։ Սակայն այդ արյունակցական կապերը բավարար չէին նրանց պատերազմից հետ պահելու համար, և այդ պատճառով Առաջին համաշխարհային պատերազմի ժամանակ, ցանկանալով անջատվել իրենց ատելի թշնամիներից, նրանք փոխեցին անունը՝ այն դարձնելով Վինձորի տուն։

`Կարդացե՛ք Դանիել 2.31–45 համարները: Ո՞րն էր Նաբուգոդոնոսորի երազը, և Դանիելն ինչպե՞ս մեկնեց այն։`

Դանիելի գրքի ապոկալիպտիկ(աշխարհի վերջին վերաբերող) մարգարեությունները բոլորն էլ հետևում են Դանիել 2-րդ գլխում դրված հիմքին: Այսինքն, մնացած մարգարեությունները, ինչպես Դանիել 2-ը, հետևում են համաշխարհային թագավորությունների հաջորդականությանը, որի վերջում Աստված հաստատում է Իր հավիտենական թագավորությունը (տե՛ս Դանիել 2․44, Դանիել 7․13, 14)։ Այլ կերպ ասած, մարգարեությունները պատմության միջով անցնում են թագավորությունների անխախտ հաջորդականությամբ՝ սկսելով հնագույն անցյալից և ավարտվելով ապագայում, նույնիսկ մինչև մեր ժամանակները: Սա մարգարեությունները մեկնաբանելու պատմական մոտեցում է և այն է, ինչ պահանջում են տեքստերը: Պատմական մոտեցման այս օգտագործումը վճռորոշ է վերջին ժամանակի իրադարձությունները հասկանալու համար, հատկապես, որ դրանք պատկերված են Հայտնություն գրքում:

`Ինչպե՞ս է Դանիել 2-րդ գլուխն ապացուցում, որ Աստված ոչ միայն գիտի ապագան, այլև, ի վերջո, Նա է ղեկավարում այն։`