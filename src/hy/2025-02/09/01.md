---
title:  Մարգարեությունները Սաղմոսներում․ Մաս 2
date:  24/05/2025
---

### Այս շաբաթվա ուսումնասիրության համար կարդացե՛ք.
Սաղմոս 46, Երեմիա 4․23–26, Սաղմոս 47․1–4, Ա Թեսաղոնիկեցիներին 4․13–17, Սաղմոս 75, Հայտնություն 14․6–12։

> <p>Հիշելու համարը․</p>
> «Ժողովուրդները թող գոհանան Քեզանից, ո՜վ Աստված, բոլոր ժողովուրդները թող գոհանան Քեզանից։ Թող ուրախանան ու ցնծան ժողովուրդները, որովհետև Դու ուղիղ ես դատում ժողովուրդներին և ազգերին առաջնորդում ես երկրի վրա։ (Սելա)» (Սաղմոս 67․3, 4)։

Վերջին իրադարձությունների մասին խորհելիս մենք սովորաբար կենտրոնանում ենք Հայտնություն գրքում գազանների և իշխանությունների խորհրդանիշների վրա: Եվ, իհարկե, նրանք մեծ, նաև կարևոր դեր ունեն։ Հակառակ դեպքում Աստված դրանք չէր դնի Աստվածաշնչում, որպեսզի մենք հասկանանք (տե՛ս Հայտնություն 1.3):

Մարգարեությունները, սակայն, անդրադառնում են նաև մեղքի ու տառապանքի, դատաստանի, բարու և չարի միջև պայքարի, արդարության ու անարդարության բնույթի, հալածանքների և այլնի հետ կապված հիմնական թեմաներին:

Սաղմոսները նույնպես խորությամբ անդրադառնում են այդ թեմաներին՝ ուսումնասիրելով մարդկային գրեթե բոլոր հնարավոր զգացմունքները՝ խոր հուսահատությունից մինչև անզուսպ ուրախություն։ Մենք տեսնում ենք Իսրայելին՝ խավարի ուժերի դեմ կռվի պատրաստվելիս, տեսնում ենք անհատների, որ փորձում են հասկանալ այն հարցը, թե ինչու Աստված չարին չի արձագանքում ուղղակիորեն և անմիջապես, հարց, որն անկասկած մենք բոլորս ենք տալիս: Պատասխանների համար մենք ուղղորդվում ենք դեպի Սրբարան և գտնում նաև բազմաթիվ հղումներ Աստծո՝ որպես Արարչի դերի մասին: Արդյո՞ք սրանք այնպիսի թեմաներ ու հարցեր չեն, որոնց հետ այսօր ևս բախվում ենք մեր համատեքստում:

Իհարկե, այդ պատճառով մենք կշարունակենք ուսումնասիրել Սաղմոսները՝ այս կարևոր ճշմարտությունների մասին ավելին իմանալու համար: