---
title:  Մարգարեությունները Սաղմոսներում․ Մաս 1
date:  17/05/2025
---

### Այս շաբաթվա ուսումնասիրության համար կարդացե՛ք.
Եբրայեցիներին 9․11–15, Սաղմոս 122, Սաղմոս 15, Սաղմոս 24, Ելք 33․18–23, Սաղմոս 5, Սաղմոս 51․7–15։

> <p>Հիշելու համարը․</p>
> «Տեսա՝ ահա Գառը կանգնած էր Սիոն սարի վրա, Նրա հետ էլ՝ հարյուր քառասունչորս հազար հոգի, որոնք իրենց ճակատներին ունեին գրված Նրա անունը և Նրա Հոր անունը» (Հայտնություն 14․1)։

Որպես յոթերորդ օրվա ադվենտիստներ\` մենք սովոր ենք Հին Կտակարանի պատմություններում որոնել Հայտնության խորհրդանիշները՝ դրանք հասկանալու համար։ Այդ պատմությունները թերևս միակ աղբյուրը չեն, սակայն հանդիպում են ամբողջ Հին Կտակարանում:

Տեղեկատվության հատկապես հարուստ աղբյուր է սուրբ պոեզիայի ժողովածու Սաղմոսների գիրքը, որն ուսումնասիրում է մարդկային բազմաթիվ փորձառություններ և Աստծո հետ հավանական փոխազդեցություններ՝ սկսած մեղքի պատճառած հուսահատությունից ու տառապանքից մինչև Նրա ներկայության անզուսպ ուրախությունը և ներման ու փրկության Նրա կրկնվող խոստումները:

Սաղմոսների ուշադիր ուսումնասիրությունը բացահայտում է մանրամասներ, որոնք կյանքի են կոչում Հայտնություն գիրքը, հատկապես Հայտնություն 14-րդ գլուխը, որը նկարագրում է Աստծո մնացորդ եկեղեցու եզրափակիչ աշխատանքը երկրի վրա: Աստծո վերջին ժամանակի ժողովրդին տրվել է նույն հանձնարարությունը, ինչ հին Իսրայելին. մենք պետք է լույս լինենք ազգերի համար, բոլոր մարդկանց ուղղված վերջին ողորմած կոչը\` Արարչին երկրպագելու և հնազանդվելու վերաբերյալ:

Աստծո երգարանում տրված որոշ մանրամասներ կարող են մեզ օգնել նորովի հասկանալու և գնահատելու մեր դերը երկրի պատմության վերջին պահերին։