---
title:  Հետագա ուսումնասիրության համար
date:  23/05/2025
---

«Դավթի սաղմոսներն արտահայտում են նրա ապրածի ողջ բազմազանությունը՝ խղճի տանջանքներից ու ինքնադատապարտումից մինչև վսեմ հավատք և Աստծո հետ ամենամոտ շփումը: Նրա կյանքի պատմությունը հուշում է, որ մեղքը խոստանում է միայն վիշտ և ամոթ, բայց Աստծո սերն ու Նրա ողորմությունն անսահման են, որ հավատը զղջացող հոգուն տալիս է որդեգրման իրավունք, Աստծո որդի լինելու իրավունք: Նրա Խոսքում պարունակվող բոլոր վկայությունների մեջ Դավթի կյանքի պատմությունը Աստծո հավատարմության, արդարության ու Նրա ողորմածության ուխտի ամենաուժեղ ապացույցներից մեկն է:

․․․«Ես երդվեցի Իմ ծառային Դավթին... Իմ ձեռքը նրա հետ կլինի, և Իմ բազուկը կզորացնի նրան... Եվ Իմ ճշմարտությունն ու Իմ ողորմությունը նրա հետ կլինեն, և Իմ անունով նրա եղջյուրը կբարձրանա: Եվ Ես նրա ձեռքը կդնեմ ծովի վրա, իսկ նրա աջը՝ գետերի վրա։ Նա Ինձ կկանչի. Դու իմ Հայրն ես, իմ Աստվածը և իմ փրկության Վեմը: Եվ Ես նրան անդրանիկ կդարձնեմ՝ երկրի թագավորներից վեր։ Ես հավիտյան կպահեմ նրա հանդեպ Իմ ողորմությունը, և նրա հետ Իմ ուխտը հավատարիմ կլինի» (Սաղմոս 89.3-28)» (Է․ Ուայթ, Նահապետներ և մարգարեներ, էջ 754, 755)։

**Հարցեր քննարկման համար**

`Մարդկությունը չկարողացավ արդարացնել սպասելիքները՝ կատարելով Աստծո հետ ունեցած ուխտի իր մասը: Չնայած որոշ մեծ սխալների, «Իր [Աստծո] սրտի համաձայն ․․․մարդը»՝ Դավիթը, միևնույն է հզոր կերպով օգտագործվում էր փրկության պայմանները մեզ փոխանցելու համար: Ի՞նչ իմաստով է Դավիթը Հիսուսի նախակարապետը, որ կատարյալ կերպով պահեց Աստծո ուխտն ի շահ մեզ։ Եվ ինչո՞ւ այն, ինչ Հիսուսն արեց մեր օգտին, մեր միակ հույսն է։`

`Սաղմոսների ո՞ր համարներն եք հատկապես օգտակար կամ իմաստալից գտնում այն առումով, որ դրանք արտացոլում են այն փորձառությունները, որ դուք ինքներդ եք ունեցել:`

`Ինչո՞ւ է Սաղմոսներում տաճարն այդքան հաճախ հիշատակվում։ Ի՞նչ կարող ենք սովորել Սրբարանի հանդեպ Դավթի սիրուց։ Ինչպե՞ս դա կարող է օգնել գնահատելու այն, ինչ ունենք Հիսուսում՝ որպես մեր երկնային Քահանայապետի, որ «Աստծու աջ կողմում է և մեզ համար բարեխոս էլ է» (Հռոմեացիներին 8․34): Ինչո՞ւ մենք, թեև փրկագնված ենք, Քրիստոսի բարեխոսության կարիքն ունենք երկնքում:`

`Ելնելով Էլեն Ուայթի վերոնշյալ մեջբերումից\` ինչպիսի՞ն է եղել ձեր սեփական փորձը, երբ Աստված մեղքի պատճառած ամոթից ու վշտից բարձրացրել է ձեր «զղջացող հոգին»\` «որդեգրման իրավունք» տալով:`