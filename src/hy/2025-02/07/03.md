---
title:  Երկու քերովբեները
date:  12/05/2025
---

Երբ մեր նախածնողները վտարվեցին Եդեմի պարտեզից, Աստված առաջարկեց Մեսիայի հույսը (Ծննդոց 3․15): Այնուհետև Եդեմի դարպասների մոտ Նա դրեց մի հզոր խորհրդանիշ՝ երկու քերովբեներ, որոնց միջև բոցավառ սուր էր փայլատակում: Նկատենք, որ այս պատկերը շատ նման է Ուխտի տապանակին՝ Աստծո գահի խորհրդանիշին (Ելք 25․18):

`Կարդացե՛ք Ծննդոց 3.21–24 համարները: Ի՞նչ աշխատանք էր հանձնարարվել քերովբեներին և ինչո՞ւ։`

Թեև քերովբեներին, անշուշտ, հանձնարարվել էր մեղավորներին թույլ չտալ Կյանքի ծառին մոտենալու (Ծննդոց 3․22), նրանք նաև հույսի, խոստման խորհրդանիշ էին, որ մի օր մարդիկ կվերադառնան դրախտ։ «Եդեմի պարտեզը մարդու վտարվելուց հետո դեռ երկար ժամանակ մնաց երկրի վրա: Ընկած ցեղին թույլ տրվեց դեռևս շատ տարիներ նայել իրենց անմեղության տանը, որի մուտքը հսկում էին պահապան հրեշտակները: Դրախտի դարպասների մոտ, որտեղ մշտարթուն հսկում էին քերովբեները, հայտնվում էր Աստծո փառքը: Ադամն իր որդիների հետ այստեղ էր գալիս\` Աստծուն երկրպագելու: Այստեղ նրանք նորոգում էին իրենց հնազանդության խոստումն այն օրենքին, որի խախտման հետևանքով վտարվել էին Եդեմից: ․․․Բայց երբ ամեն բան վերջնականապես վերականգնվի, երբ ստեղծվի «նոր երկինք և նոր երկիր» (Հայտնություն 21.1), դրախտն էլ ավելի փառավոր ու հիասքանչ տեսք կունենա, քան սկզբում էր» (Էլեն Ուայթ, Նահապետներ և մարգարեներ, էջ 62):

Հետաքրքիր է նաև Ծննդոց 3․24 համարի ձևակերպումը. Աստվածաշունչն ասում է, որ Աստված քերովբեներին «դրեց» Եդեմի արևելքում կամ «դիմաց», իսկ եբրայերեն բնօրինակ օգտագործվող բառը shakan (շական) է՝ սուրբ «վրան» բառի արմատը (տե’ս Ելք 25.9, Թվեր 3․26), որտեղ Աստծո ներկայությունը բնակվում էր Իր ժողովրդի մեջ: Թեև Աստծո ներկայության համար ընդհանուր բառ «շեկինա»-ն չի հայտնվում Աստվածաշնչում, այն նույնպես հիմնված է այս բառի վրա, որը հաճախ թարգմանվում է «վրան» կամ «խորան»։ «Շական»-ը բառացի թարգմանելով՝ կարելի է կարդալ՝ «Աստված քերովբեների վրանադրեց Եդեմի պարտեզի արևելքում»։

Աստվածաշնչում քերովբեները կապակցված են Աստծո ներկայությանը(տե՛ս Ա Մնացորդաց 13․6, Սաղմոս 80․1 և Եսայի 37․16), մասնավորապես Նրա գահի հետ, որն այն վայրն է, որտեղ Նրա անունը հռչակվում է։ Պետք է նկատել, որ քսանչորս երեցները, որ շրջապատում են Աստծո գահը (Հայտնություն 4-րդ և 5-րդ գլուխներ), երգում են Նրա գովքը և հռչակում Նրա իրավունքը՝ իշխելու որպես Նա, Ով արարել է բոլոր բաները (Հայտնություն 4․11): Սա կարող է օգնել մեզ հասկանալու գահի սենյակի տեսարանը և մեր\` որպես ներված մեղավորների դերը Արարչի հետ հարաբերություններում: