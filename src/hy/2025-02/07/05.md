---
title:  Աստված Իր ժողովրդի մեջ
date:  14/05/2025
---

Ամպի մեջ Աստծո ներկայության առաջնորդությանը հետևելով՝ իսրայելացիները դադարեցրին դեպի խոստացված երկիր իրենց ընթացքը, հիմնեցին վրանը, իսկ հետո ցեղերն իրենց բնակատեղիները խփեցին դրա շուրջը՝ երեք ցեղ\` յուրաքանչյուր կողմում: Աստծո Ներկայությունն իջավ Սրբության սրբոց և բնակվեց Իր ժողովրդի մեջ:

`Վրանի չորս կողմերում մեկական գերիշխող դիրք գրավող ցեղ կար։ Համաձայն Թվեր 2-րդ գլխի՝ որո՞նք էին դրանք։`

`Թվեր 2․3 (արևելք)`

`Թվեր 2․10 (հարավ)`

`Թվեր 2․18 (արևմուտք)`

`Թվեր 2․25 (հյուսիս)`

Ուշադրություն դարձրեք, որ յուրաքանչյուր գերիշխող ցեղ ծածանում էր իր «դրոշը» կամ հատուկ դրոշը՝ ցույց տալու, թե ով է ինքը: Թեև Աստվածաշունչը հստակ չի նկարագրում, թե ինչ էր պատկերված յուրաքանչյուր դրոշի վրա, կա մի հետաքրքիր ավանդույթ, որը հիմնված է Ծննդոց 49-րդ և Բ Օրենք 33-րդ գլուխներում նկարագրված ցեղային հատկանիշների վրա․ այն չորս երեսներից մեկը վերագրվում է կողմնացույցի յուրաքանչյուր չորս կողմերից մեկին: «Ըստ ռաբինական ավանդության՝ Հուդայի դրոշի վրա առյուծի պատկերն էր, Ռուբենինը՝ մարդու կամ մարդու գլխի, Եփրեմինը՝ ցուլի, իսկ Դանինը՝ արծվի պատկեր, այնպես որ չորս կենդանիները, որ միավորված էին Եզեկիելի նկարագրած քերովբեական կերպարներով, ներկայացված էին այդ չորս դրոշներով» (Կարլ Ֆրիդրիխ Քեյլ և Ֆրանց Դելիցշ, Հին Կտակարանի մեկնաբանություն, հ․ 1, էջ 660 (Փիոբոդի, Մասսաչուսեթս, Հենդրիկսոն, 2011թ․))։

Իհարկե, կարելի է ավելին փնտրել ավանդույթի մեջ, սակայն ավելի հետաքրքիր է համեմատել այս հին ավանդույթը Նոր Երուսաղեմի աստվածաշնչյան նկարագրության հետ: Հետաքրքիր օրինաչափություն է ի հայտ գալիս. քաղաքի չորս կողմում կան երեք դռներ, որոնք ներկայացնում են ցեղեր (Հայտնություն 21․12, 13)։

Ինչպես Իսրայելի բնակատեղիի, այնպես էլ Նոր Երուսաղեմի նկարագրություններն ընդգծում են մեկ կարևոր փաստ. Աստված նպատակ ունի մարդկությանը մոտեցնել Իր գահին: Հայտնություն գիրքը սովորեցնում է, որ «Տեր Աստված Ամենակալը և Գառն է նրա տաճարը» (Հայտնություն 21.22):

`Իհարկե, մենք Իսրայելի բնակատեղիում չենք ապրում, սակայն որո՞նք են այն ճանապարհները, որոնցով, հենց մեր կյանքում այժմ կարող ենք մոտենալ Աստծո ներկայությանը:`