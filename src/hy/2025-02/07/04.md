---
title:  «Վառվող կրակի ածուխի պես»
date:  13/05/2025
---

Քերովբեները, կա՛մ որպես կենդանի էակներ (Եզեկիել 10․8), կա՛մ նրանց ոսկյա խորհրդանիշները (Ելք 25․18), հայտնվում են Հին Կտակարանում: Նրանք հաճախ պատկերված են անմիջապես Աստծո գահի կողքին կանգնած՝ Նրա փառքը ճառագելով դեպի տիեզերք: Ասեղնագործված քերովբեներով է զարդարված նաև Սրբության սրբոցը բաժանող վարագույրը (Ելք 26․1): Սաղմոսների գրքում Աստծո գերագույն իշխանությունն արարչագործության վրա բանաստեղծորեն պատկերված է որպես քերովբեի՝ «քամու թևերի վրա» սլացող Աստված (Սաղմոս 18․10): Աստված պատվիրեց, որ Ուխտի տապանակի կափարիչի երկու ծայրերի վրա պատկերվի երկու ամուր ոսկյա քերովբե՝ թևերերը դեպի մեկը մյուսը տարածած (Ելք 25.18–20):

`Կարդացե՛ք Եզեկիել 1.4–14 համարները: Ի՞նչ նմանություններ եք տեսնում այս հատվածի և Եսայի 6.1–6 և Հայտնություն 4.1–11 հատվածներում պատկերված տեսարանների միջև:`

Եզեկիել մարգարեին ներկայացվում է Աստծո իշխանության տպավորիչ պատկեր։ Սկզբի համար շփոթեցնող տեսարան է, որը համընկնում է այն ծանր իրավիճակի հետ, որում հայտնվել էր Աստծո ժողովուրդն այդ պահին. ընտրյալ ժողովուրդը ոչ թե խոստացված երկրում, այլ Բաբելոնում է՝ գերության մեջ: Զննելով իր առջև բացվող տեսարանը, նա նայում է վեր և տեսնում Աստծո գահը, որ գտնվում է ամեն ինչից վեր։

Նկատեք կարևոր նմանություններ գահին առնչվող այլ տեսիլքների հետ: Կենդանի արարածները, որոնց ականատես է Եզեկիելը, ունեն նույն դեմքերը, ինչ կենդանի արարածները Հովհաննեսի տեսիլքում՝ առյուծ, արծիվ, ցուլ և մարդ։

Եզեկիելի սկզբնական նկարագրության մեջ չորս դեմքով խորհըրդավոր արարածները հատուկ կերպով չեն անվանվում, սակայն ավելի ուշ, գահի սենյակի մեկ այլ տեսարանում (տե՛ս Եզեկիել 10.1–21) նրանք անվանվում են «քերովբեներ»։ Սերովբեների վերաբերյալ Եսայի մարգարեի տեսիլքում մենք հանդիպում ենք նաև վառվող ածուխների: Նրանք ունեն Հովհաննեսի տեսիլքում նշված կենդանի արարածների դեմքերը։

Ամեն անգամ, երբ մենք տեսնում ենք Աստծո գահը, լինի դա Ուխտի տապանակի վրա, որ ծառայում էր որպես Մովսեսի հետ Աստծո հանդիպման վայր (Ելք 25․22), թե մարգարեների սարսափելի տեսիլքներում, քերովբեները միշտ այնտեղ են: Նրանք անքակտելիորեն կապված են Աստծո գահի հետ: Աստծո բոլոր արարածները ստեղծվել են արտացոլելու Նրա փառքը, անկախ նրանից՝ մենք խոսում ենք Իր պատկերով արարված մարդկային ցեղի, թե Նրա փառավոր գահի մոտ գտնվող հրեշտակային էակների մասին:

`«Սո՛ւրբ, սո՛ւրբ, սո՛ւրբ, ամենակալ Տեր Աստված»։ Ինչպե՞ս եք գնահատում այն սրբությունը, որի մասին վկայում է Եզեկիելն այստեղ: Ի՞նչ է ասում ձեր պատասխանն Ավետարանի\` ձեր կարիքի մասին:`