---
title:  Հիմքեր մարգարեության համար
date:  10/05/2025
---

### Այս շաբաթվա ուսումնասիրության համար կարդացե՛ք.
Եսայի 6․6–8, Ծննդոց 3․21–24, Եզեկիել 1․4–14, Հայտնություն 4․1–11, Թվեր 2:3–25, Եսայի 14․12–14։

> <p>Հիշելու համարը․</p>
> «Ես լսեցի Տիրոջ ձայնը, որ ասում էր. «Ո՞ւմ ուղարկեմ, և ո՞վ կգնա մեզ համար»։ Ես պատասխանեցի. «Ահավասիկ ես, ի՛նձ ուղարկիր»» (Եսայի 6․8)։

Տիեզերքը կառավարելու Աստծո իրավունքը հիմնված է Նրա՝ որպես ամեն բաների Արարիչ լինելու (Հայտնություն 4․11), ինչպես նաև Նրա բնավորության վրա: Աստծո արդար բնավորությունը բացահայտելով է, որ մենք սկսում ենք հասկանալ, թե ինչպես և ինչու են մեղավոր մարդիկ զրկվում Աստծո փառքից (Հռոմեացիներին 3․23):

Այս շաբաթ մենք կշարունակենք ուսումնասիրել գահի սենյակի տեսլականը՝ հասկանալու համար, թե ինչպես է մարդկային ցեղն առնչվում սուրբ Աստծուն, և ինչպես է Քրիստոսի զոհաբերությունը մեզ վերականգնում ու մոտեցնում գահին: Աստված նպատակ ունի վերականգնել մեզ ոչ միայն որպես անհատներ, այլև որպես մարդկության ցեղ, որպեսզի մենք ևս մեկ անգամ բացահայտենք Նրա փառքը մնացած ստեղծագործությանը: Որոնելով Աստվածաշնչի այլ հատվածներ\` մենք կարող ենք գտնել կարևոր հուշումներ, որոնք օգնում են հասկանալու և գնահատելու այն բարձր կոչումը, որ Աստված շնորհել է մեզ՝ ներված ու փրկագնված մեղավոր ցեղին:

Մարդու ապստամբությանն ի վերջո և ընդմիշտ վերջ կտրվի: Եվ ավելին, Աստծո սիրառատ բնավորությունը, Նրա ինքնուրաց ու անձնազոհ բնավորությունը կփայլի նույնիսկ ավելի պայծառ, քան մարդկության համար Նրա սկզբնական ծրագրում: Թեև Աստված երբեք չէր նախատեսել, որ մարդկությունն ընկնի, խաչի միջոցով Աստծո սիրառատ բնավորությունը դրսևորվում է ուշագրավ ձևով: