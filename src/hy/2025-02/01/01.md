---
title:  Մարգարեությունները մեկնաբանելու որոշ սկզբունքներ
date:  29/03/2025
---

### Այս շաբաթվա ուսումնասիրության համար կարդացե՛ք.
Երեմիա 29․23, 24, Սաղմոս 139․1–6, Դանիել 12․4, Հայտնություն 22․10, Բ Տիմաթեոսին 3․15–17, Եբրայեցիներին 4․12։

> <p>Հիշելու համարը․</p>
> «Այլ պարծեցողը թող պարծենա նրանով, որ հասկանում և ճանաչում է Ինձ, որ Ես եմ Տերը, որ երկրի վրա ողորմություն, իրավունք և արդարություն եմ անում, որ սրանք են հաճելի Ինձ»,- ասում է Տերը» (Երեմիա 9․24)։

Ինչպես Աստվածաշնչին առնչվող մյուս հարցերում, քրիստոնյաների շրջանում տարաձայնություններ կան\` կապված մարգարեությունների հետ, ինչը հաճախ մարդկանց մեջ համոզմունք է ձևավորում, թե աստվածաշնչյան մարգարեություններն ուսումնասիրելը ժամանակի վատնում է: Ի վերջո, եթե քրիստոնյաները պայքարում են յուրաքանչյուր մարգարեական նշանի, նույնիսկ ամենափոքր նշանի համար, որքանո՞վ կարող են դրանք հիմնավոր լինել: Ցավոք, շատ հավատացյալներ նույնպես սկսում են կարծել, որ Աստվածաշնչի որոշ գրքեր, ինչպես օրինակ Հայտնությունը, պարզապես անըմբռնելի են: Նրանք խուսափում են դրանք կարդալուց, երբեմն էլ բարյացկամ հովվի խրախուսմամբ, որ կարծում է, թե մարգարեություններն ուսումնասիրելն ավելի շատ խնդիրներ է առաջացնում, քան լուծումներ առաջարկում։

Միշտ չէ, որ այդպես է եղել։ Քրիստոնեական պատմության առաջին տասնութ դարերի ընթացքում քրիստոնյաների զգալի մասը ծանոթ էր աստվածաշնչյան մարգարեություններին, վստահում էր դրանց և մեծապես ընդունում մարգարեությունների հիմնական լուրերը: Ահա թե ինչ է կամենում Աստված. «Եղբայրնե՛ր, խնդրում եմ ձեզ մեր Տեր Հիսուս Քրիստոսի անունով, որ բոլորդ միաբան լինեք, ձեր մեջ երկպառակություններ չլինեն, այլ նույն մտքի ու նույն կարծիքի մեջ հաստատուն լինեք» (Ա Կորնթացիներին 1.10):

Այս շաբաթ մենք կուսումնասիրենք որոշ սկզբունքներ, որոնք օգնում են հասնելու մարգարեությունների հետևողական ու վստահելի ըմբռնմանը: