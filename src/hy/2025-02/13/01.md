---
title:  Վերջին ժամանակի պատկերները
date:  21/06/2025
---

### Այս շաբաթվա ուսումնասիրության համար կարդացե՛ք.
Մատթեոս 12․38–42, Հովնան 3․5–10, Հայտնություն 18․4, Դանիել 5․1–31, Հայտնություն 16․12–19, Բ Մնացորդաց 36․22, 23։

> <p>Հիշելու համարը․</p>
> «Եվ նա նրանց ասաց. «Ես եբրայեցի եմ և պաշտում եմ երկնքի Աստծուն՝ Տիրոջը, որ ստեղծել է ծովը և ցամաքը» (Հովնան 1․9)։

Այս շաբաթը կլինի պատմությունների ուսումնասիրության վերջին շաբաթը, պատմություններ, որոնք կօգնեն ավելի լավ հասկանալու վերջին ժամանակի իրադարձությունների վերաբերյալ մարգարեությունները: Այս անգամ մենք կանդրադառնանք Հովնանի առաքելությանը Նինվե քաղաքում, Բաբելոնի անկմանը և պարսից Կյուրոս թագավորի վերելքին, որ ազատագրեց Աստծո ժողովրդին և հնարավորություն տվեց նրան վերադառնալու Ավետյաց երկիր։

Ինչպես մեր ուսումնասիրած մյուս պատմությունների դեպքում, այս պատմական անցքերը առանցքային նշանակություն են ունեցել յուրաքանչյուր սերնդի համար: Բայց դրանք նաև առանձնահատուկ նշանակություն ունեն մինչև Քրիստոսի վերադարձն ապրող վերջին սերունդների համար: Այսինքն՝ մենք կարող ենք այս պատմություններից դուրս բերել տարբեր տարրեր, որոնք կարող են մեզ օգնել ավելի լավ հասկանալու այն, ինչ մենք անվանում ենք «ներկա ժամանակի ճշմարտություն»:

Միևնույն ժամանակ, վերջին ժամանակի իրադարձությունները կանխասող այս բոլոր պատմություններն ուսումնասիրելիս մենք պետք է զգույշ լինենք և չփորձենք յուրաքանչյուր մանրուք վերլուծել այն աստիճան, որ հանգենք մարգարեական անհեթեթությունների: Ինչպես Հիսուսի առակներում, մենք պետք է փնտրենք հիմնական կետերն ու սկզբունքները: Մենք չպետք է փորձենք բացատրել ամեն բառը\` ինչ-որ թաքնված ճշմարտություն գտնելու հույսով: Փոխարենը պետք է ընդհանուր նկարագրություններ ու սկզբունքներ գտնել և կարողանալ դրանց միջոցով բացահայտել վերջին ժամանակի համար կարևոր տարրերը: