---
title:  Ամուսնական պատկերներ
date:  12/04/2025
---

### Այս շաբաթվա ուսումնասիրության համար կարդացե՛ք.
Ծննդոց 2․23–25, Եփեսացիներին 5․29–32, Եզեկիել 16․4–14, Հայտնություն 18․1–4, Ծննդոց 24․1–4, Հայտնություն 19:1–9։

> <p>Հիշելու համարը․</p>
> «Եվ ինձ ասաց. «Գրի՛ր. «Երանելի են Գառան հարսանիքի ընթրիքին կանչվածները»»։ Եվ ինձ ասաց. «Սրանք Աստծու ճշմարիտ խոսքերն են»» (Հայտնություն 19․9)։

Աստվածաշունչը լի է սիրո պատմություններով, որոնք հզոր կերպով բացահայտում են փրկության և Իր ժողովրդի հանդեպ Աստծո սիրո տեսանկյունները: Ամենամտերիմ հարաբերությունը՝ ամուսնությունը, պարզվում է\`դպրոց է, որտեղ կարող ենք խոր դասեր քաղել մեր հանդեպ Նրա սիրո, Նրա հետ մեր հարաբերությունների մասին, և թե որքան հեռու գնաց Նա\` մեզ փրկագնելու համար:

Սիրո և ամուսնության վերաբերյալ ժամանակակից պատկերացումներն աղավաղել են մեր կարողությունը գնահատելու այն, ինչ Աստված փորձում է սովորեցնել մեզ ամուսնական ուխտի միջոցով: Թեև մարդկային մեղսավոր բնույթը մեծապես այլասերել է ամուսնությունը (և գրեթե ամեն ինչ), ամուսնությունը դեռևս կարող է լինել ճշմարտությունը բացահայտելու, նույնիսկ մարգարեական ճշմարտությունը բացահայտելու հզոր միջոց: Ամուսնությունը ոչ միայն պետք է երջանիկ դարձնի մեզ, այլև լինի դպրոց, որտեղ մենք խոր դասեր ենք քաղում մեր և Աստծո հետ մեր հարաբերությունների մասին:

Այս շաբաթ մենք կուսումնասիրենք տարբեր մեթոդներ, թե ինչ է ասում Աստծո Խոսքը ամուսնության մասին՝ լավ և վատ: Այնուհետև մենք կարող ենք դասեր քաղել այդ օրինակներից՝ ավելի լավ հասկանալու, թե ինչպես է Աստված վերաբերվում Իր ժողովրդին, նույնիսկ երբ նա թերանում է իր պարտականությունների մեջ։ Մենք կարող ենք որոշ ճշմարտություններ սովորել Նրա սիրո մասին, որոնք կարող են օգնել ավելի լավ հասկանալու աշխարհի վերջին իրադարձությունները: