---
title:  Մեկ մարմին
date:  13/04/2025
---

Մի շարք աստվածաշնչյան փոխաբերություններ ընդգծում են այն մտերմությունը, որն Աստված կամենում է ունենալ մարդու հետ ավելի, քան ամուսնությունն է: Այս փոխաբերությունն այնքան հաճախ է օգտագործվում աստվածաշնչյան պատմություններում և խիստ ընդգծվում Հայտնության մեջ, որ Աստվածաշունչ ուսումնասիրողների համար չափազանց կարևոր է հասկանալ, թե դեպի ուր է Աստված ուղղում միտքը, երբ այն օգտագործում է Իր Խոսքում:

`Կարդացե՛ք Ծննդոց 2.23–25 և Եփեսացիներին 5.29–32 համարները: Ինչպե՞ս է մարդկային ամուսնությունն արտացոլում Քրիստոսի փախհարաբերությունը մարդկության հետ:`

Մի առիթով, երբ Հիսուսը խոսում էր փարիսեցիների հետ, Ծննդոցից մեջ բերեց Ադամի ու Եվայի ամուսնության պատմությունը, որին փարիսեցիներն արագ արձագանքեցին հետևյալ հարցով․ «Ուրեմն ինչո՞ւ Մովսեսը մեզ պատվիրեց արձակման թուղթ տալ ու արձակել նրան» (Մատթեոս 19․7):

Մովսեսն, իհարկե, համարվում էր ազգի հիմնադիր մարգարեն: Պատկերացրեք, որ հարցաքննում եք ամուսնության հաստատության Հեղինակին՝ Նրան հակադրելով Իր մարգարեին։ Նրանց բարեպատշաճությունը բնորոշ էր Հիսուսի հանդեպ վերաբերմունքին. նրանք հաճախ էին փորձում ապացուցել, որ Նրա ուսմունքները հակասում են Սուրբ Գրքին:

Մարդկության հիմքում ամբողջ կյանքի ընթացքում, հավատարիմ ամուսնությունն էր Աստծո կողմից հաստատված իդեալը: Ընկած մարդկությունը, ցավոք, մեծ վնաս հասցրեց Աստծո այս հիմնարար պարգևին:

Հաշվի առնելով այն, որ Սուրբ Գիրքը կարևորում է ամուսնությանը, թերևս պատահական չէ, որ այս հաստատությունը մշտապես ենթարկվել է անողոք հարձակումների: Շաբաթի հետ մեկտեղ\` դա այն երկու պարգևներից մեկն է, որ մեզ տրվել են, և երկուսն էլ նախատեսված էին բացահայտելու Աստծո ցանկությունն Իր ստեղծագործության հետ մտերիմ հարաբերություններ ունենալու առումով:

Ամուսնությունը՝ երկու անկատար մարդկանց մտերիմ (ինտիմ) միաբանությունը, միշտ լարվածության առիթ է տալու։ Եկեղեցու և Քրիստոսի ամուսնությունը կատարյալ Փրկչի ու չափազանց անկատար հարսի միաբանումն է: Այնուամենայնիվ, մենք կարող ենք սովորել Աստծո սիրո մասին այն բանից, թե ինչ է առաջարկում լավ ամուսնությունը։

`Դիտարկենք ամուսնության երեք սկզբունք։ Առաջինը\` ներե՛ք ձեր կողակցին, հակառակ բոլոր տեսակի անկատար հանգամանքների, որոնցում հայտնվել եք, ինչպես որ Քրիստոսն է մեզ ներում, որքան էլ անարժան լինենք։ Երկրորդ\` ընդունե՛ք ձեր կողակցին իր բոլոր թերություններով, ինչպես Քրիստոսն է ընդունում մեզ: Երրորդ\` ինչպես Քրիստոսը մարդկության բարեկեցությունն ու փրկությունը վեր դասեց Իր հարմարավետությունից ու անվտանգությունից, այնպես էլ դուք վարվեք ձեր կողակցի հանդեպ։ Ինչպե՞ս կարող են Ավետարանի վրա հիմնված այս երեք սկզբունքներն օգնել ոչ միայն հասկանալու, թե Աստված ինչպես է վերաբերվում մեզ, այլև օգնելու ցանկացած ամուսնական զույգի:`