---
title:  Հետագա ուսումնասիրության համար
date:  18/04/2025
---

Կարդացե՛ք Հովհաննես 2․1–11, Մատթեոս 22․1–14, Բ Կորնթացիներին 11․1–5 և Մատթեոս 25․1–13 համարները։

Հասկանալով, թե որքան տվյալներ կան Աստվածաշնչի մնացած հատվածներում, որոնք կօգնեն ձեզ ընդլայնելու մարգարեությունների ձեր հասկացողությունը, կարող է գայթակղիչ լինել դրանց չափից ավելի կիրառումը: Դարեր շարունակ որոշ քրիստոնյաներ շեշտադրում են աստվածաշնչյան պատմություններում գտնվող խորհրդանիշն ու պատկերազարդումն այն աստիճան, որ նրանք գործնականում սկսում են պատմական պատմությանը վերաբերվել որպես առասպելի: Թեև իմաստային շերտերը կարելի է գրեթե ամենուր գտնել Սուրբ Գրքում, մենք պետք է միշտ հիշենք, որ Աստված վերցնում է իրական իրադարձություններ, որոնք ներառում են իրական մարդկանց, և օգտագործում դրանք՝ եկեղեցու հետ Իր ապագա փոխգործակցության մասին մեզ սովորեցնելու համար:

Օրինակ՝ Կանա քաղաքում տեղի ունեցած հարսանեկան խնջույքը կարող է պատկերացում տալ մարգարեությունների մեջ օգտագործվող ամուսնական փոխաբերության մասին, սակայն հարսանիքը բառացի իրադարձություն էր: «Քրիստոսի խոսքն առատ պաշար ապահովեց խնջույքի համար: Նույնքան էլ բավարար է Նրա շնորհը՝ մարդկանց անօրենությունները ջնջելու, հոգին նորոգելու և պահպանելու համար» (Էլեն Ուայթ, Դարերի փափագը, էջ 149):

Կամ ինչպես նա գրում է այստեղ․ «Որովհետև Տեր Եհովան ոչ մի բան չի անի, եթե չհայտնի Իր խորհուրդն Իր ծառաներին՝ մարգարեներին»: «Ծածուկ բաները մեր Եհովա Աստծո համար են, բայց հայտնված բաները մեզ և մեր որդկանց համար հավիտյան» (Ամովս 3.7, Երկրորդ Օրենք 29.29): Աստված է այդ հայտնությունները տվել մեզ, և Նա էլ կօրհնի բոլոր նրանց, ովքեր ակնածանքով և աղոթքի հոգով կուսումնասիրեն մարգարեական գրքերը» (Էլեն Ուայթ, Դարերի փափագը, էջ 234):

**Հարցեր քննարկման համար**

`Կարդացե՛ք Հովհաննես 2.1–11 համարները: Հովհաննեսի ավետարանում կան բազմաթիվ տարրեր, որոնք նախանշում են Քրիստոսի ապագա աշխատանքը։ Մեկնաբանները նկատել են նպատակային ճանապարհը, որով Հովհաննեսն իր ընթերցողներին առաջ է տանում դեպի խաչը: Այս պատմության մեջ որտե՞ղ եք տեսնում Քրիստոսի բնավորության և ապագա թագավորության տարբեր կողմերը: Ի՞նչ է այն սովորեցնում փրկության ծրագրի կամ վերջնական հարսանիքի մասին, որը խոստացվել է Աստծո Որդուն:`

`Տասը կույսերի առակը հայտնի ու սիրված է Աստվածաշունչն ուսումնասիրողների կողմից: Ի՞նչ է սովորեցնում այս կարևոր պատմությունն աշխարհի վերջին իրադարձությունների մասին: Արդյո՞ք էական է, որ փեսան ուշանում է: Ի՞նչ դասեր կարող է սովորեցնել այս առակը Քրիստոսի հետ մեր անձնական հարաբերությունների մասին, և ինչպե՞ս է Քրիստոսը վերաբերվում եկեղեցուն\` որպես համայնք:`

`Խորհե՛ք կեղծ սովորույթների մասին, որոնք քրիստոնեություն են մտել այլ կրոններից: Բացի ակնհայտից՝ կիրակին աստվածաշնչյան շաբաթ օրվան հակադրելուն, էլ ի՞նչ կեղծ համոզմունքներ են մտել: Ինչպե՞ս են դրանք հայտնվել։ Ի՞նչ կարող ենք անել, որ ոչ միայն պաշտպանվենք դրանցից, այլև ուրիշներին էլ օգնենք տեսնելու, թե ինչ են դրանք իրականում: Ինչպե՞ս են երեք հրեշտակների լուրերը փորձում հենց դա անել՝ օգնել մարդկանց տեսնելու այն կեղծ համոզմունքները, որ սողոսկել են հավատքի մեջ:`