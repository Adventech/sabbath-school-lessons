---
title:  Աստծո Գառը
date:  21/10/2024
---

Հրեա ազգը փնտրում էր Մեսիայի, որն իրենց կազատագրի Հռոմից: Հովհաննեսի ավետարանի նպատակն էր փոխել նրանց հասկացողությունը Մեսիայի վերաբերյալ, որպեսզի նրանք կարողանան Հիսուսի մեջ տեսնել եկող Թագավորին վերաբերող մարգարեությունների կատարումը: Մեսիան երկրային կառավարիչ չէր լինելու։ Նա գալու էր, որ կատարի Իր մասին Հին Կտակարանում գրված բոլոր խոստումները, որոնք բացահայտում են Նրա անձնազոհությունը հանուն աշխարհի, և նորոգի Աստծո ու Նրա ժողովրդի միջև հարաբերությունները։

`Կարդացե՛ք Հովհաննես 1.29–37 համարները: Ի՞նչ է հայտարարում Հովհաննես Մկրտիչը Հիսուսի մասին: Ի՞նչ պատկեր է նա օգտագործում Նրան նկարագրելու համար, և ինչո՞ւ է դա այդքան կարևոր, որ հասկանանք, թե Ով էր Հիսուսը, և որն էր լինելու Նրա առաքելությունը:`

Մկրտչի հայտարարությունը, որ Հիսուսը Աստծո Գառն է, աջակցում է Հովհաննեսի ավետարանի նպատակին, այն է՝ Մեսիայի աշխատանքի և բնության նորովի ըմբռնումը: Հիսուսն, իրոք, լինելու էր զոհաբերության համակարգի խոստման կատարումը՝ հիշեցնելով Փրկչի վերաբերյալ խոստումը, որն առաջին անգամ տրվել է Ծննդոց 3.15 համարում:

«Երբ Հիսուսի մկրտության ժամանակ Հովհաննեսը ցույց տվեց Նրան՝ որպես Աստծո Գառի, նոր լույս սփռվեց Մեսիայի ծառայության վրա: Մարգարեն հիշեց Եսայի մարգարեի խոսքերը. «․․․ինչպես մի գառ, որ մորթվելու է տարվում» (Եսայի 53.7) (Է․ Ուայթ, Դարերի փափագը, էջ 136)։

`Կարդացե՛ք Մարկոս 10․45, Հռոմեացիներին 5․6 և Ա Պետրոս 2․24 համարները։ Ինչպե՞ս են այս համարներն օգնում հասկանալու Հիսուսի դերը որպես «Աստծո Գառ»:`

Հովհաննես Մկրտիչը, հնարավոր է, Հիսուսի ծառայության կամ դերի մասին լիակատար իմացություն չուներ, սակայն նա վստահ էր, որ Հիսուսը խոստացված Մեսիան է, Ով եկել է մարգարեությունը կատարելու:

`Շարունակե՛ք խորհել Հիսուսի` որպես «Աստծո Գառ» կոչման մասին։ Ի՞նչ պատկերներ է այն հիշեցնում, և ինչպե՞ս է դրա կապը Հին Կտակարանի զոհաբերության համակարգի հետ օգնում գնահատելու մեր փրկության մեծ գինը:`