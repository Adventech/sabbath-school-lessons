---
title:  Հետագա ուսումնասիրության համար
date:  25/10/2024
---

Կարդացե՛ք Էլեն Ուայթի «Դարերի փափագը» գրքի «Նիկոդեմոս» գլուխը (էջ 167–177)։

«Նիկոդեմոսը «բոլորովին այլ կերպ սկսեց ուսումնասիրել Գրքերը՝ ոչ թե տեսությունը քննարկելու, այլ նոր կյանք ստանալու համար: Հանձնվելով Սուրբ Հոգու առաջնորդությանը` նա սկսեց տեսնել երկնքի արքայությունը:

․․․Հավատով մենք ստանում ենք Աստծո շնորհը, բայց հավատն ինքն իրենով չի կարող մեզ փրկել։ Հավատով ոչինչ չենք վաստակում: Հավատը մի ձեռք է, որով մենք կառչում ենք Քրիստոսից և մեր սեփականն ենք դարձնում Նրա արժանիքները՝ մեղքի դեմ միակ դեղամիջոցը: ․․․Ապաշխարությունն էլ, ինչպես թողությունը, գալիս է Քրիստոսից։

Ապա ուրեմն՝ ինչպե՞ս պետք է փրկվենք: «Եվ ինչպես Մովսեսն օձը բարձրացրեց անապատում», այնպես էլ մարդու Որդին է բարձրացվել, և ամեն ոք, ում խաբել և խայթել է օձը, կարող է նայել և ապրել: «Ահա Աստծո Գառը, որ վեր է առնում աշխարհի մեղքը» (Հովհաննես 1.29): Խաչից շողացող լույսի ներքո բացահայտվում է Աստծո սերը: Նրա սերը մեզ դեպի Իրեն է գրավում, ու եթե մենք չհակառակվենք այդ սիրուն, կառաջնորդվենք դեպի խաչը՝ նրա առջև ապաշխարելով մեր բոլոր մեղքերից, որոնք խաչել են Փրկչին: Այն ժամանակ Աստծո Հոգին հավատի միջոցով նոր կյանք է ստեղծում հոգու մեջ: Մտքերն ու ցանկությունները հնազանդվում են Քրիստոսի կամքին: Սիրտն ու բանականությունը վերստեղծվում են Նրա պատկերի նմանությամբ, Ով աշխատում է ամեն բան մեր մեջ Իրեն հնազանդեցնել: Ու երբ Աստծո օրենքը կնքվում է մեր հոգում և սրտում, այն ժամանակ Քրիստոսի հետ միասին կարող ենք ասել. «Քո կամքը կատարել կամեցա, Ո՛վ Աստված» (Սաղմոս 40.8) (Է․ Ուայթ, Դարերի փափագը, էջ 175, 176):

**Հարցեր քննարկման համար**

`Հովհաննես Մկրտիչը եկավ ճանապարհ պատրաստելու Հիսուսի համար: Որքանո՞վ ստացված կհամարեք նրա ծառայությունը, առնվազն մարդկային տեսանկյունից: Նաև, երբ խորհեք ձեր պատասխանի մասին, տվեք կարևոր հարցը. ինչպե՞ս եք սահմանում «հաջողությունը» հոգևոր հարցերում:`

`Ավելի ուշ Հովհաննես Մկրտիչը որոշ անկեղծ կասկածներ հայտնեց (Մատթեոս 11․2, 3, Ղուկաս 7․19)։ Ինչի՞ց ծագեցին նրա հարցերը, և ի՞նչ կարող ենք սովորել նրանցից, թե ինչպես ամուր մնալ հավատի մեջ։`

`Դասարանում քննարկե՛ք, թե ինչպես Նիկոդեմոսի նման մեկը՝ ճշմարիտ եկեղեցու առաջնորդը, որն անշուշտ շատ գիտելիքներ ուներ, միևնույն ժամանակ հոգևորապես անտեղյակ էր, թե ինչն է իրականում կարևոր: Ի՞նչ դասեր կարող ենք քաղել նրա իրավիճակից։`