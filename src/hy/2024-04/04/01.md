---
title:  Քրիստոս՝ Մեսիայի վկաները
date:  19/10/2024
---

### Այս շաբաթվա ուսումնասիրության համար կարդացե՛ք.
Հովհաննես 1․19–23, Եսայի 40․1–5, Հովհաննես 1․29–37, Հռոմեացիներին 5․6, Հովհաննես 1․35–39, Հովհաննես 1․43–51, Հովհաննես 3․1–21։

> <p>Հիշելու համարը.<p>
> Հիսուսը նրան ասաց. «Ճշմարիտ, ճշմարիտ եմ ասում քեզ. եթե մեկը վերստին չծնվի, Աստծու արքայությունը չի կարող տեսնել» (Հովհաննես 3․3)։

Հիսուսը մարդկանց տվեց իրապես հզոր սուրբգրային վկայություններ՝ հիմնավորելով Իր մասին Իր իսկ ներկայացրած պնդումները։ Դրանցից է նաև հետևյալ պնդումը․ «Ճշմարիտ, ճշմարիտ եմ ասում ձեզ. Ինձ հավատացողը հավիտենական կյանք ունի»(Հովհաննես 6.47):

Կան բազմաթիվ այլ վկայություններ, ինչպես օրինակ՝ ջուրը գինու վերածելը, մի քանի բոքոն հացով հազարավոր մարդկանց կերակրելը, ազնվականի որդուն բժշկելը, Բեթհեզդայի ավազանում հիվանդին բժշկելը, ի ծնե կույրի տեսողությունը վերականգնելը, Ղազարոսին մեռելներից հարություն տալը և այլն։ Ավետարանիչը հիշատակում է տարբեր իրադարձություններ և մարդկանց՝ հրեա, հեթանոս, հարուստ, աղքատ, տղամարդ, կին, կառավարիչ, հասարակ մարդիկ, կրթված ու անկիրթ, որպեսզի վկայի, թե Ո՛վ է Հիսուսը:

Հովհաննեսը վկայակոչում է նույնիսկ Հոր վկայությունը և Սուրբ Գրությունները, որոնք բոլորը վկայում են Նրա ինքնության մասին:

Այս շաբաթը սկսվում է Հովհաննես Մկրտչի հզոր վկայությամբ: Հայտնվում են նաև այլ վկաներ՝ Անդրեասը, Սիմոն Պետրոսը, Փիլիպպոսը, Նաթանայելը և ամենաանսպասելի վկան՝ փարիսեցի Նիկոդեմոսը: Սակայն կա մեկ այլ վկա, որ հետնաբեմում է՝ ստվերում (այդ մյուս աշակերտն Անդրեասի հետ է, տե՛ս Հովհաննես 1․35, 40)։ Դա ինքը՝ Հովհաննեսն է։