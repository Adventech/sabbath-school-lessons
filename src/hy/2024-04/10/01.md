---
title:  Ճանապարհը, ճշմարտությունը եվ կյանքը
date:  30/11/2024
---

### Այս շաբաթվա ուսումնասիրության համար կարդացե՛ք.
Հովհաննես 13․1–20, Հովհաննես 14․1–3, Դանիել 7․27, Հովհաննես 14․5–11, Հովհաննես 1․14, Կողոսացիներին 1․16, 17, Հովհաննես 5․38–40։

> <p>Հիշելու համարը․<p>
> «Աստծուն ոչ ոք երբեք չի տեսել, բացի միածին Որդուց, որ Հոր ծոցում է. Նա՛ է մեզ Նրա մասին հայտնել»(Հովհաննես 1․18)։

Հովհաննեսի ավետարանը բաժանված է չորս հիմնական բաժինների՝ Նախաբան (Հովհաննես 1․1–18), Նշանների գիրք (Հովհաննես 1․19–12․50), Փառքի գիրք (Հովհաննես 13․1–20․31) և Վերջաբան (Հովհաննես 21.1–25): Մինչ այժմ մենք հիմնականում կենտրոնացանք Նախաբանի և Նշանների գրքի ուսումնասիրության վրա, Ովպեսզի պարզենք, թե Ով է Հիսուսն ըստ Իր կատարած հրաշքների (նշանների), զրույցների և վարդապետության: Այս և հետագա դասերը կենտրոնանում են հատկապես Հովհաննեսի ավետարանի երրորդ բաժնի՝ Փառքի գրքի վրա:

Հետաքրքիր է, որ յոթն անգամ «Ես եմ» հանրահայտ հայտարարությունը շաղկապում է Նշանների և Փառքի գրքերը: Դրանք են «կյանքի հացը» (Հովհաննես 6․35, 41, 48, 51), «աշխարհի լույսը» (Հովհաննես 8․12, Հովհաննես 9․5), «դուռը» (Հովհաննես 10․7, 9), «բարի հովիվը» (Հովհաննես 10.11, 14), «հարությունը և կյանքը» (Հովհաննես 11.25), «ճանապարհը, ճշմարտությունն ու կյանքը» (Հովհաննես 14.6) և «ճշմարիտ որթատունկը» (Հովհաննես 15.1, 5):

Այս շաբաթվա դասը կսկսենք՝ դիտարկելով հրաժեշտի խոսքի նպատակը և դրա ներածությամբ՝ Հիսուսի կողմից Իր աշակերտների ոտքերը լվանալու կարևոր դրվագը: Այնուհետև կանդրադառնանք 14-րդ գլխի «Ես եմ» հայտարարությանը («Ես եմ ճանապարհը, ճշմարտությունն ու կյանքը»):