---
title:  Պիղատոսի ակամա վկայությունը
date:  12/11/2024
---

Ժամանակ առ ժամանակ Հովհաննեսն արձանագրում է Հիսուսին բռնելու, դատելու և մահվան դատապարտելու կրոնական առաջնորդների փորձերի մասին։ Հովհաննեսի ավետարանի մի թեմա, որը հաճախ նշվում է Հիսուսի կողմից, այն է, որ Իր ժամանակը կամ ժամը դեռ չի եկել, որով Նա նկատի ուներ Իր խաչելությունը (Հովհաննես 2․4, Հովհաննես 7․6, 8, 30, Հովհաննես 12․7, 23, 27, Հովհաննես 13,1, Հովհաննես 17․1)։

Այժմ ժամը եկել էր։ Հիսուսին ձերբակալեցին Գեթսեմանի պարտեզում, բերեցին Աննա, ապա Կայիափա քահանայապետերի, իսկ հետո նաև երկու անգամ` Պիղատոսի առաջ:

Հովհաննեսը բազմաթիվ մարդկանց է կանչել կյանքի բոլոր ոլորտներից՝ վկայելու, որ Հիսուսը Քրիստոսն է: Հիմա էլ Հովհաննեսը կանչում է Պիղատոսին՝ կառավարչին, որը փորձեց Հիսուսին։ Սա կարևոր վկայություն էր, որովհետև Պիղատոսը հռոմեացի էր, կառավարիչ և դատավոր։ Մյուս վկաների մեծ մասը հրեաներ և հասարակ մարդիկ էին:

`Ինչպե՞ս է Պիղատոսի դատավճիռը կապված Հովհաննեսի ավետարանի թեմայի հետ (Հովհաննես 18․38, Հովհաննես 19․4–22):`

Հիսուսին Պիղատոսի մոտ բերեցին ուրբաթ օրը վաղ առավոտյան (Հովհաննես 18․28)։ Նրա նպատակը բանտարկյալին արագ Իր կանխորոշված ճակատագրին հանձնելն էր: Սակայն Հիսուսի պահվածքը գրավեց Պիղատոսի ուշադրությունը։ Կառավարիչն ուշադիր հարցաքննեց Հիսուսին և լսեց Նրա շուրթերից հետևյալը․ «Ես ծնվել ու աշխարհ եմ եկել, որպեսզի ճշմարտության մասին վկայեմ։ Ամեն ոք, ով ճշմարտությունից է, Իմ ձայնը լսում է» (Հովհաննես 18․37)։

Թեև Պիղատոսն, ի վերջո, Հիսուսին դատապարտեց մահվան, նա, սակայն, երեք անգամ Հիսուսին անմեղ հայտարարեց (Հովհաննես 18․38, Հովհաննես 19․4, 6)։ Եվ խաչի վրա նա գրեց «ՀԻՍՈՒՍ ՆԱԶՈՎՐԵՑԻ, ՀՐԵԱՆԵՐԻ ԹԱԳԱՎՈՐ» խոսքերը (Հովհաննես 19․19)՝ եզրափակելով իր վկայությունը Հիսուսի ինքնության մասին։ Ու չնայած Քրիստոսի անմեղության վերաբերյալ իր վկայությանը`մահվան դատապարտեց Նրան:

Պիղատոսի դիմաց կանգնած էր հենց Ինքը՝ Ճշմարտությունը, սակայն, ամբոխին թույլ տալով, որ ահաբեկի իրեն, Պիղատոսը, միևնույն է, մահվան դատապարտեց Հիսուսին: Ի՜նչ ողբերգական օրինակ՝ անտեսել խղճիդ ու սրտիդ ասած ճշմարտությունը։

`Ի՞նչ կարող ենք սովորել Պիղատոսի օրինակից այն վտանգների մասին, երբ թույլ ենք տալիս, որ տարածված կարծիքները, անգամ ճնշումները մեզ հետ պահեն անելուց այն, ինչը մեր կարծիքով ճիշտ է:`