---
title:  Հետագա ուսումնասիրության համար
date:  15/11/2024
---

Կարդացե՛ք Էլեն Ուայթի «Նահապետներ և մարգարեներ» գրքի «Հավատի փորձություն» գլուխը (էջ 145–155) և «Դարերի փափագը» գրքի «Պիղատոսի դատարանում» գլուխը (էջ 723–740)։

Թովմասը «նետվեց Հիսուսի ոտքերը՝ բացականչելով. «Իմ Տեր և իմ Աստված»:

Հիսուսն ընդունեց այդ խոստովանությունը, բայց նրբորեն հանդիմանեց նրա անհավատությունը. «Որովհետև տեսար ինձ՝ հավատացիր. երանի նրանց, որ չեն տեսել, և հավատում են»: Թովմասի հավատն ուրախություն կպատճառեր Քրիստոսին, եթե նա կամենար հավատալ իր եղբայրների վկայությանը: Եթե աշխարհն այսօր հետևեր Թովմասի օրինակին, ոչ ոք չէր հավատա փրկությանը, քանի որ նրանք, ովքեր ընդունում են Քրիստոսին, անում են դա ուրիշների վկայության շնորհիվ:

Շատ կասկածամիտներ արդարացնում են իրենց՝ ասելով, որ եթե իրենց տրվեր այն վկայությունը, որ տրվեց Թովմասին, կհավատային: Նրանք չեն գիտակցում, որ ոչ միայն այդ վկայությունն ունեն, այլև շատ ավելին: Շատերը Թովմասի նման սպասում են, որ կասկածելու բոլոր պատճառները վերանան, բայց երբեք չեն հասնի դրան: Նրանք աստիճանաբար հաստատվում են անհավատության մեջ: Ովքեր իրենց սովորեցնում են տեսնել միայն մութ կողմը և տրտնջալ ու դժգոհել, չգիտեն, թե ինչ են անում: Նրանք կասկածի սերմեր են ցանում և կասկածի բերք էլ կհնձեն: Այն ժամանակ, երբ հավատն ու վստահությունը խիստ անհրաժեշտ լինեն, շատերն անզոր կլինեն հուսալու և հավատալու» (Է․ Ուայթ, Դարերի փափագը, էջ 807, 808):

**Հարցեր քննարկման համար**

`Ո՞րն էր Աբրահամի ու Թովմասի հավատի արտահայտման էական տարբերությունը: Ի՞նչ կարող ենք սովորել նրանց պատմություններից:`

`Նրանք, ովքեր կամենում են, թող դասարանում վկայեն Հիսուսի մասին, ինչպես մենք տեսանք Հովհաննեսի ավետարանում: Թեև պատմությունները տարբեր են, ի՞նչ են ասում մարդիկ, և ինչպե՞ս են նրանք բոլորը վկայում նույն Տիրոջ մասին:`

`Պիղատոսը խիստ փիլիսոփայական հարց տվեց. «Ի՞նչ է ճշմարտությունը»: Պատասխանե՛ք այս հարցին՝ հաշվի առնելով այն ամենը, ինչ ուսումնասիրել ենք Հովհաննեսի ավետարանում:`

`Կարդացե՛ք Դանիել 2-րդ և 7-րդ գլուխները: Թեև Հիսուսի ժամանակներում մարդիկ ծանոթ էին այստեղ ներկայացվող մարգարեություններին, այսօր ի՞նչ մեծ առավելություն ունենք, որ նրանք չունեին այն ժամանակ՝ այդ մարգարեությունները կատարված տեսնելու և հավատալու ավելի շատ պատճառներ ունենալու առումով:`