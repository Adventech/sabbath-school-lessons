---
title:  Հիսուսի մասին մեր վկայությունը
date:  14/11/2024
---

Ամեն անգամ, երբ Հովհաննեսը Հիսուսի մասին վկայություններ է ներկայացնում, նրա նպատակը մեզ արմատական եզրահանգման հասցնելն է. «Հիսուսն Իր աշակերտների առաջ ուրիշ շատ հրաշքներ էլ գործեց, որոնք այս գրքում գրված չեն։ Բայց սրանք գրվեցին, որպեսզի հավատաք, որ Հիսուսն է Քրիստոսը՝ Աստծու Որդին, և որպեսզի հավատաք ու Նրա անունով հավիտենական կյանք ունենաք» (Հովհաննես 20․30, 31)։

Պատկերացրե՛ք, որ այնտեղ եք եղել անձնապես, տեսել եք Հիսուսին և ականատես եք եղել Նրա հրաշքներից շատերին: Մենք, անկասկած, կհավատայինք, այնպես չէ՞: Մենք կցանկանայինք այդպես մտածել, սակայն, որոշ առումներով, մենք նույնիսկ ավելի շատ պատճառներ ունենք հավատալու Հիսուսին, քան նրանք, ովքեր իրականում տեսել են հրաշքները: Ինչո՞ւ։

`Որո՞նք են այն որոշ իրողությունները, որ ունենք այսօր, որոնք չունեին Հիսուսի ժամանակ ապրողները, որոնք պետք է օգնեն, որ հավատանք (տե՛ս, օրինակ, Մատթեոս 24․2, Մատթեոս 24․:14, Մատթեոս 24:6–8):`

Եվ դա այն պատճառով, որ մենք ունենք ոչ միայն Հովհաննեսի ավետարանի հզոր պատմությունները, այլև մեծ առավելություն` տեսնելու այն, ինչ Հիսուսի և Աստվածաշնչի մյուս գրողների կանխասումներն իրականություն են դարձել, ինչպես օրինակ տաճարի ավերումը (Մատթեոս 24․2), Ավետարանի տարածումն ամբողջ աշխարհում (Մատթեոս 24.14), մեծ անկումը (Բ Թեսաղոնեկիցներին 2.3), և ընկած և չար աշխարհի դեռևս շարունակվող գոյությունը (Մատթեոս 24.6–8): Հիսուսի կյանքի ու ծառայության ողջ ընթացքում Նրա հետևորդներից մնաց տղամարդկանց ու կանանց մի փոքր և հալածված խումբ, որ մարդկային բոլոր չափանիշների համաձայն` վաղուց պետք է անհետացած լիներ պատմությունից: Ինչպե՞ս կարող էին նրանք, ինչպես մենք, իմանալ, որ այս ամենը տեղի է ունենալու: Իրականում, մեր սեփական հավատն ինքնին գոյություն ունի որպես Հիսուսի այն մարգարեության իրականացում, որ Ավետարանը քարոզվելու է ողջ աշխարհում:

Եվ այսօր, մոտ երկու հազար տարի անց, որպես Հիսուսի հետևորդներ` մենք նույնպես արտոնություն ունենք վկայելու Հիսուսի և այն ամենի մասին, ինչ Նա արել է մեզ համար: Նաթանայելի, Նիկոդեմոսի, սամարիացի կնոջ վկայություններով կամ փարիսեցիների ուսմունքներով չէ, որ մենք կարող ենք Հիսուսին ճանաչել որպես Մեսիա: Սուրբ Հոգու համոզիչ զորության շնորհիվ, աստվածաշնչյան գրքերն ընթերցելով է, որ մենք ընդունում ենք Հիսուսին որպես աշխարհի Փրկիչ:

Եվ հետո մեզանից յուրաքանչյուրն իր ձևով և Աստծո հետ իր իսկ հարաբերություններից ելնելով` կարող է կիսվելու պատմություն ունենալ: Մեր պատմությունը գուցե այնքան էլ դրամատիկ չէ, որքան մահացածներին հարություն առած տեսնելը կամ ի ծնե կույր ինչ-որ մեկի բժշկումը, բայց դա նշանակություն չունի: Կարևորն այն է, որ մենք ինքներս ճանաչենք Հիսուսին և մեր ձևով վկայենք Նրա մասին, ինչպես որ Հովհաննեսի ավետարանում ներկայացվող մարդիկ են արել։