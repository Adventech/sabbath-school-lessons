---
title:  «Երանի՜ նրանց, ովքեր կհավատան»
date:  09/11/2024
---

### Այս շաբաթվա ուսումնասիրության համար կարդացե՛ք.
Հովհաննես 8․54–58, Ծննդոց 12․3, Հռոմեացիներին 4․1–5, Հովհաննես 12․1–8, Հովհաննես 19․4–22, Հովհաննես 20․19–31, Դանիել 2, Դանիել 7։

> <p>Հիշելու համարը.<p>
> «Հիսուսը նրան ասաց. «Հավատացիր, քանի որ տեսար Ինձ. երանի՜ նրանց, ովքեր կհավատան առանց տեսնելու»»(Հովհաննես 20․29)։

Հովհաննեսի ավետարանն աչքի է ընկնում տարբեր ծագումի, համոզմունքների և փորձառություններ ունեցող մարդկանց բազմազանությամբ, մարդիկ, որոնք բոլորն էլ վկայեցին Հիսուսի ինքնության մասին:

«Ահա Աստծու Գառը» (Հովհաննես 1․36)։ «Գտանք Մեսիային» (Հովհաննես 1․41)։ «Գտանք Նրան, Ում մասին Մովսեսը օրենքի մեջ և մարգարեները գրել են» (Հովհաննես 1․45)։ «Ռա՛բբի, Դու ես Աստծու Որդին, Դու ես Իսրայելի թագավորը» (Հովհաննես 1․49)։ «․․․արդյոք Նա՞ է Քրիստոսը» (Հովհաննես 4․29)։ «․․․մենք ինքներս լսեցինք ու գիտենք, որ ճշմարտապես Նա է աշխարհի Փրկիչը» (Հովհաննես 4․42)։ «Տե՛ր, ո՞ւմ մոտ գնանք. Դու հավիտենական կյանքի խոսքեր ունես» (Հովհաննես 6․68)։ «Այո՛, Տե՛ր, ես հավատացել եմ, որ Դու ես Քրիստոսը՝ Աստծու Որդին, որ աշխարհ էիր գալու» (Հովհաննես 11․27)։ «...կույր էի և այժմ տեսնում եմ» (Հովհաննես 9․25)։ «Ահա ձեր թագավորը» (Հովհաննես 19.14): «...ես Նրա մեջ հանցանք չեմ գտնում» (Հովհաննես 19.6): «Դու իմ Տերն ես և իմ Աստվածը» (Հովհաննես 20․28)։

Ովքե՞ր էին այս մարդիկ, և ինչո՞ւ նրանք վկայեցին Հիսուսի ինքնության մասին: