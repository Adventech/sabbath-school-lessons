---
title:  Հետագա ուսումնասիրության համար
date:  18/10/2024
---

Կարդացե՛ք Էլեն Ուայթի «Դարերի փափագը» գրքի «Աստված մեզ հետ» գլուխը (էջ 19–26)։

«Տեր Հիսուս Քրիստոսը՝ Աստծո Աստվածային Որդին, գոյություն է ունեցել հավիտենությունից ի վեր, կոնկրետ անձնավորություն, սակայն մեկ Հոր հետ: Նա երկնքի գերազանց փառքն էր, երկնային բանականությունների Հրամանատարը, և հրեշտակների ակնածալի մեծարանքը Նրա կողմից ընդունվեց որպես Իր իրավունք: Սա Աստծո կողոպուտ չէր: «Տերն ինձ ստեղծեց իր ճանապարհի սկզբին, իր վաղեմի գործերից առաջ։ Հավիտենությունից առաջ եմ ես հաստատվել, սկզբից, երկրի սկզբնավորումից առաջ։ Անդունդները չեղած՝ ծնվել եմ, ջրառատ աղբյուրները չեղած։ Սարերի հաստատումից առաջ, բլուրներից առաջ եմ ծնվել ես։ Նա դեռ չէր ստեղծել երկիրը, դաշտերը և աշխարհի սկզբնական շամանդաղները։ Ես այնտեղ էի, երբ նա երկինքներն էր հաստատում, երբ անդունդների մակերեսի վրա կամար էր գծում» (Առակներ 8.22-27):

«Կա լույս և փառք այն ճշմարտության մեջ, որ Քրիստոսը մեկ էր Հոր հետ՝ նախքան աշխարհի հիմքը դրվելը: Սա այն լույսն է, որ փայլում է մութ տեղում՝ պայծառեցնելով այն աստվածային, ինքնատիպ փառքով: Այս ճշմարտությունը, ինքնին անսահման խորհրդավոր, բացատրում է այլ առեղծվածային և այլ կերպ անբացատրելի ճշմարտություններ, մինչդեռ այն բացահայտվում է անհասանելի և անհասկանալի լույսի ներքո» (Է․ Ուայթի մեկնաբանություններ, ՅՕԱ աստվածաշնչյան մեկնաբանություններ, հատոր 5, էջ 1126):

«Հիսուսն ասել է. «Եվ Ես, երբ որ բարձրանամ երկրից, ամենքին կքաշեմ Ինձ մոտ» (Հովհաննես 12.32): Քրիստոսը պետք է մեղավորին բացահայտվի որպես Փրկիչ, Ով մահանում է աշխարհի մեղքերի համար: Եվ երբ տեսնում ենք Աստծո Գառին Գողգոթայի խաչի վրա, սկսում ենք ըմբռնել փրկության գաղտնիքը, և Աստծո քաղցրությունը մեզ դրդում է ապաշխարության: Մեռնելով հանուն մեղավորների` Քրիստոսն անըմբռնելի սեր դրսևորեց, և այդ սերը, բացահայտվելով մեղավորին, փափկեցնում է սիրտը, գերում միտքը և զղջում է արթնացնում նրա հոգում» (Է․ Ուայթ, Քայլեր դեպի Քրիստոս, էջ 36):

«Բայց ուղղվելու ցանկացած փորձ, որ դրդված է ճիշտ վարվելու անկեղծ ցանկությունից, Քրիստոսի ձգող ուժի շնորհիվ է արվում: Նրանց հոգու վրա աննկատելի մի ուժ է ազդում, խիղճն արթնանում է, իսկ կյանքը նկատելիորեն վերափոխվում է: Եվ երբ Քրիստոսը նրանց դրդում է նայել Իր խաչին, տեսնել Նրան, Ում խոցել են իրենց մեղքերով, նրանք սկսում են հասկանալ պատվիրանները» (Է․ Ուայթ, Քայլեր դեպի Քրիստոս, էջ 36):

**Հարցեր քննարկման համար**

`Ինչո՞ւ է Հովհաննեսը սկսում խոսել Հիսուսի՝ որպես Արարչի Նրա դերի մասին: Ի՞նչ է սա ասում ողջ աստվածաբանության մեջ արարչագործության կարևորության մասին: Այդ դեպքում ինչո՞ւ է կարևոր, որ մենք ճիշտ պատկերացում ունենանք արարչագործության մասին այնպես, ինչպես բացահայտված է Աստվածաշնչում:`

`Շարունակե՛ք խորհել միաշաբթի օրվա ուսումնասիրության վերջում տրված հարցի շուրջ: Ի՞նչ կկատարվեր խաչի հետ, եթե դրա վրա մահացող հավիտենական Աստծո փոխարեն մահանար արարված մեկը: Ի՞նչ կկորցնեինք, եթե Հիսուսը լիներ ամեն ինչ, սակայն ոչ հավիտենական Աստված:`