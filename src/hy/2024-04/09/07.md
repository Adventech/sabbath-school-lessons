---
title:  Հետագա ուսումնասիրության համար
date:  29/11/2024
---

Կարդացե՛ք Էլեն Ուայթի «Դարերի փափագը» գրքի «Աստված մեզ հետ» (էջ 19–26) և «Հակամարտություն» (էջ 601–609) գլուխները։

«Վար իջնելով, որպեսզի Իր վրա առնի մարդկային էությունը, Քրիստոսը դրսևորեց սատանայի բնավորությանը հակադիր բնավորություն: Բայց Նա է՛լ ավելի ցած իջավ նվաստացման ճանապարհով: «Եվ կերպարանքով մարդու պես գտնվելով՝ Իրեն խոնարհեցրեց և հնազանդ եղավ մինչև մահ և այն էլ՝ խաչի մահ» (Փիլիպպեցիներին 2.8): Ինչպես քահանայապետն էր մի կողմ դնում իր քահանայապետական շքեղ հանդերձները և հագնում սովորական քահանայի քթանե սպիտակ հագուստը, այնպես էլ Քրիստոսը ծառայի կերպարանք առավ և Իրեն զոհաբերեց՝ միաժամանակ լինելով և՛ քահանան, և՛ զոհը: «Բայց նա մեր մեղքերի համար վիրավորվեց և մեր անօրենությունների համար հարվածվեց, մեր խաղաղության պատիժը Նրա վրա եղավ» (Եսայի 53.5):

Քրիստոսին բաժին հասավ այն, ինչին մենք ենք արժանի, որպեսզի մեզ բաժին հասներ այն, ինչին Նա է արժանի: Նա դատապարտվեց մեր մեղքերի պատճառով, որոնցում ոչ մի մասնակցություն չուներ, որպեսզի մենք արդարացվենք Նրա արդարությամբ, որից մաս չունենք: Նա ենթարկվեց այն մահվանը, որ մերն էր, որպեսզի մենք ստանանք այն կյանքը, որ Նրանն էր: «Նրա վերքերով մենք բժշկվեցինք» (Է․ Ուայթ, Դարերի փափագը, էջ 25):

**Հարցեր քննարկման համար**

`Հիսուսն այնքան շատ բան տվեց աշխարհը փրկելու համար: Ըստ ձեզ, որո՞նք են լավագույն միջոցները, որոնցով կարող ենք օգնել մարդկանց, որ տեսնեն այս զարմանալի ճշմարտությունը և հավատով Նրա մոտ գան:`

`Որո՞նք են մարդկային, աշխարհիկ մակարդակում և աստվածային հայտնության հիման վրա որոշումներ կայացնելու հիմնական տարբերությունները:`

`Ինչպե՞ս են տրամաբանությունն ու բանականությունը նպաստում Աստծո Խոսքը հասկանալուն: Ի՞նչ տրամաբանական և ռացիոնալ պատճառներ ունենք հավատալու համար։ Այնպիսի բաներ, ինչպիսիք են մարգարեության կատարումը կամ արարված աշխարհի ապշեցուցիչ գեղեցկությունն ու բարդ բնույթը ինչպե՞ս են տրամաբանորեն ու ռացիոնալ կերպով ցույց տալիս Աստծո գոյությունը և փրկության ծրագրի ճշմարտացիությունը:`

`Դասարանում քննարկե՛ք երեքշաբթի օրվա ուսումնասիրության վերջում ձեր տված պատասխանը: Ինչի՞ վրա է հիմնված ձեր հավատը: Եթե որևէ մեկը հարցնի, թե ինչու եք հավատում Հիսուսին և Ավետարանի պնդումներին, ի՞նչ կպատասխանեք:`