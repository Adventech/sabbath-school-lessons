---
title:  Կյանքի աղբյուրը
date:  23/11/2024
---

### Այս շաբաթվա ուսումնասիրության համար կարդացե՛ք.
Հովհաննես 1․4, Հովհաննես 10․10, Հովհաննես 1․12, 13, Հովհաննես 6․61–68, Թվեր 13․23–33, Մատթեոս 4․1–4։

> <p>Հիշելու համարը․<p>
> «Ես եմ ճանապարհը, ճշմարտությունն ու կյանքը. ոչ ոք Հոր մոտ չի գա, եթե ոչ Իմ միջոցով» (Հովհաննես 14․6)։

Հովհաննեսի ավետարանում կարդում ենք, որ երբ Հիսուսին հարցրին, թե Ով է Ինքը, Հիսուսը պատասխանեց՝ օգտագործելով մի եզրույթ, որը նշանակում է «աստվածություն»: «Ես այն եմ, ՈՐ ԵՄ»-ն ակնհայտ հղում էր անում հենց Տիրոջը, Ով այրվող մորենու մեջ հայտնվեց Մովսեսին: «Ես այն եմ, ՈՐ ԵՄ», - ասաց Նա Մովսեսին (Ելք 3․14): Եվ այս նույն Աստվածը՝ «Ես այն եմ, ՈՐ ԵՄ»-ը, այնուհետև «մարմին դարձավ ու մեր մեջ բնակվեց, և տեսանք Նրա փառքը. փառք, որ Հորից ունի Միածինը՝ լի շնորհով ու ճշմարտությամբ» (Հովհաննես 1.14)։

«Ես այն եմ, ՈՐ ԵՄ»-ի թեման կարմիր թելի նման անցնում է ողջ Ավետարանի միջով: Այդ թեման է արտահայտում այս շաբաթվա հիշելու համարը՝ «Ես եմ ճանապարհը, ճշմարտությունն ու կյանքը» (Հովհաննես 14.6): «Ես այն եմ, ՈՐ ԵՄ»-ն աշխարհի Լույսն է, կյանքի Հացը, ոչխարների Դարպասը կամ Դուռը, բարի Հովիվը և ճշմարիտ Որթատունկը:

Այս շաբաթվա դասը շարունակում է անդրադառնալ Աստծո հայտնության թեմային` Հովհաննեսի ավետարանի հիման վրա։ Մենք նաև ավելի մանրամասն կուսումնասիրենք իրերի հակառակ կողմը, որտեղ, չնայած Հիսուսի՝ որպես Մեսիայի հզոր վկայություններին, ոմանք մերժեցին Նրան: Մենք կուսումնասիրենք այս գաղափարը երկու պատճառով՝ նույն սխալից խուսափելու, սակայն նաև հաշվի առնելու համար, թե ինչպես կարող ենք ձեռք մեկնել նրանց, ովքեր նույն սխալն անելու վտանգի մեջ են: