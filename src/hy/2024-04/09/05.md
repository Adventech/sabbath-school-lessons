---
title:  Մերժելով կյանքի Աղբյուրին
date:  27/11/2024
---

Աստվածաշնչի որոշ ամենատխուր պատմություններ տեղի են ունենում Հովհաննեսի ավետարանում: «Եվ լույսը խավարի մեջ լուսավորում է, իսկ խավարը Նրան չտիրեց։ . . . [Լույսը] աշխարհի մեջ էր, և աշխարհը Նրանով արարվեց, սակայն աշխարհը Նրան չճանաչեց։ Յուրայինների մոտ եկավ, բայց յուրայինները Նրան չընդունեցին» (Հովհաննես 1․5, 10, 11)։ «Ես այն եմ, ՈՐ ԵՄ»-ը մերժվեց Իր սեփական ժողովրդի կողմից:

Զարմանալի չէ, որ Պողոս առաքյալը հետագայում զգուշացնում է. «Մի՛ կորցրեք ձեր վստահությունը» (Եբրայեցիներին 10․35): Ինչպես շատ անգամներ տեսնում ենք, Քրիստոսը մերժվեց, որովհետև մարդիկ չընդունեցին Նրա Խոսքը:

«Ժամանակակից մարդասիրական մտածելակերպը ձևավորվում է կասկածից։ Մարդիկ կասկածի տակ են դնում ամեն ինչ, որպեսզի որոշեն, թե որն է ճշմարտությունը: Այն, ինչը դիմակայում է խաչաձև հարցաքննության հնոցին, ընդունվում է որպես ամուր գիտելիք, որին կարելի է վստահել: Ոմանք նույն մեթոդը կիրառում են Աստվածաշնչի առումով՝ կասկածի տակ դնելով ամեն ինչ` գիտական, պատմական, հոգեբանական, փիլիսոփայական, հնագիտական կամ երկրաբանական տեսանկյունից՝ որոշելու, թե որն է ճշմարտությունն Աստվածաշնչում։ Մեթոդն ինքնին ստեղծվում և կառուցվում է Սուրբ Գրքի արժանահավատությունը կասկածի տակ դնելով: Քրիստոսը հարցրեց. «Երբ Մարդու Որդին գա, երկրի վրա արդյոք հավատ կգտնի՞» (Ղուկաս 18․8) (Էդվարդ Է․ Զինկե և Ռոլանդ Հեգսթադ, Երկրորդ գալուստի արժանահավատությունը, էջ. 96, Հագերսթաուն, Մերիլենդ, «Ռևյու ընդ Հերալդ» հրատարակչական ասոցիացիա, 2000թ․)։

`Կարդացե՛ք Թվեր 13.23–33 համարները: Քանանի մասին ի՞նչ տարբեր հաղորդումներ բերեցին լրտեսները։`

Իսրայելացիների մեղքը, երբ նրանք գտնվում էին Կադես Բառնեայում, Աստծո Խոսքին կասկածելն էր: Աստված նրանց պատվիրել էր, որ վեր ելնեն և գրավեն երկիրը։ Տասներկու մարդ ուղարկվեց Քանան՝ երկիրը լրտեսելու։ Նրանք վերադարձան երկու տարբեր հաղորդումներով։ Լրտեսների զգալի մասը բացասական հաղորդում ներկայացրեց․ երկրում կան հսկաներ, պարսպապատ քաղաքներ, զենքեր, որոնք նախկինում երբեք չենք տեսել, և լավ պատրաստված բանակներ: Ընդ որում, մենք Եգիպտոսի երկրում ստրուկներ ենք եղել և ռազմական փորձ գրեթե չունենք։ Տասը լրտեսներ դեմ քվեարկեցին՝ հիմնվելով մարդկային տեսանկյունից ճնշող փաստերի վրա: Երկու լրտես կողմ քվեարկեց՝ հիմնվելով Աստծո Խոսքի զորեղ ուժի հանդեպ հավատի վրա:

`Ինչպե՞ս կարող ենք խուսափել այստեղ թույլ տրված նույն սխալներից: Եվ այնուամենայնիվ, ինչպե՞ս ենք նաև խուսափում կանխավարկածից, ինչ-որ անհեթեթություն թույլ տալով, սակայն կարծելով, թե կատարում ենք Աստծո կամքը:`