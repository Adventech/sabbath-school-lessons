---
title:  Դատապարտություն
date:  28/11/2024
---

«Ով Նրան հավատում է, չպիտի դատապարտվի, իսկ ով Նրան չի հավատում, արդեն դատապարտված է, որովհետև չհավատաց Աստծու միածին Որդու անվանը։ ․․․յուրաքանչյուր ոք, ով չարիք է գործում, ատում է լույսը ու չի գալիս դեպի լույսը, որպեսզի իր գործերը հայտնի չդառնան։ Իսկ ով կատարում է այն, ինչ ճշմարիտ է, գալիս է դեպի լույսը» (Հովհաննես 3․18–21, համեմատե՛լ Հովհաննես 1․10 համարի հետ)։

`Ինչո՞ւ են մարդիկ դատապարտվում (Հովհաննես 3.18, 36, Հովհաննես 5.24, 38, Հովհաննես 8.24, Հովհաննես 12.47):`

Հիսուս Քրիստոսի՝ աշխարհի Լույսի մերժումը մեզ խոցելի է դարձնում կասկածի ու սատանայի մոլորությունների հանդեպ՝ այդպիսով լույսից դեպի խավարը դարձնելով:

Եվային լույս տրվեց պարտեզի կենտրոնում գտնվող ծառի վերաբերյալ: Սատանան մոլորեցրեց նրան՝ կասկածի տակ դնելով լույսը: Նա փորձեց Աստծո Խոսքը՝ պատճառաբանելով, որ սիրո Աստվածը չի վերացնի այն էակներին, որոնց Նա արարել է: Եվան նաև ապավինեց իր զգայարաններին։ Օձը կերել է պտղից և այժմ խոսելու կարողություն ունի: Հնարավոր է՝ օձը ճիշտ է ասում։ Եթե ես ճաշակեմ պտղից, կարող եմ նմանվել Աստծուն: Խաբվելով՝ նա երես թեքեց լույսից։ Եվ ամուսինն էլ ընտրեց նույն ճանապարհը։

`Կարդացե՛ք Մատթեոս 4.1–4 համարները: Փորձությունների անապատում ի՞նչ սկզբունքներ օգտագործեց Քրիստոսը սատանայի մոլորությունների դեմ պայքարելու համար:`

Քրիստոսն իր տրամադրության տակ ուներ մտածողության նույն հումանիստական գործիքը, որն օգտագործում էին Ադամն ու Եվան, անդրջրհեղեղյան մարդիկ և Իսրայելը` Կադես Բառնեայում: Նա կարող էր հարցնել, թե ինչու է սիրո Աստվածն Իր Որդուն անապատում քառասուն օր ու գիշեր առանց սննդի և պաշտպանության թողել: Նա կարող էր նաև ապացուցել, որ Ինքն է Որդին. Ես այս քարերը հաց կդարձնեմ: Փոխարենը` Նա պատասխանեց Աստծո Խոսքով։ Նա գործեց է ոչ թե երկրային, այլ երկնային մտածողության օրինակով: Որքա՜ն հեշտորեն կարող էր տրամաբանական պատճառաբանություն կամ հիմնավորում օգտագործել՝ որոշում կայացնելու համար, որն, ի վերջո, պարզվել է, որ սխալ է, ինչը շատ մարդիկ, նույնիսկ հավատացյալները, հաճախ են թույլ տալիս: