---
title:  Փառքի ժամը. խաչելություն եվ հարություն
date:  14/12/2024
---

### Այս շաբաթվա ուսումնասիրության համար կարդացե՛ք.
Հովհաննես 18․33–19․5, Հովհաննես 19․17–22, Հովհաննես 19․25–27, Ղուկաս 2․34, 35, Հովհաննես 20․1–18, Ա Կորնթացիներին 15․12–20։

> <p>Հիշելու համարը․<p>
> «Արդ, Պիղատոսը Նրան ասաց. «Ուրեմն Դու թագավո՞ր ես»։ Հիսուսը պատասխանեց. «Դո՛ւ ես ասում, որ թագավոր եմ։ Ես ծնվել ու աշխարհ եմ եկել, որպեսզի ճշմարտության մասին վկայեմ։ Ամեն ոք, ով ճշմարտությունից է, Իմ ձայնը լսում է» (Հովհաննես 18․37)։

Հիսուսի խաչելությունն ու հարությունը Հովհաննեսի ավետարանի գագաթնակետն են։ Առաջին տասը գլուխներն ընդգրկում են մոտավորապես երեքուկես տարի, 11–20-րդ գլուխները՝ մեկից երկու շաբաթ:

Չորս Ավետարանները տարբեր կերպ են ներկայացնում Հիսուսի մահը։ Թեև նրանց պատմությունները համապատասխանում են, յուրաքանչյուր հեղինակ շեշտադրում է այն գլխավոր կետերը, որոնք հատկապես արձագանքում են իր իսկ Ավետարանի թեմաներին: Մատթեոսը շեշտադրում է Սուրբ Գրքի կատարումը, Մարկոսը՝ Հիսուսի մկրտության և խաչի համապատասխանությունը, իսկ Ղուկասը կենտրոնանում է խաչի վրա՝ որպես բժշկություն և փրկություն (խաչի վրայի ավազակի պատմությունը):

Սակայն Հովհաննեսը խաչը ներկայացնում է որպես Հիսուսի թագադրություն, հատկապես կապում է ժամանակի (ժամի) գաղափարի հետ, որը բազմաթիվ անգամ հիշատակվում է Գրքում (Հովհաննես 7․30, Հովհաննես 8․20, Հովհաննես 12․27): Թագադրության գաղափարը հեգնական պատկեր է, քանի որ խաչելությունը մահանալու ամենաանարգ ու ամոթալի միջոցն էր, որ կիրառում էին հռոմեացիները: Այս հակադրությունը նշում է այն խոր հեգնական պատկերը, որ ներկայացնում է Հովհաննեսը. Հիսուսը մահանում է ամոթալի ձևով, սակայն դա, միևնույն ժամանակ, Նրա փառավոր թագադրությունն է որպես Փրկիչ: