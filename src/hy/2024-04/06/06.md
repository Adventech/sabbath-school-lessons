---
title:  Այլոց վկայությունը
date:  07/11/2024
---

«Եվ տոնի վերջին մեծ օրը Հիսուսը կանգնած էր և աղաղակում էր՝ ասելով. «Եթե մեկը ծարավ է, թող Ինձ մոտ գա ու խմի։ Ինչպես Գիրքն է ասում. «Ով Ինձ հավատում է, նրա ներսից կենդանի ջրերի գետեր պիտի բխեն»» (Հովհաննես 7․37, 38)։

Հովհաննեսը բազմիցս արձանագրել է, թե ինչպես է Հիսուսը համարձակ հայտարարություններ անում Իր մասին, այն մասին, թե Ով է Ինքը և ինչի համար է եկել:

`Հովհաննես 7.37, 38 համարներից վերը մեջբերված տողերը ևս օրինակ են այն բանի, թե ինչ էր պնդում Հիսուսն Իր մասին և այն մասին, թե ինչ է անելու բոլոր նրանց հետ, ովքեր կգան Իր մոտ: Դրանք ևս պնդումներ էին։`

`Երբ Հիսուսը խոսում էր Տաղավարահարաց տոնին ներկա հրեաների հետ, ինչպե՞ս արձագանքեցին մարդիկ (Հովհաննես 7.37–53):`

Ոմանք ասացին, որ Նա Մարգարեն էր, ինչպես Մովսեսը վաղուց կանխասել էր (տե՛ս Բ Օրենք 18.15–19): Մյուսները կարծում էին, որ Հիսուսը Քրիստոսն է: Սակայն սա առաջ բերեց այն փաստարկը, որ Մեսիան չէր գալու Գալիլեայից, որ Նա պետք է Դավթի սերնդից լիներ և պետք է ծնվեր Բեթլեհեմում։ Այդ ամենը ճշմարիտ էր Հիսուսի վերաբերյալ (համեմատե՛ք Մատթեոս 1–2 գլուխների հետ), թեև շատերը կարծես թե դա չգիտեին։

Նույնիսկ սպասավորները, որ ուղարկվել էին բռնելու Հիսուսին, ապշել էին Նրա և Նրա խոսքերի պերճախոսությունից: Փարիսեցիները սպասավորներին պատասխանեցին մեկ այլ հարցով. «Մի՞թե իշխանավորներից կամ փարիսեցիներից մեկը հավատաց Նրան» (Հովհաննես 7․48): Փարիսեցիների այս հարցը Հովհաննեսին կրկին հնարավորություն տվեց ասպարեզ բերելու Նիկոդեմոսին, որ Հիսուսի հետ հանդիպումից հետո փորձում էր նրանց խարդախություններից պաշտպանել Հիսուսին: «Մի՞թե մեր օրենքը դատապարտում է մարդուն՝ առանց նախապես նրան լսելու կամ իմանալու, թե ի՛նչ է արել» (Հովհաննես 7.51):

Նիկոդեմոսը երբևէ ընդունե՞ց Հիսուսին որպես Մեսիա: Թե ինչ արեց նա Հիսուսի մահից հետո (տե՛ս Հովհաննես 19.39, 40), Աստվածաշունչը մեզ հիմնավոր վկայություն է տալիս, որ Նիկոդեմոսն իրականում հավատաց Նրան:

Եվ այսպես, նրանց հարցի պատասխանն էր՝ այո, իրականում փարիսեցիներից մեկը, ի վերջո, հավատա՛ց Նրան:

`Կարդացե՛ք Հովհաննես 7.49 համարը։ Ի՞նչ էին ասում առաջնորդները, որ ցույց տվեց նրանց արհամարհանքը Հիսուսին հետևող մարդկանց նկատմամբ: Ի՞նչ դաս կարող ենք քաղել մեզ համար:`