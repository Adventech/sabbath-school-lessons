---
title:  Այլ վկայություններ Հիսուսի մասին
date:  02/11/2024
---

### Այս շաբաթվա ուսումնասիրության համար կարդացե՛ք.
Հովհաննես 3․25–36, Հովհաննես 1․32–36, Դանիել 7․18, Հովհաննես 6․51–71, Հովհաննես 5․36–38, Հովհաննես 7․37–53։

> <p>Հիշելու համարը.<p>
> «Եվ երբ Ես բարձրանամ երկրից, բոլորին Ինձ մոտ եմ ձգելու» (Հովհաննես 12․32)։

Հիսուսը պարզապես զարմանահրաշ բաներ չի ասում Իր մասին, կամ այն մասին, թե Ով է Ինքը, Ով է ուղարկել Իրեն, և թե որտեղից է եկել Ինքը: Իր գործած հրաշքներով ու նշաններով Նա նաև ցույց տվեց, թե Ո՛վ է Ինքը: Ոմանք բացահայտորեն վկայում են Հիսուսի մասին. «Երբ Քրիստոսը գա, արդյոք ավելի՞ շատ նշաններ պիտի անի, քան սա է անում» (Հովհաննես 7.31):

Իր խոսքերը Նա հիմնավորեց գործերով, որոնք վկայեցին Նրա խոսքերի ճշմարտացիության մասին:

Սակայն երբ դեպքերը զարգանում են, մարդկանց մեջ պառակտում է սկսվում։ Բեթհեզդայի ավազանի մոտ տղամարդու բժշկումը որոշ առաջնորդների զայրույթն առաջացրեց: Հինգ հազար մարդու կերակրելուն հաջորդող քննարկումները Կափառնայումում հանգեցրեց բազմության կողմից Հիսուսի մերժմանը: Ղազարոսի հարությունը ոմանց մեջ հավատ առաջացրեց, իսկ ոմանց մեջ թշնամանք հրահրեց, որը հանգեցնելու էր Հիսուսի դատավարությանն ու մահապատժին:

Այս շաբաթվա դասը վերաբերում է որոշ մարդկանց, որ ականատես են եղել և վկայել Հիսուսի մասին: Այդ դեպքերից յուրաքանչյուրում բացահայտվում են որոշ հայեցակետեր այն մասին, թե Ով է Հիսուսն իրականում՝ հավաքականորեն ձևավորելով ավելի լայն պատկեր Հիսուսի՝ որպես Մեսիայի մասին: