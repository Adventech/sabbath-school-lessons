---
title:  Հետագա ուսումնասիրության համար
date:  11/10/2024
---

Կարդացե՛ք Էլեն Ուայթի «Դարերի փափագը» գրքի «Ճգնաժամ Գալիլեայում» (էջ 383–394), «Ղազարո՛ս, դո՛ւրս եկ» (էջ 524–536) և «Քահանայական դավեր» (էջ 537–542) գլուխները։

«Քրիստոսի կյանքը, որ կյանք է տալիս աշխարհին, Նրա խոսքի մեջ է: Իր խոսքով էր Հիսուսը բուժում հիվանդությունը և հանում դևերին: Իր խոսքով Նա հանդարտեցրեց ծովը և հարություն տվեց մեռածներին, և մարդիկ իրենք էլ վկայեցին, որ Նրա Խոսքը զորությամբ է օժտված: Նա Աստծո Խոսքն էր ասում, ինչպես որ խոսել էր Հին Կտակարանի բոլոր մարգարեների և ուսուցիչների միջոցով: Ամբողջ Աստվածաշունչը Քրիստոսի հայտնությունն է, և Փրկիչն ուզում էր Իր հետևորդների հավատն ուղղել Խոսքի վրա: Երբ նրանք զրկվեին Նրա տեսանելի ներկայությունից, Խոսքը զորության աղբյուր պիտի դառնար նրանց համար: Իրենց Տիրոջ նման նրանք պետք է ապրեին «ամեն խոսքով, որ դուրս է գալիս Աստծո բերանից» (Մատթեոս 4.4):

Ինչպես սնունդն է կյանք տալիս մեր մարմնին, այնպես էլ Աստծո Խոսքն է կյանք տալիս մեր հոգուն: Եվ յուրաքանչյուր հոգի պետք է անձամբ կյանք ստանա Աստծո Խոսքից: Ինչպես մենք ինքներս ենք ուտում, որպեսզի սնունդ ստանանք, այնպես էլ ինքներս պետք է ստանանք Խոսքը: Մենք չպետք է ընդունենք այն մեկ ուրիշի մտքի միջնորդությամբ, այլ պետք է ինքներս ուշադիր ուսումնասիրենք Աստվածաշունչը՝ խնդրելով Սուրբ Հոգու օգնությունը, որ կարողանանք հասկանալ Նրա Խոսքը» (Է․ Ուայթ, Դարերի փափագը, էջ 390)։

**Հարցեր քննարկման համար**

`Այս շաբաթ մենք տեսանք Հիսուսին, Ով կերակրեց հինգ հազարին, բժշկեց ի ծնե կույր մի մարդու, իսկ հետո մեռելներից հարություն տվեց Ղազարոսին: Յուրաքանչյուր դեպքում Հիսուսն Իր աստվածության ազդեցիկ վկայություններ տվեց։ Այս հրաշքները, սակայն, որքան էլ զարմանահրաշ լինեին, պառակտում առաջացրին: Ոմանք արձագանքեցին հավատով, մյուսները՝ կասկածով։ Ի՞նչ է սա սովորեցնում այն մասին, որ նույնիսկ ի դեմս հզոր ապացույցների` մարդիկ դեռևս կարող են մերժել Աստծուն:`

`Այս պատմությունները մատնանշում են Քրիստոսին որպես Աստծո աստվածային Որդու: Ինչո՞ւ է Նրա աստվածայնությունն այդքան կարևոր Հիսուսի՝ որպես Փրկչի հանդեպ հավատի համար:`

`Կրկին դիտարկե՛ք Ա Կորնթացիներին 26–29 համարները: Ինչպե՞ս է գործում այս նույն սկզբունքը 21-րդ դարում: Որո՞նք են այն «հիմարությունները», որոնց հավատում են քրիստոնյաները, որոնք «ըստ մարդկային տեսանկյունի ․․․իմաստունները» ծաղրում ու մերժում են։ Ինչի՞ն ենք մենք հավատում, որը նաև «ամաչեցնում է» «աշխարհի հզորներին»:`