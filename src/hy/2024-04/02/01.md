---
title:  Աստվածության նշաններ
date:  05/10/2024
---

### Այս շաբաթվա ուսումնասիրության համար կարդացե՛ք.
Հովհաննես 6․1–15, Եսայի 53․4–6, Ա Կորնթացիներին 5․7, Հովհաննես 6․26–36, Հովհաննես 9․1–41, Ա Կորնթացիներին 1․26–29, Հովհաննես 11։

> <p>Հիշելու համարը.<p>
> «Հիսուսը նրան ասաց. «Ես եմ հարությունը և կյանքը. ով հավատում է Ինձ, թեկուզ և մեռնի, կապրի։ Եվ ամեն ոք, ով կենդանի է ու Ինձ հավատում է, հավիտյան չի մեռնի։ Սրան հավատո՞ւմ ես» (Հովհաննես 11․25, 26)։

Աստվածաշունչը հստակ է ասում, որ Հիսուս Քրիստոսը հավիտենական Որդին է, մեկ է Հոր հետ, Նա չի սերվել և արարվել։ Հիսուսն Ինքն է արարել այն ամենը, ինչ որ արարվեց (Հովհաննես 1.1–3): Այդպիսով, Հիսուսը գոյություն է ունեցել միշտ. չի եղել ժամանակ, երբ Նա գոյություն չի ունեցել: Թեև Հիսուսը եկավ այս աշխարհ և Իր վրա վերցրեց մեր մարդկային բնությունը, Նա մշտապես պահպանեց Իր աստվածությունը, և Հիսուսը բազմաթիվ անգամներ ասաց։ Եվ գործեց բաներ, որոնք բացահայտում էին Նրա աստվածությունը:

Այս ճշմարտությունը կարևոր էր Հովհաննեսի համար, այդ պատճառով Հիսուսի որոշ հրաշքների մասին պատմելիս Հովհաննեսն օգտագործեց դրանք՝ Քրիստոսի աստվածությունը շեշտելու նպատակով: Հիսուսը ոչ միայն ասաց բաներ, որոնք բացահայտեցին Նրա աստվածությունը, այլև Իր խոսքերը հաստատեց գործերով:

Այս շաբաթվա դասն անդրադառնում է Հիսուսի աստվածության երեք մեծագույն նշաններին: Ուշագրավն այն է, որ ամեն դեպքում որոշ մարդիկ չհավատացին հրաշքին կամ չընկալեցին դրա նշանակությունը։ Ոմանց համար դա Հիսուսից հեռանալու ժամանակ էր, ուրիշների համար՝ հոգևոր կուրությունը խորացնելու ժամանակը, այլոց համար՝ Հիսուսի մահը դավադրելու ժամանակ, իսկ ուրիշների համար՝ նաև ժամանակ հավատալու, որ Հիսուսը Մեսիան է: