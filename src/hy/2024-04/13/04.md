---
title:  Լույս և խավար
date:  24/12/2024
---

`Կարդացե՛ք Հովհաննես 1.4–10, Հովհաննես 3.19–21, Հովհաննես 5․35, Հովհաննես 8․12, Հովհաննես 9․5, Հովհաննես 11․9, 10 և Հովհաննես 12․35 համարները։ Ի՞նչ մեծ հակադրություն է առկա այստեղ, և ինչո՞ւ է այս հակադրությունն այդքան հիմնարար` ճշմարտությունը հասկանալու համար:`

Աշխարհը խավարի մեջ է։ Այն խուսափում է լույսից և չի կարող ինքնուրույն գտնել ճանապարհը դեպի ճշմարիտ Աստվածը՝ արարչագործության, հայտնության ու փրկագնման անձնական Աստվածը:

«Մարդկությունը երբեք չի կարող ինքնուրույն հասնել աստվածային գիտությանը: «Նա երկնքի բարձրությունն ունի, ի՞նչ կանես դու, դժոխքից խոր է նա, ի՞նչ կհասկանաս» (Հոբ 11.8): Միայն որդեգրության Հոգին կարող է հայտնել մեզ Աստծո խոր բաները, որոնք «աչք չտեսավ, և ականջ չլսեց և մարդի սիրտ չընկավ»: «Բայց մեզ հայտնեց Աստված Իր Հոգով, որովհետև Հոգին ամեն բաները քննում է և Աստծո խորքն էլ» (Ա Կորնթացիներին 2.9,10)» (Է․ Ուայթ, Դարերի փափագը, էջ 412):

Միայն Հիսուս Քրիստոսն է «Նրա [Հոր] մասին հայտնել» (Հովհաննես 1.18), (հունարեն exēgeomai բայը, որ նշանակում է «մեկնաբանել», «բացատրել», «բացահայտել»)։ Հովհաննեսը Հիսուսին ներկայացնում է որպես երկնային սուրհանդակ, Ով բացատրում է, թե ինչ է նշանակում ճանաչել Աստծուն։ Միայն Հիսուսի միջոցով մենք կարող ենք իսկապես ճանաչել Աստծուն:

`Կարդացե՛ք Հովհաննես 8.42–44 համարները: Ինչպե՞ս է Հիսուսը նկարագրում այն սխալ հիմքը, որի վրա Իսրայելի կրոնական առաջնորդները հիմնել էին իրենց հավատը։`

Նրանք, ովքեր ճշմարտության մեջ չեն կանգնած, խոսում են՝ հիմնվելով իրենց սեփական տեսակետների վրա: Նրանք տեքստի իմաստը «հասկանում են» միայն մարդկային տեսանկյունից։ Ի հակադրություն` մենք պետք է ընդունենք, որ Քրիստոսն աշխարհի Լույսն է, և հետևենք Նրան Իր Խոսքի մեկնաբանության մեջ: Ի հակադրություն, սատանան խոսում է՝ «ինքն իրեն արտահայտելով» (Հովհաննես 8.44): Եթե մենք զգույշ չլինենք և հավատով ու հնազանդությամբ չհանձնվենք Աստծուն, նույն բանն անելու վտանգի մեջ կհայտնվենք. կկարդանք տեքստը՝ հիմնվելով բացառապես մեր սեփական պահանջմունքների, ցանկությունների ու հեռանկարների վրա, ինչը շատ ավելի հեշտ է, քան կարող ենք պատկերացնել։

`Ինչպե՞ս եք արձագանքում այն ճշմարտություններին, որոնք հակասում են ձեր համոզմունքերին: Իսկ ինչպե՞ս պետք է արձագանքել։`