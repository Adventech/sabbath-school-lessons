---
title:  Հայացքը Հիսուսին հառած
date:  23/12/2024
---

`Կարդացե՛ք Հովհաննես 21.20–22 համարները: Ո՞ր հարցը սխալ ուղղությամբ տարավ Պետրոսին։ Ինչպե՞ս Հիսուսը շտկեց այն:`

Հիսուսը հենց նոր Պետրոսին վերահաստատեց ծառայության մեջ և նրան ասաց. «Արի՛ Իմ հետևից» (Հովհաննես 21.19): Հավանաբար, դա Հիսուսին լճափով ֆիզիկապես հետևելու հրահանգ էր: Եվ դա այն պատճառով, որ Պետրոսը շրջվում ու տեսնում է, որ Հովհաննեսը նույնպես հետևում է Հիսուսին, և հարցնում է Հովհաննեսի մասին․ «Տե՛ր, իսկ սրա՞ն ինչ է լինելու» (Հովհաննես 21.21):

Պետրոսին ծառայության վերադարձնելով` Հիսուսը կանխասում է Պետրոսի մահվան ձևը (Հովհաննես 21.18): Կարծես թե Պետրոսը նաև հետաքրքրված է Հովհաննեսի մահով: Հիսուսը Պետրոսի ուշադրությունն ուղղում է Իրեն հետևելուն, պետք չէ անհանգստանալ, թե ինչ է լինելու մյուս աշակերտի հետ։

`Կարդացե՛ք Հովհաննես 21.23–25 համարները: Ինչպե՞ս սխալ ընկալվեց Հիսուսի հայտարարությունը։ Ինչպե՞ս Հովհաննես առաքյալն ուղղեց այդ թյուրիմացությունը։`

Մարդիկ սխալ հասկացան, թե ինչ նկատի ունի Հիսուսը, երբ ասաց. «Եթե Ես կամենում եմ, որ դա մնա, մինչև որ Ես գամ, քեզ դրանից ի՞նչ. դու արի՛ Իմ հետևից» (Հովհաննես 21․22): Նրանք կարծում էին, որ դա նշանակում է, որ Հիսուսը վերադառնալու է նախքան Հովհաննեսի մահը: Ժամանակն անցնում էր, Հովհաննեսը ծերանում էր, և եթե նա մահանար (ինչը, իհարկե, տեղի ունեցավ), իսկ Հիսուսը դեռևս վերադարձած չլիներ, ճգնաժամային իրավիճակ կստեղծվեր։ Հովհաննեսն ուղղում է այս սխալ պատկերացումը՝ նշելով, որ դա Հիսուսի կամքի խնդիրն է, այլ ոչ թե մարգարեության այն մասին, թե ինչ է լինելու։

Հիսուսի, այլ ոչ թե մարդկանց վրա կենտրոնանալու գաղափարը զորեղ առաջնորդություն է շաբաթվա դասի հետագա ընթացքի համար: Հիսուսը և միայն Հիսուսն է մեր Փրկիչը: Մարդիկ անխուսափելիորեն կհիասթափեցնեն ձեզ, գուցե նույնիսկ ցավ պատճառեն:

Երեքշաբթիից հինգշաբթի լուսաբանված ճշմարտությունները վերաբերում են Աստծո Խոսքը հասկանալու թեմային՝ նպատակ ունենալով ճանաչել և հետևել Հիսուսին, Ով պետք է լինի մեր Ուսուցիչն ու Առաջնորդը, անկախ օգնությունից, խորհրդից և առաջնորդությունից, որ կարող ենք ստանալ մարդկանց կողմից։

`Որքա՞ն հաճախ են մարդիկ հիասթափեցրել ձեզ, որոնցից դուք օգնություն ենք ակնկալել։ Ի՞նչ դասեր եք քաղել, որքան էլ ծանր լիներ փորձառությունը:`