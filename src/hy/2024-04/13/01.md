---
title:  Վերջաբան․ ճանաչելով Հիսուսին եվ Նրա Խոսքը
date:  21/12/2024
---

### Այս շաբաթվա ուսումնասիրության համար կարդացե՛ք.
Հովհաննես 21, Հովհաննես 11․9, 10, Հովհաննես 8․42–44, Հովհաննես 4․46–54, Բ Տիմաթեոսին 3․16, Հովհաննես 15․1–11։

> <p>Հիշելու համարը․<p>
> «Դուք քննում եք Սուրբ Գիրքը՝ կարծելով, թե դրա մեջ եք գտնելու հավիտենական կյանքը։ Սակայն դա էլ վկայում է Իմ մասին» (Հովհաննես 5․39)։

Հովհաննեսի ու Մարկոսի Ավետարաններն ավարտվում են հանդիպումով` Գալիլեայում: Հովհաննեսի ավետարանի այս վերջին դասն այդ հանդիպման մասին է, սակայն կապվում է այն թեմայի հետ, թե ինչպես ենք մենք ճանաչում Հիսուսին և Աստծո Խոսքը։ Այս գաղափարն է, որ անցնում է չորրորդ Ավետարանով:

Թեև աշակերտները Հիսուսի հետ էին ավելի քան երեք տարի, նրանք դեռևս բոլորովին պատրաստ չէին Հիսուսի խաչելությանն ու հարությանը, թեև Հիսուսը նրանց անընդհատ ասում էր, թե ինչ է լինելու: Ցավոք, նրանք չէին հասկանում այն, ինչ ասում էր նա:

Մենք այսօր կարող ենք նույն բանն անելու վտանգի տակ լինել. լսել կամ նույնիսկ կարդալ Աստծո Խոսքը, սակայն չունկնդրել այդ խոսքերին, չմնալ խոսքում և չհնազանդվել դրան: Այսինքն՝ չընդունել այն որպես լույս, որը պետք է առաջնորդի մեր մտքերն ու գործողությունները։ Սա, ցավոք, այն վիճակն է, որի մեջ, թերևս ակամա, չափազանց շատ քրիստոնյաներ են հայտնվում:

Հովհաննեսի ավետարանի ուսումնասիրության այս վերջին շաբաթվա ընթացքում մենք կանդրադառնանք Ավետարանի մի քանի հիմնական կետերի, որոնք կօգնեն Հիսուսի մասին զուտ գիտելիք ունենալուց բացի Նրան ավելի լավ ճանաչելու և ավելի հաստատ մնալու Նրա և Նրա Խոսքի մեջ: