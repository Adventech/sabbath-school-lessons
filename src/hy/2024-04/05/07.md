---
title:  Հետագա ուսումնասիրության համար
date:  01/11/2024
---

Կարդացե՛ք Էլեն Ուայթի «Դարերի փափագը» գրքի «Հակոբի ջրհորի մոտ» գլուխը (էջ 183–195)։

«Փրկչին գտնելուն պես սամարիացի կինը Նրա մոտ բերեց ուրիշներին՝ ցույց տալով, որ ինքն ավելի գործուն ավետարանիչ է, քան Քրիստոսի աշակերտները, որոնց մտքով անգամ չէր անցնում, թե Սամարիայում կարող են ընդունել Ավետարանը: Նրանց մտքերը կենտրոնացած էին ապագա մեծ աշխատանքի վրա, և չէին տեսնում, որ հենց իրենց շուրջը հասել է հունձքը: Բայց մի կնոջ միջոցով, որին նրանք արհամարհում էին, ամբողջ քաղաքը եկավ լսելու Փրկչին: Առանց հապաղելու՝ նա լույսը հասցրեց իր հայրենակիցներին:

Այս կնոջ օրինակը ցույց է տալիս Քրիստոսի հանդեպ ունեցած գործնական հավատի ուժը: Ամեն մի ճշմարիտ աշակերտ ծնվում է Աստծո արքայության համար որպես ավետարանիչ: Նա, ով խմում է կենդանի ջուրը, կյանքի աղբյուր է դառնում: Ընդունողը դառնում է տվող: Քրիստոսի շնորհը հոգու մեջ նույնն է, ինչ ակնաղբյուրը անապատում, որ բխում է բոլորին զովացնելու համար, և կործանման եզրին կանգնածների հոգում ցանկություն է առաջացնում խմելու կյանքի ջուրը» (Է․ Ուայթ, Դարերի փափագը, էջ 195):

**Հարցեր քննարկման համար**

`Դասարանում կրկին անդրադարձե՛ք միաշաբթի օրվա վերջին հարցի ձեր պատասխաններին: Խիստ ազնի՛վ եղեք ձեր պատասխաններում։ Որո՞նք են ձեր մշակույթում տեղ գտած արգելքներն ու նախապաշարումները, որոնք իսկապես կարող են խանգարել ձեր վկայությանը:`

`Ինչո՞ւ Հիսուսն այդքան ջերմ ընդունելության արժանացավ սամարացիների շրջանում, ի հակադրություն Իր որոշ յուրայիների:`

`Ձեզ պատկերացրեք այդ սամարացի կնոջ փոխարեն։ Բոլորովին անծանոթ մեկը գալիս է և հայտնում, որ Ինքը տեղյակ է նրա ամենախոր գաղտնիքներին: Ինչպե՞ս կարող է որևէ մեկը, առավել ևս անծանոթը, իմանալ այդ բաները: Նա, անկասկած, տպավորված էր Հիսուսով։ Ի՞նչ է սովորեցնում այս պատմությունն այն մասին, որ Տերն ամեն ինչ գիտի մեր մասին, նույնիսկ մեր ամենախոր, ամենամութ գաղտնիքները, որոնք մենք չէինք ցանկանա որևէ մեկին հայտնել:Այնուամենայնիվ, ի՞նչ է ասում Հիսուսի վարվելակերպն այն մասին, թե ինչպես է Նա ցանկանում վարվել մեզ հետ, անգամ եթե գիտի մեր գաղտնիքները: Ի՞նչ մխիթարություն կարող եք քաղել այս ճշմարտությունից:`

`Հովհաննեսի ավետարանի մինչ այժմ ուսումնասիրած ո՞ր թեմաները կարող եք գտնել սամարացի կնոջ և Հիսուսի հանդիպման դրվագում։`