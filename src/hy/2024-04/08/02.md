---
title:  Նշաններ, գործեր և հրաշքներ
date:  17/11/2024
---

Ի լրումն այն առանձնահատուկ հրաշքների, որոնք Հովհաննեսը մեջբերում է Հիսուսին որպես Մեսիա ներկայացնելու համար, նա նաև մանրամասն արձանագրել է Նրա գործած նշանների, գործերի և հրաշքների մասին քննարկումները:

Նշաններն ու հրաշքներն, ինքնին Նրա` Մեսիա լինելու ապացույց չէին, որովհետև շատ մարգարեներ, երբեմն նաև կեղծ, նույնպես հրաշքներ էին գործում: Հովհաննեսը չգրանցեց նշանները, պարզապես որ դրանք մատնացույց էին անում մեծ հրաշագործի: Նշանները, որոնց մասին գրում է Հովհաննեսը, Հիսուսին որպես Մեսիա մատնանշելու յուրահատուկ բնույթ էին կրում և ցույց տալիս, որ Նա իսկապես եկել է Հայր Աստծո կողմից:

`Կարդացե՛ք Հովհաննես 5.17, 20, 36–38 համարները: Ինչպե՞ս են այս համարները նկարագրում Հիսուսի և Հայր Աստծո փոխհարաբերությունները, հատկապես նշանների համատեքստում:`

Հիսուսն օգտագործեց նշանները՝ ցույց տալու Հոր հետ Իր սերտ աշխատանքային հարաբերությունները: Երկուսը մեկ են։ Գործերը ցույց տվեցին, որ « Հայրն Իմ մեջ է, ու Ես՝ Հոր մեջ» (Հովհաննես 10․38, տե՛ս նաև Հովհաննես 14․10, 11)։

Հիսուսի գալստյան նպատակը Նրա գործերը կատարելն էր, Ով ուղարկեց Իրեն, որպեսզի այդ գործերը հայտնի դառնան աշխարհին: Այսինքն՝ Նա եկավ անելու այն աշխատանքը, որի համար Հայրն ուղարկել էր Իրեն, և այն գործերը, որոնք Նա արեց, պարզորոշ վկայում էին, որ Նա Հոր կողմից է ուղարկված:

Եվ այնուհանդերձ, ինչպես արդեն տեսանք, չնայած մեծազոր նշաններին և բազմաթիվ մարդկանց վկայություններին, մարդիկ նախընտրեցին չհավատալ:

Կրոնական առաջնորդները հարցրին Հիսուսին. «Մինչև ե՞րբ ես մեր հոգին տանջելու. եթե Դու ես Քրիստոսը, համարձակ ասա՛ մեզ»։ Հիսուսը պատասխանեց նրանց․ «Ձեզ ասացի, ու չեք հավատում. այն գործերը, որ Իմ Հոր անունով կատարում եմ, դրանք Իմ մասին են վկայում» (Հովհաննես 10․24, 25)։

Եթե Հիսուս գար և ասեր, որ Ինքը Մեսիան է, կրոնական առաջնորդները, փնտրելով այն, ինչ կարող էին գտնել Նրա դեմ, անմիջապես կհարձակվեին Նրա վրա: Դա իմանալով՝ Հիսուսը փոխարենը մատնանշեց այն գործերը, որ Ինքն է գործել: Եթե Հիսուսն ասեր, որ Քրիստոսն է, նրանք կփորձեին ժխտել դա: Սակայն ինչպե՞ս կարող էին հերքել նշանները, գործերն ու հրաշքները։ Դրանք համոզիչ վկայություններ էին, թե Ով է Նա և որտեղից է եկել:

`Ինչպե՞ս կարող ենք պաշտպանվել կարծրասրտությունից, ինչպիսին մենք տեսնում ենք կրոնական առաջնորդների մեջ: Ինչպե՞ս կարող ենք մեր կյանքում ընդվզել Աստծո գործի դեմ:`