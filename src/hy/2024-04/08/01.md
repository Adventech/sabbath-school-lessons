---
title:  Հին Կտակարանի մարգարեությունների կատարումը
date:  16/11/2024
---

### Այս շաբաթվա ուսումնասիրության համար կարդացե՛ք.
Հովհաննես 5․17, 20, 36–40, 46, 47, Հովհաննես 13․18, Հովհաննես 17․12, Երեմիա 2․13, Զաքարիա 9․9, Հովհաննես 8,12–30։

> <p>Հիշելու համարը․<p>
> «Սակայն այն վկայությունը, որ Ես ունեմ Իմ մասին, ավելի մեծ է, քան Հովհաննեսինը, որովհետև այն գործերը, որ Հայրն է Ինձ տվել իրագործելու, այդ նույն գործերը վկայում են Իմ մասին, որ Հայրն է Ինձ ուղարկել» (Հովհաննես 5․36)։

Հովհաննեսի ավետարանում մենք կարող ենք բազմիցս տեսնել այն բոլոր բաները, որ Հիսուսն ասաց և արեց, որոնք բացահայտեցին, որ, այո՛, Մեսիան (hammashiach - համմաշիահ)՝ Քրիստոսը, եկել էր Իսրայել: Եվ Նա փաստորեն եկել էր որպես նրանցից մեկը՝ Բեթլեհեմում ծնված հրեա, ինչպես որ Սուրբ Գիրքն էր կանխասել։

Սակայն, ինչպես Հովհաննեսն է գրում․ «Նա աշխարհի մեջ էր, և աշխարհը Նրանով արարվեց, սակայն աշխարհը Նրան չճանաչեց» (Հովհաննես 1․10)։

Նա աշխարհի մեջ էր, և աշխարհը Նրանով արարվեց, սակայն աշխարհը Նրան չճանաչեց: Զարմանալի հայտարարություն է։ Եվ, ինչպես տեսնում ենք Հովհաննեսի և մյուս Ավետարաններում, շատ մարդիկ չճանաչեցին Նրան, թեև պետք է որ ճանաչեին, հատկապես այն ամենի պատճառով, ինչ Հիսուսն արեց և ասաց: Եվ, առավել ևս, որովհետև Հին Կտակարանի գրքերը մատնանշում էին Նրան:

Այս շաբաթ մենք կդիտարկենք մի շարք այլ միջոցներ, թե ինչպես Հովհաննեսը բացահայտեց Հիսուսին որպես Մեսիա, նաև կքննարկենք, թե ինչու որոշ մարդիկ դեռևս շարունակում էին մերժել Նրան՝ չնայած Նրան որպես Քրիստոս հաստատող բոլոր հզոր ապացույցներին:

Ի՞նչ կարող ենք սովորել նրանց սխալներից։