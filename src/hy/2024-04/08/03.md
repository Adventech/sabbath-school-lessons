---
title:  Աստվածաշնչի արժանահավատությունը
date:  18/11/2024
---

Ի լրումն առանձնահատուկ նշանների և վկայությունների, որոնք Հովհաննեսն օգտագործում էր Հիսուսին որպես Մեսիա բացահայտելու համար, Հովհաննեսը նաև դիմում է Հին Կտակարանի արժանահավատությանը և մարգարեություններին, որոնք կանխասում են Քրիստոսի գործերը: Հին Կտակարանը կենտրոնական է ոչ միայն Հովհաննեսի ավետարանի, այլև ողջ Նոր Կտակարանի համար: Հիսուսով արդարացումը` այն, թե Ով էր Նա, որտեղից էր գալիս, ինչ արեց և ինչ կանի, հիմնված է Աստվաշածնչի, այս դեպքում՝ Հին Կտակարանի վրա:

`Կարդացե՛ք Հովհաննես 5․39, 40, 46, 47 համարները։ Ի՞նչ են նրանք սովորեցնում Աստվաշածնչի արժանահավատության հանդեպ Հիսուսի վերաբերմունքի մասին։`

Բոլոր Ավետարաններում Հիսուսը բազմիցս շեշտադրում է Աստվածաշնչի արժանահավատությունը՝ որպես Իր գլխավոր վկայություն: Օրինակ՝ Հիսուսը հաճախ է օգտագործում Հին Կտակարանի իրադարձությունները, որպեսզի բացահայտի Իրեն և այն, ինչ Ինքը գործում է: Օրինակ, Նա հղում է անում Թվեր 21.5–9 համարներում նկարագրվող իրադարձությանը․ «Եվ ինչպես Մովսեսն անապատում օձին բարձրացրեց, այնպես էլ Մարդու Որդին պետք է բարձրանա» (Հովհաննես 3․14)։ Այստեղ Հիսուսը ոչ միայն անդրադառնում է պատմությանը, այլև օգտագործում է այն` Իրեն մատնանշելու համար։ Ըստ էության, Նա արժանահավատ մեկնաբանություն է տալիս, թե ինչ է ուզում փոխանցել պատմությունը:

Եվ ոչ միայն Հիսուսը, այլև ուրիշներ, օգտագործում են Հին Կտակարանը՝ Հիսուսին մատնանշելու համար: Օրինակ, Հովհաննեսի ավետարանի սկզբում մենք կարդում ենք Փիլիպպոսի խոսքերը. «Գտանք Նրան, Ում մասին գրել են մարգարեները և Մովսեսը` օրենքի մեջ» (Հովհաննես 1․45)։

`Կարդացե՛ք Հովհաննես 13․18, Հովհաննես17․12, Հովհաննես 19․24, 28, 36 համարները։ Ի՞նչ են նրանք սովորեցնում Աստվածաշնչի արժանահավատության մասին, ինչպես այն ընկալել են Հիսուսը և Հովհաննեսը: Ի՞նչ է սա ասում նաև այն կարևոր դերի մասին, որ ամբողջ Ասվածաշունչը պետք է ունենա մեր հավատի համար:`

`Որո՞նք են այսօր այն ուժերը, որ կամ նենգամտորեն կամ բացահայտ փորձում են խաթարել մեր հավատը Աստվածաշնչի արժանահավատության հանդեպ:`