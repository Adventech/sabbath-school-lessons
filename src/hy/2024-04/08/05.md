---
title:  Հիսուսի մասին հինկտակարանյան մարգարեությունները. մաս 2
date:  20/11/2024
---

Հիսուսն ասաց կրոնական առաջնորդներին. «Դուք քննում եք Սուրբ Գիրքը՝ կարծելով, թե դրա մեջ եք գտնելու հավիտենական կյանքը։ Սակայն դա էլ վկայում է Իմ մասին» (Հովհաննես 5.39): Ի՜նչ ցնցող պնդում Իր մասին:

Կան տարբեր կարծիքներ, սակայն որոշ գիտնականներ պնդում են, որ Հիսուս Նազովրեցին իրականացրել է Հին Կտակարանի հարյուրավոր մարգարեություններ: Հավանականությունը չափազանց փոքր է, որ մեկ մարդու կարող էր հաջողվել կատարելու այդ ամենից նույնիսկ մի քանիսը, էլ չասենք բոլորը, անկախ դրանց քանակից: Պատկերացրեք, որ Տեխասի մեծության մի տարածք երկու ոտնաչափ բարձրությամբ լցնում եք մետաղադրամներով և դրանցից մեկը ներկում եք վարդագույն և հետո բոլորը խառնում: Այնուհետև աչքերը կապած մարդուն մեկ հնարավորություն եք տալիս. գտնել վարդագույն մետաղադրամը: Ի՞նչ հավանականություն կա, որ մեկ հնարավորությամբ նա կգտնի այն:

Քրիստոսի ծնունդը, կյանքն ու մահը, անկասկած, կանխասված են Հին Կտակարանում, ինչը Նրա՝ որպես սպասված Մեսիայի ինքնության ապշեցուցիչ ապացույց է: Հովհաննեսը բազմիցս մատնանշում է Հին Կտակարանի այդ համարները, որպեսզի ընդգծի, թե Ով է Հիսուսը, ու նաև, թե ինչու մենք պետք է հավատանք Նրան և ընդունենք Նրա առաջարկած փրկությունը:

`Ի՞նչ են բացահայտում Հովհաննեսի ավետարանի հետևյալ համարները Հիսուսի մասին՝ որպես մեսիական մարգարեության իրականացում։`

`Հովհաննես 12:13, Սաղմոսներ 118․26`

`Հովհաննես 12․14, 15, Զաքարիա 9․9`

`Հովհաննես 13․18, Սաղմոսներ 41․9`

`Հովհաննես 19․37, Զաքարիա 12․10, Զաքարիա 13․6`

`Որքանո՞վ եք ամուր հիմնավորված այն բանում, ինչին հավատում եք: Եթե ինչ-որ մեկը վիճարկի, թե ինչու եք հավատում Հիսուսին որպես Մեսիա, ի՞նչ պատասխաններ կարող եք տալ, և ինչո՞վ կհիմնավորեք և ինչո՞ւ, որպեսզի պաշտպանեք ձեր հավատը:`