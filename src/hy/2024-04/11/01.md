---
title:  Հայրը, Որդին եվ Հոգին
date:  07/12/2024
---

### Այս շաբաթվա ուսումնասիրության համար կարդացե՛ք.
Հովհաննես 14․10, 24, Ծննդոց 3․7–9, Հովհաննես 16․27, 28, Հովհաննես 16․7–11, Հովհաննես 17․1–26։

> <p>Հիշելու համարը․<p>
> «Մխիթարիչը՝ Սուրբ Հոգին, որին Հայրն ուղարկելու է Իմ անունով, Նա ամեն բան ձեզ կուսուցանի ու կհիշեցնի ձեզ այն ամենը, ինչ ձեզ ասացի» (Հովհաննես 14․26)։

Հովհաննեսի ավետարանը թեմաների խճանկար է: Հովհաննեսը դիմում է նշաններին և հրաշքներին, որպեսզի ցույց տա, որ Հիսուսը մարգարեների կողմից խոստացված Մեսիան է: Հովհաննեսը դիմում է բազմաթիվ վկաների՝ Հիսուսին որպես Քրիստոս վկայելու համար: Նա նաև օգտագործում է «Ես եմ» պնդումները Հիսուսի աստվածությունը շեշտելու համար:

Աստվածության բոլոր երեք Անձերը հիշատակված են Հովհաննես 1-ին գլխում (Հովհաննես 1.1–4, 14, 18, 32–34): Դարեր շարունակ մարդկությունը փորձել է լիովին հասկանալ Աստվածության բնույթը, բայց քանի որ դա անհնար է, շատերը մերժում են այդ գաղափարը: Սակայն ի՜նչ հիմարություն է մերժել ինչ-որ բան միայն այն պատճառով, որ չենք կարող լիովին հասկանալ այն, կամ այն չի տեղավորվում մարդկային բանականության նեղ սահմաններում:

Հովհաննեսն ասում է, որ եթե ուզում ես հասկանալ Աստծուն, պետք է նայես Հիսուսին և նրան, ինչ բացահայտվում է Խոսքի միջոցով: Այս մոտեցումը մեզ համար հարաբերությունների մի ողջ նոր աշխարհ է բացում՝ Աստվածության երեք Անձերի, Աստվածության Անձերի և մարդկանց միջև, ինչպես նաև հենց մարդկանց միջև: Այս շաբաթվա դասը դիտարկում է, թե ինչպես է Հովհաննեսի ավետարանը ներկայացնում Հորը, Որդուն և Սուրբ Հոգուն, սակայն առայժմ հրաժեշտի խոսքի համատեքստում (Հովհաննես 13–17):