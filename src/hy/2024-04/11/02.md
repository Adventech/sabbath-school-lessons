---
title:  Երկնային Հայրը
date:  08/12/2024
---

Հովհաննեսի ավետարանը գրված է ընդհանուր աստվածաշնչյան պատմության տեսանկյունից՝ սկսած մեր ծագումից: «Սկզբում Աստված ստեղծեց երկինքն ու երկիրը» (Ծննդոց 1․1): Կամ՝ սկզբում Հայրը, Որդին և Սուրբ Հոգին ստեղծեցին երկինքն ու երկիրը: Նրանք են այն ամենի Աղբյուրը, ինչ գոյություն ունի: Նրանք ստեղծել են տիեզերքը և այն էակներին, որոնք բնակեցնում են այն: Մեր մոլորակի վրա արարվեցին առանձնահատուկ էակներ, և այդ էակներից ամենաառանձնահատուկը մարդն էր: Եվ Աստծո` մարդուն արարելու նպատակն այն էր, որ մենք ապրենք Նրա և միմյանց հետ սիրո ներդաշնակության մեջ:

Ցավոք, Արուսյակը մեղք բերեց այս աշխարհ: Մեղքը, ի թիվս այլ բաների, Աստծո հետ մեր հարաբերությունների խաթարումն է: Այն Աստծո Ով լինելը սխալ ներկայացնելն է։ Այդպիսով, Հիսուսն Իր վրա վերցրեց մեր մարդկային էությունը՝ Աստծո վերաբերյալ իմացությունը վերականգնելու և մարդկությանը փրկագնելու համար:

Գտնվելով երկրի վրա՝ Հիսուսն Իր կյանքը հանձնեց Հորը՝ ապրելով Նրա առաջնորդությամբ: Նա ասաց. «Ես և Հայրը մի ենք» (Հովհաննես 10.30): «Հայրն Իմ մեջ է, ու Ես՝ Հոր մեջ» (Հովհաննես 10․38)։ «Եթե Իմ Հոր գործե՛րը չեմ կատարում, Ինձ մի՛ հավատացեք» (Հովհաննես 10․37)։

`Որո՞նք են Հայր Աստծո գործողությունները, ինչպես նկարագրված է հետևյալ համարներում:`

`Հովհաննես 3․16, 17, Հովհաննես 6․57`

`Հովհաննես 5․22, 30`

`Հովհաննես 6․32, Հովհաննես 14․10, 24`

`Հովհաննես 6․45`

`Հովհաննես 15․16, Հովհաննես 16․23`

`Այս համարները ներկայացնում են Հոր և Նրա Որդի Հիսուս Քրիստոսի միջև սերտ կապը: Հայրը մտերմորեն կապված է մեր աշխարհի հետ և մեծագույն ավանդ ունի մեր փրկության գործում: Ի՞նչ է սովորեցնում այս ճշմարտությունը Աստծո սիրո մասին:`