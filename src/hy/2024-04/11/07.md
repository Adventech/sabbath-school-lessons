---
title:  Հետագա ուսումնասիրության համար
date:  13/12/2024
---

Կարդացե՛ք Էլեն Ուայթի «Դարերի փափագը» գրքի «Ձեր սրտերը թող չխռովվեն» գլուխը (էջ 662-680) և «Լրացուցիչ ծանոթագրություն [Հովհաննես] Գլուխ 1-ի վերաբերյալ», ՅՕԱ աստվածաշնչյանմեկնաբանություն, հ. 5, էջ 911–919։

Կարծիք հայտնելով, թե Ով է Հիսուսը, Նրա հակառակորդները դատում էին մարդկային չափանիշներով՝ «ըստ մարմնի» (Հովհաննես 8.15): Սա, թերևս, նույնիսկ ավելի վատ է, քան պարզապես «ըստ տեսածի» դատելը (Հովհաննես 7.24): Այստեղ նրանք դիմեցին ընկած աշխարհում ընկած մարդկության «մարմնի» չափանիշներին, առանց Հոգու համոզիչ առաջնորդության (տե՛ս Հովհաննես 3.3–7): Նրանք տեսան Նրա «մարմինը», ինչպես որ կար, սակայն երբեք խելամուտ չեղան, որ Նա կարող է մարմնացած Խոսքը լինել (Հովհաննես 1.14): Քրիստոսին այդքան սահմանափակ չափորոշիչներով ճանաչելը նշանակում է գնահատել Նրան աշխարհիկ տեսանկյունից (Բ Կորնթացիներին 5․16):

«Մխիթարիչը «ճշմարտության Հոգի» է կոչված: Նրա աշխատանքն է՝ բացահայտել ու հաստատել ճշմարտությունը: Նա նախ բնակվում է սրտում որպես ճշմարտության Հոգի, և ապա դառնում է Մխիթարիչ: Ճշմարտության մեջ սփոփանք ու խաղաղություն կա, սակայն դրանք բացակայում են ստության մեջ: Կեղծ տեսությունների ու ավանդույթների միջոցով է, որ սատանան կարողանում է իշխել մարդուն: Նրան ուղղելով դեպի կեղծ չափանիշները՝ նա աղավաղում է բնավորությունը: Իսկ Սուրբ Հոգին Աստվածաշնչի միջոցով խոսում է մտքի հետ, և ճշմարտությունը դրոշմում է սրտում: Այդպես Նա, բացահայտելով կեղծիքը, այն դուրս է նետում հոգուց: Աստծո Խոսքի միջոցով գործող Սուրբ Հոգով է հենց, որ Քրիստոսն Իրեն է քաշում Իր ընտրյալ ժողովրդին» (Է․ Ուայթ, Դարերի փափագը, էջ 671)։

**Հարցեր քննարկման համար**

`Հավիտենական կյանքն Աստծուն ճանաչելն է (Հովհաննես 17.3): Ի՞նչ է նշանակում ճանաչել Աստծուն՝ ի հակադրություն Նրա մասին որոշ փաստեր իմանալուն, այսինքն, որ Նա հզոր է կամ սիրող կամ արդարության Աստված է: Եթե ինչ-որ մեկը ձեզ հարցնի՝ «Դուք ճանաչո՞ւմ եք Աստծուն», ի՞նչ կպատասխանեք։ Ինչպե՞ս է Հիսուսը համապատասխանում ձեր պատասխանին:`

`Գործնական, ամենօրյա առումով ի՞նչ են ենթադրում «Քո խոսքը ճշմարտություն է» Հիսուսի խոսքերը (Հովհաննես 17․17)։`

`Հիսուսն աղոթեց․ «Ես չեմ խնդրում, որ նրանց աշխարհից վերցնես, այլ որ նրանց պահես չարից» (Հովհաննես 17․15)։ Ինչպե՞ս է մեր սեփական ընտրությունն ազդում, թե որքանով կարող է այս աղոթքը լավ պատասխանվել մեր կյանքում:`