---
title:  Seerri Akka Waadaa Waaqayyoo Nuuf Kenneetti
date:   21/08/2025
---

`Roomaa 3:20–24 dubbisi. Abboommii Kurnan eeguudhaan fayyuu akka hin dandeenye Phaawuloos baay’ee ifa godhus, abboommiin jireenya keenya keessatti akkamitti hojjechuu qaba?`

Barreeffama Musee keessatti hiikni afaan Ibraa’isxii jecha dabarim jedhu abboommii kurnan ibsuuf itti fayyadame (Bau. 34:28, Kes. 4:13, Kes. 10:4) “abboommii” jechuu utuu hin taane, “dubbii” jechuu dha. “Jechi” dabar (baaqqee) kun, hiika “waadaa” jedhu qabaachuu danda’a. Bakka baay’eetti (1Mootota 8:56; 2Seen. 1:9; Nah. 5:12, 13; Kes. 1:11; Kes. 6:3; Kes. 9:28; Iya. 9:21; Iyaa. 22:4; Iya. 23:5), dabar bifa maqaa yookaan gochima yaada waadaa jedhu ibsuudhaan kan hiikamuuf kanaafiidha.

Ellen G. Waayit faayidaa abboommii kurnanii ilaalchiftee hubannoo akkas jedhu kenniti: “Abboommiin kurnan ... waadaa kudhan dha.”—Ellen G. White Comments, The SDA Bible Commentary, vol. 1, p. 1105. Abboommiin Kurnan akka inni waan dinqisiisaa nuuf hojjatuuf karaa sirrii irratti nu geggeessuuf waadaa Waaqayyo biraa kenname ta’ee hubatamuu qaba. Nuti garuu isaaniif abboomamuu qabna.

`Roomaa 10:4 dubbisi. Jecha Kiristoos “dhuma” seeraa akka ta’e Phaawulos dubbate akkamitti hubachuu qabna?`

Ibsi Yesus Kiristoos telos seeraa akka ta’e Phaawuloos dubbate, Kiristoos seera sana haqee ykn balleesse jechuu miti. Qooda kanaa, kana jechuun Kiristoos galma fi akeeka seeraati jechuudha; aarsaan araaraa Isaa barbaachisummaa fi kana bara baraan ta’uu isaa xumure jechuu miti.

Faallaa kanaatiin, Phaawuloos waa’ee barbaachisummaa seeraa, waa’ee seera qabeessummaa isaa, akkasumas waa’ee aangoo isaa isa bara baraa dubbata (Rom. 3:31, 1Qor. 7:19, Gal. 5:6). Hiikni jecha telos jedhu adda durummaan kaayyoo fi galma irratti kan xiyyeeffate malee yeroon kan walqabatu miti. Kiristoos kaayyoo fi hiika dhugaa seera Waaqayyoo hiikuuf furtuudha. Kanaaf, Kiristoos seera sana balleesseera, bakka buuseera ykn haqeera jedhanii dubbachuun sirrii hin ta’u. Kiristoos galma seera, isa inni gara isaa argisiisuudha.

`Seerri akkamitti gara Yesusiin nu argisiisa? Kana jechuun, seerri waa’ee ofii keenyaa isa dhuguma gara Yesusiin nu argisiisu maal nutti mul’isa?`