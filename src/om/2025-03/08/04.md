---
title:  Kennaa Abboommii Kurnanii
date:   19/08/2025
---

`Seera Ba’uu 20:1–17 dubbisi. Qajeelfamoonni abboommii Kurnanii maali, akkamittis qindaa’a?`

Abboommiin Kurnan abboommiidhaan utuu hin taane gochaa ayyaanaa Waaqayyo saba isaatiif godheen akka jalqabu hubadhaa:

“Ani Waaqayyo, gooftaa kee isa mana garbummaa biyya Gibxii keessaa si baasee dha” (Bau. 20:2). Gooftaan bilisummaa fi fayyina Israa’eliif kennuudhaan jalqaba ayyaana isaa agarsiisa, sana booda qofa fedha isaa kan inni mul’isu. Abboommiiwwan kun wanta Waaqayyo isaaniif godheef jaalalaa fi galateeffannaa irraa kan kaʼe raawwatamuu qabu turan.

Abboommii kurnaniif jechi gudunfaa ijoo Waaqayyoo “jaalala” (Rom. 13:10) kan jedhuudha. Abboommiin inni guddaan abboommii jaalalaati, innis karaa lama ibsama: jaalala Waaqayyoo (Kees. 6:5) fi jaalala ollaa keenyaati (Lew. 19:18).

Abboommiiwwan afran jalqabaa keessatti, abboommiin Kurnan Waaqayyoon jaallachuu jechuun maal jechuu akka ta’e hiika; abboommiiwwan ja’an itti aanan keessatti seerri nama jaallachuu jechuun maal jechuu akka ta’e hiika. Abboommiin Kurnan hundumaa caalaa Waaqayyoon kabajuudhaan (jaalala dhaabbataa) kan jalqabu yeroo ta’u, namoota biroo kabajuudhaan (jaalala dalgee) itti fufa:

1. Haala jireenya keenyaa hundumaa keessatti bakka tokkoffaa fi ol’aanaa isaaf kennuudhaan Waaqayyoon kabajuu fi ulfina kennuufi (abboommii tokkoffaa);
2. Gita Waaqayyoo isa adda ta’e kabajuu fi eeguudhaan bifa kamiinuu, qaamaanios, fakkeenyaanis yookaan hafuuraanis waaqa tolfamaa bakka buusuu dhiisuu. Jaalalli keenya inni qulqulluun kan Gooftaati (abboommii lammaffaa);
3. MaqaaWaaqayyoo,Maqaafiamalaisaakabajuu (abboommiisadaffaa);
4. Guyyaa boqonnaa isaa kabajuu fi waaqeffannaa - Sanbata (abboommii afraffaa);
5. Maatii kabajuu (abboommii shanaffaa);
6. Lubbuu kabajuu (abboommii ja’affaa);
7. Gaa’ela kabajuu (abboommii torbaffaa);
8. Qabeenya namootaa kabajuu (abboommii saddeettaffaa);
9. Maqaa namoota biroo kabajuu (abboommii sagalffaa); fi
10. Fedhiin ofittummaa kamiyyuu amala keenya akka hin balleessine of kabajuu (abboommii kurnaffaa).

Akkuma Yesus jedhe: “Yoo ana jaallattan abboomota koo ni eegdu” (Yohaannis 14:15; akkasumas 1Yohaannis 4:20, 21 ilaali). Kanaaf, abboomamuun dhugaan jaalalaa fi galata Yesusiif qabnu qofa kan argisiisu yeroo taʼu, jaalalli kun akkaataa ollaa keenya itti qabnu irratti humna guddaadhaan ibsama.