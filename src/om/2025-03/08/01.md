---
title:  Kakuu Siinaa irratti Ta’e
date:   16/08/2025
---

### Qo’annoo Torban Kanaaf Dubbisi

Ba’u. 19:1–20:17, Mul. 21:3, Kes. 5:6–21, Yaaqoob 1:23–25, Rom. 3:20–24, Rom. 10:4.

> <p>Waaqayyo mataan isaa akkas jedhee deebisa</p>
> “Warra Gibxii waanan godhe, akka joobirri cuucota ishee qoochota isheetiin baattutti isin immoo baadhee gara kootti akkan isin fide argitaniittu. Biyyi lafaa guutummaatti kan koo waan ta'eef, isin anaaf yoo dhageessan, kakuu koos yoo eegdan, saba hundumaa keessaa addumaan dhuunfaa koo in taatu.Isin luboota mootii waaqaa fi lafaa ti, saba qulqullaa'aa anaaf in taatu' jedhii himi! Saba Israa'elitti kan ati dubbattu isa kana" jadhe” (Ba’uu 19:4-6).

Waaqayyo Israa’eloota Gibxi keessaa erga bilisa baasee booda eessatti geggeesse? Gara Biyya Abdachiifameetti—kan biraan eessatti? Haa ta’u malee teessuma lafaatiin sirriidha, deebiin sun qu’annoo amantiitiin (ti’ooloojiidhaan) dogoggora. Waaqayyo mataan isaa akkas jedhee deebisa: ““'Warra Gibxii waanan godhe, akka joobirri cuucota ishee qoochota isheetiin baattutti isin immoo baadhee gara kootti akkan isin fide argitaniittu” (Bau. 19:4). Akkasitti, deebiin ti’ooloojii macaafa qulqulluu gaaffichaa dursa Waaqayyoo fi galma isaa mul’isa: Gooftaan gara ofii isaatti isaan fide.

Ilmaan namootaa Waaqayyo irraa yeroo fagaatan inni isaan barbaada, gara ofii isaattis deebisee isaan waama. Fakkeenyi gaariin dhugaa gadi fagoo kanaa iddoo dhaabaa Eeden keessatti, yeroo Addaamii fi Hewaan Waaqayyo irratti cubbuu hojjetan, abboommii isaa cabsanii, isa jalaa dhokatan mul’ate. Innis kaka’umsa jalqabaa fudhatee “Eessa jirta?” (Uma. 3:9) jedhee waame. Inni yeroo hunda tarkaanfii jalqabaa fudhata. Yesus kana akkas jedhee dubbate: “Isin warri itti dhamaatanii dadhabdan, ba'aanis kan isinitti ulfaatu hundinuu gara koo kottaa; ani boqonnaa isiniifan kenna. Waanjoo koo fuudhaatii baadhaa, ana irraas baraa; anoo garraamii dha kanan gad of deebises; boqonnaas lubbuu keessaniif in argattu ” (Mat. 11:28, 29).

Waaqayyo hunda keenya waama; hireen keenya bara baraa deebii keenya irratti hundaa’a.