---
title:  Kennaaf Qophaa'uu
date:   18/08/2025
---

`Seera Ba’uu 19:9–25 dubbisi. Abboommiiwwan Kurnan akka fudhataniif Waaqayyo Israaʼelota akkamitti qopheesse?`

Waaqayyo Siinaatti seera kennuuf qophaaʼuudhaan Israaʼeloonni maal gochuu akka qaban qajeelfama adda taʼe kenneera. Qulqullinni alaa isaanii guutummaatti Waaqayyoof of kennuu isaanii kan calaqqisiisu ture. Mul’ata ulfina Gooftaa isa ulfina qabeessa dhufuuf jiruuf qophaa’uu qabu turan. Yeroo kun ta’e immoo, “sagalee qaqawwee fi balaqqeessatu ture; duumessi ulfaataan tullicha irra ture, sagaleen malakataas baay'ee cimaa ture; namoonni iddoo buufataa turan hundinuus in hollatan” (Bau. 19:16).

Abboommiin Kurnan onnee mul’ata Waaqayyoo fi naamusa macaafa qulqulluuti. Inni dhala namaa hundaaf qabiyyee fi ulaagaalee waaqaaf bu’uura uuma; in qajeelfama bara baraa fi addunyawwaatis.

Akka seenaa macaafa qulqulluutti, abboommiin Kurnan Waaqayyoon labsame (Bau. 19:19; Ba’u. 20:1; Kes. 5:4, 5, 24), isaan barreefamanis (Bau 24: 12, Bau 31:18, Kes. 5:22). Inni kennaa addaa ta’ee Yeroo lama Museetti kenname (Ba’u. 32:19; Ba’u. 34:1; Kes. 10:1, 2).

Macaafa Seera Ba’uu keessatti, abboommiin Kurnan “Dhuga baatuu” jedhamee waamame (Afaan Ibiraa’isxiitiin ‘edut jedhama; Ba’u. 31:18); yookaan immoo “dubbii kakuu” (Afaan Ibraa’isxiitiin: dibre habberit; Bau. 34:28) jedhamee moggaafame. Macaafa Seera Keessa Deebii keessatti “gabatee kakuu” irratti barreeffame (Kees. 9:9, 11, 15). Kitaabni lamaanuu Afaan Ibrootaatiin jecha “Abboommii Kurnan” (Afaan Ibraa’isxiitiin: mitzwot, “abboomota”) jedhu hin fayyadamu. Qooda Kanaa, yeroo sadii “dubbii Kurnan” jedhanii waaman. Afaan Ibraa’isxiin isaa ‘aseret haddebarim” kan jedhu yeroo ta’u jecha dabar jedhu irraa dhufe, hiikni isaa “jecha, hima, dhimma, wanta, dubbii, seenaa, waadaa, dubbachuu” jechuudha (Bau. 34:28, Kes. 4:13, Kes. 10:4 ilaali.)

Abboommiin Kurnan maxxansa garaagarummaa baay’ee xiqqaa qaban lamatu jira; inni jalqabaa Seera Ba’uu 20:1–17 keessatti kan galmaa’e yeroo ta’u inni lammaffaan immoo Seera Keessa Deebii 21:3–21 keessatti galmaa’ee jira. Maxxansi inni lammaffaan, karaa Musee afaaniin Israa’eliif kan dhiyaate, Siinaa booda gara waggaa afurtamaatti, inni utuu sabni gara Biyya Abdachiifametti hin seenin dura ture (Kes. 1:3, 4; Kes. 4:44–47). Haalli kun garaagarummaa xiqqoo lamaan isaanii gidduu jiru ibsu.

Phaawuloos seera akka jaalalaatti gabaabsee yeroo dubbatu, abboommii Kurnan caqaseera (Rom. 13:8–10). Jaalalli, dhugumatti, walitti qabama seera Waaqayyooti sababiin isaas Inni Waaqa jaalalaa waan ta’eef (1Yohaannis 4:16).

`Yaada isa Abboommiin Kurnan ibsa jaalala Waaqayyooti jedhu akkamitti hubatta? Maal jechuudha? Jaalalli Waaqayyoo akkamitti isaan keessatti mul’ata?`