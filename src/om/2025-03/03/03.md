---
title:  Jalqabbii Ququuqaa (Mucucaataa hin Taane)
date:   14/07/2025
---

Museen jalqabarraa kaasee wanti Gooftaan itti kenne salphaa akka hin taane beekuu kan qabu ta’us, tarii waan dhufuuf yaada tokkollee hin qabu ture.

`Ba’uu5:3–23 dubbisi. Musee fi Aaron yeroo jalqabaatiif Fara’oon wajjin wal arguun isaanii battalumatti bu’aan argame maal ture?`

Musee fi Aaron gara Fara’oon utuu hin dhaqin dura maanguddootaa fi saba Israa’eliin walitti qabuudhaan dubbii Waaqayyoo itti himanii, mlikkita Waaqayyoo itti argisiisan, kun immoo Gooftaan Israa’eliin garbummaa isaanii jalaa akka isaan baasu amanuu isaaniif sababa ta’e. Akkasitti, Gooftaa waaqeffatan (Bau. 4:29–31). Eeggachuu guddaan akka ture beekamaadha: Gooftaan saba Ibiroota garbummaa isaanii jalaa baasuuf ture!

Sana booda Museen gaaffii Waaqayyoon qabate gara mootii Gibxi dhaqe, Israa’elootattiimmoo wantoonni jiran caalaatti itti hammaatan. Rakkinni isaanii dabalaa deeme, hojiin isaanii guyyaa guyyaa caalaatti ulfaataa fi baayʼee hojjechuu kan isaan gaafatu taʼe. Dhiba’oota jedhamanii himataman; caalaatti gara jabinaan ilaalamanii turan; tajaajilli isaaniis kan duraan ture caalaa ulfaataa ta’e.

Hoggantoonni isaanii hin gammadan, waldhabdeen isaanii fi Musee fi Aaron gidduutti uumamees fokkisaa ture, kunis gosa waldhabdee Museen waggoota dhufan keessatti saba isaa wajjin qabu kan agarsiisu ture.

`Seera Ba’uu 5:21 dubbisi, Yeroo isaan Musee fi Aaron waliin wal qunnaman bakka namoota kanaa of kaa’i. Maaliif waan godhan kana jedhan?`

Museetti Maaliif akka mufatan hubachuun hangas rakkisaa miti (“Waaqayyo isinitti haa ilaalu! Isinitti haa faradus!" jedhan” (Bau. 5:21). Museen warra Gibxii jalaa bilisa isaan baasuuf dhufaa jira jedhanii yaadan malee, jireenya isaanii warra Gibxii jala jiru daran akka ulfaatu godha jedhanii hin yaadne.

Akkasitti, Musee fi Aaron warra Gibxii wajjin wal’aansoo wal qabuu irra darbee saba isaanii wajjinis wal’aansoo keessa galan.

`Yeroo wal dhabdeen uumamu atii fi warri kaan geggeessitoota waldaa naannoo wajjin wal’aansoo qabuu dandeessan Karaaleen fooyya’oon maal?`