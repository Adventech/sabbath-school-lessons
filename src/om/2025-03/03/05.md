---
title:  Hidhii Dhagna Hin Qabamin
date:   16/07/2025
---

Gooftaan dhuguma waa’ee waan hojjechuuf jiruu abdii humna qabeessa Museedhaaf kenneera. Wal arguun sun Musee kan jajjabeessee yoo ta’e illee, deebii saba isaa irraa argate yoo ilaalle, jajjabinni isaa yeroo gabaabaadhaaf kan turu taʼuu hin oolu.

`Seera Ba’uu 6:9–13 dubbisi. Itti aansee maaltu ta’e, waa’ee yeroo abdii kutannaa fi wal’aansoo jireenya keenya keessatti nu mudate barumsa akkamii seenaa kana irraa fudhachuu dandeenya?`

Ibroonni gadda, gidiraa fi hojii cimaa isaan mudateen abdii waan kutataniif, wanta abdachiise raawwachuuf Waaqayyo tarkaanfii akka fudhatu isa Museen mirkaneessee dubbate hin dhaggeeffanne. Isaan kana yeroo dheeraaf eegaa turan, wanti isaan eegaa turanis hin raawwatamne. Amma maaliif adda ta’uu qaba? Garaa fi abdii dhabaa turan, kunis caalaatti hadhaa’aa ture, sababni isaa bara jireenya isaanii hundumaa keessatti yeroo jalqabaaf abdii furamuu dhugaa argan.

Haa ta’u malee, eenyutu bakka wal fakkaatu irra hin turre? Dhiphinni,abdii kutannaa fi itti quufuu dhabuun —Waaqayyoon illee akka dhiifaman eenyutti hin dhaga’amne?

Seenaa Iyoob ni yaadattu? Asaaf isa faarfataa isa milkaa’insa jal’ootaa fi gidiraa warra qajeelota ilaalchisee gaaffiiwwan isaa wajjin wal’aansoo wal qabaa ture hoo. Haa ta’u malee, qabsoo inni godhe maal iyyuu yoo ta’e, Asaaf amantii mul’isuu baay’ee bareedaa ta’e tokko qaba: “ Haa ta'u iyyuu malee, ani yeroo hundumaa si biratti nan hafa, atis harka koo mirgaa in qabda; ati gorsa keetiin ana in geggeessita, kana booddees ulfinatti ana in fudhatta. Waaqa irratti si malee eenyuun nan qabaadha ree? Lafa irrattis si malee maalan eeggadha ree? Foon koo, keessi namummaa koos yoo gad dhuman iyyuu, Waaqayyo garaa koo in jajjabeessa, bara baraanis qooda anaaf in ta'a.” (Far. 73:23–26).

Waaqayyo namoota isaa wajjin akka jiru seenaa qulqulla’aa keessatti mirkaneesseera (Isa. 41:13, Mat. 28:20). Nagaa isaa, jajjabina isaa isaaniif kenna, qormaata jireenyaa keessa akka darbaniif isaan jabeessa (Yohaannis 14:27; Yoh. 16:33; Filp. 4:6, 7).

Foormulaan kakuu, inni “Ani saba koo isin godhadhee isin nan simadha, Waaqayyo keessanis isiniif nan ta'a ” (Bau. 6:7) inni jedhu walitti dhufeenya cimaa Gooftaan saba isaa wajjin qabaachuu barbaade ibsa.

`Gaalee, “Ani saba koo isin godhadhee isin nan simadha, Waaqayyo keessanis isiniif nan ta'a ” jedhu yaadi (Bau. 6:7). Qabiyyeen kun kan waloo ta’us, kun dhuunfaadhaan akkamitti tokkoo tokkoo keenya ilaallata, hariiroon kun jireenya keenya guyyaa guyyaa keessatti akkamitti mul’achuu qaba? (2Qor. 6:16 ilaali.)`