---
title:  Waaqa isa “Ana” Jedhe
date:   15/07/2025
---

Musee isa gadadamaa! Jalqaba Fara'ooniin arrabsama, amma immoo sabni isaa hundinuu isa abaaru.Haala kanaan Museen komii isaa gara Waaqayyootti fida. Haalli Israa’el hammaataa dhufuu isaatiin hadhaa’uummaa fi abdii kutannaa isaa keessatti akkas jedhee gaafata: ““Museen immoo deebi'ee Waaqayyoon, "Yaa gooftaa, maaliif saba kanatti wanta hamaa fidde? Egaa maaliif ana ergite ree?” (Bau. 5:22). Museen Gooftaatti quufa dhabuun isaa ifaadha, haala jirus yoo ilaalle, hubatamaa dhas.

Deebiin Waaqayyo kennu garuu humna guddaa qaba. Inni ni hojjeta, akkasumas baay’ee murteessaa dha. “amma irree koo isa cimaadhaan waanan Fara’oon irratti hojjedhu arguuf jirta" jedhe.” (Bau. 6:1).

`Seera Ba’uu5:22–6:8 dubbisi. Deebiin Waaqayyo Museedhaaf kenne maali, asitti dhugaawwan ti’ooloojii barbaachisoo ta’an maaltu mul’ata?`

Kana booda Waaqayyo dubbachuu qofa miti; Amma humna isaa isa guddaadhaan saba Isaa gargaaruuf gidduu seena. Innis dhugaawwan barbaachisoo muraasa Musee yaadachiisa: (1) Ani Waaqayyo dha; (2) ani abboota amantiittan mul’adhe; (3) ani isaanii wajjin kakuu nan gale; (4) Biyya Kana’aan akkan isaaniif kennu abdachiiseera; (5) Boo'icha ijoollee Israa'eliin dhaga'eera; akkasumas (6) Biyya Abdachiifame isiniif kennuuf kakuu koo yaadadheera.

Waaqummaan inni “Ana” jedhu irra deddeebi’amuu isaa hubadhu. Ani Waaqayyo gooftaan keeti, ani kanaa fi sana godheera, kanaaf waanan waan ani abdachiise ani waanan raawwadhuuf ati na amanachuu dandeessa.

Gooftaan amma Gooftaa isaanii isa jiraataa waan ta’eef Israa’eliif wantoota gurguddoo afur akka godhu dubbata: (1) “Ba’aa warra Gibxii jalaa isin nan baasa;’ ” (2) “garbummaa isaanii keessaa isin nan oolcha;’ ” (3) “ani irree koo ol fudhadhee firdii gurguddaadhaan isin nan fura” fi (4) “Ani saba koo isin godhadhee isin nan simadha, Waaqayyo keessanis isiniif nan ta'a” (Bau. 6:6, 7).

Gochoonni waaqummaa afran kun hariiroo inni saba isaa wajjin qabu mirkaneessu akkasumas deebisanii hundeessu. Waaqayyo Mata duree hojiiwwan kana hundaati, Israa’eloonnis fudhatoota  faayidaa  fi  ayyaana  kana  hundumaati.  Waaqayyo kennaawwan kana bilisaan, jaalala irraa kan ka’e dhiyeessa; Inni yeroo sana isaaniif hojjete, amma nuufis ni raawwata.

`Namoonni Macaafa Qulqulluu keessaa sababa gaarii ta’een waaqayyo duratti komii dhageessisuudhaan iyyan kan biroon eenyu fa’i? Waa’ee haala keetii commachuu fi lubbuu klee waaqayyoon duratti dhangalaasuun maaliif gaarii ta’a? Haataʼu malee, yeroo hunda amantii fi amanamummaadhaan raawwachuu kan qabduuf maaliifi?`