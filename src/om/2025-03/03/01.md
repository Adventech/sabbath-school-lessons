---
title:  Jalqabbii Quqquuqaa (Mucucaataa Hin Taane)
date:   12/07/2025
---

### Qo’annoo Torban Kanaaf Dubbisi

Ba’u. 5:1–23, Mul. 11:8, Bau. 6:1–13, Far. 73:23–26, 2Qor. 6:16, Bau. 6:28–7:7.

> <p>Heertuu Yaadannoo</p>
> “Kana booddee Museenii fi Aaron mooticha bira dhaqanii, "Waaqayyo gooftaan inni kan Israa'el, 'Sabni koo lafa onaatti ayyaana anaaf haa ayyaaneffatanii, gad isaan dhiisi!' jedhe" jedhan. Mootichi immoo deebisee, "Waaqayyo inni ani sagalee isaa dha- ga'ee namoota Israa'el gad dhiisu kun eenyu inni? Ani Waaqayyoon hin beeku, namoota Israa'elis immoo gad hin dhiisu" jedhe. (Ba’uu 5:1, 2).

Amantoonni baay’een namni tokko yeroo Waaqayyoon hordofuuf murteessu gammachuu, badhaadhina, milkaa'ina qofa  argata  jedhanii  yaadu.  Haata’u  malee,  akkuma Macaafni Qulqulluun yeroo baay’ee argisiisu, akkas ta’uun dirqama miti. Yeroo tokko tokko gufuuwwan hedduun, akkasumas rakkoon haaraan ni mul’atu. Kun sodaachisaa ta’uu danda’a, gaaffiiwwan ciccimoo yeroo hunda deebii salphaa hin qabne kakaasa ykn, kan tasumaa deebii hin qabnes in fakkaata.

Warra Waaqayyoon amanatan qorumsa hedduutu isaan mudata. Yeroo itti cichoomnu garuu Waaqayyo yeroo isaatti furmaata fidee dhufa. Karaan isaa furmaata ariifataa fi battalaa argachuuf nuti eegnu wajjin wal faallessuu danda’a, haa ta’u malee garuu Isa amanachuu baruu qabna,.

Kanaaf,matadureentorbankanaa:MuseefiajajasabniWaaqayyoo Gibxii keessaa akka ba’aniidha —waa’ee waamicha ifaa Waaqayyoo biraa namni kamiyyuu qabaachuu danda’udha. Dhugaadhumatti, dinqii, akkasumas Waaqayyo ofii isaatii kallattiin Museetti dubbachuu fi Museen maal gochuu akka qabuu akka beeku gochuu kan dabalatu ture.

Maarree, Museen Waaqayyoon akka waamamuu fi hojiin adda taʼe illee isaaf kennamuu isaa beekuun hammam salphaa taʼuu dandaʼa ture? Yeroo sanatti salphaa ta'uu qaba ture mitiiree? Itti fufaa dubbisaa.

_*Sanbata, Adoolessa 19f qophaa’uuf barnoota torban kanaa qo’adhaa._