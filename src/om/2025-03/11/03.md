---
title:  Waaqeffannaa Waaqa tolfamaa fi Hammina
date:   08/09/2025
---

`Ba’uu 32:6 dubbisi. Waaqeffannaan waaqa tolfamaa isaanii dafee eessatti isaan geesse? (Far. 115:4–8; Far. 135:15–18; Isa. 44:9, 10 ilaali.)`

Jabbiin warqee irraa hojjetame kun waaqa kormaa warra Gibxii, isa Apis ykn waaqa saáwwa, Hathor jedhamu fakkaata ture. Kun ifatti abboommii isa jalqabaa fi isa lammaffaa cabsuu ture (Bau. 20:3–6). Irra dadarbi kun hariiroo isaan waaqa jiraataa wajjin qaban ifatti waan cabsuuf utuu hin adabamin hafuu hin danda’u. Israa’eloonni Uumaa isaanii waaqeffachuu mannaa, uumama harka isaanii isa arguu, dhaga’uu, fuunfachuu (urgeefachuu), dubbachuu, kunuunsuu, jaallachuu fi geggeessuu hin dandeenye waaqeffatan.

Tartiiba Uumamaa duubatti deebi’e: bifa Waaqayyooti uumamuu isaanii hubachuu mannaa, amma bifa isaaniitti illee utuu hin taaane—inni kun illee hamaadha,—garuu bifa horiitti waaqa tolfatan. Kun waaqa isaan tajaajiluu barbaadan ture? Akkasitti, Gooftaa irratti cubbuu guddaa hojjetan (Isa. 31:7; Isa. 42:17).

`Gantummaan jabbii warqee kun isa Roomaa 1:22–27 irratti barreeffame karaa kamiin calaqqisiisa?`

Waaqeffannaan waaqa tolfamaa hubannoo ti’ooloojii Waaqayyo Waaqa taúu isaa, namni immoo nama ta’uu isaa gana. Waaqeffannan waaqa tolfamaa qaawwa Waaqayyoo fi nama gidduu jiru haqee (Lallaba 5:2) walitti dhufeenya isa waliin jirus cabsa. Waaqeffannaan waaqa tolfamaa walitti dhufeenya Gooftaa wajjin qabnu dafee addaan kutee gara naamusaa gadiitti nama geessa. Heertuun kun waa’ee waan isaan guyyaa itti aanutti godhan dubbachuun isaa nama hin ajaa’ibu: erga waaqa tolfamaa sanaaf aarsaa dhiheessanii booda, isa Ellen G. Waayit “ayyaana waaqeffannaa waaqa tolfamaa warra Gibxiin akkeessuudha” jettee agarsiifte ayyaanichuu jalqaban.— Patriarchs and Prophets, p. 320.

Ilmaan namootaa waaqa tolfamaa ofii isaanii tolchuu irratti ogeeyyii dha. Waaqolii ofii isaanii uumu, kunis hamaadha, garuu sana booda deemanii waaqolii sana tajaajilu. Uumaan wantoota yeroo gabaabaa keessattis ta’e yeroo dheeraa booda gara kufaatii naamusaatti geessuun bakka buufama.

`Har’a ilmaan namootaa karaa kamiin Uumaa dhiisanii uumama waaqeffatu?`