---
title:  Araarsummaa
date:   11/09/2025
---

`Ba’uu 32:30–32 dubbisi. Museen cubbamootaaf kadhannaa araarsummaa isaatiin hammam fagaatee adeeme?`

Sababa fincila isaaniitiin, du’a namoota baay’ee dabalatee wanti suukaneessaan mooraa Israa’el keessatti raawwatame (Ba’u. 32:28). Guyyaa itti aanutti, Museen akkas jedhee namootatti dubbate: “Isin cubbuu guddaa hojjettaniittu, kanaaf ani tulluu irratti gara Waaqayyootti ol nan ba'a, cubbuu keessaniifis †tarii nan araarsa jedhe” (Bau. 32:30).

“Museen gara gooftichaatti deebi'ee, Amma sabni kun cubbuu guddaa hojjeteera, warqee irraas Waaqayyo tolfamaa godhateera. 32 Ammas fedha kee yoo ta'e maaloo cubbuu isaanii dhiisiif! Yoo dhiisuufii dhabaatte immoo macaafa kee isa keessatti na caafte sana keessaa ana balleessi! Jedhe” (Bau. 32:31, 32).

Museen akka fakkeenya Kiristoositti fudhatamuun isaa nama hin ajaa'ibu! Sababni isaa Cubbamootaaf kadhannaa araarsuu godhuu fi lubbuu isaa isaaniif kennuu fedhii qabaachuu isaatiin Kiristoos hunda keenyaaf maal akka godhu calaqqisuun isaa beekamaadha. warra irra daddarbaniif fakkeenya gara laafina gaarii akkamiiti! Inni guutummaatti Gooftaaf of kennuu isaa fi jaalala aarsaa namootaaf qabu agarsiiseera. Macaafni Seera Ba’uu yeroo addaa kana Museen gaara irra hammam akka ture hin ibsine, garuu macaafni Keessa Deebii yeroo kana guyyoota 40f Siinaa irra akka ture mul’isa (Kees. 9:18 ilaali).

Seera Ba’uu 32:32 keessatti jechi “dhiifama” jedhamee hiikame gochima hiikni isaa inni bu’uuraa “of irra kaaúu” yookaan “baachuu” ta’e isa akka Isaayaas 53:4 keessatti (waa’ee Yesus) taée dubbifamu rraa dhufe: “Inni garuu dhugumaan dhiphina keenya of irra in kaa'e”. Innis gochima wal fakkaataadha—Ba’u 32:32 keessatti “dhiifama” jedhamee hiikame, Isaayaas 53:4 keessatti immoo “baatee” jedhamee hiikame. Adeemsa fayyinaa fi dhiifamaa akkasumas nu fayyisuun Waaqayyoon maal akka kaffalchiise irratti hubannoo cimaa akkamiiti.

Dhugumatti, Museen cubbuu namootaa “baachuuf” Gooftaan gaafachaa ture, kunis waggoota kumaatama booda fannoo irratti waan inni godhe ta’uun isaa beekamaadha. Seera Ba’uu 32:32 yaada araara bakka bu’aa qofa utuu hin taane eenyu bakka bu’ee akka hojjetu agarsiisa: Waaqayyo mataa isaatii.

Heertuun kun akkamitti dhiifamni akka dhufu agarsiisa. Waaqayyo Kiristoos keessatti cubbuu keenya baatee, kun immoo karaa tokkicha nuyi dhiifama argachuu dandeenyudha. ibsa Karoora fayyinaa attamiiti akkasumas nu fayyisuuf Waaqayyoon maal akka kaffalchiise nuufis ta’e yunversiif argisiiftuu humna qabeessa akkamiiti..

`Museen Waaqayyo mataan isaa cubbuu namootaa akka baatu gaafata, dhuma irrattis, Yesus keessatti, inni akkas godha. Dhugaa ajaa'ibaa kana akkamitti sammuu keenya keessa kaánna? Waa’ee jaalala Waaqayyo dhala namaa kufeef qabuu maal nutti hima?`