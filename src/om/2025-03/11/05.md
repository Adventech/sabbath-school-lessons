---
title:  Dheekkamsa Waaqayyoo isa qajeelaa
date:   10/09/2025
---

`Seera Ba’uu 32:9–29 dubbisi. Dubbii Waaqayyo Israa’eliin balleessuuf dubbate irratti Museen deebii akkamii kenne?`

Museen gaara Siinaa irra utuu jiruu Waaqayyo finciltoota balleessee sanyii Musee saba guddaa akka godhu dubbate. Garuu wanti Museen barbaade kana hin turre. Qooda Kanaa, Israa’eloonni kan Waaqayyooti malee saba Musee akka hin taane argisiisuudhaan kadhate. Gooftaa kadhate. Inni, Museen mataan isaatii Gibxii keessaa isaan hin baafne ture, garuu Waaqayyo hojii isaa isa humna qabeessaan kana godhe. Kanaaf Museen waadaa inni jalqabaa abbootaaf kenne cimsee Waaqayyoon kadhate. Museen dhuguma Waaqayyoo fi dhala namaa gidduutti araarsaa ta’ee hojjechaa ture.

Erga “Gooftaan hamaa isa saba isaa irratti gochuu yaade sana in dhiise” (Bau. 32:14) booda, Museen gara isaaniitti deebi’e. Galmeen akka Seera Ba’uu 34:29, 30 irraa inni fuulli isaa argama Gooftaa irraa kan kaé ifuu isaa kan fakkaatu tokkollee hin jiru. Fuulli isaa aarii isaa kan calaqqisiisu ta’uu hin oolu.

“Museen gara buufataatti dhihaatee, jabbii sanaa fi shubbisaa yommuu arge, dheekkamsi isaa in bobaé, gabatee dhagaa harka isaa keessaa darbatee, miila gaara sanaa jalatti caccabsee” (Ba’u 32:19). Gabatee dhagaa abboommii Kurnan of keessaa qabu cabsuun mallattoo qabiyyee isaa cabsuu ture. Waaqayyo kanaaf Musee in ceepha’e, boodarra garuu “gabatee jalqabaa, isa ati cabsite” (Kees. 10:2) bakka buusuuf gabatee lama baasii soofi jedhee Musee ajaje. Waaqayyo abboommii sana ofii isaatii irra deebi’ee ni barreessa ture.

Museen gaaffii namootaatiif harka kennuu isaatiif cimsee Aaroniin ceepha'e. Sabni kun maal si goonaan cubbuu guddaa akkasii isaan irratti fidde? jedhe?” (Bau. 32:21). Aaron (1) warra kaan komachuudhaan, (2) falfalaan: “ani immoo warqee sana ibidda keessa nan buuse, innis dibicha ta'ee ba'e” (Bau. 32:24) jechuu isaatiin irra dadarbaa isaaf sababa dhiéessuu barbaade. Wanti dubbii kana caalaa hammeesse, Aaron inni ofii isaatii Waaqayyoon biratti kabaja guddaa argate, mirgi hedduun kennameefii Musee fi jaarsolii 70 wajjin gaara irra dhaquu isaa kan dabalatu ture (Bau. 24:1).

Qoosaa dukkanaa'aa akkamiiti! Dinqiin akka raawwatame himuudhaan, Aaron obboleessa isaa gowwoomsuu barbaade (cubbuun tokko akkamitti gara kan biraatti akka geessu hubadhu; haala kana keessatti, waaqa tolfamaa waaqeffachuun gara sobaatti). Haa ta'u malee, Museen amalli saba sanaa hammam akka malee akka taé waan argeef hin gowwoomfamne. Buʼaan gadhee un qabatamaadha, kanaaf Museen fincila sana battalumatti dhaabuu qaba ture.

`Seenaan kun waa’ee humna kadhannaa araarsummaa maal nu barsiisuu qaba? Yeroo ammaa kana eenyuuf kadhachuu qabda?`