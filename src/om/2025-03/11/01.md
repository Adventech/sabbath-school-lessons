---
title:  Gantummaa fi Araarsummaa
date:   06/09/2025
---

### Qo’annoo Torban Kanaaf Dubbisi

Ba’u. 32:1–6; Far. 115:4–8; Isa. 44:9, 10; Rom. 1:22-27; Bau. 32:7–32; Isa. 53:4.

> <p>Heertuu Yaadannoo</p>
> “Museen gara gooftichaatti deebi'ee, Amma sabni kun cubbuu guddaa hojjeteera, warqee irraas Waaqayyo tolfamaa godhateera. 32 Ammas fedha kee yoo ta'e maaloo cubbuu isaanii dhiisiif! Yoo dhiisuufii dhabaatte immoo macaafa kee isa keessatti na caafte sana keessaa ana balleessi! jedhe” (Seera Ba’uu 32:31, 32).

Museen guyyoota 40 qofaaf buufata Israa’el keessatti hin argamne, kanaaf maaltu ta'e? Sabni Waaqayyoo isa irraa garagalanii waaqa tolfamaa namni tolche, jabbii warqee waaqeffachaa turan. milikkitoota, muuxannoowwanii fi malaalleewwan gurguddoo hedduu erga raawwatamanii booda, akkamitti akkas gochuu dandaʼu turan?

Deebii baay’een jiraachuu danda’a, tarii immoo dhugaan tokko tokko hunda isaanii keessa jiraachuu danda’a. Sabni sun dhuguma Waaqayyo eenyu akka taʼe hin hubanne? Moo ykn muuxannoon isaanii inni humna qabeessi fedhii foonii fi cubbuudhaan haguugame taáa? Wanta Waaqayyo isaaniif godhe hin dinqisiifanne, qooda kanaa, wanta hundumaa akka salphaatti ilaalanii? Hubannoon isaanii, dhimmoota guyyaa guyyaa fi yaada cubbuu duriitiin duumessa’ee manca’ee? Gocha araaraa Waaqayyo isaaniif godheef galata kan hin qabne taánii? Gocha Waaqayyoo isa humna qabeessa dafanii dagatanii (Far. 106:13, 21–23)? Moo hunduu hoggansa Aaroniin isa fashalaa’e komachuu in danda’aa? “Waaqayyo Aaronitti baay’ee dheekkamee isa balleessuuf in barbaada ture” (Kees. 9:20).

Sababni gantummaa suukaneessaa kanaa maal iyyuu yoo ta’e, waa’ee cubbuu namaa qofa utuu hin ta’in, cubbamoota ta’anillee, waa’ee jaalala ayyaanaa Waaqayyo namootaaf qabuu barumsa akkamii irraa argachuu dandeenya?

_*Sanbata, Adoolessa 13 qophaa’uuf barnoota torban kanaa qo’adhaa._