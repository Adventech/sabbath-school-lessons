---
title:  Galaana Diimaa Keessa
date:   02/08/2025
---

### Qo’annoo Torban Kanaaf Dubbisi

Ba’u. 12:31–36, Yaaqoob 2:17–20, Bau. 13:1–14:31, Ibr. 11:22, Bau. 15:1–21, Mul. 15:2–4.

> <p>Heertuu Yaadannoo</p>
> “Museen immoo saba sanaan, "Warra Gibxii warra har'a argitan kana deebitanii akka kanatti lammaffaa waan hin argineef, hin sodaatinaa, jabaadhaa dhaabadhaatii har'a gocha Waaqayyo isin fayyisuudhaaf raawwatu ilaalaa! Amma Waaqayyo isiniif in lola, isin gabii argadhaa!" jedhe” (Seera Ba’uu 14:13, 14).

Kakuu moofaa keessatti Ba’uun muuxannoo saba Waaqaa isa hunda caalaa dinqisiisaa fi ulfina qabeessa. Taatee kun akkamitti Waaqayyo diinota Ibroota akka injifatee fi

Israa’eloota immoo injifannoodhaan gara Biyya Abdachiifametti akka fide keessatti fakkeenya waaqaati. Akkasumas fakkeenya fayyinaa fi furii Kiristoosiin keessatti argamuuti.

Akka ilaalcha namaatti ijoolleen Israa’el haala abdii kutachiisu, kan isaan mataa isaaniitiin of oolchuu hin dandeenye keessa turan. Yoo in oolfamu ta’e gocha waaqaatiin ta’uu qaba ture. Nuyis cubbuu wajjin akkasuma: mataa keenyaan haala abdii hin qabne keessa jirra. Isa yeroo Ba’uu caalaa waan dinqisiisaa ta’e nu barbaachisa. Nutis isa arganneerra:innis fannoo Kiristoosii fi waan Kiristoos achitti hunda keenyaaf godheedha.

Taateen Israa’el biyya Gosheen keessaa Ba’uu inni Seera Ba’uu 12 kaasee hanga faarfannaa Musee, isa Seera Ba’uu 15 caqafamee gammachuudhaan immoo faarfatame kan hafuura nama fudhatuu fi nama hin amansiifne dha. Milikkiti, dinqii fi hojiin furuu Waaqayyoo inni dinqisiisaan fiixee irra ga’e.

Garuu kun waan Kiristoos fannoo irratti nuuf godheen wal hin madaalu, diraamaan Ba’uu fakkeenya qofa ture.

_*Sanbata, Hagayya 9f qophaa’uuf barnoota torban kanaa qo’adhaa._