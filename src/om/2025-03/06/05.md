---
title:  Amantiidhaan Fuula duratti Adeemuu
date:   06/08/2025
---

`Seera Ba’uu 14:13–31 dubbisi. Amantii yoo dhaban iyyuu, Waaqayyo ijoollee Israaʼeliif maal godhe?`

Museen Waaqayyoo fi Dubbii Isaa garaa guutuudhaan waan amaneef, namoota jajjabeessa ture. Haala rakkisaa keessatti akkamitti akka socho’an ilaalchisee qabxiilee murteessoo afur dhiheesse:

1. “Hin sodaatinaa” (Bau. 14:13). Waamichi jalqabaa Gooftaa amanachuudha, sababni isaas sodaan karaa kana qofa mo’amuu danda’a. Isaayaas amantoonni harka Waaqayyoo keessa akka jiranii fi yoo isaan akka Waaqa isaanii fi Gooftaa isaaniitti isa fudhatan akka isaaniif hojjetu ibsuudhaan dhugaa kana nu yaadachiisu: “Egaa ani sii wajjin waanan jiruuf hin sodaatin! Ani Waaqayyo kee ti hin na'in! Ani Waaqayyo gooftaa kee isa harka kee mirgaa qabee "Hin sodaatin! Ani sin gargaara'o" siin jedhuu dha. (Isa. 41:10, 13).
2. “Jabaadhaa Dhaabadhaa” (Bau. 14:13). “jabaadhaa dhabbadhaa” jechuun gungumuu dhiisuu fi waan guddaa eeguu qofa utuu hin taane, Waaqayyoon amanachuu fi gidduu seentummaa isaa isa jabaa obsaan eeguu jechuu dha, sababiin isaas Inni tarkaanfii ni fudhata.
3. “Har'a gocha Waaqayyo isin fayyisuudhaaf raawwatu ilaalaa!” (Bau. 14:13). Amantiin keenya akka guddatuuf, geggeessummaa fi gargaarsa Waaqayyoo beekuun, akkasumas , gargaarsa isaa isa abdachiifameef galateeffachuun barbaachisaa dha. “ilaaluu” jechuun ija namaa banuudha (sababni isaa amantii dhabuun jaamummaadha). Injifannoo, nageenya fi fayyina kan kennu Waaqayyo qofa. Waaqayyo nu kunuunsuu fi waan barbaachisu nuuf kunnuudhaan yeroo hundumaa nuuf ta’a.
4. “Gooftaan isiniif in lola” (Bau. 14:14). Kun Waaqayyo maal akka godhu argisiisa: Inni qaamumaan saba isaatiif lola. Kiristoos fannoo irratti jireenya bara baraa nuuf kennuuf jecha seexana injifate waan ta’eef, Qaraaniyyoon dhugaa kanaaf ragaa isa dhumaa dha (Yoh 5:24; Ibr. 2:14; Mul. 12:10, 11).

Warri Gibxii illee Gooftaan Israa’elootaaf akka lolu booda irra hubataniiru (Ba’u 14:25).

Ajajni Waaqayyo Museedhaaf kenne ifaa ture: “Itti fufi” kan jedhu ture. Waaqayyo karoora hojii isaa tarkaanfii tarkaanfiidhaan ifa godhe: (1) Ergamaan Waaqayyoo fi utubaan duumessaa fuuldura buufata Israa’el adeemuu fi duuba isaaniitiin dhaabbachuudhaan waraana Gibxii irraa isaan eegaa turan; (2) Museen amantiidhaan harka isaa galaana irratti bal’ise; (3) Gooftaan bishaan sana gargar hiree qilleensa jabaadhaan gogse; akkasumas (4) buʼaan isaas Israaʼeloonni lafa goggogaa irra galaana keessa nagaadhaan gara gama biraatti akka ce’an taʼe. Warri Gibxii Waaqayyo saba isaatiif waan addaa akka hojjetu waan hin argineef, jaamummaadhaan isaan ari’an; akkuma cubbuu isaanii Ba’uu 14:25 irratti mul’isu isaan hamma yeroon isaa darbutti hin argine.