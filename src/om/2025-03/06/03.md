---
title:  Angafa Qulqulleessuu
date:   04/08/2025
---

Yeroon furamuu, kan bilisa Ba’uu inni abdachiifame ga’uuf jedha ture. sabni qophaa'uu qaba ture. Amanuu qofa utuu hin taʼin, amantii sana irratti hundaaʼanii hojjechuu qabu turan. Waaqayyo wanta isaan gochuu qaban isaanitti himee ture; amantiidhaan, amma gochuun isaan barbaachisa ture. Qabiyyee Yaaqoob waa’ee isaa barreessaa ture irraa guutummaatti yoo adda ta’e illee qajeelfama kanaa wajjin baay’ee wal simata: “Namicha gowwaa nana! Amantiin hojii gaarii yoo argisiisuu dhaabaate, waa'ee kan hin baafne1 akka ta'e beekuu in barbaaddaa?” (Yaq. 2:17–20).

`Seera Ba’uu 13:1–16 dubbisi. Angafoonni Israa’el yeroo dha’icha isa dhumaa ayyaana Waaqayyootiin baraaraniiru. Ajajni bara baraa kun har’as nuuf hiika maalii qabaachuu qaba?`

Waaqayyo maatii Israa’elootaa warra dhiiga jala turan araaraisaatiin eegeera sababiin isaas, balbala isaanii irratti amantiidhaan milikkita godhaniiru. Qajeelfamin haaraan kun karaa Musee Gooftaa biraa dhufe: “Angafa hundumaa addaan anaaf baasi!” (Bau. 13:2). Seerri kun namaaf, akkasumas horiifis in hojjeta ture.

Ajaja kana duuba qajeelfamni jiru tokko inni Uumaa keenyaa fi Abbaa waan hundumaa waan ta’eef wanti hundi kan isaa ta’uu isaati: “Lafichi, wanti laficha guutes hundinuu kan Waaqayyoo ti, biyyi lafaa fi warri isa keessa jiraatanis kan isaa ti” (Far. 24:1). “Meetichi kan koo ti, warqichis kan koo ti; kana ana Waaqayyo gooftaa maccaatu dubbate” (Hag. 2:8). Ilmi angafaa Israa’elootaa firii eebba Waaqayyoo jalqabaati, innis isa inni isaaniif kenne turedha; akkasumas milikkita guutummaatti Isaaf of kennuu isaanii fi wanti isaan qaban hundinuu Isa qofa irraa akka dhufe hubachuu isaaniiti.

Akkasumas, yaada furuu, kan fayyinaa, asitti argina. Ilmaan angafaa dhiigaan waan haguugamaniif du’a jalaa oolan. Isaanis akkuma warra dhiiga Yesuus jala jiran hundinuu du’a jalaa furamaniiru. Akkuma Phaawuloos waa’ee Yesus barreessu: “Dhiiga isaa kanaan furamuu dhiifamuu cubbuus arganneerra” (Qol. 1:14).

Yeroo kana, waan qulqulla’aaf adda baasanii kennuun kun akkamitti akka dhihaatu seeronni kennamaniiru, kunis garbummaa Gibxii jalaa bilisa Ba’uu isaanii ayyaanefachuu isaaniiti. Isaan horii aarsaa gochuu qabu, ilmaan isaanii garuu furuu qabu turan (Bau. 13:12, 13, 15).

`Ba’uu 13:16 waa’ee waan isaan harka isaanii irra fi ija isaanii gidduu kaa’uu qaban dubbata. Kun amantiin hammam iyyuu yoo qabaanne, amantii sana irratti hojjechuu akka qabnu dhugaa hafuuraa barbaachisaa taʼe akkamii argisiisa?`