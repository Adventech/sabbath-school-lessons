---
title:  Yaada Dabalataa
date:   08/08/2025
---

Kitaaba Ellen G. Waayit Abboota Amantii fi Raajota jedhu, mata duree “ Ba’uu,” fuula 281–290 kees- saa dubbisi.

Amantiin isaanii xiqqoo yoo ta’e illee Waaqayyo Israaʼelootaaf ture. Akka saba isaa warra filatamaniitti akkamitti akka yaadanii fi amala akkamii akka qabaatan isaan barsiisuu fi qajeelchuu barbaade. Waaqayyo obsaan isaan geggeesse, iddoo qom qabaan xiqqoon isaan mudatuttis isaan isaan qajeelche. Ellen G. Waayit akkas jechuudhaan ibsiti: “Israa’eloonni ... waa’ee Waaqayyoo beekumsa xinnoo qabu turan akkasumas isa irrattis amantii xiqqoo qaban turan, kanaas in sodaatan abdiis in kutatan. Hidhannoo kan hin qabnee fi waraana kan hin baranne, hafuurri isaanii garbummaa yeroo dheeraatiin kan dhiphate, akkasumas dubartootaa fi ijoollee, tuuta hoolotaa fi tuuta horiitiin kan rakkifaman turan. Gooftaan karaa Galaana Diimaa isaan geggeessuu isaatiin Waaqa gara laafessaa fi kan firdii ta’uu isaa of mul’ise.”—Ellen G. White, Patriarchs and Prophets, p. 282.

The Andrews Bible Commentary Waa’ee Faarfannaa Musee yeroo dubbatu akkas jedha: “Gochi furuu Waaqayyoo kun Seenaa keessatti mirkanaa’uun isaa gara fuulduraatti waan sodaannu akka hin qabne nuuf mirkaneessa. Toorri faarfannaa kanaa inni dhumaa diinota fuula duraa kanneen Kana’aaniin mo’uu irratti isaaniin mudatan irratti xiyyeeffata. Sababa ‘hirree Waaqayyoo’ isa humna guddaa qabuun, isaan ‘akkuma dhagaa calluma’ (lakk. 16) jedhanii turan.Yeroo wanti hin danda’amne muraasi nu mudatu, yeroo karaan ba’umsaa akka dhibe nutti dhaga’amuu fi gara kamitti akka garagallu hin beekne, ‘Faarfannaa Musee’ keessatti wabii argachuu dandeenya, sababni isaa inni seenaa saba Waaqayyoo keessatti taatee guddaa yaadachiisa.”—Andrews Bible Commentary, “Exodus” (Berrien Springs, MI: Andrews University Press, 2020), p. 214.

Barumsa Sanbataa Ga’eessotaa

**Gaaffiiwwan Marii**

`Ejjennoo Ibrootaa erga Gibxii irraa bilisa ba’anii booda, garuu qormaata Galaana Diimaa duraa keessatti maaliif yeroo baay’ee of argina? Gaarummaa Waaqayyo nuuf godhee fi humna isaa ilaalchisee ragaan baay’ee utuu jiruu amanti dhabina argisiisuun salphaa ta’ee kan nuyi argannuuf maaliif?`

`Ilmaan angafa dhabuu dabalatee waan raawwatame hundumaa boodas, Faraʼoon amma iyyuu Israaʼeliin ariʼuu kan dandaʼee maaliif? Kun cubbuutti jabaachuun eenyu keenyaaf illee balaa akka qabu maal nutti himuu qaba?`

`Yeroo tokko tokko qormaanni hamaan Hunda keenya yoo mudate illee, baay’een keenya guyyoota baay’ee gaarii, yeroo baay’ee gaarii, yeroo wanti hamaan nu hin mudanne ykn namoota jaallannu hin mudanne dabarsineerra (ammas qabna). Hundaafuu, naannoo “diinaa” keessa akka jiraannu waan hubannuuf, yeroo kana akka ragaa ayyaanaa fi eegumsa Waaqayyootti ilaaluu kan qabnu maaliifi? Kunis, yeroo hundumaa yeroo gaariitti Waaqayyoon galateeffachuu yaadachuu kan qabnuuf maaliif, sababiin isaas balaa akkamii irraa akka hafne gonkumaa waan hin beekneef?`