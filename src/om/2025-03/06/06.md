---
title:  Faarfannaa Musee fi Miiriyaam
date:   07/08/2025
---

Waraanni Gibxii hundi in mo’ame; Fara'oon dabalatee namni lubbuun hafe hin turre (Far. 136:15 ilaali). Warra Gibxiif mo’amuu ajaa’ibsiisaa, saba Waaqayyoof injifannoo guutuu ture. hanga har’aattis Yihudoonni Seenaa isaanii hunda keessatti seenaa kana irra deebi’anii kan dubbatan ta’uun isaanii nama hin ajaa’ibu.

`Seera Ba’uu 15:1–21 dubbisi. Qabiyyeenfaarfannaa Museemaali?`

Faarfannaan kun Gooftaa galateefata, sababni isaa inni loltuu jabaa warra saba isaa cinqursan injifateedha. Museen Gooftaan Waaqa isaa, humna isaa, faarfannaa fi fayyina isaas ta’uu isaa irratti xiyyeefachuudhaan mata duree kana dhuunfaatti bal’inaan ibsa. Kan akka isaa “surraa qulqullummaa qabu, hojii guddaa fi sodaachisaa hojjetu, wanta dinqisiisaas godhu” (Bau. 15:11) hin jiru.

Faarfannaan Musee hunduu waa’ee Waaqayyoo, eenyu akka inni ta’ee fi maal hojjechaa akka jiruudha. Gooftaan hojii addaa saba isaatiif hojjateen ol qabame, in galateeffame, in dinqisiifatames. Galateeffannaa fi waaqeffannaan bu’aa uumamaa gaarummaa Waaqayyo nuuf godheeti. Jaalala isaa dinqisiifachuun jireenya hafuuraa  lubbuu  qabuuf  haal-dureedha.  Keessumaa  jaalala Waaqayyoo isa cimaa irratti xiyyeefatameera ulfinas argateera, sababni isaa inni saba fure in geggeessa, gara iddoo jireenyaa qulqulluuttis isaan qajeelcha. Waaqayyo tulluu isa kan isaa godhate irra mana qulqulummaa akka dhaabu Museen raaje (Bau. 15:17), kun hundi gara Tsiyoonii fi gara mana qulqullummaa Yerusaalemitti fuula duratti argisiisu.

Mul’ata 15:2–4 keessatti, warri furamanii faarfannaa Musee fi faarfannaa Hoolichaa faarfatu. Gocha isaa isa guddaa fi dinqisiisaa ta’eef Waaqayyoon galateefachuun, firdii isaa isa qajeelaa fi dhugaa ta’eef Waaqayyoof galata dhi’eessuu, fi gocha isaa isa qajeelaa fi qulqulluuf Waaqayyoon galateefachuun kun samii irratti akkamitti akka dhaga’amu tilmaamuu ni dandeessaa?

Sarara faarfannichaa isa dhumaa hubadhu. “sabni hundinuu in dhufu, siifis in sagadu; gochaan kee inni qajeelaan mul'ifameera!” Kunis, firdiin Waaqayyoo hundinuu-keessumaa hamminaa fi cunqursaa waggoota kumaatamaaf utuu hin adabamin hafe irratti firdiin kenname hundi yeroo mul’atu, saboonni furaman firdii sanaaf Isa galateeffatu.

Amaanu'eel Kaant Waaqayyo qajeelaa erga ta'e jireenyi boodaa tokko jiraachuu qaba jedhe.

`Dubbiin kun maaliif dhugaa ta’e, haqni yeroo dheeraaf asitti dhibame gaaf tokko akka dhufu amanuu akkamitti barra? Abdii kana irraa jajjabina argachuu kan dandeessu akkamitti?`