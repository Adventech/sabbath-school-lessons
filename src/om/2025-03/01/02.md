---
title:  Saba Waaqayyoo Gibxii keessatti
date:   29/06/2025
---

Macaafni Seera Ba’uu afaan Ibrootaatiin shemot jedhama, akka jechoota jalqabaa barreeffama durii sanaatti jecha jechaatti Ingiliffaan “maqaa” jechuudha. Akki inni itti jalqabu immoo “isa kana Maqaan” jechuudhaani. Maqaan maatii abbaa amantii Yaaqoob jalqaba irratti lakkaa’ame.

`Seera Ba’uu1:1–7 dubbisi. Dhugaan murteessaan asitti argamu maal?`

Macaafni Seera Ba’uu eebba Waaqayyoo yaadachiisuudhaan jalqaba. Abbaan amantii Yaaqoobii fi maatiin isaa yeroo Gibxiin keessa qubatan namoota 70 qofa turan (Uma. 46:27, Seera Ba’uu1:5), garuu Israa’eloonni “wal horanii, baay'atanii, gurmuu baay'ifatanii, guddaa jabaatanii biyyicha in guutan” (Bau. 1:7). Yeroo Seera Ba’uu garuu “isaan dubartootaa fi ijoollee malee, lafoon akka namoota kumaatama dhibba ja'aa turan (Bau. 12:37).

`Seera Seera Ba’uu1:8–11 dubbisi. Israaʼeloonni yeroo Baʼanitti haalli isaanii akkamii ture?`

Seenaa ijoollee Israa’el biyya Gibxi keessaa barreeffamni Macaafa Qulqulluuhalluu dukkanaa’een diba. Macaafni Seera Ba’uu hojjechiisaa warra Gibxi isa isaan garboomesee fi hojii cunqursaa isaan Ibroota irratti fe’aniin jalqaba. Garuu Macaafni Seera Ba’uu, Waaqayyo godoo qulqullaa’aa keessatti, giddu galeessa buufata Israa’el keessatti nagaa fi jajjabinaan argamuu isaatiin xumurama (Seera Ba’uu 40 ilaali). Utuboota faallaa ta’an kana lamaan gidduutti injifannoon Waaqayyoo ibsameera. Gooftaan saba isaa garbummaa jalaa bilisa baasuu isaatiin, Galaana Diimaa banuu isaatiin, waraana cimaa yeroo sanaa injifachuu isaatiin, humnoota hamootaa irratti dinqiidhaan injifachuun Waaqayyoo in mul’ata.

Seenaan kun haala wal faallessuun “Danuudhuma warri Gibxii gad isaan [Israa’eloota] qaban keessaa, warri Israa'el immoo caalaa baay'atanii, lafa guutan” (Bau. 1:12) jedhee cimsee dubbata. Kunis, haxxummaan namaa maal iyyuu yoo ta’e, Waaqayyo amma iyyuu olaantummaa qaba, ilaalcha namaatiin haalli abdii kan hin qabne ta’ee yoo mul’ate illee, yoo xiqqaate saba isaa ni fayyisa.

`Mootiin haaraan Yoseef hin beekne in ka'e. Seenaan kun haalawwan, keessumaa immoo haalawwan gaarii taʼan gonkumaa akka salphaatti ilaaluu akka hin qabne maal nutti hima?`