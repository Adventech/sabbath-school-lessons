---
title:  Seen - Duubee
date:   30/06/2025
---

Kana’aaniin keessatti Maatii Yaaqoobiin beelli erga mudatee booda Gibxiin yeroo ga’an (Seera Uumamaa 46), mootiin Gibxii sababa Yoseefii fi waan inni warra Gibxiif godhe hundumaaf Ibrootaaf michuu ture.

“Mootiin Gibxii ammoo Yoseefiin, Kunoo, ani guutummaa biyya Gibxii irratti aboo siif kenneera jedhe. Kana booddee mootiin Gibxii amartii mallattoo isaa harka isaattii baasee, harka Yoseefitti in kaa'e; uffata quncee talbaa ba'eessa irraa hojjetames itti in uffise; dirata warqees morma isaatti kaa'eef. Konkolaataa isa kan isaatti aanu irras isa teessise; warri fuula isaa duraa labsanis, Gad jedhaa, qoomma'aa! in jedhu turan; mootichi akkasitti Yoseefin guutummaa biyya Gibxii irra kaa'ee, aboos kenneef” (Uma. 41:41–43).

`Jalqaba cimaa akkasii booda, milkaa’insa dinqisiisaa Yoseef Gibxii keessatti argateef furtuun maali ture? (Uma. 37:26–28 fi Uma. 39:2, 21 dubbisi.)`

Seenaa Yooseef keessatti seen duubeen baay’ee amansiisaa ta’e kan armaan gadiiti: Seera Ba’uu 1:8 keessatti, bulchaan haaraa, “Yoseefiin hin beekne” Ahamose (1570 Dh.K.D. –1546 Dh.K.D.) dha. Itti aansee Ameenotep 1ffaan (Dh.K.D. 1546 –Dh.K.D. 1526) bulchaa Israa’eloota sodaatee isaan cunqursaa ture. Booda Tuutmoos 1ffaa (Dh.K.D.1525– Dh.K.D. 1512) ijoollee dhiiraa Ibirootaa hunda irratti labsii du’aa baase. Intalli isaa Hatshepsut (Dh.K.D. 1503–Dh.K.D. 1482) giiftii ishee Museen ilma ishee akka ta’uuf guddifatte turte. Fara’oon Tuutmoos 3ffaa (Dh.K.D. 1504–Dh.K.D. 1450), inni yeroo muraasaaf Hatshepsut wajjin walitti dhufeenya qabu, Fara’oon isa Seera Ba’uu keessaa ture.

Ba’uun (Gibxi keessaa) kan raawwatame, akka shallaggii sirriitti, Bitootessa keessa 1450 Dh.K.D. (see William H. Shea, “Exodus, Date of the,” The International Standard Bible Encyclopedia, edited by Geoffrey W. Bromiley et al., vol. 2 [Grand Rapids, MI: William B. Eerdmans, 1982], pp. 230–238). Yeroo Ba’uu hubachuuf heertulee Macaafa Qulqulluuarmaan gadii qo’adhu: Uma 15:13–16; Bau. 12:40, 41 Abboota Firdii 11:26; fi 1Mootota 6:1 (akkasumas Hojii Ergamootaa 7:6; Gal. 3:16, 17 ilaali).

Seerri Ba’uu boqonnaan jalqabaa jechuunis bara Yoseef, yeroo abbaan isaa Yaaqoob maatii guutuu wajjin Gibxii seene irraa kaasee hanga labsii du’a Fara’oon baaseetti yeroo dheeraa hammata. Lakkoofsa waggoota sirrii ta’e irratti falmiin tokko tokko yoo jiraate illee, wanti guddaan, sabni isaas biyya ormaa keessatti garboota yoo ta’an illee, Gooftaan isaan hin daganne.

Waa’ee Ibrootaa yeroo sanaa Gibxi keessa turan ilaalchisee ibsi bal’aan baay’een dhokatee kan hafu yoo ta’e illee, ammaaf yoo xiqqaate mul’anni amala Waaqayyoo akkuma Caaffata Qulqullaa’oo hunda keessatti ta’u amma iyyuu fuula macaafa kanaa keessaa ni ifa (1Qor. 13:12 ilaali). Wantoonni hammam hamaa yoo fakkaatan iyyuu Waaqayyo yeroo hundumaa akka jiru beekuu dandeenya, akkasumas haala hamaa kamiin yoo of argine illee isa amanachuu dandeenya.