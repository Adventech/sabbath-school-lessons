---
title:  "Cunqursaa: Seen - Duubbee fi Dhaloota Musee"
date:   28/06/2025
---

### Qo’annoo Torban Kanaaf Dubbisi

Ba’u. 1:1–22; Uma 37:26-28; Uma 39:2, 21; Hojii Ergamootaa 7:6; Gal. 3:16, 17; Bau. 2:1–25.

> <p>Heertuu Yaadannoo</p>
> “Bara baay'ee booddee mootiin biyya Gibxii in du'e; namoonni Israa'el immoo garbum- maa isaanii keessatti aadanii gargaarsaaf in iyyatan; inni isaan garbummaa keessaa iyyatanis gara Waaqayyootti ol ba'e. Waaqayyo yommus aadnaa isaanii dhaga'ee, kakuu Abrahaamii fi Yisihaqiif, Yaaqoobiifis kakate in yaadate; Waaqayyo akka Israa'eloonni itti jiran beekee, isaan in ilaale” (Ba’u 2:23–25).

Kitaabni Seera Seera Ba’uu seenaa namoota cunqurfamanii, kan warra gaditti ilaalamanii, kan warra ari’atamanii, kan gad qabamanii fi tuffatamanii dubbata. Kanaaf, har’a namoonni akka dagatamanitti, akka irraanafatamanii fi akka garboomanitti itti dhaga’amu abdii argachuu danda’u, sababiin isaas Waaqayyo inni warra Ibroota fayyise isaanis fayyisuu danda’a.

Kitaabni Seera Ba’uu waa’ee lolli jireenyaa jiraachuu, akkasumas jal’inaa fi qormaata qaama jireenya kanaa ta’e dubbata. Seenaa saba isaa warra rakkachaa jiraniif jecha gidduu seenuu Waaqayyootiin namni hundi jajjabaachuu danda’a. Waaqayyo iyya cunqurfamootaa ni dhaga’a, wal’aansoo isaanii ni arga, imimmaan isaanii ni hubata, dhiphina isaanii keessattis gargaaruuf ni dhufa.

Waaqayyo warra isa amanatan bilisa baasuuf dursa fudhata. Waan Inni nuuf dhiyeessu Salphaatti amantiidhaan fudhachuu qabna. Macaafni Seera Ba’uu wanta Yesus hunda keenyaaf godhe kan argisiisu waan ta’eef qoratamuu kan qabuu Kanaafi. Inni Kitaaba waa’ee furamuu, bilisa ba’uu fi fayyina isa dhumaa ti-kun hundinuu immoo Kiristoos Yesuusii fi waan inni nuuf mirkaneessetti amanuudhaan kan keenya.

Jeequmsaa fi dukkana keessatti iji keenya Waaqayyo irra yoo kaa’anne argama isaa, eegumsaa fi gargaarsa isaa hubachuu dandeenya, akkasumas gara “Biyya barabaraa isa Abdachiifameetti” nu geggeessa.

_*Sanbata, Adoolessa 5f qophaa’uuf barnoota torban kanaa qo’adhaa._