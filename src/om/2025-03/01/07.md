---
title:  Yaada Dabalataa
date:   04/07/2025
---

Kitaaba Ellen G. White, Abboota amantii fi Raajota keessaa mata duree “Musee,” jedhu fuula 241–251 irraa dubbisi, kunis kutaa barreeffama Macaafa Qulqulluu torban kanaaf qoratame irratti hubannoo guddaa siif kenna.

Barreeffamni Macaafa Qulqulluu “Deessiftoonni sun garuu Waaqayyoon waan sodaataniif, akka mootiin Gibxii isaan abboome hin goone; mucooliin dhiiraas akka jiraatan godhan” (Bau. 1:17) jedha. Ellen G. Waayit amanamummaa deessiftootaa fi abdii Masihichaa ilaalchistee akkas jechuudhaan yaada sirrii ta’e kenniti: “Dubartoota hojiin isaanii ajaja sana raawwachuuf carraa isaaniif kenne, yeroo ijoolleen dhiiraa Ibirootaa dhalatan akka balleessaniif ajajni isaaniif kennameera. Dhimma kana keessatti kan sochoosu Seexana ture. Namni bilisa baasu tokko Israa’eloota gidduudhaa akka ka’u inni ni beeka ture; inni akka mooticha ijoollee isaanii balleessu gochuudhaan kaayyoo waaqayyoo injifachuuf  abdate. Dubartoonni garuu

Waaqayyoon sodaatanii ajaja gara jabeessa sanas raawwachuuf ija hin jabaanne. Gooftaan gochaa isaanii kana in mirkaneesseef, isaanis in milkaa’an.”—Ellen G. White, Patriarchs and Prophets, p. 242. 242. .

Kana hundumaa keessatti oduun gammachiisaan jiru karoorri Seexanaa yoo jiraate illee, Waaqayyo isa kuffisee, namoota amanamoo ta’anitti fayyadamuudhaan diina fashaleessuu isaati. Nuyi daangaa diina keenyaa isa Yesus “mootii” ykn “bulchaa biyya lafaa” jedhee waame (Efe. 2:2; Yoh. 14:30) keessa jiraanna. Seexanni aangoo kana Addaam irraa fudhate, Yesus Kiristoos garuu jireenya isaa fi du’a fannootiin isa injifate (Mat. 4:1–11, Yoh. 19:30, Ibr. 2:14). Seexanni akkuma ijoolota sana ajjeesuuf yaale amma illee jiraataa fi dammaqaa ta’us, ajjeefamuun isaa murta’aadha (Yoh 12:31; 16:11; Mul. 20:9, 10, 14). Oduun gammachiisaan rakkoon jireenyaa ayyaana waaqayyootiin mo’amuu isaati (Filp. 4:13). Ayyaanni abdii keenya isa tokkicha.

**Gaaffiiwwan Marii**

`Ijoolleen Ibrootaa Gibxi keessa akka jiraatanii fi achi keessatti akka cunqurfamaniif waaqayyo maaliif heyyame? Waaqayyo isaaniif giduu seenuun maaliif yeroo dheeraa fudhate? Tokkoon tokkoon namaas amma namni sun jirutti akka dhiphatu yaadadhu. Biyyi yeroo dheeraaf dhiphata, garuu namni dhuunfaan hamma jirutti dhiphata. Dhiphina namaa walii gala hubachuu barbaaduu keessatti kana adda baasuun maaliif barbaacvhisaa ta’e?`

`Gochaa aarii ajjeechaa nama Gibxii sana ilaalchisee waaqayyo attamitti Museetti dhimma ba’uu akka danda’e irratti xiyeefadhu. Utuu inni sana hin goonee’oo jedhee yaadi? Ibroonni Gobxi keessaa hin ba’an jechuudha? Sababa kee ibsi.`