---
title:  Deessiftoota Ibrootaa
date:   01/07/2025
---

Namni tokko barsiisa Seera Uumamaatti dursee utuu hin yaadin macaafa Seera Ba’uu hubachuu hin danda’u. Yihudoonni gara Gibxiitti gad bu’an, yeroo booda badhaadhinaa fi nagaa guddaa erga argatanii booda in garboofaman.

Yeroo tokko tokko akkas fakkaachuu yoo danda’es, Waaqayyo garuu saba isaa rakkina keessatti hin dhiifne. Sabni Ibrootaa hedduun isaanii rakkina isaan mudate irraa kan ka’e abdii akka kutatan hin shakkisiisu. Haa ta’u malee yeroo dhiphinaatti harka isaa isa jabaa ta’een gargaaruuf in dhufa. Gooftaan keenya akkas jechuudhaan duuka buutota isaa jajjabeessa: “Guyyaa rakkinaatti na waammadhu, ani isa keessaa butee sin baasa, ati immoo ulfina anaaf in laatta in jedha” (Far. 50:15).

`Seera Ba’uu1:9–21 dubbisi. Deessistoonni amanamoon kun gahee guddaa akkamii taphatan, seenaa keessatti maaliif yaadatamu?`

Fara’oon macaafa Seera Ba’uu keessatti maqaa hin qabu. Isaan maqaa “Fara’oon” jedhu qofa kan baatan yeroo ta’u, hiikni isaas “mootii” jechuudha. Fara’oon waaqa lafarra jiru, ilma waaqa Raa (ykn Osiris ykn Horus) akka ta’e Warri Gibxii ni amanu turan. Raan waaqa Gibxii isa ol aanaa, waaqa aduu jedhamee fudhatama ture.

humna hundumaa kan qabu ta’us, “waaqni” kun faallaa amantii isaanii akka hin deemne gochuuf deessiftoota dirqisiisuu hin dandeenye. Dhugaa dubbachuuf, faallaa Fara’oon isa maqaa hin qabneetiin, deessiftoonni kun lamaan maqaan isaanii "Siifraa fi Phuwaa" jedhamanii waamamu ( Ba’uu1:15); isaan Gooftaa waan sodaataniif kabaja guddaa qabu turan. Sababa isaan ajaja geggeesitootalafaacaalaaajaja Waaqayyookabajaniifajajni Fara’oon inni hamaan dhiibbaa isaan irraan hin ga’u ture (HoE 5:29 ilaali)

Akkasitti Waaqayyo maatii guddaa isaaniif kennuudhaan isaan eebbise. Kun amanamummaaf ragaa cimaa akkamiiti. Dubartoonni kun, waa’ee ti’ooloojii kan isaan beekan xiqqoo yoo ta’e illee, waan sirrii ta’e beekuu qofa utuu hin taane waan sirrii hojjechuu filatu turan.

Fara’oon shirri isaa akka hin milkoofne yommuu arge, warri Gibxii daa’imman dhiiraa Ibiroota irraa dhalatan hunda akka ajjeesaniif ajaje. Isaan kun tarii Hapi isa waaqa laga Naayilii fi waaqa ormaataan aarsaa akka taʼaniif laga Naayil keessatti isaan darbachuu qabu turan. (kun Yihudoonni Yihudoota waan ta’aniif qofa ajjeefamuu akka qaban yeroo jalqabaaf kan galmaa’eedha.) Kaayyoon labsii du’aa kun Ibroota gad qabuu, sanyii dhiiraa hunda dhabamsiisuu fi dubartoota saba Gibxiitti makuuf ture, kanaanis Fara’oon Ibiroonni saba isaa irratti balaa geessisu jedhee sodaate kan xumuru ta’e.

`Deessistoonni tarkaanfiin sirriin fudhatamuu qabu maal akka beekuu qofa utuu hin taane, isa in fudhatan. Ergaan asitti nuuf ifa ta’e jiru maal?`