---
title:  Dha'ichoota
date:   19/07/2025
---

### Qo’annoo Torban Kanaaf Dubbisi

Ba’u. 7:8-10:29; Lakk. 33:4; Rom. 1:24-32; Far. 104:27, 28; Isa. 28:2, 12–17; Isa. 44:9, 10, 12–17.

> <p>Heertuu Yaadannoo</p>
> “Mootichi akkuma mata-jabeessa ta'etti in hafe; akkuma Waaqayyo afaan Museetiin dubba- tee ture, Israa'eloota gad hin dhiifne” (Seera Ba’uu9: 35).

Qonnaan bulaan tokko akka harree isaa sochootu gochuuf yaalaa ture; horichi hin socho’u ture. Kanaaf, qonnaan bulaan kun damee mukaa furdaa tokko fudhatee rukute. Ammas harree sanatti dubbate, isheen immoo sana booda socho'uu eegale. Namni tokko qonnaan bulaan sun maaliif akkas akka hojjete yommuu gaafatu, “Eeyyee, jalqaba xiyyeeffannaa isaa argachuu qabda” jedhee deebiseef.

Namni tokko waa’ee horiitti gara jabaachuu irratti dhimma ka’uu danda’u kamiyyuu cinaatti dhiisee, asitti keessumaa haala Ibiroonni Gibxii keessaa ba’uu isaanii ilaalchisee qabxiin ka’uu qabu jira. Museen jecha Waaqayyoo isa beekamaa shalach et ami isa “sabni koo haa dhaquu gadhiisi” jedhu qabatee gara Fara’ooniin akka dhaquuf ajaji kennameeraafi.

Fara’oon garuu saba Waaqayyoo gadhiisuu hin barbaadu. Warri Gibxiin balaa waraanni Ibiroota fiduu danda’u sodaatanis (Ba’uu1:10 ilaali) Fara’oon maaliif fedha akka dhabe Caaffanni qulqullaa’aan ifatti hin ibsine. Akkuma beekamu dhimmi gabrummaa yeroo baay’ee dhimma dinagdee ture. Isaan humna namaa gatii salphaan argachuu waan turaniif, faayidaa dinagdee garboonni kun isaaf kennan kamiyyuu dhabuu hin barbaanne. Kanaaf, xiyyeeffannaa isaa dhabuuf qofa utuu hin taʼin yaada isaa jijjiiruuf waan isa amansiisuu tokko tokko isa barbaachisa ture.

_*Sanbata, Adoolessa 26f qophaa’uuf barnoota torban kanaa qo’adhaa._