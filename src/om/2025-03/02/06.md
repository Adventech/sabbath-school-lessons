---
title:  Dhagna qabaa
date:   10/07/2025
---

Seera Seera Ba’uu4:18–31 dubbisi. Seenaa addaa kana akkamitti hubanna, barumsa akkamii irraa fudhachuu dandeenya?

Museen Gooftaaf abboomamee gara Gibxiitti deebi’uuf imala isaa erga jalqabee booda, Gooftaan “isa ajjeesuu akka barbaade” (Bau. 4:24) yommuu dubbisan barattoonni Macaafa Qulqulluu ni rifatu. irraa Dhimmichi dhaqna qabaa akka ture haala seenaa kanaa ifatti mul’ata. Ilmi isaa inni quxisuun akka kakuun Abrahaam gaafatutti dhagna hin qabamne (Uma. 17:10, 11).

Museen, akka geggeessaa saba Waaqayyootti, geggeessaa ga’umsa qabaatee saba kaan gara abboomamuutti geggeessuuf waaqayyoof abboomamuu fi isaa guutummaatti bitamuu argisiisuu qaba ture. Inni guutummaatti Waaqayyoof harka kennachuu sanaa fakkeenya taʼuu qaba ture. Haati manaa isaa Ziphoraan haati manaa isaa dubartii tarkaanfii fudhattu waan taateef lubbuu abbaa warraa ishee baraaruuf jecha ilma ishee dhagna qabde. Isheen “gogaa dhiigaa jiruun” Musee tuqxe, dhiigni kun immoo araara, jireenyaa fi mallateefamuu kakuu kan argisiisu ture. Kunis dafee raawwatamuun isaa diraamaa haala sanaa dabale.

Kutaa kana irraa barumsi barbaachisaan tokko baramuu danda’a: waan sirrii ta’uu isaa beeknu gochuu gonkumaa hin dadhabinaa.

“Kara Miidiyaan irraa utuu deemaa jiruu, Gooftaan gadduu isaatiif Museen akeekkachiisa nama dinqisiisu fi suukaneessaa argate. Ergamaan tokko akka waan battalumatti isa balleessutti haala sodaachisaa ta’een itti mul’ate.Ibsi tokkollee hin kennamne; Museen garuu ajaja Waaqayyoo keessaa isa tokko akka tuffate yaadate . . ilma isaa isa quxisuu irratti sirna dhagna qabaa raawwachuu dagate. Inni haal-duree ittiin mucaan isaa eebba kakuu Waaqayyo Israa’el wajjin gale argachuu danda’u raawwachuu dadhabe, dagannaan akkasii gama geggeessaa isaanii isa filatameen ta’e kun humna seerri waaqayyoo namoota irratti qabu hir’isuu hin danda’u ture. Ziphoraan abbaan manaa ishee in ajjeefama jettee sodaachuudhaan sirnicha ofii isheetii raawwatte, sana booda ergamaan sun akka Museen adeemsa isaa hordofu heyyame. Museen Ergama isaa gara Fara’oonitti ergame keessatti bakka balaa guddaa keessa kaa’ama ture; jireenyi isaa kan inni eegamu karaa eegumsa ergamoota qulqulootaati. Garuu ergamoota waaqayyootiin golgamuu waan hin dandeenyeef dirqama beekamaa tokko tuffachaa jiraachuudhaan nageenya hin argatu ture”– Ellen G. White, Patriarchs and Prophets, pp. 255, 256.

`Waan gochuu qabdu utuu beektuu dagachuudhaan yakkamaa yoo taate Seenaan kun maal sitti dubbata? Yeroo ammaatti illee jijjiirama akkamii gochuu qabda?`