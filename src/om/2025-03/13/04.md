---
title:  Godoo Qulqulluun in Ijaarame
date:   23/09/2025
---

`Ba’uu 36:8–39:31 keessaa ilaalaa. Qajeelfamni ifa ta’e akkasii maaliif kenname jettanii yaaddu? Waaqayyo waa’ee waan hundumaa balʼinaan akkamitti akka yaadu kun maal nu barsiisa?`

Museen godoo qulqullaaʼaa sana of eeggannoodhaan ijaare, qajeelfamni gaara Siinaa irraa fudhate immoo ciminaan hojiirra ooleera. Barreeffamni Macaafa Qulqulluu kanneen armaan gadii akkas jechuun tarreessa:

(1) godoon qulqullaa’aan huccuu, golgaa fi kutaalee adda addaa qabu (Bau. 36:8–38); (2) bidiruu kakuu (Bau. 37:1–9); (3) gabatee bidden ilaalachaa (Bau. 37:10–16); (4) qodaa ibsaa (Bau. 37:17–24); (5) iddoo aarsaa ixaana (Bau. 37:25–29); (6) iddoo aarsaa gubamu (Bau. 38:1–7); (7) gabatee dhiqataa (Bau. 38:8); (8) oobdii (Bau. 38:9–20); fi (9) meeshaa dunkaanaaf oolu (Bau. 38:21–31). Seera Ba’uu 39 ibsa dirata fuula duraa, qomee akka gaachanaa fi uffata lubummaa kan birootiin itti fufa. Tajaajilli godoo qulqullaa’aa karoora fayyinaa Waaqayyoo isa guutuu argisiisuudhaan mul’ata barnoota wangeelaa ture. Sirnoonni adda addaa (1) Waaqayyo hammam cubbuu akka jibbu fi akkamitti akka ilaalu, (2) namoota qalbii geddaratan akkamitti akka fayyisu, (3) hireen jal’oota maal akka ta’e, (4) egereen ulfina qabeessi inni haminni keessa hin jirre akkamitti akka mirkana’u kan agarsiisan turan.

Waggaa keessatti tajaajilli adda addaa garuu walitti dhiyeenyaan kan qaban lamatu mana qulqullummaa keessatti raawwatama: innis kan guyyaa guyyaa fi kan waggaa. Tajaajilli fuula lama qabu kun, Waaqayyo cubbuu akkamitti akka ilaalu fi cubbamoota akkamitti akka fayyisu argisiisa. Waaqayyo tajaajila mana qulqullummaa guyyaa guyyaatiin namoota qalbii jijjiirataniif cubbuu isaanii akka dhiisee fi gaarummaadhaan fayyina akka isaaniif kenne mirkaneessa. Kennaa fayyinaa kana argachuuf aarsaan kaffalamuu qaba ture, aarsaawwan kun immoo du’a Masiihii isa dhiigni isaa “cubbuu hundumaa irraa nu qulqulleessu” (1Yohaannis 1:7) argisiisa.

Cubbuu himachuu fi uffata qajeelummaa Kiristoos fudhachuun giddu galeessa kennaa kanaa ture (Far. 32:1, 2). Haala kanaan, cubbamaan qalbii jijjiirrate dhiifamni akka godhameef mirkaneefatee fayyinaatti gammaduu danda’a.

Tajaajilli waggaa waggaadhaan, Guyyaa Araarsuutti raawwatamu, Waaqayyo akkamitti cubbuu akka balleessu, rakkoo cubbuu akka furuu fi egeree cubbuu hin qabne akka mirkaneessu agarsiisa (Lewwota 16, Yohaannis 1:29). Yeroo ammaa kana tajaajilli Kiristoos inni mana qulqullummaa samii keessa inni fuula lama qabu hojii Waaqayyoo nuuf hojjete kan biraa ibsa (Ibr. 7:25) akkasumas rakkoo haminaaf furmaata isa dhumaa fida (Dan. 7:13, 14, 22, 27; Dan. 8:14; Mul. 21:4).

Manni qulqullummaa bakka Waaqayyoon itti waaqeffatan, isa itti jajjatanii fi galata isaaf kennan ture. Waaqeffannaan Waaqayyoo isa amantootagaratokkummaasanattiafeerawajjinhariirooqabaneeguudha.