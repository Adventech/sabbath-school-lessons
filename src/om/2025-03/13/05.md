---
title:  Godoo Qulqullaa’aa Keessatti Argamuu Waaqayyoo
date:   24/09/2025
---

`Ba’uu 40:1–38 dubbisi. Israa’eloonni akkamittiin argamuu Waaqayyoo hubatan?`

Seerri Ba’uu (Seera Ba’uu 40) boqonnaan inni dhumaa eebbifamuu godoo qulqullaa’aa fi kennaa abboomota Kurnanii ibsa. Eebbifamuun godoo qulqullaa’aa sun waan Israa’eliif Siinaatti raawwatame keessaa taatee xumuraa ture.

Ulfinni Waaqayyoo qulqullummaa isaa, amala isaa fi argama jaalala isaati, innis gaarummaa isaati (Bau. 3:5; Bau. 33:18, 19). Argamni isaa dunkaanicha guutee akka duumessaatti, akka Shekaaniyaa ulfinaatti mul’ata ture. Macaafni Seera Ba’uu argama geggeessaa Waaqayyoo isa guyyaa duumessa Gooftaa keessaan, halkan immoo duumessa ibiddaa keessaan mul’ate irratti xiyyeefachuudhaan xumurama. sabni Ibrootaa karaa baay’ee dhugaa taée fi humna qabuun dhugummaa Waaqayyoo shaakaluu qofa utuu hin taane yeroo inni isaan geggeessu argama isaa isa dhiyoo fi dhaabbataa ta’e shaakaluu qabu turan.

Museen waggaa lammaffaa keessa ji’a tokkoffaa guyyaa jalqabaatti dunkaana sana dhaabe (Ba’u 40:2, 17). Akkasumas Aaronii fi ilmaan isaa lubummaaf dibuu dabalatee (Bau. 40:9, 13–15)- waan hundumaa zayitii dibuudhaan qulqulleesse. Inni Iddoo qulqulluu qulqulootaa, iddoo qulqulluu fi oobdii keessa darbee hunduma isaa Gooftaaf dabarsee kenne. Adeemsa kanaan guutummaa tajaajila mana qulqullummaa eebbise (Lak. 7:1s ilaali). Museen Iddoo Qulqulluu qulqulootaatti galuu kan inni danda’e yeroo godoo qulqullaáa sana eebbise qofa; sana booda, waggaa waggaan Guyyaa Araarsutti achitti tajaajiluu kan danda’u Angafni Lubaa qofa (Lew. 16:2, 17).

Barreeffamni Macaafa Qulqulluun hojiin xumuramu isaa kan inni ibsu Yeroo sadii: (1) dhuma torban Uumamaa irratti Waaqayyo hojiin uumuu isaa akka xumurame jala sarara (Uma. 2:1–3); (2) xumura godoo qulqullaa’aa irratti barreeffamni Macaafa Qulqulluu akkas jedhee dubbata: “akkanatti Museen hojicha in raawwate” (Bau. 40:33); akkasumas (3) Solomoon hojii mana qulqullummaa yeroo xumures ibsameera (1Mootota 7:51).

Walitti dhufeenyi Uumamaa fi mana qulqullummaa Israa’el gidduu jiru kun gara kallatti addunyawwaa ta’e agarsiisa, innis yeroo Gooftaan warra furamanii wajjin lafa haaraa irratti Yerusaalem Haaraa keessa jiraatu, isheenis “Godoo Waaqayyooti” (Mul. 21:2, 3; Mul. 22:1–4 wajjin wal bira qabi).

Waaqayyo godoo qulqullaa’aa sana argama isaatiin guutuun isaa (Ba’uu. 40:34) taateewwan dhalachuu Musee irraa jalqabanii hamma yeroo dha’ichoota 10 waaqolii Gibxii mo’amanitti, hamma Gibxii keessaa furamuu isaaniitti, hamma loltoonni Gibxii mo’amuu isaatti, akkasumas dhumarratti, hamma Waaqayyo gaara Siinaa irratti mul’achuu isaatti itti fufee fiixee guddaa irra ga’e.

`Aammas argamuu Waaqayyoo karaalee kamiin shaakaluu dandeessa? Akkas gochuun kee maaliifi barbaachisaa taʼe?`