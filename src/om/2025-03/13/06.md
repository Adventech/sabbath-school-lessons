---
title:  Yesus Sanyii Namaa Wajjin Jiraate
date:   25/09/2025
---

`Yohaannis 1:14 dubbisi. Kiristoos foon uffachuun isaa dunkaana mana qulqullummaa wajjin akkamitti wal bira qabamee ilaalama?`

Foon uffachuun Yesus iccita akkasumas saayinsii addaa warri furaman bara baraan qorataniidha. Kiristoos qaama keenya ofitti fudhachuudhaankaraaqabatamaata’eennuwajjinjiraachuuisaamul’ise jedha Ergamaan Yohaannis. Asitti Yesus fooniin Waaqa kakuu moofaa isa yeroo isaan gara Biyya Abdachiifametti imalan Siinaa fi lafa onaatti Israa’eloota wajjin godoo qulqullaa’aa keessa jiraachaa ture fakkaata.

Yeroo foon uffate Yesus sanyii namaa wajjin jiraataa ture. Hojii tilmaama hin qabne akkamiiti! Inni dhuguma “Amaanu’eel, Waaqayyo nu wajjin” ta’uu isaa nuuf mirkaneessuuf jecha Waaqni bara baraa nu keessaa akka isa tokkoo taée gara keenyatti gadi bu’e.

Maatewos 18:20 irratti Yesus maqaa isaatiin lama yookaan sadii yoo walitti qabaman isaan gidduu akka jiru dubbate. Kiristoos karaa argama Hafuura Qulqulluu saba isaa wajjin jira. Kiristoos duuka buutonni isaa akka isaa wajjin walitti dhufeenya cimaa qabaataniif affeera: “Kunoo, ani balbala dura dhaabadhee balbala nan rukuta; namni sagalee koo dhaga'ee balala yoo anaaf bane, ani ol nan lixa, isaa wajjinis maaddiitti nan dhi'aadha, innis anaa wajjin in nyaata” (Mul. 3:20).

`Mul’ata 21:1–3 dubbisi. Asitti maaltu nuuf dhiyaate?`

Yerusaalem Haaraan waaqa irraa gara lafaatti gad buuti, Yohaannis immoo akkas jedhee dubbata: “Yommus ani sagalee guddaa tokko nan dhaga'e; innis teessoo sana biraa, Kunoo, iddoon Waaqayyo buufatu namoota gidduu dha, inni isaan bira buufachuuf jira, isaanis saba isaa ta'uuf jiru; Waaqayyo ofii isaa isaanii wajjin jiraachuuf jira, Waaqayyo isaaniis ta'uuf jira” (Mul. 21:3).Yerusaalem Haaraa keessatti manni qulqullummaa hin jiru (Mul. 21:22) sababni isaas guutummaan magaalattii mana qulqullummaadha, mana qulqullummaa Waaqayyooti. Dheerinni, bal’inni, olka’iinsi magaalattii wal qixa (Mul. 21:16) akkuma iddoo qulqulluu qulqulootaa isa mana qulqulummaa keessaa isa boca roga ja’a qabuu (cube) sanaa roga hundumaan wal qixa. Addunyaa cubbuu, du’a, gidiraa hin qabne keessa fuula Waaqa keenyaa dura bara baraan in jiraanna.

`Wanta Yesus keessatti abdachiifame yoo ilaalle, akkamitti hamma dhumaatti obsuu baruu dandeenya?`