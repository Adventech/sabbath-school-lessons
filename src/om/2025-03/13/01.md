---
title:  Godoo Qulqulla’aa
date:   20/09/2025
---

### Qo’annoo Torban Kanaaf Dubbisi

Ba’u. 35:1–36:7; Uma 1:1;

Bau. 36:8–39:31; Ibr. 7:25; Bau. 40:1–38; Yohaannis 1:14.

> <p>Heertuu Yaadannoo</p>
> “Duumessis dunkaana itti wal ga'anitti uffise, ulfinni Waaqayyoo godicha keessa guute… Duumessi Waaqayyoos guyyaa guyyaa dunkaanicha irra in buufata ture, ibiddi immoo halkan halkan duumessicha irra ture; namoonni Israa'elis yeroo karaa adeemaa turan hundumaatti kana in argu turan” (Bau. 40:34, 38).

Hojiin ijoo saba Waaqayyoo Kakuun Moofaa keessaa (akkasumas har’as nuuf) Gooftaa wajjin walitti dhufeenya cimaa qabaachuu, Isa waaqessuu fi isa tajaajiluu; akkasumas, fakkii Waaqayyoo isa sirrii warra kaaniif dhiyeessuudha (Kes. 4:5–8).

Iddoo dhaabaa Eeden keessatti Addaamii fi Hewaan cubbuun isaanii akka isa sodaatan waan godheef Waaqayyo jalaa dhokatan. Cubbuun ilmaan namootaa uumamaan Waaqayyoon akka sodaatan kan godhu yeroo ta’u, sodaan kunis amala isaatiif ilaalcha qabnu jal’isa. Oduu gammachiisaan Waaqayyo bowwaa kana dhiphisuuf tarkaanfii jalqabaa fudhachuu fi kaka’umsa isaatiin qaawwaa fi hariiroo cabe sana suphuu isaati.. “Eessa jirta?” (Uma. 3:9) jedhee Cubbamaa gara ofii isaatti deebisee waama.

Haala kanaan, ergamni keenya inni jalqabaa amala Waaqayyoo isa sirrii fi gocha jaalalaa fi qajeelummaa isaa warra naannoo keenya jiraniif dhiyeessudha. Namoonni gara Waaqayyootti yeroo hawwataman fi jaalala ofittummaa hin qabne inni isaaniif qabu yeroo amanan, jireenya isaanii isaaf kennu, waan inni akka godhaniif isaanittii himu, faayidaa isaaniif akka ta’e beekanii abbooamamu.

Manni Qulqulummaa Waaqayyo dhala namaatti dhiyoo ta’uu isaa agarsiise, warra amantiidhaan gara isaa dhufan akkamitti akka inni fayyisu dhugaawwan gurguddoo mul’ise. .

_*Sanbata, Adoolessa 27f qophaa’uuf barnoota torban kanaa qo’adhaa._