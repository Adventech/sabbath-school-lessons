---
title:  Yaada Dabalataa
date:   26/09/2025
---

Kitaaba Ellen G. Waayit, Abboota Amantii fi Raajota irraa “Godoo Qulqullummaa fi Tajaajila Isaa,” kan jedhu fuula 353–358 keessaa dubbisi.

“Ijaarsi mana qulqullummaa kun hojii fayyisuu waaqummaa, Israa’eliin humna garboofataa Gibxii jalaa baasuudhaan kan durfame ture. Kunis, dabaree isaatiin, Waaqayyo saba isaa wajjin hariiroo kakuu dhaabbataa keessa seenuuf fedhii qabaachuu isaatiin kan hordofamee ture. Inni Waaqa isaanii ta’a, isaanis saba isaa ni ta’u (Bau. 6:7). Akkaataan isaan walii isaanii fi isaa wajjin hariiroo qabaatan seera kakuutiin kan ibsame ture. Dugaadhumatti, godoon qulqullaáan sun iddoo itti wal ga’an, iddoo itti waaqayyoos sanyii namootaa walitti dhufan ture. Sabni iddoo buufata isaatti gara waaqayyootti dhiáachuu kan isaan danda’an erga furamuu fi tokkummaan dhaabbataa waaqayyoo wajjinii karaa kakuu hundeefamee booda qofa ture. Andrews Bible Commentary: Old Testament, “Exodus” (Berrien Springs, MI: Andrews University Press, 2020), p. 226.

Yeroo kana Ellen G. Waayit kaayyoo tajaajila mana qulqullummaa akkas jechuun ibsiti: “Akkasitti tajaajila godoo qulqulla’aa fi mana qulqullummaa booda bakka isaa qabate keessatti, namoonni dhugaawwan gurguddoo du’a Kiristoosii fi tajaajila Kiristoosii wajjin walqabatan guyyaa guyyaan barsiifaman, akkasumas waggaatti al tokko gara taateewwan cufiinsaa wal’aansoo guddaa isa Kiristoosii fi Seexana gidduu jiruutti, cubbuu fi cubbamoota irraa qulla’uu yunversii isa dhumaatti sammuun isaanii qajeelfama ture.”— Patriarchs and Prophets, p. 358.

**Gaaffiiwwan Marii**

`Tajaajila waaqeffannaa mana qulqullummaa keessatti geggeeffamu keessatti dhiiga dhangalaasuun wiirtuu ture. Horiin hundumtuu in aarfamu, sirna mana qulqullummaa hunda keessatti dhiigni isaaniitti dhimma ba’ama ture. Dhiigni maal argisiisa, aarsaawwan kun hundi maal argisiisu turan?`

`waaqni, uumaan yunversii dinqisiisaa ta’u illee, mana qulqulummaa keessa saba isaa gidduu buufate, nu ilmaan namootaa keessaa akka isa tokkoo taée nu gidduu jiraachuu kan dhufu taúun isaa hammam guddaa dinqisiisaadha. Sun mataan isaa ibsa jaalalaa dinqisiisaa ture. Garuu sana booda cubbuudhaaf aarsaa ta’ee of dhiheessuuf jecha nuf du’e? Kun waa’ee amala Waaqayyoo maal nu barsiisa? Akkasumas, kun Waaqayyo gara mootummaa isaa isa bara baraatti fayyine arguu hammam akka barbaadu maal nu barsiisa?`

`Ibroota 8:1–6 dubbisi. Manni qulqulluun lafa irraa wanta Yesus amma mana qulqullummaa waaqa irraa keessatti nuuf gochaa jiru akkamitti akka calaqqisu maal nutti hima?`