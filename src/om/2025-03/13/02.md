---
title:  Sanbata Gooftaa
date:   21/09/2025
---

Sanbanni Guyyaa Torbaffaa kan Yihudootaa qofaadha jechuudhaan sobaanii kan falman mormitoonni baay’ee yoo ta’an illee, (guyyaan torbaffaan Eden keessatti adda baafamee qulqulleefameera [Uma. 2:1–3 ilaali]); yookaanis Yihudoonni jalqaba waa’ee kanaa Siinaatti dhaga’an jedhanii sobaan falmu (Yihudoonni Siinaa dura Sanbata eegaa turan [Ba’u. 16:22–29 ilaali])—Sanbaanni jalqabarraa kaasee qaama jireenya saba Ibirootaa akka ta’e gaaffii hin qabu.

`Seera Ba’uu 35:1–3 dubbisi. Qabiyyee ijaarsa mana qulqullummaa keessatti dhugaa akkamiitu asitti irra deebi’amee sabatti dubbatame?`

Sanbannii fi ergaan isaa yeroo hunda waa’ee Waaqayyooti,-Inni eenyu akka ta’ee fi hojiin isaa inni guddaan maal akka ta’e. Sanbanni gocha uumaa fi fayyisuu isaa nu yaadachiisa, xiyyeeffannaa keenyas Waaqayyo isa saba isaa wajjin jiraachuu barbaadu irra godha. Haala kanaan, Sanbataa fi iddoon qulqulluun kallattii tokko agarsiisu: innis jireenya keenya keessatti argamuu Waaqayyoo.

Sanbanni waldaa kakuu moofaa ergaa dachaa dabarsa. Namni tokko hundee isaaqabxiileemurteessoo shankeessatti gabaabsee ibsuudanda’a:

1. Waaqayyo Uumaadha, Macaafni Qulqulluun labsii nama dinqisiisu fi dhagaa bu’uuraa ta’e kanaan banama (Uma. 1:1). Waaqayyoo uumaa ta’uu isaatiif yaadannoo ifaan Sanbata (Uma. 2:2, 3; Bau. 20:8–11).— dhugoonni Macaafa Qulqulluu kanneen biroon hundinuu dhugaa kana irraa—Waaqayyo Uumaa keenya ta’uu isaa irraa maddu.
2. Masiihiin ni dhufa, abdiin kun immoo Sanyii isa Waaqayyo abdachiise, isa bofa (seexana) mo’ee cubbuu irratti injifannoo fidu giddu galeessa godhata.
3. Waaqayyo mootummaa isaa ni hundeessa, Sanbanni immoo dhandhamaa isaa isa duraati. .
4. Fayyinni Gooftaa biraa dhufa, sabni waaqayyoo waaqayyo fayyisaa fi furii isaanii akka ta’ee fi fayyinni immoo ayyaana isaa fi ayyaana isaa qofaa irraa akka dhufu dhugaa ba’u.
5. Namoota hundaaf Waaqayyo abbaa firdii isa dhumaati. Warri itti cichanii isa mormanii fi isa ganan egeree hin qaban, warra isa duukaa bu’aniif garuu inni jireenya bara baraa bilisaan kenna.

`Yihudoonni jecha jedhan qabu: isa Israa’el Sanbata eege caalaa, Sanbatatu Israa’eliin eege. Nuti akka Adveentistootaatti tarii akkasitti ibsuu baatnus, Sanbanni jireenya maatii waldaa keenyaa keessatti gahee guddaa akkamii qaba?`