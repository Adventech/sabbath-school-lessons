---
title:  Yaada Dabalataa
date:   29/08/2025
---

Kitaaba Ellen G. White, Abboota Amantii fi Raajota irraa boqonnaa “Seera Israa’eliif Kenname,” jedhu fuula 310–314 keessaa dubbisi.

Daangaa diina keenyaa keessa waan jiraannuuf, mala haxxummaa fi gowwoomsaa isaatiin jireenya dhugaa keessatti miidhamuun keenya nama hin ajaa’ibu. Nu keessaa sababii cubbuu fi addunyaa cubbuun kufte nuyi keessa jiraannutti dhufe irraa kan ka’e dhukkubbii fi gidiraa kan hin beekne eenyu? Carraa gadhee ta’ee amma kun qaama jireenyaati. Haa taʼu malee, kana dandamachuuf Waaqayyo humna nuuf kenna.

“Fayyisaan inni gati jabeessi yeroo nu barbaachisutti gargaarsa nu erga. Daandiin gara samiitti geessu ashaaraa miila isaatiin qulqullaa’eera. Qoraattiin miila keenya madeessu hundi kan isaas madeeseera. Fannoon nuti baadhachuuf waamamne hundumaa inni dursee baateera. Lubbuu nagaaf qopheessuuf jecha Gooftaan waldhabdee ni hayyama. Yeroon rakkinaa saba Waaqayyootiif yeroo rakkinaa isa sodaachisaa dha; garuu amanaan dhugaa hundumaaf yeroo ol ilaaluuti, amantiidhaan immoo xiyya abdii isa marsee jiru arguu danda’a.”—Ellen G. White, The Great Controversy, p. 633.

Barumsa Sanbataa Ga’eessotaa

**Gaaffiiwwan Marii**

`Gooftaan sabootai warra ormaa sana biyya isaanii keessaa baasuu isaatiif, yeroo tokko tokko immoo isaaniin haxaa’uu isaatiif namoonni jaarraa hedduuf wal’aansoo keessa turan. Dhugaadhumatti, nama dhiphisa. Haa ta’u malee, jaalalli Waaqayyoos haqaan mul’achuu akka qabu hubachuun, taateewwan kana keessattillee, haqa isaa qofa utuu hin taane jaalalli isaa akka mul’ate amannuuf akkamitti nu gargaaruu qaba?`

`Jechoota Yesus waa’ee namoota, diina keenya illee, warra si jibban illee jaallachuu, isa inni dubbate hundumaa booda” (Mat. 5:48) nuun jedhu irratti caalaatti xiyyeeffadhaa. Yesus akka abboommiin kun aboommii kan biraa hordofu maaliif godhe? “Guutuu” ta’uu qofa utuu hin taane akka “Abbaa keessan isa waaqa irraa” guutuu ta’uu jechuu maal jechuu akka ta’e asitti maal nutti himaa ture?`

`Phaawulos ergamaan seera Waaqayyoo fi hojii isaa ilaalchisee ilaalcha gaarii fi ol jedhaa qaba ture, thaa taú malee garuu karaa sirrii hin taane seeratti fayyadamuu in mormaa ture. “Ayyaana jala malee, seera jala hin jirtan” (Rom. 6:14) jechuun isaa maal jechuudha? Dogoggoraan karaan seeraitti fayyadamuu dandeenyu maali?`

`Garaagarummaan haqaa fi haaloo bahuu gidduu maali? Isaanis guutummaatti qabiyyee garagaraati mooykn yaada tokkicha bifa garaagaraatiin mul’ateedha? Fedhiin haqaaf fedhii qabaachuun keenya haaloo bahuuf fedhii qabaachuu akka hin taane akkamitti beekna?`