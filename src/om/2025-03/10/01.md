---
title:  Kakuu fi Wixnee
date:   30/08/2025
---

### Qo’annoo Torban Kanaaf Dubbisi

Ba’u. 24:1–18; 1 Qor. 11:23-29; Lew. 10:1, 2; His. 36:26-28; Bau. 25:1–9; Bau. 31:1–18.

> <p>Heertuu Yaadannoo</p>
> “Museen dhufee wanta Waaqayyo jedhe hundumaa, seera isaas hundumaa saba sanatti in hime; sabni immoo sagalee tokkichaan deebisanii, Nuyi dubbii Waaqayyo dubbate kana hundumaa in goona jedhan” (Ba’uu 24:3).

Gooftaan akkka Waaqa, Uumaa fi Furii isaaniitti saba Isaa wajjin ta’uu fi isaan gidduu jiraachuu barbaade.. Isa wajjin walitti dhufeenya cimaa akka qabaannuuf nu uume. Haa ta’u malee, namoota biro wajjin walitti dhufeenyi hiikkaa qabu ijaaramuu kan danda’u yeroo fi dhamaasuu kan gaafatu erga ta’e hariiroon dhaabbataan waaqayyoo wajjinis akkasuma. Inni kan ol nama qabuu fi guddinaan kan guute ta’uu danda’a, garuu yoo nu isaa wajjin yeroo dabarsine qofa. Jecha qabatamaan, kun sagalee isaa qo’achuu (Waaqayyo nutti dubbachuu), kadhachuu (garaa keenya Waaqayyoof banuu), akkasumas waa’ee du’a Kiristoos, du’aa ka’uu fi deebi’uu Kiristoos namoota biroof dhugaa ba’uu (ergama Waaqayyoo irratti hirmaachuu) jechuudha. Yeroo Waaqayyo nu eebbisu, nutis namoota biroo karaa eebbaa taana.

Xiyyeeffannaan mataa keenya irratti utuu hin taane Waaqayyo irratti ta’uu qaba (Ibr. 12:1, 2). Isa wajjin walitti dhufeenya qabaachuu keenyaan barsiisa isaa akka hordofnuuf Waaqayyo humna nuuf kennuu danda’a, kunis Dubbii isaatiif abboomamuu jechuudha. Duuka buutotni Kiristoos dhaloonni bara dhumaa namoota “abboommii Waaqayyoo eeganii fi amantii Yesuus qaban” (Mul. 14:12) ta’anii ibsamuun isaanii nama hin ajaa’ibu. kun dhuguma salphaadha: Waaqayyoon in jaallanna, jaalala sana keessaanis isaaf abboomamna.

_*Sanbata, Adoolessa 6f qophaa’uuf barnoota torban kanaa qo’adhaa._