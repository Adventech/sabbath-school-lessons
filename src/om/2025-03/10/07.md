---
title:  Yaada Dabalataa
date:   05/09/2025
---

Kitaaba Ellen G. Waayit, Abboota Amantii fi Raajota irraa boqonnaa “Godoo Qulqulla’aa fi Tajaajila Isaa,” jedhu fuula 343–353 dubbisi.

Godoon qulqullaa’aan cubbuu saba waaqaa himatameef bakka addaa araarri itti raawwatamu ture. Dhugaadhumatti, yeroo ijoolleen Israa’elootaa lafa onaa keessa turanitti inni iddoo karoorri fayyinaa inni guutuun itti mul’ate ture. Qajeelummaan, qulqullummaa fi firdii hundumtuu achitti barsiifama ture. Aarsaan horii hundinuu du’a Yesusiin, dhiifama cubbuu, fi, dhuma irratti, cubbuun haxaa’amuuu isaa agarsiisa ture. Akkasumas, aarsaawwan wajjin seerri Waaqayyoo jiraachuun isaa ulaagaa qajeelummaa ture.

“Seerri Waaqayyoo, inni saanduqa kakuu keessa kaa’ame qajeelfama firdii fi qajeelummaa isa guddaa ture. Seerri sun irra daddarbituu irratti du’a labsa; seericha olitti garuu teessoo araaraa, isa argamuun Waaqayyoo irratti mul’atuu fi bu’uura araarsaatiin, cubbamaa qalbii jijjiirrateef dhiifamni kennamutu jira. Akkasitti hojiin Kiristoos furii

keenyaaf hojjete tajaajila mana qulqullummaatti fakkeeffame ‘araarrii fi dhugaan wal argan, tollii fi nagaanis wal dhungatan.’ Faarfannaa 85:10.”—Ellen G. White, Patriarchs and Prophets, p. 349.

**Gaaffiiwwan Marii**

`Yeroo meeqa “Waan Gooftaan akkan godhuuf natti dubbate hundumaa nan godha” jette? Carraaqqii gooteen hammam milkoofte?`

`Gaara Siinaa irrai Gooftaa bira turuu Museen guyyoota 40f gara dhumaatti Waaqayyo Israa’eloonni Sanbata isaa kabajuu akka qaban cimsee dubbate, sababiin isaas Gooftaa kan isaan qulqulleessu ta’uu isaatiif Waaqayyo fi isaan gidduutti inni mallattoodha. Qulqullummaan Sanbata kabajuu keessatti gahee akkamii qaba?`

`Gooftaan “Isaan gidduu akkan jiraadhuuf” mana qulqulummaa akka isaan ijaaran barbaade. Bakki kun Israa’elootaaf wiirtuu fayyinaa ta’uun isaa akkam nama hawwata. Iddoon waaqayyo saba isaa gidduu jiraate – iddoon karoorri fayyinaa fakkeenyummaa fi gaaddidduudhaan itti raawwatame as mana qulqulummaa keessatti ture. Kun waa’ee fayyinaaf guutummaatti Waaqayyo irratti hirkataa ta’uu keenya maal nutti hima?`

`Cubbuun isaanii hundi karaa dhiigaa gara mana qulqullummaatti, gara mana Waaqayyootti geeffame jechuun maal jechuudha? Dhugaan dinqisiisaa kun waan Yesus fannoo irratti nuuf godhee fi amma mana qulqullummaa waaqa irraa keessatti nuuf gochaa jiruu akkamitti calaqqisiisa?`