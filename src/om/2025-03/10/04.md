---
title:  Abboomamuuf Humna
date:   02/09/2025
---

`Hisqi’eel 36:26–28 dubbisi. Jireenya keenya keessatti Abboomamuun akkamitti raawwatama?`

Israa’eloonni Waaqayyoof akka abboomaman yeroo sadii ciminaanii dubbatan (Ba’u. 19:8; Ba’u. 24:3, 7). Nuyi ilmaan namootaa dadhaboo, kan cabne, kan humna hin qabnee fi cubbamoota ta’uu keenya Macaafni Qulqulluun yoo barsiisu illee, abboomamuun barbaachisaa dha. Dhugaan gaddisiisaa kun seenaa Israa’el durii qofaan utuu hin taane, seenaa saba isaa hundumaa keessatti mul’ateera.

Maarree, akkamittiin amanamummaadhaan Waaqayyoon duukaa buʼuu dandeenyu?

Wanta Waaqayyo ajaju akka hojjennuuf humna kan nuuf kennu taúun isaa oduu gammachiisaadha. Gargaarsi keessa keenya hin jirre, waan Waaqayyo barbaadu hojjechuuf nu dandeessisuudhaan in dhufa. Kun hojii Isaati. Hisqi’eel 36:26, 27 irratti gudunfaa ti’ooloojii isaa isa hundee taé keessatti, raajichi Hisqi’eel yaada kana baay’ee ifa godha. Onnee jijjiirruu kan danda’u Waaqayyo qofa, kanas kan inni godhu garaa keenya isa dhagaa baasee garaa foon isa itti dhagaáma qabu bakka buusuudjaani. Akkuma Iyaasuun “Isin Waaqayyoof hojjechuu hin dandeessan” (Iyaa. 24:19) jechuudhaan dhaggeeffattoota isaa yaadachiise.

Waaqayyoon duukaa buʼuuf murteefachuu in dandeenya; gaheen keenya kanuma. Yeroo yeroon Isaaf dabarsinee of kennuu filannoo keenya godhachuu qabna. sababni isaa yaadni keenya inni dammaqaan illee isaaf akka hojjetu gochuuf humna hin qabnu. Dadhabina keenya yeroo Waaqayyotti kenninu garuu inni nu jabeessa. Phaawuloos akkas jedha: “Yeroon dadhabutti nan jabaadha” (2Qor. 12:10).

Hisqi’eel 36:24–30 irratti jecha waaqummaa “Ani” jedhu hubadhaa: Of eeggannoodhaan seera isaa akka eegdaniif Waaqayyo walitti isin in qaba, isin in qulleessa, isin keessaa in baasa, isiniif in kenna, isin keessas in kaaá, isin in dammaqsas. Waan Inni hojjetu isinis in hojjettu. Inni isinii wajjin in taá, yoo isaa wajjin waliigalte hojiin Isaa hojii kee ta’a. Tokkummaan Waaqayyoo fi si gidduu jiru kan jijjiirama fidu, humna guddaa fi lubbuu kan qabu ta’a.

Ammas, xiyyeeffannaan heertuu hojii Waaqayyoo irratti. Kitaabni New King James Version akkas jedha:“Ani Hafuura koo isin keessa kaa’ee seera kootti akka isin adeemtan nan godha, firdii koos in eegdu, in gootus” (His. 36:27). Waaqayyo akka namoonni abboomamn ajaja, achiis akka abboomamaniif humna kenna. Waaqayyo Waan saba isaa irraa barbaadu, akka raawwataniif yeroo hundumaa isaan gargaara. Akkuma qajeelummaa fi fayyinni kennaa isaa ta’e, Abboomamuun kennaa Waaqayyooti (Filp. 2:13).

`Humni ittiin abboomamnu waadaa kan nuuf galame erga taée cubbuutti kufuun maaliif salphaa taée argama?`