---
title:  Isaan Gidduu
date:   03/09/2025
---

Waaqayyo karaa adda addaatiin saba isaa barsiisaa ture, isaan keessaa tokko immoo karaa mana qulqullummaa ture. Tajaajilli isaa hundi gara Yesusiin kan argisiisu ture; isaanis karoora fayyinaa keessatti meeshaa barumsa turan, kunis jaarraa hedduu booda karaa Yesus kan raawwatamu ture.

`Ba’uu 25:1–9 dubbisi. Heertuu kana keessatti dhugaa murteessaan, qabatamaa fi ti’ooloojii akkamiitu mul’ata?`

Waaqayyo Israa’eloota geggeessaa kan turee fi isaanitti dhihoo yoo taé illee, akka Museen mana qulqullummaa ijaaruuf qajeelfama kenne: “Ani isaan gidduu akkan jiraadhuuf isaan godoo qulqullaa'aa anaaf haa ijaaran” (Bau. 25:8). Waaqayyo dhuguma isaanii wajjin akka jiru qabatamaadhaan isaanitti agarsiisuu barbaade. Yeroo baay’ee dogoggora yoo hojjetan illee, “erga deebi’anii Samii biratti fudhatama argataniin booda” (Ellen G. White, Patriarchs and Prophets, fuula 343) Inni isaan hin dhiisne, ajajni waaqaa kennameefii, adeemsi ijaarsa mana qulqullummaa jalqabe.

Waaqayyo mana qulqullummaa fi gamoo namni tolche keessa akka hin jiraanne Macaafni Qulqulluun nuuf mirkaneessa (HoE 7:47– 50) sababni isaas inni waaqa waaqotarra caalaa guddaa waan ta’eef, samiin immoo isa qabachuu hin danda’u. Phaawuloos Areephaagos Ateenaa keessatti akkas jedha: “Waaqayyo, biyya lafaa, kan isa keessa jirus hundumaa kan uume, gooftaa waaqaatii fi lafaa ti; inni galma harki namaa ijaaretti hin galu” (HoE 17:24). Akkasumas, Solomoon mootichi akkas jedha: “Yaa Waaqayyo, ati garuu dhuguma lafa irra jiraattaa ree? Kunoo, bantiiwwan waaqaa fi bantiin waaqaa inni bantiiwwan waaqaa gararraa jiru iyyuu si fudhachuu hin danda'u erga ta'ee, manni qulqullummaa ani ijaare kun immoo hammam isa irra haa xinnaatu ree!” (1Mootota 8:27). Manni Qulqullummaa bakka Waaqayyo argamuu isaa isaanitti mul’isu ta’uu qaba ture.

Israaʼeloonni mana qulqullummaa ijaaruuf kennaa jaalalaa fiduu qabu turan. Warqee, meetii, sibiila diimaa, muka laaftoo, huccuu gaarii gosa adda addaa, dhadhaa ejersaa fi mi’eessituu dabalatee kennaa gatii guddaa qaban kennuu qabu turan.

Seera Ba’uu 25:10–27:21 keessatti waa’een godoo qulqulluu fi tajaajila isaa gad fageenyaan nuuf kennameera. Waaqayyo akkaataa itti manni qulqulummaa sun ijaaramuu fi saanduqa kakuu, gabatee buddeen ilaalchaa, iddoo aarsaa, golgaa, halluu fi qodaa safaraa dabalatee meeshaaleen achi keessaa akka itti hojjetamu pilaanii qajeelfama addaa Museetti kenne.

Museen akka fakkeenya isa Waaqayyo isaitti agarsiisetti (Bau. 25:9, 40; Ba’u. 26:30) godoo qulqullaa’aa sana ijaaruu qaba ture, kunis calaqqee mana qulqullummaa samii ture (Ibr. 8:1, 2; Ibr. 9:11). Manni Qulqulummaa lafaa irraa hanga du’a Yesus fi tajaajila mana qulqullummaa isa waaqa keessatti hojii murteessaa ta’ee tajaajilaa ture, inni akka mana qulqullummaa lafa irraa hojiin ala taú taasise, dhugaan kun yeroo Kiristoos du’e golgaan Iddoo qulqulluu qulqulootaa dura jiru tarsaúu isaatiin muláte (Mat. 27:51, Mar. 15:38).