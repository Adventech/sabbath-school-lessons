---
title:  Yaada Dabalataa
date:   19/09/2025
---

Kitaaba Ellen G. Waayit, Abboota Amantii fi Raajota irraa boqonnaa “Siinaatti Waaqa tolfamaa waaqeffachuu” jedhu fuula 327–330 dubbisi.

Guyyaa dukkanaaʼaa tokko abbaa fi ilmi kaatediraala tokko daawwatan. Foddaa of ilaalee keessaan fakkiiwwan babbareedoo haalawwan Macaafa Qulqulluu adda addaa qaban yommuu ilaalan, aduun akka tasaa fakkii namootaa sanaa ibsuu jalqabde, ifa dinqisiisaa taʼeen isaan ibsite. Mucaan xiqqaan kun abbaa isaa akkas jedhee gaafate: “Abbaa, namoonni kun eenyu?” Abbaan kun waa’ee Kiristaanummaa, waaée Kiristoos, ykn waaée bartoota isaa baay’ee kan hin beekne ta’us dafee akkas jedhee deebiseef: “Namoonni kun kiristaanota.” Suuraan nama dinqisiisu kun sammuu mucaa sanaa keessatti hafe. Gaaf tokko barsiisaan mucichaa daree keessatti: “Ijoollee, Kiristiyaanonni eenyu akka ta’an beektu?” jedhee yeroo gaafate, Mucaan xiqqaan sunis fakkii ifaa kaatediraalicha keessa jiru yaadatee akkas jedhee deebiseef: “Ani beeka, Kiristiyaanonni namoota ibsaniidha.” Haala wal fakkaatuun Yesuus bartoota isaatiin, “Namoonni hojii keessan isa gaarii arganii, abbaa keessan isa waaqa irraaf ulfina akka kennaniif ifni keessan akkuma kanaatti namoota duratti haa ifu! Jedheen (Mat. 5:16). Ergamtoota jijjiirama ta’uu kan danda’an namoota ibsan qofa.

**Gaaffiiwwan Marii**

`“Utuu Waaqayyo duratti gad of deebisnee, akkasumas garraamotaa fi gara laafota, ooá qabootaa fi araara qaboota utuu taane bakka amma tokko qofti jirutti gara dhugaatti kan jijjiiraman dhibba tokko in qabaanna turre”—Ellen G. White, Testimonies for the Church, v. 9, p. 189. Amalli keenya, gochi keenyaa fi ilaalchi keenya dhugaa ba’umsa keenya irratti dhiibbaa akkamii akka geessisu ergaa humna qabeessa akkamiitu hunduma keenyaaf as jira?`

`Seerri Ba’uu 34:6, 7 kakuu moofaa Yohaannis 3:16ti jedhamee waamamuun isaa sirrii dha. Maalif?`

`Namoota Waaqayyo kee eenyu jedhanii gaafataniif, Seera Ba’uu 34:6, 7 irratti mataa isaa mul’isuu Waaqayyoo irratti hundaa’uudhaan, bareedina amala Waaqayyoo akkamitti ibsuu dandeessa?`

`Amallii fi gochi namoota nuyi Kiristosiin beekna ofiin jedhanii deemsa isaanii irratti dhiibbaa akkamii akka qabu daree kessatti namoonni irratti haa mariátan. Kana jechuun, warri garraa monni, gara laafeyyiin, kan gad of deebisanii fi dhiifama godhan muuxannoo mataa keetii irratti dhiibbaan maali godhu? Kanuma wajjin, “Kiristiyaanonni” gaarummaa hin qabne, dhiifama hin qabnee fi of tuuloon, deemsa kee Gooftaa wajjin irratti dhiibbaa akkamii geessisu?`