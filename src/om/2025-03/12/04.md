---
title:  “Adaraa, Ulfina Kee Na Argisiisi”
date:   16/09/2025
---

Gantummaa jabbii warqee booda, Museen saba Waaqayyoof kadhate, akkasumas Gooftaan gara Biyya Abdachiifameetti isaan geggeessu akka itti fufu mirkaneefachuu barbaade. jireenya isaa keessattis Gad fageenyaan caalaatti Gooftaa beekuu barbaade.

`Ba’uu 33:18–23 dubbisi. Gaaffii Museen ulfina isaa arguuf dhiheesse Waaqayyo akkamitti deebii kenne?`

“Adaraa, ulfina kee na agarsiisi” jedhee Museen Gooftaa gaafate. Gooftaan araara isaatiin ulfina isaa isatti mul’ise. Haa ta’u malee, Waaqayyo gaaffii Musee yeroo deebise, “gaarummaa” Isaa akka isatti argisiisu waadaa gale. Namni tokko ulfinni Waaqayyoo gaarummaa isaati, innis amala isaati jedhee gudunfuu danda’a (akkasumas kitaaba Ellen G. Waayit, The Acts of the Apostles, p. 576; Christ’s Object Lessons, pp. 414, 415; Prophets and Kings, p. 313 ilaali)

“Ijoollee isaaf gaarummaa isaa kennuun ulfina Waaqayyooti. Dhiironnii fi dubartoonni sadarkaa olaanaa irra ga’anii arguu in hawwa.”—Ellen G. White, The Acts of the Apostles, p. 530. Ulfinni isaa cubbamoota qalbii jijjiiratan ofitti qabuu (Rajotaa fi Mootota p. 668 ilaali) fi waan isaan jijjiiruuf barbaachisu hunda dhiyeessuudha. Kanuma wajji jireenya mataa keenyaa keessatti amala isaa mul’isuu fi namoota birootti beeksisuun “ulfina” keenya.

Calaqqeen amala Waaqayyoo kun, gaarummaan isaa, ooí isaa fi jaalalli gara laafinaa isaa, gocha keenya keessatti mul’achuu qaba. Haala kanaan, addunyaa kanaaf eebba qofa utuu hin taane yunversii nu ilaaluuf ifa ta’uuf carraa qabna. Akkuma Phaawuloos jedhu: Akka anatti fakkaatutti garuu, Waaqayyo nuun ergamoota, akka warra tuuta namootaa keessatti ajjeefamuun itti faradameetti namaa gad nu godhe; nuyi ergamoota waaqa irraa fi namoota biyya lafaafis ilaalchaaf taaneerra” (1Qor. 4:9). Ilaalchi addunyawwaa kun jireenyaa fi tajaajila keenyaaf hiikaa fi kaayyoo nuti salphaatti tilmaamuu isaa jalqabuu hin dandeenye kenna.

Roomaa 2:4 irratti Phaawuloos “gaarummaan Waaqayyoo gara qalbii diddiirrannaatti isin geessa” jedha. Kana jechuun, cubbamoo ta’uu isaanii fi fayyinni kan isaan barbaachisuu taúu isaanii kan namoota amansiisu gaarummaa fi amala Waaqayyooti jechuudha. Dhugaadhumatti, sababii inni nu jaallate fi karaan inni nu fayyisu kana qofa waan ta’eef fannoo ilaallee Eenyu akka achi ture (Gooftaan ofii isaatii) fi maaliif akka achi ture yeroo beeknu, gaarummaa fi amala isaa irratti mul’ata guddaa arganna.

`Fannoo irratti xiyyeeffachuudhaan Yeroo hammamii dabarsitu, innis waa'ee amala Waaqayyoo maal sitti hima?`