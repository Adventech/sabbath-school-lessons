---
title:  “Adaraa, Ulfina Kee Na Argisiisi”
date:   13/09/2025
---

### Qo’annoo Torban Kanaaf Dubbisi

Ba’u. 33:7-34:35; Kes. 18:15, 18; Yohaannis 17:3; Rom. 2:4; Yohannis 3:16; 2 Qor. 3:18.

> <p>Heertuu Yaadannoo</p>
> “Gooftichi achumaan Musee dura darbee sagalee isaa dhageessisee, Ani Waaqayyo gooftichi, Waaqayyo isa oo'a-qabeessaa fi araara-qabeessa; aariitti suuta-jedhaa dha; gaarummaan koo fi amanamummaan koo guddaa dha. Ani gaarummaa koo dhaloota kumaata- maaf jabeessee kanan eeguu dha; yakka, irra-daddarbaa, cubbuus namaaf nan dhiisa; haa ta'u iyyuu malee, isa yak- kaa utuun hin adabin hin dhiisu; yakka abbootaa immoo hamma dhaloota sadiitti, hamma afuriittis harka ijoollee fi ijoollee ijoollee isaanii keessaa barbaadee nan adaba jedhe” (Bau. 34:6, 7).

Nuyi hundi keenya deemsa keenya keessatti Waaqayyoo wajjin guddachuu barbaadna. Guddinni hin jiru taanaan nuyi duóodha. Ergamaan Pheexiroos akkas jedhee dubbata:

“Ayyaana gooftaa keenyaatti; fayyisaa keenya Yesus Kristosin beekuuttis guddadhaa! Bara si'anaatti guyyaa bara baraattis isaaf ulfinni haa ta'u! Ameen” (2Phex. 3:18). Guddachuuf fedhii qabaachuu qabna. Guyyaa guyyaan yunivarsiitii Waaqayyoo isa adeemsa barnootaa dhaabbataa malee eebbifamuun keessa hin jirre keessa jirra. Yoo gara nama inni si waamuu, gara Kiristositti akka si bochuuf waaqayyoof heyyamte tokkoo tokkoo sadarkaa guddinaa keessatti guutuu ta’uu dandeessa.

Mee mana barumsaa yaadi. Barattoonni kutaa tokkoffaa akkaataa dubbisuu fi hanga 100tti lakkaa’uu yoo baratan, beekumsi isaanii sadarkaa fi iskeelii guddinaa sanatti guutuu waan ta’eef qabxii darbiinsaa ni argatu. Haa ta’u malee, sadarkaan beekumsaa walfakkaataan kun, kana caalaas, barataa mana barumsaa sadarkaa lammaffaa tokko keessatti yoo argame, barnoota isaa irratti kufaatii guddaa agarsiisa. Ayyaanaa fi beekumsa Waaqayyootiin guddachuun keenyas kana fakkaata. Sadarkaa guddina keenyaa tokkoo tokkoo isaa keessatti akkuma Kiristoos guutuu ta’uu dandeenya.

Torban kana Museen qajeelfama Waaqayyoo beekuu fi hordofuudhaan deemsa isaa Gooftaa wajjin keessatti akkamitti guddachaa akka ture qoranna.

_*Sanbata, Fulbaana 20f qophaa’uuf barnoota torban kanaa qo’adhaa._