---
title:  Mataa Isaa Mul'isuu Waaqayyoo
date:   17/09/2025
---

`Seera Ba’uu 34:1–28 dubbisi. Waaqayyo ulfina isaa akkamitti Museetti mul’ise?`

Museen gabatee dhagaa lama isa jalqaba cabse kan fakkaatu fudhatee deemuu qaba ture (Bau. 32:19). Gaara Siinaa irratti Yeroo torbaffaaf Gooftaa wajjin wal arguuf ture. Ol ba’uun isaa kanaan dura barreeffamoota armaan gadii keessatti caqafameera: (1) Bau. 19:3, 7; (2) Bau. 19:8, 14; (3) Bau. 19:20, 25; (4) Bau. 20:21, Bau. 24:3; (5) Bau. 24:9, 12– 18; Bau. 32:15; (6) Bau. 32:30, 31. Museen ganama barii ol bahuu jalqabe.

Museen amma amala Waaqayyoo kanaaf hubannoo ulfina qabeessaan qophaa’ee ture. miidhaginni amala Waaqayyoo mataa isaa mul’isuu ajaa’ibsiisaa kana keessatti akka gaariitti ibsama. Kun Waaqayyo eenyu akka ta’e ibsa hunda caalaa barbaachisaa dha; innis foáa warqee guutummaa Macaafa Qulqulluu keessatti dhaámeedha (Lak. 14:18, Nah. 9:17, Far. 103:8, Yo'el 2:13, Yoonaas 4:2). Labsiin Gooftaa inni asii kun kakuu moofaa Yohaannis 3:16 dha. Barreessitoonni Macaafa Qulqulluu ofii isaa labsuu Waaqa jiraataa kana bakka murteessaa ta’etti hojiirra oolchaniiru, irra deddeebi’aniiru ykn bal’isaniirus, sababni isaas amalli Waaqayyoo sirritti hubatamuu qaba.

Museen ibsa maqaa Waaqayyoo isa adda ta’e, kan kanaan dura hin argamnee fi wanti bira qabamu hin jirre yeroo arge, jilbeenfatee Gooftaa waaqesse. Jaalala, ayyaana, araara, gara laafina, gaarummaa, amanamummaa, dhiifama, qulqullummaa fi haqaa Waaqayyoo yeroo ilaallu, nutis gara isaatti harkifamna. Isa jaallachuu, Jaalala isa isaaf hojjechuu fi isaaf abboomamutti nu geessu hawwuu kan nuyi jalqabnu yeroo amala isaa isa adda taé arginuu fi dinqisiifannudha. Inni waan nu jaallateef nutis deebifnee isa jaallanna (1Yohaannis 4:19).

Waaqayyo mataaisaa mul’isuu kana keessatti, saba isaaf hojii dinqisiisaa akka raawwatuu fi gara Biyya Abdachiifametti akka isaan geessu Museef mirkaneessa. Saboonni biroon ulfina isaa fi hojii isaa isa sodaachisaa akka argan waadaa seenuudhaan isaanii wajjin kakuu haaresse. “Waaqayyo ergasii Museedhaan, Kunoo, ani kakuu sii wajjin nan gala; saba kee hundumaa duratti, guutummaa biyya lafaa irratti, saba biyya lafaa irra jiran hundumaa keessattis wanta dinqisiisaa takkaa ta'ee hin beekne nan godha; waan ani Waaqayyo kee siif godhu sodaachisaa waan ta'eef, sabni ati isaan gidduu jiraattu hundinuu arguuf jiru” (Bau 34:10).

Haataʼumalee, Israaʼeloonnimilkaaínsaisaaniimirkaneessuuf Waaqayyoof abboomamuu fi seerota ifa taʼan kurnan sana hordofuu qabu turan. Sana booda Museen qabiyyee kakuu sanaa isa duraan cabee ture akka barreessu Waaqayyoon gaafatame (Bau. 34:27, 28).