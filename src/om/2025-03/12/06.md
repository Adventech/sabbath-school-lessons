---
title:  Ifuu Fuula Musee
date:   18/09/2025
---

`Seera Ba’uu 34:29–35 dubbisi. Sababni fuulli Musee ifeef maali ture?`

Waaqayyo amala jaalalaa isaa Museetti erga mul’isee booda, Museen fuula ifaan gara buufata Israa’elitti gadi bu’e. Museen jalqaba fuulli isaa akka ife beekee turee? Gonkumaa hin beeku. Namni hammuma Gooftaatti dhihaataa adeemu, qulqullummaa Waaqayyoo wajjin wal bira qabamee yeroo of ilaalu caalaatti mudaa isaa hubata.

Jijjiiramni Musee inni fuulli isaa ifa akka ta’u godhe sababni isaa maali ture? Sababni isaas salphaadhumatti Waaqayyoon duratti argamuun isaa miti, sababiin isaas kanaan dura yeroo hedduu Gooftaa wajjin ture, wal qunnamtii sana booda immoo fuulli isaa hin ifne. Haa ta’u malee, utuu Gooftaa duratti argamee hin beeku ta’ee, fuulli isaa gonkumaa hin ifu ture. Museen kan jijjiirame, fuulli isaas kan ife gaarummaa fi ooáa Waaqayyoo yeroo hubate, akkasumas miidhagina amala isaa irraa kan ka’e guutummaatti Waaqayyoof banaa yeroo of godhe qofa ture. yeroo Waaqayyoof dabarsinee of kenninuu fi Gooftaa fi Mootii jireenya keenyaa akka ta’uu yeroo hayyamnu garaa fi sammuun keenya jijjiirama shaakaluu danda’a.

`2 Qorontos 3:18 dubbisi. Yesus akkamitti suuta suutaan gara bifa isaatti si jijjiiruu danda’a?`

Phaawuloos ifuu fuula Musee isa kan Yesus Kiristoosii wajjin wal bira qaba, ulfinni Yesus (inni seerri fi ayyaanni Waaqayyoo keessatti nama ta’e) ulfina seerri Musee wajjin qabu irra akka caalu ibseera. Kiristoos, seera isaa wajjin, amala keenya keessatti bocamuu kan danda’u yeroo ija keenya Yesus irra kaáannuu (Ibr. 3:1, Ibr. 12:2) fi humna hafuura Waaqayyoo qofaadhaani (2Qor. 3:12–18).

Museen nuuf fakkeenya, amala keenya akka jijjiiru fi bifa waaqummaa isaatti akka nu bocu yeroo hayyamnu Waaqayyo maal nuuf gochuu akka danda’u agarsiisa. Phaawuloos waa’ee “jireenyaa haaraatti” deemuu yeroo dubbatu kana jechuu isaati (Rom. 6:4).

`Naannoon amala keetii kan amala Waaqayyoo caalaatti calaqqisiisuu qabu kami? Tarii naannoo hunda, mitii? Haa ta’u malee, Fannoo irratti xiyyeeffachuu fi hiikni isaa maal akka ta’e beekuun akkamitti jajjabinaa fi wabii fayyinaa siif kennuu danda’a?`