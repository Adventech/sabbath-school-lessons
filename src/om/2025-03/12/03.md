---
title:  Akkan Si Beekuuf
date:   15/09/2025
---

`Ba’uu 33:12–17 dubbisi. Museen Gooftaan maal akka isa barsiisu kadhate?IsaangeggeessuufWaaqayyoakkaargamumaaliifgaafate?`

Gooftaa keessatti guddinni Musee tasgabbaa’aa ture. Innis Gooftaatti dhihaachaa adeemuudhaan bifa waaqayyoof fakkeenya of gochuu barbaade. Guyyaa tokko dunkaana walga’ii keessatti Waaqayyoo wajjin yommuu haasa’e, Museen akka isa hin beekne akka tasaa hubatee, kadhannaa addaa tokko kadhate: “akkan si beekutti, Hadaraa karaa kee anatti argisiisi!” (Bau. 33:13). Museen sadarkaa haaraatti Waaqayyoon hubachuun isaa barbaachisaa akka taʼe beeka ture. Caalaatti Gooftaa beekaa hammuma adeemeen, akka isa hin beekne hubate. Waan isa barbaachisu hubachuudhaan garaa guutuudhaan caalaatti isa beekuu barbaade. Waaqayyo fedha isaatiin fedhii Musee nuuf kenne.

Muuxannoo Musee ilaaluudhaan, akkamitti Museen Gooftaa wajjin gara hariiroo gadi fagoo, walitti dhiyeenyaa qabaatti akka harkifamee fi akkamitti hafuuraan akka guddate ilaaluu dandeenya.

Tokkoffaa, Museen tulluutti ol ba’ee “Waaqayyo bira dhquudhaaf ol baé” (Bau. 19:3). Sana booda “gara fiixee tullichaa” (Bau. 19:20) dhaqee booda duumessa, “dukkana dukkanaaáa” Waaqayyo keessa jirutti dhiyaate (Ba’u. 20:21).

Yeroo biraa “Museen duumessa keessa seene” bakka Waaqayyo jirutti, guyyaa 40 fi halkan 40 Gooftaa bira ture (Bau. 24:18). Guyyoota 40 kana keessatti Waaqayyo Museedhaaf kennaawwan gati jabeessa lama kenne: (1) kennaa abboommii Kurnanii isa Waaqayyo ofii isaatii gabatee dhagaa lama irratti barreesse, akkasumas boce (Bau. 24:12), fi (2) qajeelfama akkaataa ijaarsaa fi meeshaalee mana qulqullummaa (Ba’u 25–31 ilaali).

Sanaboodaguyyaafihalkan40kanbiraaGooftaawajjindabarsee, cubbamootaaf araara kadhachaa ture (Bau. 32:30–32, Kes. 9:18).

Haa taú malee, kana hundumaa boodas, Museen amala Waaqayyoo caalaatti beekuu waan barbaadeef, Waaqayyo yeroo muraasa booda eenyu akka ta’e akka inni hubatuuf hubannoo addaa isaaf kenne. Beekumsi Museen hawwe kun waa’ee Waaqayyoo hubannoo sammuu qofa utuu hin taane beekumsa eenyummaa isaa muuxannoon irratti hundaaé ture.

Jaarraa hedduu booda Yesus akkas jechuun isaa nama hin ajaa’ibu: “Waaqayyo isa tokkicha, isa dhugaa, Yesus Kiristosin isa ati ergites beekuun isaanii jireenya bara baraa ti” (Yohaannis 17:3). Waaqayyo ofii isaatii nama ta’uu caalaa karaan inni namatti of beeksisuu danda’u maali?

`Waaqayyoon beektaa moo waa'ee isaa qofa beektaa? Garaagarummaan murteessaan lamaan isaan gidduu jiru maali?`