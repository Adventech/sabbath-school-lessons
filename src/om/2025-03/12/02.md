---
title:  Dunkaana Walga’ii
date:   14/09/2025
---

`Seera Ba’uu 33:7–11 dubbisi. Museen dunkaana walgaʼii akka ijaaruuf Waaqayyo maaliif gaafate?`

“Godoo walga’ii” (isa buufata Israa’eliin alatti ijaarame) godoo qulqullaa’aa, isa booda ijaaramee fi giddu galeessa buufatichaa keessatti argamu waliin bita galuu hin qabnu. Museen dunkaana walgaʼii keessatti yeroo meeqa Waaqayyoo wajjin akka mariʼate hin beeknu. Haata’u malee, wanti beeknu tokko: Museen Waaqayyoo wajjin wal arguun isaa, michummaan cimaa gidduu isaaniitti akka uumamu taasiseera. “Waaqayyo akka nama firaa wajjin haasa'uutti fuula isaa duraa Museetti in dubbata ture” (Bau. 33:11). Michuun nama waan hundumaa isaa waliin mari’achuu fi ifatti mari’achuu dandeenyuudha, akkasumas gonkumaa namoota birootti akka hin himne itti amannudha. Michuun waan qabaachuun isaa namatti tolu keessaa tokkoo fi nama namatti tolu keessaa isa tokkodha.

Akkuma Seera Ba’uu 19–34 keessatti galmaa’ee jiru, seenaan Musee akkamitti Waaqayyo jireenya keenya akka jijjiiru baay’ee barsiisa. Waaqayyo geggeessaa adda taʼe kana wajjin akkamitti hariiroo uume? Jireenya Musee qorachuun, humna Waaqayyoo qofaatti utuu hin taane jaalalaa fi amala isaatti, beekumsa isaa keessattis akkamitti akka guddate argisiisa. Kun Waaqayyoo wajjin walitti dhufeenya qabaachuuf waan murteessaadha.

Museen gaara Siinaa gaʼuu isaa dura, gahee geggeessummaa addaatiif qophaaʼee utuu jiruu illee Waaqayyo humnaan itti fayyadamaa ture. Biyya Midiyaan keessatti, hoolota utuu eeguu, macaafota lama: Iyoobii fi Seera Uumamaa akka barreessuuf Waaqayyo hafuura isaatiin kakaasee ture. Achiis, taatee dinqisiisaa ciraa qoraattii bobaáa jiru keessaan Israaʼeliin Gibxii keessaa akka baasu Waaqayyoon waamame. Galaana Diimaa keessatti waaqolii Gibxii fi waraana Gibxii isa jabaa mo’amuu isaanii arge. Waaqayyo Israaʼeloota Gibxii irraa gara Siinaatti akkamitti akka geggeesse torban hedduudhaaf ilaaleera. Muuxannoon kun fuulli isaa akka ifu erga godhee booda, Israaʼeliin gara qarqara Biyya Abdachiifameetti waggoota 39 kan biraaf geggeessee. Museen tajaajilaa Waaqayyoo isa amanamaa (Kees. 34:5, Iya. 1:1), ifa dukkana keessatti hin dhaamne, fakkeenya raajii warri kaan ittiin madaalaman (Kees. 18:15, 18) akka ture ergaan Macaafa Qulqulluu in ibsa. Sabni yeroo hunda qajeelfamaa fi jecha isaa hordofuu baatus inni ergamaa jijjiiramaa ture. Yeroo kana godhan in milkaán.

`Musee irraa barachuu dandeenya, sababiin isaas seenaan jireenya isaa inni adda ta’e Waaqayyo yeroo nu jijjiiru hayyamnu maal gochuu akka danda’u nutti hima. Waaqayyoo wajjin deemsa kee keessatti, jireenya kee keessatti akkamitti humnaan akka hojjete kan hubatte, qabxiileen jijjiiramaa tokko tokko maal turan?`