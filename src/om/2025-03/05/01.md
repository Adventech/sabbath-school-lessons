---
title:  Faasikaa
date:   26/07/2025
---

### Qo’annoo Torban Kanaaf Dubbisi

Ba’u. 11:1–10, Mik. 6:8, Bau. 12:1–30, 1Qor. 5:7, Bau. 13:14–16, Ibr. 11:28.

> <p>Heertuu Yaadannoo</p>
> “Yeroo ijoolleen keessan, 'Inni isin akkas gootan kun maali?' jedhanii isin gaafatan, isin immoo, 'Waaqayyo biyya Gibxiitti warra Gibxii yommuu dha'e manneen keenya manneen Israa'elootaa oolchee waan bira darbeef, kun aarsaa Faasiikaa isa bira darbuu Waaqayyoo argisiisuu dha' isaaniin in jettu" jedheen” (Seera Ba’uu 12:26, 27).

Dha'ichi kurnaffaa fi inni dhumaa bu’uuf jedha. Akeekkachiisni inni dhumaa kennameera; murtoon dhumaa murtaa’uu qaba. Dhugaadhumatti kun dhimma du’aa fi jireenyaa ti. Jireenya nama dhuunfaa qofa utuu hin taane, milkaa’inni maatii fi saba guutummaa balaa irra jira. Fara’oonii fi qondaaltonni isaa hiree du’aa fi jireenya namoota baay’eef itti gaafatamummaa fudhatu. Waaqa Israa’el isa jiraataa taaf

ilaalchi inni qabu egeree isaa qofa utuu hin ta’in kan saba isaa murteessa.

Yeroo ulfaatinni haalaa nu irra jiruu fi tarkaanfii fi kallattii itti aanu filachuu qabnu, filannoon keenya sun immoo jireenya namoota hedduu irratti dhiibbaa guddaa geessisuu danda’u, maaltu nutti dhaga’ama, maal goonas?

waan sirrii ta’e hojjechuuf Waaqayyo ogummaa, hubannoo fi humna nuuf kennuuf fedhii guddaa qaba (1Qor. 1:30, Filp. 2:13).

Rakkoon jiru garuu, garaa keenyaa isa jabaa keessatti, yeroo hunda waan sirrii hojjechuu hin barbaannu. Maal akka ta'e ni

beekna, garuu gochuu didna. Seenaa Seera Ba’uu keessatti, ragaan baay’ee yoo jiraate illee namni tokko Waaqayyoof bitamuu diduu isaatiin, ofii isaatiin alatti namoota biroo hedduu irratti balaa fide, kunis yeroo baay’ee akkaataa inni itti hojjetudha.

_*Sanbata, Hagayya 2f qophaa’uuf barnoota torban kanaa qo’adhaa._