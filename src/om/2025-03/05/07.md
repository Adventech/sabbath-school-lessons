---
title:  Yaada Dabalataa
date:   01/08/2025
---

Kitaaba Ellen G. Waayit, Patriarchs and Prophets keessaa “Ayyaana Faasikaa,” kan jedhu fuula 273–280 dubbisi.

“Ayyaanni Faasikaa yaadannoo fi fakkeenya ta’uu qaba ture, inni duubatti deebi’ee Gibxii keessaa bilisa Ba’uu kan argisiisu qofa utuu hin taane, bilisa ba’uu isa guddaa, isa Kiristoos saba isaa garbummaa cubbuu jalaa bilisa baasuu fuula duratti argisiisa. Hoolaan aarsaa ‘Hoolaa Waaqayyoo,’ isa abdii fayyinaa keenya inni tokkichi keessa jiru bakka bu’a. Ergamaan sun, “Kristos hoolaan faasiikaa keenya aarsaa nuuf ta'eera” (1 Qor 5:7) jedha. Hoolaan faasikaa sun qalamuun qofaan ga’aa miti, dhiigni isaa michichila balbalaatti facaafamuu qaba; haaluma kanaan dhiigni Kiristos inni araara buusu lubbuuf kennamuu qaba. Biyya lafaatiif du’uu isaa qofa utuu hin taane dhuunfaatti nuuf du’uu isaa amanuu qabna. Aarsaan araaraa mataa keenyaaf araara akka buusetti fudhachuu qabna.”—Ellen G. White, Patriarchs and Prophets, p. 277.

Hanga harʼaatti, maatiin Yihudootaa naannoo addunyaa irra jiran Ayyaana Faasikaa, Pesach in kabaju. Isaan waan “passover Seder” (“Seder” jechuun “tartiiba/qophii”) jedhanii waaman, isa yeroo Ba’uu irra deebi’anii himanii fi achiis akka maatiitti nyaata

addaa nyaatan qabu. Kun erga yeroo Ba’uu irraa eegalee eegamuun isaa nama ajaa’ibsiisa! Sanbata guyyaa torbaffaa qofaadha kan Yihudoonni makaraarsitoonni eeggan, akkasumascaalaatti gara duriitti kan deebi’u.

**Gaaffiiwwan Marii**

`ilma angafa rukutuu isaa keessatti “Haqa” Gooftaa akkamitti hubachuu dandeenya, isaan keessaa baay’een isaanii “qulqulluu” akka ta’an beekamaadha? Dhugaa jaalala Waaqayyoo isa humna guddaa qabuu wajjin Kana akkamitti walsimsiisuu dandeenya? Mee waaʼee Bishaan Badiisaa yaadi. Kana akkamitti hubanna?`

`Fakkeenyi amantoonni dhiiga Yesusiin haguugamaniiru jedhu, dhiigni isaas jal’ina isaanii hundumaa irraa isaan qulqulleessa jedhu hiikni isaa maali?`

`Jechoota armaan gadii dubbisi: “hordoftoonni Kiristos hirmaattuu shaakala isaati. Humna kaka’umsa jireenyaa fi gochaa akka ta’uuf isaan sagalee Waaqayyoo fudhachuu fi ofii isaanii wajjin wal fudhachiisuu qabu. Humna Kiristosiin gara fakkaattii isaatti jijjiiramuu fi amala waaqummaa calaqisiisuu qabu… hafuurrii fi hojiin hordoftoota Kiristos hafuuraa fi hojii Kiristoos ta’uu qaba.” Ellen G. White, Patriarchs and Prophets, p. 278. wanta asitti barreeffame akka nu keessatti raawwatu akkamitti Kiristosiif hayyamna?`