---
title:  Dha'icha Dabalataa Tokko
date:   27/07/2025
---

Raajichi Amos “Waaqayyo gooftaan murtoo isaa isa dhokatee jiru hojjetoota isaa warra raajotatti utuu hin mul'isin, tokko illee hojii irra hin oolchu” (Amos 3:7) jedhee dubbata, karaa raajicha Musee immoo waan itti aanee dhufu Fara’ooniitti dubbateera. Akeekkachiisni cimaan Faraʼooniif kennameera. Kun of tuulummaa, cinqursaa, humnaan nama irratti ka’uu fi waaqeffannaa waaqa tolfamaa irratti murtii haqaa kennameedha, kun hundi kana Gibxii irratti balaa kana fidan.

`Seera Ba’uu11:1–10 dubbisi. Waaqayyo Gibxii irratti murtii raawwachuu isaa dura akeekkachiisa akkamii kenne?`

Waaqayyo waa’ee dhiheenya kana ta’anii fi maal jechuu akka isaan ta’an akka yaadaniif Gibxiif guyyoota dukkana sadii yeroo kenne (Bau. 10:23). Akkasumas waan sirrii hojjechuuf akeekkachiisa isaanii isa dhumaa, carraa isa dhumaa ifatti isaaniif kenne.

Garuu Seerri Ba’uu 11:8 Museen “kana booddee aaree boba'ee mooticha biraa in adeeme” jedha. Museen maaliifi aariidhaan baʼe? Garaa jabina Fara’oon irraa kan ka’e dha’ichi kurnaffaan, namoota qulqulluu baay’ee rukutuuf akka jiru waan beekuuf.

Lakkoofsi kudhan fakkeenya Macaafa Qulqulluu keessatti iddoo guddaa qaba. Kudhan guutummaa  bakka bu’a. (Abboommiiwwan Kurnan akka mul’ata seera naamusaa waaqummaa guutuu tti yaadi.) Dhiphinni Gibxii kurnan Waaqayyo haqaa fi adaba isaa guutummaatti ibsuu isaa agarsiisa.

Waaqayyo Abbaa Murtii waan ta’eef, of tuulummaa, jal’ina, loogii, of jajuu, saamicha, gara jabummaa fi ofittummaa ni morma. Inni namoota rakkatan, warra miidhamanii fi warra ari’ataman cinaa jira. Waaqayyo haqa raawwata, kunis dhuguma ibsa jaalala isaa kan biraati. (Far. 2:12, Far. 33:5, Far. 85:11, Far. 89:14, Far. 101:1, Isa. 16:5, Er. 9:24 ilaali.)

Nutis, Namoota jaallatanii fi fi qajeeloo ta’uuf hamma dandeenyu yaalu qabna. Haa ta’u malee, karaa tokkoon ykn karaa biraatiin salphaatti gara makaraarsummaatti kufuu dandeenya. “Jaalala” irraa kan ka’e dogoggoratti, waan sirreeffamuu qabutti ija jaamsina. Yookiin akka waan sibiilarraa hojjetameetti diilallaa’ummaadhaan(jaalalamalee) haqa raawwachuudandeenya. Makaraarsummaan lachuu sirrii miti. Qooda kanaa yaadni gaariin: “Wanta qajeelaa ta'ee fudhatame hojjechuu, gaarummaa jaallachuu, gad of deebiftees Waaqayyo kee wajjin deddeebi'uu malee, gooftichi maal si irraa barbaada ree?” (Miikiyaas 6:8) isa jedhuudha.

`Madaallii guutuu eeguu yoo dadhabne haqa dhiifnee gama araaraatiin dogoggora hojjechuun kan wayyuuf maaliif? Moo in ta'aa?`