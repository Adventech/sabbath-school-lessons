---
title:  Murtii Waaqaa
date:   31/07/2025
---

`Waaqayyo Gibxii keessatti ilma angafa akkamitti akka ajjeese Seera Ba’uu 12:29, 30 irraa dubbisi,. Waaqayyo maaliif ilma angafa irratti kan xiyyeeffate? (Ibr. 11:28 ilaali.)`

Dha’ichi Gibxii inni dhumaa ilma angafaa irratti bu’e. Innis waaqolii Gibxii hundumaa fi maatii waaqolii sobaa warra waaqolii tolfamoo gatii hin qabne kan fedhii fi sodaa namoota sanaa calaqqisiisan hundumaa irratti murtii waaqaa ture.

Akkuma dhaʼichoonni kanaan duraa argisiisan, waaqolii tolfamoon kun namoota sana oolchuu hin dandeenye. yeroo dha’icha kurnaffaan fagootti bu’aa guddaa warra Gibxii irratti fide gatii dhabuun isaanii caalaatti mul’ate.

“Guutummaa bulchiinsa Gibxii isa bal’aa keessatti of tuulummaan mana hundumaa gadi bu’ee ture. Iyyii fi boo’ichi namootaa qilleensa keessa guutee ture. Mootii fi garboonni fuuli isaanii addaatee, miilli isaanii rom’eenaasuu guddatiin dhaabbatanii turan.”—Ellen G. White, Patriarchs and Prophets, p. 280.

Fara’oon aangoo isa dhumaa fi waaqa Gibxii bakka bu’a, ilmi isaa inni angafaa akka ilma waaqa tokkootti ilaalama ture. Isis waaqayyittii ijoollee eegdu turte; Heqet waaqayyittii yeroo da’umsa dubartoota tajaajiltu turte; Min immoo waaqa wal hormaataa ture. Isaan kanaan alatti waaqoliin hormaataa Gibxii hedduutu turan Waaqoliin kun hundinuu Gooftaa jiraataa wajjin wal bira qabamanii yeroo ilaalaman humna hin qaban turan. Museen akkas jedha: “Waaqayyolii keessaa kan akka kee eenyu? Yaa Waaqayyo, kan akka kee surraa qulqullummaa qabu eenyu? Kan akka kee hojii guddaa fi sodaachisaa hojjetu, wanta dinqisiisaas godhu eenyu?” (Bau. 15:11). Yetroon booda akkas jedhee dhugaa ba’ee ture: “waaqayyolii warra kaan hundumaa irra akka inni caalu, ani amma nan beeka" jedhe” (Bau. 18:11).

Akka Seera Ba’uu 1tti, warri Gibxi Israa’eloota dadhabsiisuuf, isaan jilbeenfachuu fi salphisuuf ajaja Fara’ooniin ilmaan Israa’el reefuu dhalatan ajjeesaa turan. Amma adabbiin Waaqaa ilmaan angafaa warra Gibxiin rukuta. Namoonni Waan facaasan haammatu.

Murtoo fi amalli keenya inni qabatamaan bu’aa fida. Dhugaan dhukkubsaan kan hundi keenya nu mudatu bu’aa gocha keenya isa dogoggoraatiin nu qofa hin rakkannu. Kaan, yeroo tokko tokko, warri kaan baay’een, warri qulqulluun illee in rakkatu, Amalli cubbuu akkas.

`Cubbuu namoota birootiin maal keessatti rakkatte? Yookiin, karaaleen warri kaan cubbuu keetiin rakkatan maal fa’i? Abdiin keenya tokkichi maal?`