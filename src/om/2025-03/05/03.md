---
title:  Faasikaa
date:   28/07/2025
---

`Seera Ba’uu12:1–20 dubbisi. Israaʼel Gibxii keessaa baʼuusaa dura Waaqayyo Musee fi Aaroniif qajeelfama adda taʼe akkamii kenneera?`

Namni tokko Waaqayyo Musee fi Aaron Gibxii keessaa bahuu akkamitti akka qindeessan, keessumaa maanguddoonni, haadholiin ijoollee xixiqqoo qaban, horii fi kkf akkamitti miliquuf akka qophii godhan qajeelfama kenna jedhee eega. Qooda Kanaa, qajeelfamni Waaqayyoo nama ajaa’ibsiisa: Ayyaana Faasikaa akkamitti akka kabajan isaanitti hima. Jecha biraatiin, xiyyeeffannaan isaa Gooftaa isa isaan furuuf ture waaqeffachuudha. Wanti biraa hundi yeroo isaa hordofa.

Tokkoon tokkoon maatii hoolaa qopheessuu qabu turan, wanti tokko qisaasa’uu hin qabu. Namni hundinuu qooda isaa nyaachuu qaba, maatiin sun hoolaa sana guutummaatti nyaachuu yoo dadhabe maatii kan biraa wajjin nyaata sana nyaachuu qabu turan.

`Seera Ba’uu 12:13, 14 dubbisi.Yeroo dha’ichi inni dhumaa dhufu Gooftaan maal isaaniif gochuuf ture? Kun hundi maal argisiisa?`

Ba’uun waggaa waggaadhaan yeroo hunda kabajamuu kan qabu yaadannoo waan Waaqayyo yeroo darbe abbootii isaaniif hojjete qofaaf utuu hin taane, gocha Waaqayyoo dhaloota ammaa bilisa baasuuf dhugoomsuudha. Kun tokkoo tokkoo isaaniif muuxannoo haaraa taʼuu qaba ture.

Lakkoofsi 12 fi 13 hiika Ayyaana Faasikaa ibsu: firdiin waaqayyoo inni balleessu Israa’eloota bira “darba”; kanaaf, “Ayyaana Faasikaa” yaadachuu qabu turan. Jechi kun walitti makama jechoota lamaati, “darba” fi “bira,” kan jedhu irraa dhufe, sababiin isaas manneen Israa’el isa michichila balbalaa dhiiga hoolaatiin mallateefame milikkita jireenyaa fi fayyinaa waan ta’eef badiisni isaan “bira darbee”ture. Afaan afaan Ibrootaan, maqaan Faasikaa jedhu Peesach yeroo ta’u, gochima hiikni isaa “bira darbuu” jedhu irraa kan fudhatamedha.

Kabajni Ayyaana Faasikaa gocha humnaa fi gaaummaa Waaqayyo saba isaaf raawwate Israa’el hundumaa yaadachiisa ture. Ayyaanni kun eenyummaa sabaa isaanii mirkaneessuu fi amantii isaanii chaappessuuf gargaareera.

`Fuula duraatti waan gaarii akka inni siif godhu amanuuf Waan Waaqayyo yeroo darbe siif godhe yaadachuudhaan Yeroo hundumaa maaliif barbaachisaa ta’e?`