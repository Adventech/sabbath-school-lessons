---
title:  Bishaan Kattaa Keessaa
date:   12/08/2025
---

Lafa onaa keessatti bishaan baay’ee si barbaachisa. Sabni kan lola kaasu, isa kan hin amanannee fi dandeettii fi fedhii bishaan isaaniif kennuu isaa kan qoran yoo ta’an illee Waaqayyo rakkoo kanaaf eeggannoo godhe. Amanti dhabina isaaniitiin duuba deebi’anii gara Gibxiin ilaalan.

`Seera Ba’uu 17:1–7 dubbisi. Taatee kanarraa ummanni barumsa akkamii argachuu qaba ture?`

Museen iddoo sana Maasaa, hiikni isaa “Qoruu” fi “Mariibaa” jechuun immoo “Morkii” jedhee moggaase.

Amanti dhabina isaanii keessatti illee Gooftaan Israa’elotaaf bishaan kenne. Maqaan kun lamaan Israa’eloonni Waaqayyoon akka hin qorree fi akka isaa wajjin wal hin lolle yaadachiisuu qabu turan (Ibr. 3:7, 8, 15). Isaan argamuu isaa qofa utuu hin taane, humna isaa fi aangoo isaa ilaalchisee ragaa qabatamaa baay’ee kan argan yoo ta’an illee, isaan gidduutti argamuu Waaqayyoo irratti cimsanii gaaffii kaasan.

“Museen dhagaa sana rukute, garuu Musee cinaa dhaabatee bishaanni jireenya namaaf kennu akka yaa’u kan godhe ilma Waaqayyoo isa utubaa duumessaa sana keessa dhokate ture.Musee fijaarsoliin qofa utuu hin taane, waldaan fagoo dhaabbatan hundinuu ulfina Gooftaa ni argan; garuu utuu duumesichi dhabamsiifamee ifa sodaachisaa isa achi keessa buufateen ajjeefamu turan.”— Ellen G. White, Patriarchs and Prophets, p. 298.

Bishaan fakkeenya jireenyaati sababiin isaas, bishaan malee, jireenyi hin jiru. Seeliin qaama keenya keessa jiru hundi bishaan barbaada. Mataan keenya dhibbeentaa 60 bishaan. Gartokkoon lafee keenyaa illee bishaaniin kan ijaaramedha. Kanaaf, lafa onaa keessatti bishaan isaaniif dhiheessuun, Israaʼelonni isa amanachuu akka danda’aniif milikkita Waaqayyo waan isaan barbaachisuuf eeggannoo godhuuti. Garuu, ammas, abboomamuu qabu turan.

Phaawuloos, 1Qorontoos 10:4 irratti, muuxannoon Israa’elonni lafa onaa keessatti argatan adda ta’uu isaa Jaarraa hedduu booda amantoota yaadachiisa. Kiristoos isaan geggeessuu qofa utuu hin taane bishaan isaaniif kenne (Far. 78:15, 16) akkasumas fedhii hafuuraa fi foonii kan biroo isaaniif guutee ture. Phaawulos, “Dhagaan sun Kiristoos ture” jedhee dubbate. Kiristoos Isaanif Madda jireenyaa fi Kenna jireenya bara baraa ture. Akkuma dhagaan jabaa ta’e Waaqayyo jabaatee saba isaa geggeesse. Namni tokko isa amanachuu in danda’a, sababni isaa inni waadaa gale raawwachuu hin dadhabu.

`Wantoonni, yeroo ammaa kana, Waaqayyoon ittiin amanachuu qabdan tokko tokko maali? Fedha isaatiif bitamuu fi yeroo isaatti akka inni shojjetu eeguu akkamitti baruu dandeessa? Yeroo hunda akkas gochuun salphaa kan inni hin taane maaliif?`