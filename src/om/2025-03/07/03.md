---
title:  Dimbiriqqee fi Mannaa
date:   11/08/2025
---

Kan nama gaddisiisu seenaa imaltoota kana keessatti fincilli irra deddeebi’amee mul’ata. Ummanni kun harka Waaqayyoo isa guddaa isa yeroo darbe isaan gargaaree fi rakkoo isaaniif furmaata kenne dagachuudhaan maqaa gadhee qaba ture. Rakkoon isaanii inni amma galma isaanii isa dhumaa fi egeree dinqisiisaa waadaa isaaniif galame irratti akka isaan jaamsuuf heyyaman. Har’as saba Waaqayyoo birattillee rakkoon barame kanaa dha.

`Seera Ba’uu 16:1–36 dubbisi. Sababiin gungumuu Israa’el kun maal ture, kana booda maaltu ta’e?`

Qorumsi Macaafa Qulqulluu keessatti argamu yeroo baay’ee nyaataa wajjin kan wal qabatu ta’uu isaa hubachuun barbaachisaadha. Iddoo dhaabaa Eeden keessatti, Kufaatiin sun muka gaarii fi hamaa beeksisu irraa nyaachuu wajjin kan wal qabate ture (Uma. 2:16, 17; Uma. 3:1–6). Qormaata Yesus isa lafa onaa keessaa irratti, dhukaasi seexanaa inni jalqabaa karaa nyaataa ture (Mat. 4:3). Esaawuu fedhii nyaataa to’annaa hin qabneef mirga angafummaa isaa dhabe (Uma. 25:29–34). Yeroo baay’ee abboomamuu diduun Israa’elotaa nyaataa fi dhugaatii wajjin kan wal qabate ture! Museen “namni dubbii afaan Waaqayyoo keessaa ba'uun malee, buddeena duwwaadhaan akka hin jiraanne” (Kees. 8:3) jedhee dhaloota booda dhufan yaadachiisuunsaa nama hin dinqisiisu.

Maannaan buddeena samii imala isaanii waggoota 40 lafa onaa keessatti Waaqayyo Israaʼelota soore akka taʼe beekamaadha. Karaa kennaa kanaan Uumaa fi Dhiyeessaa waan hundumaa akka ta’e isaan barsiise. Akkasumas, akkamitti Sanbata guyyaa torbaffaa akka eegan isaanitti argisiisuuf jecha Waaqayyo dhi’eessii maannaa isa humna uumamaan oliitti fayyadame.

Torbanitti dinqiin afur ni raawwatama ture: (1) Guyyoota shaniif Waaqayyo mana guyyaa guyyaadhaan ramada ture; (2) Jimaata, mannaa dachaa lamatu kennama ture; (3) mannaan Jimaata kaasee hanga Sanbataatti hin ajoofne ture; akkasumas (4) Guyyaa Sanbataatti Mannan tokko illee hin buune. ummanni guyyaa Sanbataa yaadatanii guyyaa sanatti gaarummaa Waaqayyoo akka kabajataniif Waaqayyo dinqiiwwan kana yeroo hunda raawwachaa ture. Waaqayyo akkas jedhe: “Ilaa, ani Waaqayyo guyyaa Sanbataa isiniif kenneera” (Bau. 16:29).

`Namoonni nyaachuu in jaallatu. Nyaachuu jaallachuuf uumamne. Nyaanni irraa hafaan lafa keessaa biqilu (nyaata keenya isa jalqabaa) Waaqayyo akka nyaannu kan barbaadu qofa utuu hin taane, waan nyaannu jaallachuu akka qabnu mul’isa. Haataʼu malee, kennaa dinqisiisaa kana, nyaataa (fi isa nyaachuu jaallachuu keenya) akkamitti akka malee itti fayyadamuu dandeenya?`