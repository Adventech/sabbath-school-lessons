---
title:  Yaada Dabalataa
date:   15/08/2025
---

Kitaaba Ellen G. Whaayit, abboota amantii fi Raajota jedhu irraa boqonnaa “Galaana Diimaa irraa gara Siinaatti,” jedhu fuula 291–302 dubbisi.

Taateen bishaanii wajjinii erga raawwatamee yeroo muraasa booda,sabnisunbalaahaaraatuisamudate(Bau.17:8–16ilaali)—gosti gara jabeessa fi waraana jaallatu, Amaaleqonni, isaan irratti duulan.

“Amaaleqonni amala Waaqayyoos ta’e olaantummaa isaa wallaalanii osoo hin taane, fuula isaa duratti sodaachuu mannaa, humna isaa mormuuf kaa’anii turan. Dinqiin Museen warra Gibxii duratti hojjete namoota Amaaleeqota biratti akka qoosaatti fudhatamee, sodaan saboota naannoo isaanii jiraniittis in qoosan. Namni tokko illee utuu hin miliqin Ibroota akka balleessaniif waaqolii isaaniitiin kakatanii turan, Waaqni Israa’el isaaniin mormuuf humna akka hin qabnes dhaadatan. Isaan Israa’elotaan hin miidhamne hin doorsifamnes. Haleellaan isaanii kun sababa kan hin qabne ture. Kun saba isaa balleessuu kan isaan barbaadaniif jibbaa fi mormii waaqayyo irraa qaban irraa kan ka’e ture. Amaleeqonni yeroo dheeraaf cubbamoota turan, yakki isaanis ijaa baafannaaf waaqayyoon duratti iyyee ture, haa ta’u malee araarri isaa amma illee gara qalbii jijjiirannaatti isaan waamee ture; garuu yeroo Amaleeqonni saba Israa’el warra dadhaboo fi ittis hin qabne irratti lafa dha’an badiisa saba isaanii mallateessan.” Ellen G. White, Patriarchs and Prophets, p. 300.

**Gaaffiiwwan Marii**

`Yaada Yetroon wanta Waaqayyo saba isaatiif godhe irraa waa’ee Waaqayyoo isa dhugaa akkamitti akka bare jedhu irratti caalaatti xiyyeeffadhu. ( Kes. 4:4–8 ilaali.) qajeelfamni kun yeroo harʼaatti dhugaa kan inni taʼuf maaliifi? Ofii kee fi daree kee gaafadhu: Waldaan keenya dhugaa ba’umsa akkamii addunyaaf dhiheessiti? Waa'ee maalummaa fi amala Waaqa keenyaa addunyaatti maal himna?`

`1 Qorontos 10:4 irra deebi’ii dubbisi. Kun waa’ee gantummaa durii, isa har’a namoonni tokko tokko Waaqni kakuu moofaa haaloo kan ba’uudha, kan nama jibbuu, fi dhiifama kan hin qabne ture jedhanii amanan, waan Yesus keessatti arginu irraa faallaa ta’e maal nu barsiisuu qaba? heertuun kun amantiin sun maaliif dogoggora akka taʼe kan argisiisu akkamitti?`

`Amaleeqoonni waa’ee Waaqa dhugaa barachuuf carraa akka argatan kan Ellen G. White armaan olitti barreessite irra deebi’ii dubbisi. Ilaalcha isaanii kan Yeetroo wajjin wal bira qabi ilaali. Waaqayyo isaan qofa irratti osoo hin taane, gosoota addunyaa durii keessa jiran hedduu warra Israa’elii wajjin wal qunnaman irratti maaliif murtii akka fide barumsa akkamii barachuu dandeenya?`