---
title:  Buddeenaa fi Bishaan Jireenyaa
date:   09/08/2025
---

### Qo’annoo Torban Kanaaf Dubbisi

Ba’u. 15:22–16:36, Uma 3:1–6, Bau. 17:1–7, 1Qor. 10:4, Bau. 18: 1–27, 1Qor. 10:11.

> <p>Heertuu Yaadannoo</p>
> “Yommus Waaqayyo Museedhaan, "Isin hamma yoomiitti abboommii koo fi seera koo eeguu diddu? Ilaa, ani Waaqayyo guyyaa Sanbataa isiniif kenneera; kanaaf gaafa guyyaa ja'affaa buddeena guyyaa lamaaf ta'u isiniif nan kenna; egaa namni adduma addaan iddoo isaa haa turu, guyyaa Sanbataatti namni tokko illee iddoo isaatii hin adeemin!" jedhe. Jarri sunis guyyaa torbaffaatti in boqotan” (Seera Ba’uu 16:28-30).

Gibxiin erga gadhiisanii booda Israa’eloonni gara Biyya Abdachiifameetti imala hin beekamne irra turan. Saba kana deemsa baayʼee fi dheeraatu isaan mudate, isaanis barumsa haaraa hedduu barachuun isaan barbaachisa ture. Gooftaan isaan geggeessa isaan eegas ture; akkasumas, eeyyee, akka isaan guddatan isaan gargaaruufis in hawwa, garuu naamusa, of to’achuu, aarsaa of gochuu, ofittummaa dhiisuu, Gooftaa amanachuu, fi keessumaa immoo abboomamuu baruu qabu.

Museen geggeessaa ijaan mul’atu ture, injifannoo argachuuf sabni isa fi geggeessummaa isaa duukaa bu’uu qabu turan. Waliin turuun, akka hawaasaatti wal tumsuun, wal gargaaruun murteessaa ture. Gufuu fi qormaanni hedduun fuuldura ture. Kanaaf guddinni hafuuraa isaanii baayʼeen isaa, keessumaa yeroo qormaanni guddatu, rakkina sana akkamitti akka quunnamanii fi Museedhaaf deebii akkamii akka kennan irratti hundaaʼa ture.

Jechi Chaayinootaa beekaman inni “imalli maayilii kumaa tarkaanfii tokkoon jalqaba” jedhu haala isaanii keessatti dhugaa ture, kanaafuu tarkaanfii hundumaa keessatti qajeelfama Gooftaa amanachuu qabu turan. Kan nama gaddisiisu, akkuma ilaallu barumsa sana akka salphaatti hin baranne. Garuu ammas eenyutu kana godha?

_*Sanbata, Hagayya 16 f qophaa’uuf barumsa torbee kanaa qo’adhaa_