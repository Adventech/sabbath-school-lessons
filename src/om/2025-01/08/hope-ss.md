---
title:  Barumsa Sanbataa ‘Hoop’
date:   21/02/2025
---

Baga gara qayyabannaa barnoota sanbataa "Hope"Qo'annoo kitaaba qulqulluu gadi fagaataa fi mariisisaa tti nagaan dhuftan. Jaalalaa fi haqa(murtii) Waaqayyoo ilaalchisee qorannaa jalqabne itti fufna. Mata dureen har'aa: Mirga filannoo bilisaa, Jaalalaa fi gaggeessaa Waaqaa.

**Faarfannaa Seensaa**: Yaa Waaqayyo, ati Waaqayyo koo ti – Faar 63:1-4

- 1 Waaqayyo hundarratti aango gabeessa (sovereign)
	- a) Dhuga ba'umsoota faarfatichaa hafuura gooftaan barreeffaman armaan gadii keessatti dhugaa barbaachisaa maaltu jira? Faar. 93:1-2, 96:10, 97:1, 99:1, 24:1, (akkasumas 1 Yoh 4:8 dubbisi)
	- b) Gooftaan, karaa raajicha Isaayaas wabii maal nuuf kennee jira? Isaayaas 55:10-11
	- c) Gooftaan aango qabeessa(sovereign) yoo ta'e fi humna(dandeettii) fedha isaa raawwachuu yoo qabaate, maaliif wantoonni ifatti fedha isaatiin ala ta'an hedduun addunyaa kanatti raawwatan? Faar. 81:8-13, Isaayaas 30:15-18, 66:1-4, Luqaas 13:34
	- d) Gooftaan dachee kanaa fi hawaa guutummaa irratti aango qabeessa yoo ta'e, filannoo gaarii akka filannuuf maaliif nun dirqamsiisu?
- 2 Waaqayyo danda'aa dha
	- a) Gooftaan waa'ee humna Isaa raajicha Ermiyaasiif maal itti hime? Deebiin raajichaaa hoo maal ture? Ermiyaas 32:27, 17
	- b) Labsiin ergamaan Gabri'eelin dabalataan akkamitti kenname? Luqaas 1:37
	- c) Yesus waa'ee humna Waaqayyoo dhuga ba'umsa maal kenne? Maat. 19:26
	- d) Yesus yeroo tajaajila isaa hedduu warra dhukkubsattoota fayyisuu fi warra booju jala jiran bilisa baasuun dabarse. Haa ta'u malee wanti Naazreetitti isa qunname maal dha? Maar. 6:1-6
	- e) Waaqa irratti amantii dhabuun, jireenya keenya keessatti humnaan akka inni hin hojjenneef akkamitti danqa? Ibr. 11:6
	- f) Waaqayyo yoma humna qabeessa ta'ellee, wantoonni muraasni Inni gochuu hin dandeenye maal faa dha? (Namni akka isa jaalatu dirqamsiisuu, namni akka fayyu dirqamsiisuu, kkf)
	- g) Fedha Isaatiif dabarsitee of kennuu waan filatteef, Yeroon Waaqayyo humnaan jireenya kee keessatti hojjete jiraannaan namootaaf qoodi.(Maat. 26:39)
- 3 Waaqayyo hunda beekaa dha
	- a) Isaayaas 46:9-10 Waaqayyo hammam beeka?
	- b) Efeson 1:9-11 Waaqayyo eenyu akka fayyu dursee beeka taanaan, fayyuu ykn baduu keenya ilaalchisee mirga filannoo bilisaa keenya dhabneerra jechuu dha mitii?
	- c) Eertuu kitaaba qulqulluu kamtu kennaa fayyinaa ilaalchisee filannoo bilisaa akka qabnu nuuf ibsa? (Room. 10:13, Yoh 3:16, Maar. 16:16, kkf.)
- 4 Abdiiwwan Waaqaa kan ofii godhachuu filachuu
	- a) Room. 8:28 Yoo kufnes ykn filannoo gadhee filannus, abdii Waaqayyo waan hundumaa gara gaariitti geessuu danda'uu isaa keessa jiruun jajjabina maal argatta?
	- b) Yommuu rakkoo keessa darbinu, kessumaayyuu fedha Waaqaatiin utuu hin taane kan ofii ifitti fidne yommuu ta'u, Yesus sagalee abdii akkamii nuuf kenneera? Yoh 16:33
	- c) Abdiiwwan dabalataa sagalee Waaqayyoo keessa jajjabinaa fi abdii siif kennan isaan kam? (Roomaa 8:31-32, kkf.)

Barreeffamni Qo’annaa kun karaa Hope Channel qophaa’e (https://www.hopetv.org/hopess/) Afaan Oromootti immoo karaa Tajaajila Wangeelaa Heevenlii Fiziishiyaan hiikame. Barreeffama kana afaan ingiliffaatiin Marsariitii kana irraa argachuu dandeessu:(https://www.hopetv.org/shows/hopess/study-guides/)