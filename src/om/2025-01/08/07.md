---
title:  Yaada Dabalataa
date:   21/02/2025
---

Kitaaba Ellen G. White, The Desire of Ages irraa mata duree “Waaqayyo Nu Waliin” jedhu fuula 19–26 dubbisi.

“Karoorri fayyinaa keenyaa yaada boodaadhufe, kufaatii Addaam booda karoora bocame hin turre. Innis mul'achuu dhoksaa isa bara duriitii jalqabee hin dubbatamin tureetti.Rom. 16:25. Innis mul’isuu qajeelfamoota isa baroota dhuma hin qabnee kaasee bu’uura teessoo Waaqayyoo tureeti. Jalqabarraa kaasee waa’ee gantummaa seexanaa, fi humna gowwoomsaa gantuu kanaatiin namni akka kufu Waaqayyo fi Kiristoos beeku turan. Waaqayyo cubbuun akka jiraatu hin abboomne, garuu jiraachuu isaa dursee argee, balaa hamaa sana quunnamuuf qophii godhe. Jaalalli inni biyya lafaatiif qabu baay’ee guddaa waan ta’eef, ‘isatti kan amanu hundinuu akka baduuf utuu hin taane jireenya bara baraa haa qabaatuuf’ tokkicha ilma isaa kennuuf kakuu gale. Yoh. 3:16”— Ellen G. White, The Desire of Ages, p. 22.

**Gaaffiiwwan Marii**

`Waaqayyo yeroo hundumaa waan barbaade hin argatu yoo ta’e, dhugaan kun akkaataa ati waan addunyaa kana irratti ta’u yaaddu irratti dhiibbaa akkamii qaba? Waaqayyo fedhii hin guutamne akka qabu hubachuun hiikkaa qabatamaan maal qaba?`

`Qo’annoo Kamisaa keessatti gara fakkeenya keekiitti yoo deebine, “Waaqayyo fi Kiristoos waa’ee gantummaa Seexanaa erga beekanii gara fuula duraatti adeemuudhaan maaliif akka nu uuman hubachuu dandeenya. Jaalalli makaa keessa jiraachuu qaba ture, jaalalli immoo bilisummaa jechuudha. Qooda akka uumama jaallachuu danda’aniitti nu uumuu, Waaqayyo akka nuyi jaallachuu dandeenyutti nu uume, garuu kana kan inni godhes dhumarratti, Yesusiin gara fannootti akka inni geessu utuu beekuuti. yoo ta’e illee, qooda biliisummaa jaalala keessa jiru nu dhowwachuu kiristos fannoo irratti dhiphachuun isaa jaalalli mootummaa Waaqayyootiif hammam qulqulluu, hammam bu’uuraa akka ta’e maal nutti himuu qaba?`

`Yeroo baay’ee hamminaa fi gidiraa biyya lafaa kana keessa jiruuf ni boonye, garuu Waaqayyo ofii isaatii akka boo’ee fi gidiraa fi hamminaan akka gadde yeroo meeqa yeroo fudhattee xiinxalte? Waaqayyo ofii isaatii sababa hamminaatiin akka dhiphatu yeroo hubattu hubannoo hamminaa fi gidiraa keetii irratti garaagarummaa akkamii fida?`

`Dhugaan kun, wantoonni Waaqayyo hin feene baay’een addunyaa kana irratti akka raawwataman, keessattuu yeroo inni hiika hin qabnee fi tasumaa bu’aa tokkollee kan hin geessine fakkaatutti, gidiraa ofii keetii akka wal’aansoo qabdu akkamitti si gargaara?`