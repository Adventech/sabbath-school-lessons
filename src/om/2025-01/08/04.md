---
title:  Waaqayyoon Jaallachuuf
date:   18/02/2025
---

Waaqayyo hundumaa danda’a jechuun waan loojikiidhaan hin danda’amne hojjechuu danda’a jechuu miti. Haaluma kanaan Waaqayyo namni tokko bilisaan akka isa jaallatu sababa isaatiin murteessuu hin danda’u. Waan tokko bilisaan hojjechuu jechuun utuu isa hojjechuuf hin murteesin waan tokko jechuu erga ta’ee, namni tokko bilisaan waan tokko akka hojjetu gochuun hin danda’amu. Gabaabumatti, akkuma argine, irra deebi’ee cimsuu qabnas—Waaqayyo nama kamiyyuu akka isa jaallatu dirqisiisuu hin danda’u, yoo dirqisiifame jaalala miti.

`Maatewos 22:37 fi Keessa Deebii 6:4, 5 dubbisi. Heertuleen kun waa’ee dhugaa filannoo bilisaa maal barsiisu?`

Abboommiin guddaan, inni Waaqayyoon jaallachuu jedhu, Waaqayyo akka namni hundi isa jaallatu akka barbaadu ragaa kenna. Haa ta’u malee, namni hundi Waaqayyoon hin jaallatu. Maarree, Waaqayyo akka namoonni hundinuu isa jaallatan kan hin goone maaliifi? Ammas, jaalalli, jaalala ta’uuf, bilisaan kennamuu sababa qabuufi.

`Ibroota 6:17, 18 fi Tiitoos 1:2 dubbisi. Heertuun kun waa’ee Waaqayyoo maal barsiisu?`

Akka seera Lakkoofsa 23:19 tti, “ ‘Waaqayyo akka namaa miti,inni hin sobu” Waaqayyo gonkumaa hin sobu (Tiitoos 1:2); Waaqayyo yeroo hundumaa dubbii isaa ni eega, waadaa gale gonkumaa hin cabsu (Ibr. 6:17, 18). Haaluma kanaan, Waaqayyo yoo waan tokko waadaa gale ykn waan tokkof of kenne, tarkaanfiin isaa inni fuula duraa naamusa abdii sanaatiin daangeffama.

Kana jechuun, waan Waaqayyo filate malee waan biraa akka filataniif Waaqayyo uumamootaaf bilisummaa hanga kennetti, ilmaan namootaa maal akka filatan dhimma Waaqayyoo miti. Waaqayyo uumamootaaf filannoo bilisaa a kennuuf erga of kenne, ilmaan namootaa bilisummaa isaanii karaa fedhii Waaqayyoo isa gaarii ta’een faallaa fayyadamuu danda’u. Kan nama gaddisiisu namoonni baay’een bilisummaa isaanii haala kanaan ni fayyadamu, haaluma kanaan wantoonni Waaqayyo akka hin taane hawwu, Waaqayyoon kan hin taane baay’eedha.

`Waaqayyo akka ati gootu kan hin barbaanne ta’uu isaa utuu beektuu kan ati goote maal? Kun waa’ee dhugaa fi bu’aa sodaachisaa filannoo biliisaa maal barsiisa?`