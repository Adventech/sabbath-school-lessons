---
title:  Fedhii Bilisaa, Jaalalaa fi Eegumsa Waaqayyoo
date:   15/02/2025
---

### Qo’annoo Torban Kanaaf Dubbisi

Luqaas 13:34; Erm. 32:17-20; Ibr. 1:3; Kes. 6:4, 5; Efe. 1:9-11; Yohaannis 16:33.

> <p>Heertuu Yaadannoo</p>
> “Anatti qabamtanii nagaa akka qabaat- taniif ani kana hundumaa isinitti hime; biyya lafaatti rakkina qabdu, garuu jabaadhaa! Ani biyya lafaa mo’eera” jedhe” (Yohaannis 16:33)

Jechi eegumsa Waaqayyoo jedhu biyya lafaa keessatti gocha Waaqayyoo ibsuuf jecha dhimma itti ba’aameedha. Akkaataan nuyi waa’ee eegumsa Waaqayyoo itti yaadnu akkaataa nuyi itti Waaqayyoo wajjin walitti dhufeenya qabaannu, akkaataa nuyi namoota biroo wajjin walitti dhufeenya qabannuu, fi akkaataa nuyi waa’ee rakkoo hamminaa itti yaadnu irratti jijjiirama guddaa fida.

Kiristaanonni waa’ee eegumsa waaqummaa hubannoo garagaraa qabu. Namoonni tokko tokko taateen hundumtuu akkuma raawwatamaniin murteessuuf Waaqayyo humna isaa fayyadama jedhanii amanu. Eenyu akka fayyu fi kan badu illee ni filata! Ilaalcha kanaan namoonni waan Waaqayyo murteessu malee waan biraa filachuuf bilisa miti. Dhugaa dubbachuuf namoonni akkasitti amanan fedhii namootaa illee Waaqayyotu murteessa jedhanii falmu.

Faallaa kanaatiin, Waaqayyo waan ta’u hundumaa akka hin murteesine ragaan Macaafa Qulqulluucimaan in argisiisa. Qooda Kanaa, hamma isaanii (fi ergamoonni) faallaa fedha isaa kallattiin filachuu danda’anitti illee, namootaaf filannoo bilisaa ni kenna. Seenaan Kufaatii, kan cubbuu fi kan hamminaa diraamaa fi ibsa fi gaddisiisaa bu’aa fedhii bilisaa kana seeraan ala fayyadamuuti.

Karoorri fayyinaa kan hundeeffame fedhii bilisaa dogoggoraan fayyadamuudhaan balaa dhufu sirreessuuf ture.