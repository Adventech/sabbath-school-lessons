---
title:  Amala Waaqayyoo Isa Hin Jijjiiramne
date:   04/02/2025
---

`Miilkiyaas 3:6 fi Yaaqoob 1:17 dubbisi. Heertuleen kun waa’ee amala Waaqayyoo maal barsiisu?`

Miilkiyaas 3:6 irratti Waaqayyo, “ani Waaqayyo waanan ta'eef, hin geddaramu” jedhee dubbata. Namoonni tokko tokko kutaa heertichaa dubbisanii Waaqayyo karaa kamiinuu hin jijjiiramu jechuudha jedhanii kan fudhatan yeroo ta’u, heertichi inni hafee fi qabiyyeen boqonnicha keessa jiru Waaqayyo kan hin jijjiiramne ta’uun isaa sona amilee Waaqayyoo kan hin jijiiramne ta’uu isaa agarsiisa. Heertichi inni hafe Waaqayyo hariiroodhaan jijjiiramuu akka danda’u argisiisa, sababiin isaas Waaqayyo akkas jedha: “kanaaf yaa ilmaan Yaaqoob isin raawwattanii hin badne.” Heertuu itti aanu keessatti Waaqayyo saba isaatiin “Gara kootti deebi'aa! Anis gara keessanitti nan deebi'a” jedha (Mal. 3:7).

Egaa, Waaqayyo uumama isaawajjinhariirooduubaafifuuladuraa keessa seena, garuu hariiroo duubaa fi fuula duraa akkasii hundumaa keessattii fi karaa waan hundumaa, amalli Waaqayyoo dhaabbataadha. Kun Yaaqoob 1:17 isa “Kennaan gaariin hundinuu, kennaan guutuun hundinuus abbaa ifaa biraa ol waaqa gubaadhaa in dhufa; abbaa ifaa bira gegeddaramuun, yookiis gaaddisi gara galuun iyyuu hin jiru” jedhu irratti mirkanaa’era. Waaqayyo madda hamminaa miti.

Asittis ta’e bakka biraatti, Caaffanni Qulqullaa’oon irra deddeebi’ee amalli Waaqayyoo akka hin jijjiiramne barsiisa. Kana jechuun, Waaqayyo sona amileetiin akka hin jijjiiramne Macaafni Qulqulluun yeroo hunda barsiisa. Haa ta’u malee, Waaqayyo uumama warra yeroo hundumaa jaalalaa fi haqaan deebii isaaniif kennu wajjin walitti dhufeenya dhugaa uumuu danda’a, keessas in seena.

`2 Ximotewos 2:13; Tiitoo 1:2; fi Ibroota 6:17, 18. Heertuuleen kun waa’ee Waaqayyoo maal barsiisu?`

Waaqayyo of isaa ganuu hin danda’u; Waaqayyo gonkumaa hin sobu; abdiin Waaqayyoos kan hin cabnedha. Waaqni Macaafa QulqulluuWaaqayyo isa (Kiristoosiin keessatti) fedha isaatiin fannoo irratti nuuf of kenne ta’uu isaa amanannaa qabaachuu dandeenya. Inni Waaqayyo isa utuu of hin qusatin itti amanachuun danda’amuudha, gara fuulduraattis amanannaa fi abdii qabaachuu dandeenya sababiin isaas, akkuma Ibroota 13:8 ibsutti, “Yesus Kristos kaleessa isuma ture, har'as bara baraanis isuma sana!”

`Jireenya kee keessatti wantoonni gadhee ta’anii utuu jiranii gaarummaa Waaqayyoo amanachuu akkamitti barachuu dandeessa? irra gaarummaa isaa amanachuu akka barattuuf fakkii Waaqayyoo isa fannoo irraa kamtu si gargaara?`