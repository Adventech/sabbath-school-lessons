---
title:  Jaalalaa fi Haqa
date:   02/02/2025
---

Guutummaa Caaffata Qulqullaa’oo keessatti jaalallii fi haqni waliin deemu. Jaalalli dhugaan haqa barbaada, haqni dhugaa immoo jaalala qofaan bitamuu fi raawwatamuu danda’a. Qabiyyee lamaan kana waliin yaaduu nuyi hin baranne, garuu sun sababii jaalallii fi haqni lamaan isaanii iyyuu dhala namaatiin baay’ee jallataniif qofa ta’e.

`Faarfannaa 33:5, Isaayaas 61:8, Ermiyaas 9:24, Faarfannaa 85:10, fi Faarfannaa 89:14 dubbisi. Barreeffamoonni kun Waaqayyo haqaaf yaadu isaa akkamitti ifa kennu?`

Heertuleen kun Waaqayyo haqa akka jaallatu ifatti dubbatu (Far. 33:5, Isa. 61:8). Caaffata Qulqullaa’oo keessatti yaadni jaalalaa fi haqaa haala addaan hin baaneen walitti hidhamiinsa qabu. Jaalalli Waaqayyoo fi qajeelummaan Waaqayyoo waliin adeemu, akkasumas inni addunyaa kana irratti qajeelummaa fi haqni akka raawwatamuuf baay’ee itti yaada.

Kanaaf, raajonni seerota haqa qabeessa hin taane, madaallii sobaa, akkasumas jal’ina fi cunqursaa hiyyeeyyii fi gursumootaa ykn nama balaadhaaf saaxilame kamiyyuu dabalatee, jal’ina gosa hundumaa yeroo hunda balaaleffatu. Namoonni hammeenyaa fi jal’ina hedduu kan raawwatan ta’us, Waaqayyo yeroo hundumaa “lafa irrattis gaarummaa, qajeelummaa fi firdii qajeelaa” (Erm. 9:24). Haaluma kanaan, guutummaa Caaffata Qulqullaa’oo keessatti, warri Waaqayyoof amanamoo ta’an, murtiin waaqummaa akka waan baay’ee gaarii ta’etti tilmaamu, sababiin isaas, warra hamaa hojjetanii fi cunqursitoota irratti adabbii akkasumas warra jal’inaa fi cinqursaadhaan miidhaman irratti haqaa fi bilisa ba’uu fida.

Dhugaa dubbachuuf, qajeelummaa fi haqni bu’uura mootummaa Waaqayyooti. Mootummaan jaalalaa Waaqayyoo haqa qabeessaa fi qajeelaa dha, mootummoota addunyaa kanaa warra manca’oo yeroo baay’ee faayidaa dhuunfaa fi humna dhuunfaaf jecha jal’ina itti fufan irraa baay’ee adda. Waaqayyoon keessatti, “gaarummaanii fi amanamummaan wal in argu, qajeelummaa fi nagaan wal in dhungatu” (Far. 85:10).

Waaqayyo immoo maal akka nurraa eegu ifa godha. “Inni wanta gaarii ta'e sitti himeera. Yaa namaa! Wanta qajeelaa ta'ee fudhatame hojjechuu, gaarummaa jaallachuu, gad of deebiftees Waaqayyo kee wajjin deddeebi'uu malee, gooftichi maal si irraa barbaada ree?” (Miikiyaas 6:8). Amala Waaqayyoo ilaalchisee wanti nuti calaqqisiisuu qabnu yoo jiraate, jaalala, haqaa fi araara isa irraa madduudha.

`Amma iyyuu, fakkeenyonni, jal’achuu haqa dhala namaa maali? Haqni Waaqayyoo inni mudaa hin qabne gaaf tokko akka dhufuuf iyyuu kan nuyi hin dandeenye akkamitti?`