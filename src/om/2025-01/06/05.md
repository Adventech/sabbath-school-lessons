---
title:  Waaqa Gaabbuu?
date:   05/02/2025
---

Waaqayyo in ‘gaabbuu’ danda’aa? Yoo akkas ta’e, sun maal jechuudha? Amalli Waaqayyoo gonkumaa akka hin jijjiiramne ilaaleerra. Haa ta’u malee, barreeffamoonni Macaafa Qulqulluutokko tokko Waaqayyoo akka “gaabbu” dubbatu. Namootaaf, gaabbuun (qalbii diddiirrachuun) namni tokko wanta badaa akka raawwate beekuu kan dabalatudha. Maarree, kutaaleen Macaafa Qulqulluutokko tokko Waaqayyo akka “gaabbutti” argisiisuu kan danda’an akkamitti?

`Ba’uu 32:14 dubbisiitii Ermiyaas 18:4-10 wajjin wal bira qabi. Ibsawwan Waaqayyo ‘gaabbuu” isaa ilaalchisuudhaan kennaman kana maal?`

Kutaalee kanaa fi kanneen biroo hedduu keessatti Waaqayyo qalbii jijjiirannaa ykn araarsummaa namoota tokko tokkootti deebii kennuudhaan firdii akka dhiisutti agarsiifameera. Waaqayyo, Yoo sabni hammeenya isaanii irraa deebi’an, Waaqayyo firdii karoorfate irraa akka deebi’u waadaa seena. Waaqayyo qalbii jijjiirannaa namootaaf deebii kennuudhaan firdii fiduuf jedhe irraa deebi’uun isaa guutummaa Caaffata Qulqullaa’oo keessatti mata duree beekamaadha.

`Lakkoofsa 23:19 fi 1 Saamu’eel 15:29 dubbisi. Heertuleen kun Waaqayyo “gaabbuu” fi dhiisuu isaa ilaalchisee maal barsiisu?`

Heertuuleen kun Waaqayyo “akka namaa miti! hin gaabbu” (1Sam. 15:29) jedhee ifatti dubbata, akkasumas “Waaqayyo akka namaa miti, inni hin sobu,gaabbuudhaafis inni ilma namaa miti, inni wanta jedhe hin godhuu ree? Wanta dubbates hin raawwatuu ree?” (Lak. 23:19). Heertuu kana ifa heertuu kan biraatiin dubbisuudhaan Waaqayyo tasumaa “hin gaabbu” jechuu isaatti fudhatamuu hin danda’u, qooda kanaa garuu karaa namoonni godhaniin akka inni “hin gaabbine” ergaa dabarsa. Qooda Kanaa, Waaqayyo yeroo hundumaa abdii isaa ni eega, qalbii jiijjirannaa namaatiif deebii kennuudhaan karaa isaa kan jijjiiru ta’us, yeroo hundumaa gaarummaa isaa fi Dubbii isaa wajjin karaa walsimuun raawwata. Waaqayyo qalbii jijjiirannaadhaaf deebii kennuudhaan firdii krnnuu irraa ni deebi’a, sababni isaa amalli isaa gaarii, qajeelaa, jaalalaa fi araara qabeessa waan ta’eef.

`Fakkeenyota Macaafa Qulqulluuwaa’ee Waaqayyo “gaabbu” hiikni maali? Kun Waaqayyo hariiroo dhugaa kennuu fi fudhachuun cinatti waa’ee amalli Waaqayyoo dhaabbataa ta’uu isaa maal dabarsa?`