---
title:  Barumsa Sanbataa ‘Hoop’
date:   07/02/2025
---

Baga gara qayyabannaa barnoota sanbataa "Hope"– Qoa'nnoo kitaaba qulqulluu gadi fagaataa fi mariisisaa tti nagaan dhuftan. Jaalalaa fi haqa Waaqayyoo ilaalchisee qorannaa jalqabne itti fufna. Mata dureen har'aa: Jaalala Waaqaa Isa Haqa Qabeessa.

**Faarfannaa Seensaa**: Yaa Waaqayyo, ati Waaqayyo koo ti – Faar 63:1-4

- 1 Waaqayyo haqa ni jaallata
	- a) Faarfannaa 33:5, 89:14, Isaayaas 61:8a, Ermiyas 9:24 Waaqa keenya Isa jaalalaatiif haqni maaliif baay'ee barbaachisaa ta'e?
	- b) Hariiroon jaalala Waaqayyoo fi fedha inni haqaaf qabu jidduu jiru maal dha?
	- c) Waamichi raajicha miikiyaas, fedha Waaqayyo haqa buusuuf qabu wajjiin akkamitti wal qabata? Miikiyas 6:8
	- d) Jireenya Yesus keessatti iddoo kamitti fedhi Waaqayyo haqa buusuuf qabu kan mul'ate argitu?
- 2 Gooftaan haqaan hojjeta
	- a) Keessa deebii 32:4 Waaqayyo yeroo hundumaa qajeelummaan hojjechuu Isaa beekuun kee maaliif si barbaachisa?
	- b) Sefaaniyaa 3:5 fi Faaf.ermiyas 3:22-24 wal bira qabii ilaali. Gooftaan yeroo hundumaa qajeelummaadhaan hojjechuun Isaa har'aafis ta'e fuula duraaf akkamitti abdii nuuf kenna?
	- c) Faar. 92:15b Dhuga ba'umsa faarfatichi waa'ee amala Gooftaa hafuuraan geggeffame barreesse keessatti jajjabina maal argatta? (Faar. 25:8a, 145:17's dabalataan dubbisi)
	- d) Sobuun, maaliif Waaqaaf kan hin danda'amne ta'e? (Ibroota 6:18, 1 Yohannis 1:5, Yohannks 14:6, kkf.)
	- e) Addunyaa haqa maleessummaa fi jal'inni keessa guute kana keessatti, dhuga ba'umsa faarfataan Daawit waa'ee murtii qajeelaa Gooftaa dubbate irratti yaadni kee maal dha? Faar. 9:8-10
	- f) Gooftaan haqa kan jaallatu yoo ta'e, akkasumas yeroo hundaa haqaan hojjeta taanaan, addunyaa keessatti haqa maleessummaa hamma kana baay'atu maaliif eeyyame?
- 3 Amalli Gooftaa yoomuu hin jijjiiramu
	- a) Miilkiyas 3:6a, Ibroota13:8, Yaaqob 1:17 Abbaan keenya jaalalaa, haqaa fi araara qabeessi yoomuu kan hin jijjiiramne ta'uu isaa beekuun kee jajjabina akkamii siif kenna?
	- b) Dhuga ba'umsa ergamaa Phaawulos irraa waa'ee amala Waaqayyoo isa hin jijjiiramnee maal baranna? 2 Xemootewos 2:11-13
	- c) Gooftaan yeroo wal'aansoo fi kufaatii keetti amanamummaa Isaa akkamitti sitti mul'ise?
	- d) Waaqayyo yeroo hundumaa haqaan hojjeta taanaan, amalli Isaa immoo tasa hin jijjiiramu yoo ta'e, yeroowwan Waaqayyo yaada Isaa jijjiire akkamitti ibsita? Seera ba'uu 32:14, Eermiyas 18:7-10, Yoonaas 3:10)
	- e) Dhuga ba'umsi balaam utuu hin barbaadin dubbate irraa maal baranna? Lakk.23:19. Waaqayyo yeroo kam dha tasumaa yaada isaa kan hin jijjiirre? (Faar. 100:5, Luq. 11:9-13, kkf.)
	- f) 2 Qorontos 1:20 Waadaa Waaqayyo Kristos keessatti kenne keessaa isa kamtu karaa addatiin hiika siif kenna?
	- g) Dhuga ba'umsi gammchuu, kan warra fayyanii waa'ee haqa Waaqaa maal dha? Mul 15:3-4
	- h) Dhuga ba'umsa raajicha Isaayaas, Isa 25:1 irratti barreeffameef deebiin ati laattu maal dha?

Barreeffamni Qo’annaa kun karaa Hope Channel qophaa’e (https://www.hopetv.org/hopess/) Afaan Oromootti immoo karaa Tajaajila Wangeelaa Heevenlii Fiziishiyaan hiikame. Barreeffama kana afaan ingiliffaatiin Marsariitii kana irraa argachuu dandeessu:(https://www.hopetv.org/shows/hopess/study-guides/)