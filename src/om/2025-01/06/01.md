---
title:  Jaalala Haqaa Waaqayyoo
date:   01/02/2025
---

> <p>Heertuu Yaadannoo</p>
> “Namni ani Waaqayyo akkan ta’e beeku, lafa irrattis gaarummaa, qajeelummaa fi firdii qajeelaa akkan godhu hubatu, isa kanaan of haa jaju! Ani wanta akkasii kanatti nan gammada” jedhe; Waaqayyo kana dubbateera” (Erm. 9:24).

### Qo’annoo Torban Kanaaf Dubbisaa

Far. 33:5, Far. 85:10, Kes. 32:4, Yaaqoob 1:17, Tiitoos 1:2, Bau. 32:14, Mat. 5:43-48.

> <p>Heertuu Yaadannoo</p>
> “Namni ani Waaqayyo akkan ta’e beeku, lafa irrattis gaarummaa, qajeelummaa fi firdii qajeelaa akkan godhu hubatu, isa kanaan of haa jaju! Ani wanta akkasii kanatti nan gammada” jedhe; Waaqayyo kana dubbateera” (Erm. 9:24).

“Waaqoliin” saboota Baha Dhihoo durii keessaa, kan jijijjiiraman, safuu kan hin qabnee fi kan tilmaamamuu hin dandeenye qofa utuu hin ta’in, gocha hamminaa kan akka aarsaa daa’immanii akka dhi’eessaniif abboomu turan. Yeroo sanatti illee, macci ormootaa gaarummaa isaanii amanachuu waan hin dandeenyeef “waaqota” sanyii isaanii irra ce’anii qaxxaamuruuf ija hin jabaanne turan.

Akka Seera Keessa Deebii 32:17tti, “waaqolii” akkasii duuba seexanootatu jira (1Qor. 10:20, 21 ilaali). Akkasumas bifti waaqeffannaa isaanii saba dukkanaa’ummaa hafuuraa fi amilee keessatti dhiisuudhaan saamicha geggeessuuf kan bilchaate ture.

Waaqni Macaafa Qulqulluuhumnoota seexanootaa kana caalaa adda ta’uu hin danda’u. Yaahiwween guutummaatti gaarii dha, amalli isaas kan hin jijjiiramne dha. Akkasumas, ammas ta’e bara baraan abdii kamiyyuu qabaachuu kan dandeenyu gaarummaa Waaqayyoo isa yeroo hundumaa ta’uu qofa irraa kan ka’edha.

Faallaa Waaqolii sobaa addunyaa durii fi “waaqolii” ammayyaa har’aa, Yaahiwween waa’ee hammeenya, gidiraa, jal’ina, fi cunqursaaf baay’ee yaada—kana hundumaas utuu wal irraa hin kutinii fi ifatti balaaleffata. Akkasumas, Inni gaaf tokko hunda isaanii ni balleessa.