---
title:  Jaalalaa fi Haqatti Jabaadhaa
date:   06/02/2025
---

Caaffanni qulqullaa’oon walitti fufiinsaan “Egaa Waaqayyo gooftaan kee Waaqayyoo dha, isa beeki! Inni Waaqayyo amanamaa dha; inni warra isa jaallatanii abboommii isaa eeganiif hamma dhaloota kumaatti kakuu isaa in eega, gaarummaa isaas isaan in argisiisa” (Kees. 7:9) jedhee barsiisa. Amalli gaarummaa fi jaalala isaa inni ol aanaan fannoo irratti Yesusiin mul’ifameera (Rom. 3:25, 26; Rom. 5:8 ilaali). Akka Faarfannaa 100:5 tti, “Waaqayyo gaarii dha'o, gaarummaan isaa bara baraan, amanamummaan isaas dhalootaa hamma dhalootaatti achuma jira” (Far. 89:2 wajjin wal bira qabi). Kanaaf, Waaqayyo amanamuu ni danda’a; Ijoollee isaatiif kennaa gaarii qofa kenna (Yaaqoob 1:17; Luqaas 11:11–13 wajjin wal bira qabi). Dhugaa dubbachuuf, warra diina isaa ta’aniif illee waan gaarii ni kenna.

`Maatewos 5:43–48 dubbisi. Kun waa’ee jaalala Waaqayyoo isa dinqisiisaa maal barsiisa? Barumsa Yesus kana ilaalchisee namoota kaaniif tarkaanfii fudhachuu kan qabnu akkamitti?`

Maatewos 5 jaalalli Waaqayyoo jaalala guutuu akka ta’etti ibsa. Jaalalli guutuu hin taane jaalala warra si jaallatan qofa jaallatudha. Waaqayyo garuu warra isa jibban illee, warra diina isaa ta’uuf ejjennoo qaban illee ni jaallata. Jaalalli isaa guutuu waan ta’eef, mudaa kan hin qabne dha.

Jaalalli fi araarri Waaqayyoo eeggachuu sababa qabeessa kam irra iyyuu kan caalu ta’us, gonkumaa haqa kan kan gad qabu ykn kan cabsu miti. Faallaa kanaatiin haqaa fi araara walitti fida (Far. 85:10). Akkasuma Macaafni Qulqulluun akkas jedhee nu gorsa: “egaa jaalalatti, wanta dhugaa ta'ettis qabamii jiraadhu! Yeroo hundumaas Waaqayyo kee abdiidhaan eeggadhu!” (Hos. 12:6). Akkuma hiikni biraa, “Jaalalaa fi haqaatti jabaadhaa” jedhu (Hos. 12:6; Luqaas 11:42 wajjin wal bira qabaa).

Dhumarratti Waaqayyo ofii isaatii haqaa guutuu ta’e ni fida. Roomaa 2:5 “firdiin Waaqayyoo inni qajeelaan itti mul'ata” jedhee barsiisa. Dhumarratti, warri furamanii akkas jedhanii ni faarfatu: “Yaa Waaqayyo gooftaa hundumaa dandeessuu, hojiin kee guddaa dha, dinqisiisaa dhas! Ati yaa mootii saba hundumaa, karaan kee hundinuu qajeelaa dha dhugaa dhas!⁴ Yaa gooftaa! Namni si hin sodaanne, maqaa kees kan hin guddifne eenyu? ” (Mul. 15:3, 4; Mul. 19:1, 2 wajjin wal bira qabi).

`Isaayaas 25:1“Yaagooftaa, ati Waaqayyokooti, anisingalateeffadha, maqaa kees nan jajadha; wanta dur akeeki isaa qopheeffame, isa dinqisiisaa fi amanamaa sana, amma raawwatteetta” jedha. Yeroo gadheetti illee Waaqayyoon galateeffachuu akkamitti barauu dandeenya? Naannoo ati dhiibbaa keessatti uumuu dandeessutti karaa kamiin haqa tarkaanfachiisuudhaan jireenyi kee Waaqayyoof aarsaa galataa dhiyeessu danda’a?`