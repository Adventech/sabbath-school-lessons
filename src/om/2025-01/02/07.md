---
title:  Yaada Dabalataa
date:   10/01/2025
---

Kitaaba Ellen G. White, steps to Christ, mata duree “The Privilege Of Prayer” jedhu fuula 93-104 dubbisi.

“Fedha kee, gammachuu kee, gadda kee, yaaddoo kee fi sodaa kee Waaqayyo dura kaa’i. Isatti ba’aa ta’uu hin dandeessu; Isa dadhabsiisuu hin dandeessu. Inni rifeensa mataa keetii lakkaa'u, fedhii ijoollee Isaatiif dhimma hin dhabu. Gooftichi gara-laafessa, oo'a-qabeessa Yaaqoob 5:11. Onneen jaalalaa isaa gaddaa keenyaan, fi dubbii nuti dubbannuun illee ni tuqama. Waan sammuu namaa burjaajessu hunda gara isaatti fudhi. Inni biyya lafaa waan utubuuf, dhimma yunversii mara in to’ata, kanaaf bulchuuf wanti Isaaf baay’ee guddaa ta’e hin jiru. Wanti karaa kamiinuu nagaa keenya ilaallatu tokkollee inni hubachuuf baay’ee isaaf xiqqaa miti. Shaakala keenya dubbisuuf boqonnaan isatti baay’ee dukkana’aa ta’e hin jiru; bita galummaan isatti ulfaatu hin jiru. Ijoollee isaa warra xixiqqoo irra balaan ga’u hin jiru, gaddi lubbuu isaanii dhiphisu hin jiru, gammachuun, kadhannaan garaa irraa ka’ee hidhii isaanii keessaa ba’e kan Abbaan keenya inni waaqarraa hin ilaalle, ykn kan inni battalumatti fedhii itti hin argisiifne hin jiru. ‘“Inni warra garaan isaanii cabe in fayyisa, madaa isaaniis walitti qabee in hidhaaf” Faarfannaa 147:3. Walitti dhufeenyi Waaqayyoo fi tokkoo tokkoo lubbuu gidduu jiru, akka waan lubbuun biraan eegumsa isaa hin qooddanneetti, lubuun biraan kan inni ilma isaa tokkicha kenneef hin jireetti addaa fi guutuu kan ta’eedha.”—Ellen G. White, Steps to Christ, p. 100.

**Gaaffiiwwan Marii**

`Hima armaan olii irratti xiyyeeffadhu: “Walitti dhufeenyi Waaqayyoo fi tokkoo tokkoo lubbuu gidduu jiru, akka waan lubbuun biraan eegumsa isaa hin qooddanneetti, lubuun biraan kan inni ilma isaa tokkicha kenneef hin jireetti addaa fi guutuu kan ta’eedha.” Kun jajjabina akkamii siif kenna, Waaqayyo sitti dhihaachuu fi kunuunsa inni siif godhu beekuudhaan akkamitti jiraachuu qabda? Dhugaa abdii dinqisiisaa sanaa wajjin jiraachuu akkamitti baruu dandeessa? Mee yaadi, guyyaa guyyaan, dhuguma amanuu yoo dandeesse.`

`Barumsa torban kanaa ilaalchisee, Faarfannaa 103:17, 18 akkamitti hubatta? Jaalalli Waaqayyoo akkamitti kan bara baraa akka ta’e, ta’us garuu faayidaan hariiroo Waaqayyoo wajjin qabnu jaalala isaa fudhachuu fi dhiisuu keenya irratti kan hundaa’e ta’uu isaa maal mul’isa?`

`Kana beekuun hariiroo Waaqayyoo wajjin qabdu irratti karaa kamiin jijjiirama fida? Akkaataa ati gadda namoota biroo itti yaaddu irratti dhiibbaa akkamii qaba?`