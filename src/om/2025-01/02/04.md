---
title:  Hariiroo Haala irratti Hundaa’e
date:   07/01/2025
---

Waaqayyo namni hundumtuu isaa wajjin hariiroo jaalalaa cimaa akka qabaatuuf waama, ni afeeras (Mat. 22:1-14 ilaali). Waamicha kanaaf deebii sirrii kennuun Waaqayyoon jaallachuu fi warra kaan jaallachuudhaan abboommii Waaqaaf yyoof ajajamuu of keessaa qaba (Mat. 22:37-39 ilaali). Namni tokko bu’aa walitti dhufeenya Waaqayyoo wajjin qabu kana argachuu fi dhiisuun isaa jaalala isaa fudhachuuf ykn diduudhaaf murteefachuu isaa irratti hundaa’a.

`Hose’aa 9:15, Ermiyaas 16:5, Roomaa 11:22 fi Yihudaa 21 dubbisi. Heertuleen kun faayidaan jaalala Waaqayyoo fudhachuu dhiisuu danda’uu fi mormuu ilaalchisee maal barsiisu?`

Heertuu kanaa fi kanneen biroo keessatti faayidaa hariiroo jaalalaa Waaqayyoo wajjin keessatti gammaduun deebii namni jaalala isaaf kennu irratti kan hundaa’e ta’uun isaa irra deddeebi’amee agarsiifameera. Haa ta’u malee, yoom iyyuu Waaqayyo eenyuun ilee jaallachuu in dhiisa jennee yaaduudhaan dogoggora raawwachuu hin qabnu. Akkuma ilaalle turre jaalalli Waaqayyoo kan bara baraati. Akkasumas, Hose’aan 9:15 jecha Waaqayyo saba isaatiin “ani deebi'ee isaan hin jaalladhu” jedhe of keessatti kan hammatu ta’u illee, boodarra macaafuma kana keessatti Waaqayyo saba isaa ilaalchisee, “fedha garaa kootiin isaan nan jaalladha” (Hos. 14:4) jedhee labsuu isaa yaadachuun barbaachisaadha. Hose’aa 9:15 Waaqayyo guutummaatti saba isaa jaallachuu dhiise jechuu hin danda’u. Qooda kanaa inni haalduree addaa tokko tokkoo ykn faayidaa hariiroo jaalalaa Waaqayyoo wajjin qabu agarsiisuu qaba. Akkasumas hariiroon kun akka itti fufuuf jaalala isaaf akki itti deebii kenninu murteessaadha.

“Namni abboommii koo qabu, inni isa raawwatus, isa kan na jaallatu; nama na jaallatu immoo abbaan koo isa jaallachuuf jira, anis isa nan jaalladha, ofii koos isatti mul'isuufan jira" jedhe” (Yohaannis 14:21). Akkasumas, Yesus bartoota isaatiin, “Isin waan na jaallattaniif, abbaa biraa dhufuu koos waan amantaniif, abbaan ofii isaa isin in jaallata” (Yohaannis 16:27) jedhee labsa.

Heertuun kunii fi kanneen biroon faayidaa hariiroo fayyina Waaqayyoo wajjin qabaachuu eeguun jaalala Waaqayyoo fudhachuu fi dhiisuu keenya irratti akka hundaa’u barsiisu (kun immoo konkolaataa jaalala sanaa ta’uuf fedhii qabaachuu of keessaa qaba). Ammas, jaalalli Waaqayyoo yoomiyyuu ni dhaabata jechuu miti. Qooda kanaa, akkuma aduun akka hin ibsine dhorkuu hin dandeenye garuu balaqqeessa aduu irraa of dhowwuu dandeenyu, jaalala Waaqayyoo isa bara baraa ittisuuf homaa gochuu hin dandeenyu, garuu hariiroo Waaqayyoo wajjin qabnu diduu, waan inni kennu, keessattuu abdii jireenya bara baraa irraa of daangeessuu dandeenya.

`Namoonni deebii deebisanis dhiisanis Karaaleen isaan dhugaa jaalala Waaqayyoof arguu danda’an, fi shaakaluu danda’an maal fa’i? Fakkeenyaaf, addunyaan uumamaa, cubbuu boodas, jaalala isaa akkamitti mul’isa?`