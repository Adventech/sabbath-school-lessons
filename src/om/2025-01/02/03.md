---
title:  Kakuu Jaalalaa
date:   06/01/2025
---

Macaafni Qulqulluun yeroo baay’ee fakkeenya maatii ykn firummaa, keessumaa immoo fakkeenya jaalala abbaa manaa fi haadha manaa gidduu jiru ykn haati gaariin mucaa isheetiif qabdu fayyadamuudhaan walitti dhufeenya jaalalaa addaa Waaqayyo nuuf qabu argisiisa. Fakkeenyonni kun keessumaa walitti dhufeenya addaa Waaqayyoo fi saba kakuu isaa gidduu jiru agarsiisuuf dhimma itti ba’ama. Kun hariiroo kakuu jaalalaati, kunis jaalala Waaqayyo saba isaaf qabu qofa utuu hin taane namoonni jaalala kana akka fudhataniifi deebi’anii isa akka jaallatan kan of keessatti hammatedha.

`Keessa Deebii 7:6–9 dubbisi. Heertuun kun waa’ee walitti dhufeenya kakuu Waaqayyo galuu fi gaarummaa Waaqayyoo gidduu jiru maal barsiisa?`

Keessa Deebii 7:9 jaalala addaa Waaqayyo saba kakuu isaa wajjin qabu ibsa, hariiroon kunis gartokkoon amanamoo ta’anii itti fufuu fi dhiisuu isaanii irratti kan hundaa’e dha. Jaalalli Waaqayyoo haala irratti kan hundaa’e utuu hin taane hariiroo kakuu inni saba isaa wajjin qabuti.

Keessa Deebii 7:9 keessatti jechi, ḥesed inni “gaarummaa” yookaan “araara” jedhamee hiikame, mataan isaa fakkeenya kakuu jaalala waaqummaa ta’a. Ḥesed yeroo baay’ee guddina araara, gaarummaa fi jaalala Waaqayyoo ibsuuf itti dhimma ba’ama. Wantoota biroo keessaa, ḥesed, hariiroo deebii jaalalaa keessatti nama biraatiif gaarummaa jaalalaa ykn jaalala cimaa kan argisiisudha. Akkasumas, qaamni inni kaan deebisee gaarummaa jaalalaa kana akka argisiisu eeguudhaan hariiroo akkasii kakaasa.

ḥesed Waaqayyoo gaarummaan isaa amanamaa, jabaa fi barabaraan kan turu ta’uu isaa agarsiisa. Haa ta’u malee, bu’aan ḥesediin fudhachuu haala irratti kan hunda’uudha, abboomamuu fi xumura hariiroo isaanii eeguu irratti fedhii sabni isaa qaban irratti hundaa’a (2Sam. 22:26, 1Mootota 8:23, Far 25:10, Far. 32:10, 2 Sen. 6:14).

Jaalalli Waaqayyoo inni cimaan bu’uura hariiroo jaalalaa hundaati, nuyi immoo jaalala sanaan gonkumaa wal gituu hin dandeenyu. Waaqayyo jiraachuu bilisaan nuuf kennuu qofa uyuu hin taane, Kiristoosiin keessatti bilisaan ofii isaa nuuf kenne. “Namni tokko firoota isaatiif jireenya isaa dabarsee kennuu irra kan caalu, jaalala guddaa qabaachuu hin danda'u” (Yohaannis 15:13). Yeroo Gooftaan “gad of deebisee, hamma du'aatti,hamma fannifamee du'utti iyyuu abboomamaa ta'e” ibsi jaalala Waaqayyoo inni guddaan kan mul’ate ta’uun isaa Gaaffii hin qabu (Filp. 2:8).

`Karaaleen dhugaa jaalala Waaqayyoo yeroo hunda yaada kee keessatti qabachuu dandeessu maali? Akkas gochuun barbaachisaa kan ta’e maaliifi?`