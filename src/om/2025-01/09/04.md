---
title:  Samii Keessatti Ka'umsa Wal’aansoo Sanaa
date:   25/02/2025
---

Hamminni Kufaatii Addaamiifi Hewaan dura akka ture Seera Uumamaa 1-3 qofti ni agarsiisa. Qabiyyeedhaan, “hamminni” duraan maqaa “muka gaarii fi hamaa beeksisuutiin” mul’ateera, (Uma. 2:9, 17). Sana booda inni, bofti, kan sobu ta’ee utuu jiruu Waaqayyoon in soba jedhee himate. Jiraachuun bofichaa (Mul. 12:9), soba isaa wajjin, hamminni dhugaadhumatti jiraachuu isaa mul’isa. Kufaatii dura Eden keessattillee argamuun hamminaa akkasitti mul’ate.

`Ifa Seera Ba’uu 25:19, 20 keessatti Hisqi’eel 28:12-19 dubbisi. Maalummaan kufaatii kanaa maali?`

Akka dubbisa kanaatti ka’umsi hamminaa fi waldhabdee isa guddaa samii irraa jalqabe.

Uumamni Seexana jedhamee beekame kun utuu hin kufin dura kiruubii isa golgu ture. Kiruubii kana ta’uu bira darbee “fakkeenya guutummaa ti, ogummaadhaa fi miidhagummaati” akkasumas “iddoo dhaabaa Waaqayyoo isa Eden jiru keessa” (His. 28:12, 13) ture. Wantoonni kun lamaan waa’ee mootii namaa Xiiros (ykn nama biraa kamiyyuu) jechuun hin danda’u. Kanarraa ka’uun, kufaatii Luusifer ilaalchisee ifti akka nuuf kenname beekna.

`Isaayaas 14:12-15 dubbisi. Kun ka’umsa falmii guddaa kanaa irratti ifa dabalataa akkamii kenna?`

Akka Isaayaas 14tti Luusifer ol of qabuu fi akka Waaqayyoo of gochuuf murteesse. Lakkoofsi kun waan Hisqi’eel 28 irratti argine guutuu taasisuudhaan, “Sababii miidhagummaa keetiif garaan kee in koore ” (His. 28:17) jedha, kunis Waaqayyo isa isa bareecheef ulfina kennuutti isa fiduu qaba ture. Qooda Kanaa of tuuluu jalqabe. Kan caalaa kan hammaatu immoo, of tuulummaa kanaan bakka Waaqayyoo bu’ee maqaa isaa balleessuuf ka’e. Jechi Ibrootaa “nagaduu” jedhu Hisqi’eel 28:16 irrattis “maqaa balleessuu” jechuudha, kunis Seexanni akkamitti Waaqayyoo fi nu irratti akka hojjetu kan argisiisudha.

`Luusifer inni kufe jalqaba irratti “gaafa uumamee jalqabee, hamma jal'inni irratti argamutti, adeemsa isaatti mudaa” akka hin qabne (His. 28:15) ta’uu isaa attamitti hubanna? “Mudaa kan hin qabne” ta’uun bilisummaa naamusaa dhugaa kan dabalatu yoo ta’e malee, uumamni mudaa hin qabne akkamitti kufuu danda’a?`