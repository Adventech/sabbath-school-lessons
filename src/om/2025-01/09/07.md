---
title:  Yaada Dabalataa
date:   28/02/2025
---

Kitaaba Ellen G. White, The Great Controversy irraa mata duree “Madda Hamaa,” jedhu fuula 492– 504 dubbisi.

“Cubbuun uumamuu isaatiif Waaqayyo karaa kamiin illee kan itti hin gaaftamne ta’uu Isaa, ayyana Waaqayyoo dhiisuudhaaf sababni kan hin jirre ta’uu isaa fi mootummaa Waaqayyoo keessa fincilaaf ka’umsa kan ta’u hanqinni tokko illee kan hin jirre ta’uu isaa irra caalaa wanti Macaafa Qulqulluukeessatti ifatti barsiifame hin jiru. Jiraachuu isaatiif sababni kennamuu tokko illee waan hin jirreef cubbuun loote-seentuudha. Waa’een isaa dhoksaadha, ibsamuus kan hin dandeenyeedha; isaaf sababa kennuun isaaf faccisuudha.... Jiraachuu cubbuuf sababa kennuun yoo dandaa’ame yookiin ka’umsi isaa yoo bira ga’amee cubbuu ta’uun isaa ni hafa.Utuu inni battaluma sana dhabamsiifameera ta’ee, silaa jaalalaan osoo hin taane sodaadhaan Waaqayyoof hojjetu turan. Dhibbaan gowwomsituu guddicha kanaa fi hafurri fincilaa guutummaa guutuutti badu hin danda’u ture. Hammeenyi hanga bilchaatee bakkeetti ba’ee mul’atuutti heyyama argachuu qaba. Baraa dhuma hin qabneef guutummaa Yuunivarsiif gaarummaan akka ta’utti, himati inni mootummaa Waaqayyoo irratti dhiyeesse uumama hundumaa biratti ifa sirrii ta’een akka hubatamuutti, qajeelummaa fi araarri, akkasumas, seerri Isaa inni barabaraan jiraatu gaaffii kam irraa illee bilisa akka ta’utti, seexanni qajeelfama isaa gabbifachuutu irra jira. —Elen G. White, The Great Controversy, pp 492, 493, 499.

**Gaaffiiwwan Marii**

`Namoonni baay’een uumamni cubbuu hin qabne akka Luusifer yeroo jalqabaatiif akkamitti cubbuu hojjechuu akka danda’e ni yaadatu. Cubbuun akkas “dhoksaa” fi “ittigaafatamummaa kan hin qabne” kan ta’e maaliifi? Cubbuu isa jalqabaa kana utuu dhiifama hin godhin ykn utuu qajeelaa hin taasisin akkamitti ibsuu dandeenya? Kunis, ka’umsa isaa ibsuun qajeelaa isa gochuu wajjin maaliif tokko ta’a?`

`Waaqayyo maaliif battaluma sana salphaatti seexana hin dhabamsiifne? Hamminni gara biolchinaatti akka dhufuuf maaliif heyyamameef? Kun baroota hin lakaa’amneef guutummaa yunversiif maaliif gaarii ta’e?`

`Waldhabdeen Waaqayyoo fi Seexana gidduu jiru kan humna guddaa utuu hin ta’in, waldhabdee gosa adda ta’e akka ta’e hubachuun maaliif baay’ee barbaachisaa ta’e? Waldhabdeen amala irratti uumamu karaa waldhabdeen aangoo qulqulluu irratti uumamu hin dandeenyeen akkamitti hiika qaba?`

`Maalummaa waldhabdee kanaa hubachuun karaalee jireenyi ofii keetii maayikirooisa guddaa waldhabdee isa guddaa ta’uu danda’u irratti akkamitti golgaa duubatti saaqa? Ammallee dhugaa waldhabdee kanaa haala kamiin isin mudachaa jirta? Cina eenyuu dhaabbatee akka jirtu kan argisiisu karaa kamiin deebii kennuu dandeessa?`