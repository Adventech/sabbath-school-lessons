---
title:  Lafa Irratti Ka'umsa Wal’aansoo Sanaa
date:   24/02/2025
---

Gaaffii fakkeenya kana keessatti ka’ee cinatti —abbaan qabeenyaa sanyii gaarii qofa facaase erga ta’ee sanyii hamaan maaliif maasii keessatti argame— kan jedhu gaaffiin biraan jira: Waaqayyo guutummaatti addunyaa gaarii ta’e uume erga ta’e, hamminni akkamitti asitti ka’e?

`Uumama 1:31 dubbisi. Yeroo Waaqayyo uumuu xumure waa’ee haala uumama dubbiin Waaqayyoo maal argisiisa, deebiin kun maaliif barbaachisaa ta’e?`

Akka Seera Uumamaa 1:31 , Waaqayyo biyya lafaa uumee yommuu xumure “baay’ee gaarii” ture. Waaqayyo pilaaneetii kana uumuu isaa keessatti hammina kan agarsiisu Seera Uumamaa 1 keessatti hin jiru . Maarree, hamminni akkamitti muuxannoo dhala namaa keessa dhufe?

`Uumama 3:1–7 dubbisi. Kun hamminni as lafa kana akkamitti akka gahe maal nutti hima? Kun maalummaa waldhabdee isa guddaa irratti ifa akkamii kenna? (Mul. 12:7–9s ilaali.)`

Seenaa kana keessatti, soba waa’ee amala Waaqayyoo bofti, inni akka seexanaatti (“bofa durii sana”) Mul’ata 12:7–9 jedhamee adda baafame kaase argina. Bofti jalqaba gaaffii tokkotti fayyadamee ajaja Waaqayyoo, waan Waaqayyo gaaffii isaa keessatti abboome duubatti deebisuutti (garagalchuutti) kan dhihaatuun shakkii keessa galche. Sana booda, bofichi kallattiin waan Waaqayyo dubbate morme, Hewaaniin, “Dhuguma hin duutan” (Uma. 3:4) jedhe.

Namni tokko, bofti yookaan Waaqayyo, Hewaan ishee amma waan Waaqayyo isheetti dubbate ykn waan bofti godhe amanuuf filannoo gochuu qabdutti soba dubbate.

Asittis ta’e bakka biraatti Caaffata Qulqullaa’oo keessatti, maalummaa waldhabdee kanaa adda durummaan maalitti fi eenyuun akka amannu kan jedhu yeroo ta’u, kunis mataan isaa jaalalaan kan walqabatudha. Sunis sababni isaa amantiin ati waa’ee nama tokkoo, nama akkamii akka inni ta’e, fi inni amanamuu danda’uu fi dhiisuu isaa, nama sana jaallachuu fi amanachuu fi, haala kana keessatti, waan Inni sitti dubbatu dhaggeeffachuu irratti dhiibbaa guddaa qaba .

`Uumama 3:15 dubbisi. Jechi Waaqayyo inni sanyiin dubartittii, inni Masiihii argisiisu, mataa bofichaa buruqsa jedhau yeroo baay’ee Caaffata Qulqullaa’oo keessatti wangeela isa jalqabaa (protoevangelium) ta’ee adda baafama. Kun dhugaa waldhabdee sanaa cimsee gidduutti akkamitti abdii nuuf kenna?`