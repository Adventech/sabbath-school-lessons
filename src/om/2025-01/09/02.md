---
title:  Diinatu Kana Godhe
date:   23/02/2025
---

`Maatewos 13:24–27 dubbisi. Fakkeenyi kun hammina addunyaa keenya keessa jiru hubachuuf kan nu gargaaru akkamitti?`

Yesus seenaa abbaa maasii maasii isaa keessatti sanyii gaarii qofa facaasuu dubbata. Haa ta’u malee, qamadii gidduutti inkirdaadi biqile. Hojjettoonni abbaa maasii Sanaa kana yommuu argan, “Gooftaa, sanyii gaarii qotiisa keetti facaafte mitii? Inkirdaada immoo eessaa godhate ree?' jedhaniin” (Mat. 13:27). Kun gaaffii har’a yeroo baay’ee rakkoo hamminaa ilaalchisee gaafatamuu wajjin wal fakkaata: yoo Waaqayyo addunyaa guutummaatti gaarii ta’e uume, hamminni maaliif keessatti argama?

`Ibsa Kiristoos Maatewos 13:37–40 irratti kenne irratti hundaa’udhaan Maatewos 13:28–30 dubbisi. Kun maalummaa waldhabdee isa guddaa irrattis akkamitti ifa kenna?`

Gooftaan gaaffii hojjetaa isaatiif deebii akkas jedhu kenne: “nama diinatu kana godhe ” (Mat. 13:28). Booda Yesus “Inni sanyii gaarii facaasu ilma namaati” jedhee adda baase; innis Yesus mataa isaa ta’e (Mat. 13:37), , akkasumas “maasiin biyya lafaa” (Mat . Addunyaa kanarra hammeenyi maaliif jira? Hamtuun bu’aa diina (sheexana) gooftaa mormuudha. “ ‘Diinni kana godhe’ ” (Mat. 13:28).

Akka fakkeenya kanaatti Waaqayyo dhumarratti hammeenya ni xumura, garuu yeroo malee buqqisuun miidhaa wabii duubatti hin deebine kan gaarii miidhu fida.

`Amma qamadii irraa marga buqqisuu barbaaduun balaawwan muraasni maal fa’a? Kanuma waliin, kun hammeenya nu mudatu salphaatti tuffachuu jechuu kan hin taane maaliifi?`