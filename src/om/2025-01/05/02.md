---
title:  Haminatti Gadde
date:   26/01/2025
---

Waaqni Macaafa Qulqulluuhaqa jaallata, hammina immoo ni jibba. Kanaaf, haala hammeenyi nama tokkoo duraandursee abbuma sana miidhu keessatti illee cubbuu fi hammeenyi fedhii warra cunqurfamaniifi miidhaman bakka bu’ee ibsamu kakaasu. Waaqayyo hammeenyi yeroo hunda uumamtoota isaa kan miidhu waan ta’eef, ofumaan yoo ta’ellee hammeenya ni jibba. Seenaawwan Macaafa Qulqulluukeessatti Waaqayyo aarii isa hayyoonni Macaafa Qulqulluumarsaa fincilaa jedhanii waamaniin irra deddeebi’ee kakaafameera. Marsaan kun akka armaan gadiitti deema:

Sabni Waaqayyo irratti fincilanii hamaas hojjetan, yeroo tokko tokko immoo hammeenya suukaneessaa kan akka aarsaa daa’imaa fi wantoota jibbisiisoo biroo fuula isaa duratti raawwatu.

Waaqayyo akka murtoo ummataatti irraa fagaata.

Sabni saboota ormaatiin cunqurfamu.

Sabni bilisa ba'uuf gara Waaqayyootti iyyan.

Waaqayyo gaarummaa isaatiin saba oolcha.

Sabni sun yeroo baay’ee kan duraa caalaa haala suukaneessaadhaan ammas Waaqayyo irratti fincilu.

Marsaa hamminaa suukaneessaa fi amanamummaa dhabuu kana keessatti Waaqayyo garuu amanamummaa dhuma hin qabneen, obsa guddaadhaan, ayyaana dinqisiisaa fi gara laafina gadi fagootiin irra deddeebi’ee amanamummaa dhabuu namootaa quunnama.

`Faarfannaa 78 dubbisi. Kutaan kun waa’ee irra dedeebiin finciluu saba isaaf deebii Waaqayyo kenne ergaa maalii dabarse?`

Akka Macaafa Qulqulluutti jaalallii fi haqni walitti hidhamanii jiru. Aariin Waaqaa hameenya irratti deebii jaalala sirrii kennamuudha, sababiin isaas hammeenyi yeroo hundumaa nama Waaqayyoon jaallatu waan miidhuuf. Caaffata Qulqullaa’oo keessatti Waaqayyo akka fedhetti yookaan haqa malee dheekamu yookaan aaruu isaa fakkeenyi mul’atu hin jiru.

Sabni Waaqayyoo irra deddeebi’anii kan isa dhiisanii fi kan isa ganan yeroo ta’an, jaarraawwan darban keessatti Waaqayyo gara laafina sababaab ol ta’e obsaan isaaniif kennuu itti fufe (Neh. 9:7–33), kanaanis gara laafina obsa isaa isa dheeraa fi jaalala gara laafina isa gad fageenyi isaa hin madaalamne agarsiise. Dhugumayyuu, akka Faarfannaa 78:38 tti Waaqayyo “oo'aqabeessa waan ta'eef, yakka isaanii isaaniif in dhiise, lafa irraas isaan hin balleessine; inni yeroo baay'ee aarii isaa gad ittise, dheekkamsa isaa hundumaas ol hin kaafne.”

`Dhugumatti, hammeenya namoota biroo irratti raawwatame irratti aartee beekta. Miirri kun, hameenya irratti dheekkamsa Waaqayyo qabu caalaatti hubachuuf akkamitti si gargaara?`