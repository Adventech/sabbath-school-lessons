---
title:  Barumsa Sanbataa ‘Hoop’
date:   31/01/2025
---

Baga gara qayyabannaa barnoota sanbataa "Hope"- Qoa'nnoo kitaaba qulqulluu gadi fagaataa fi mariisisaa tti nagaan dhuftan. Jaalalaa fi haqa Waaqayyoo ilaalchisee qorannaa jalqabne itti fufna. Mata dureen har'aa: Dheekkamsa Jaalala Waaqummaa.

**Faarfannaa Seensaa**: Yaa Waaqayyo, ati Waaqayyo koo ti - Faar 63:1-4

- 1 Dheekkamsa/aarii Waaqaa
	- a) Namoonni baay'een waa'ee amala Waaqayyoo ilaalcha jallataa qabu. Akka abbaa irree dheekkamaa, yommuu namoonni cubbuu hojjetan irra ga'ee barabaraan isaan adabuu barbaadutti isa fudhatu. Namoonni waa'ee amala Waaqayyoo fakkii dabaa akkasii eessaa argatan?
	- b) Waaqayyo jaalala yoo ta'e, akkamitti aarii ykn dheekkamsa calaqqisiisuu danda'a? Yohannis 3:16, 35-36, 1 Tasaloniiqee 1:9-10
	- c) Akka duuka buutota Kristositti aarii irraa akka fagaannu ni gorfamna ykn immoo yoo xiqqaate eessaa fi akkamitti aaruu akka qabnu baay'ee akka of eeggannu ni gorfamna. Efesoon 4:26,31, Yaaqob 1:19-20
	- d) Garaagarummaa aarii Waaqayyoo fi aarii ilma namaa mudaa qabuu gidduu jiru seenaa Yoonaas irraa maal baranna? Yoonaas 1:1-2, 3:10, 4:1-4
	- e) Hiika: aariin Waaqaa deebii jaalalaa sirrii, hamminaa fi haqa dhabummaadhaaf kennamuu dha. Faarfannaa 78:56-59, Izraa 5:12, Roomaa 1:18, 12:19, kkf.
- 2 Waaqayyo aaritti suuta jedhaa dha
	- a) Dhuga ba'umsoota hafuura Waaqaan barreeffaman kanneen keessaa, waa'ee aarii/ dheekkamsa Waaqayyoo maal barachuu dandeenya? Faarfannaa 103:8, 145:8, Nahimiyaa 9:16-17
	- b) Waaqayyo maaliif aaritti suuta jedhaa ta'e? Faar.Ermiyaas 3:32-33, Hisqi'el 33:11, 2 Phexros 3:9
	- c) Raajichi Yo'el saba dhuunfaa Waaqaayyoo, Isarraa fagataniif waamicha akkamii dhiyeesseef? Yo'el 2:13
	- d) Yeroo itti akka gowwaa taatanii garaa Waaqaa itti gaddisiistan yaadadhaa. Waaqayyo obsa qabeessa ta'uu isaatiif eenyutu har'a Isa galateeffata?
- 3 Aarii qulqullaa'aa
	- a) Yohannis 2:14-15, Maatewos 21:12-13 Yommuu manni abbaa Isaa gara holqa hattuutti jijjiiramu isaa arge, Yesus maaliif aarii qulqullaa'aa aare?
	- b) Maarqos 10:13-15 Mucooliin gara Yesus akka hin dhufneef bartoonni dhowwaa turan. Amalli isaanii onnee Yesus keessatti maaliif aarii qulqullaa'aa kaasee?
	- c) Deebiin Yesus Maarq 10:16 irratti barreffame, waa'ee amala Waaqaa maal ibsa?
	- d) Maarqos 3:1-6 Kiyyoo fariisonni Yesusiif qopheessan hubadhu. Yesus haala kana keessatti maaliif aarii qulqullaa'aa aare?
	- e) Garaagarummaa aarii qulqullaa'aa fi aarii sirrii hin taane gidduu jiru akkamitti gargar baafnee beekuu dandeenya? (gaggeessaa hafuura qulqulluu gaafadhu, gorsa hiriyyoota Waaqa sodaatanii dhaga'i, kkf.)\
Yeroo itt aartee, aariin kee sirrii akka hin taane itti hubatte yoo jiraate, akksumas yeroon aariin kee ifatti aarii qulqullaa'aa ta'uu isaa itti hubatte yoo qabatte qoodi.

Barreeffamni Qo’annaa kun karaa Hope Channel qophaa’e (https://www.hopetv.org/hopess/) Afaan Oromootti immoo karaa Tajaajila Wangeelaa Heevenlii Fiziishiyaan hiikame. Barreeffama kana afaan ingiliffaatiin Marsariitii kana irraa argachuu dandeessu:(https://www.hopetv.org/shows/hopess/study-guides/)