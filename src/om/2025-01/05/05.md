---
title:  Waaqayyo Dhiphisuutti Hin Gammadu
date:   29/01/2025
---

Guutummaa Macaafa Qulqulluukeessatti, Waaqayyo warra gad dhiitamanii fi cinqurfamaniif jaalala qabu irraa kan ka’e dheekkamsa isaa isa qajeelaa kanaa wajjin wal simu warra dhiphistootaa fi cinqursitoota irratti irra dedeebi’ee argisiiseera. Utuu hammeenyi hin jiru ta’e Waaqayyo hin aaru ture. Aariin isaa yeroo hundumaa waan uumama Isaa miidhu qofa irratti.

Akka Faru Erm.3:32, 33tti Waaqayyo dhiphisuutti hin gammadu (jecha jechaatti, Waaqayyo “garaa isaa irraa” ka’ee hin dhiphisu). Namoota hamaa hojjetan irratti murtii fiduu hin barbaadu, garuu jaalalli dhumarratti haqa barbaada.

Dhugaan kun saba isaaf dhiifama gochuuf akkasumas carraa qalbii jijjiirannaa fi isatti araaramuu irra deedeebi’ee isaaniif kennuuf Waaqayyo yeroo dheeraa hammamii akka itti fufe keessatti fakkeenyaan dubbatameera. Waaqayyo karaa raajota, Irra deddeebi’ee saba isaa waama, isaan garuu dhaga’uu didan (Er. 35:14-17, Far. 81:11-14 ilaali).

`Izraa 5:12 dubbisiitii Ermiyaas 51:24, 25, 44 wajjin wal bira qabi. Kun waa’ee firdii isa karaa warra Baabiloon Yerusaalem irratti dhufee maal ibsa? (2Seen. 36:16s ilaali.)`

Akka Izraa 5tti, erga sabni sun qalbii jijjiirannaa malee akkasumas walitti fufiinsaan Waaqayyoon aarsanii booda, dhuma irratti dhiisee “Nebukadnezaar mootii Baabilonitti dabarsee isaan kenne” (Izraa 5:12). Garuu Waaqayyo akkas kan godhe erga “qorichi tokkollee” hin jirree booda qofa (2See. 36:16), Waaqayyo boodarra garmalee Yihudaa irratti geessiseef Baabilonitti badiisa murteesse (Erm. 51:24, 25, 44; Zak. 1:15wajjin wal bira qabi ilaali :).

Firdiin kan biraan baay’een akka Waaqayyo fideetti ibsaman fakkeenya isa Waaqayyo akka sabni Waaqayyoon dhiisuu fi waaqota saba naannoo isaaniif hojjechuuf murteefataniitti diinota isaaniitti namoota “kenneetti” Caaffanni Qulqullaa’oon ibsu (Abboota firdii 10:6-16, Kes. 29:24-26). Aariin Waaqayyoo hammeenya irratti qabu, inni dhumarratti hammeenya hundumaa al tokkoof bara baraaf dhabamsiisuudhaan fiixee irra gahu, jaalala inni hundumaaf qabuu fi fedhii gaarummaa inni yunversii irraa qabu irraa madda.

`Waaqayyo nama kamirrattiyyuu murtii fiduu kan hin barbaadne ta’uun isaa aarii fi dheekkamsa Waaqayyoo ilaalchisee hubannoo ati qabdu irratti dhiibbaa akkamii geessisa? Waaqayyo aariitti kan suuta jedhu yoo ta’e, namoota naannoo keenya jiraniif caalaatti obsuu fi obsa qabaachuu hin qabnuu? Namoota badiidhaan miidhaman eegaa fi kunuunsaa kana gochuu kan dandeenyu akkamitti?`