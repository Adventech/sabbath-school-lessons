---
title:  Waaqayyo Aariitti Suuta Jedha
date:   27/01/2025
---

Waaqayyo hammeenyatti in aara sabani isaa Waaqayyo jaalala. Waaqayyo baay'ee gara laafessaa fi araara qabeessa waan ta'eef raajiin Macaafa Qulqulluu tokko garmalee gara laafessa ta’uu isaatiif Waaqayyoon ifate!

`Seenaa Yoonaas ilaaliiti Yoonaas 4:1-4 keessatti dhiifama ga ra laafinaa Waaqayyo warra Nanawweef godhe irratti deebii Yoonaas kenne xiinxali. Kun waa’ee Yoonaas, fi waa’ee Waaqayyoo maal nutti hima? (Maat. 10:8s ilaali.)`

Deebiin Yoonaas araara Waaqayyoof kenne karaa ijoo lamaan dubbata. Tokkoffaa, garaa jabina Yoonaasiin argisiisa. wanta isaan Israa’el irratti raawwataniif jecha Warra Asooriin baay’ee waan jibbuuf, Waaqayyo araara tokko illee akka isaanitti argisiisu hin barbaanne.

Kun barumsa akkamii nuuf ta'a! Ilaalchi wal fakkaataan kun hammam hubatamaa ta’us of eeggachuu qabna. Namoota hundumaa keessaa warri ayyaana Waaqayyoo argatan ayyaanni hammam akka isaaniif hin malle hubachuu fi ayyaana kan warra kaaniifis babal’isuuf fedhii qabaachuu qabu.

Lammaffaa, deebii Yoonaas gara laafinaafi ayyaanni Waaqayyoo amala isaatiif hammam giddugaleessa akka ta’e cimsa. Yoonaas araara Waaqayyoo baay’ee kan beeku waan ta’eef—sirritti Waaqayyo “garaa fi gara laafessa” fi “aariitti suuta kan jedhu, gaarummaan baay’ee” waan ta’eef (Yo . Waaqayyo ummatootaa fi saboota hundumaa wajjin haqaafi gara laafina qaba.

Gaaleen afaan Ibrootaa “aariitti suuta jedhaa” ykn “obsaa” jedhamee hiikame, jecha jechaatti “funyaan dheeraa” jedhamee hiikamuu danda’a. Jecha Ibrootaa keessatti, aariin fakkeenyaan funyaanii wajjin kan walqabatu yeroo ta’u, dheerinni funyaanii immoo namni tokko aaruuf yeroo hammamii akka fudhatu fakkeenyaan agarsiisa.

Kanaaf, Waaqayyo akka “funyaan dheeraa ” qabuutti caqafamuun isaa Waaqayyo aariitti suuta jedhaa fi obsaa qabeessa akka ta’e argisiisa. Ilmaan namootaa aaruudhaaf yeroo dheeraa kan hin fudhanne ta’us, Waaqayyo garmalee obsaadha, obsa dheeraa qabas, haa ta’u malee utuu cubbuu qajeelummaatti hin fudhatinii fi haqa dabeef ija isaa hin dunuunfatin ayyaana isaa akkasumaan irraa hafaa godhee kenna. Inni ofii isaa qajeelaa ta'uu isaa, nama Yesusitti amanus qajeelaa gochuu isaa mul'isuuf Waaqayyo cubbuu fi hammeenyaaf ofii isaatii karaa fannoo araara godha (Rom. 3:25, 26).

`Nama sitti balleesseef araara ykn ayyaana agarsiisuu dadhabdee beektaa? Ayyaana baay’ee Waaqayyo siif agarsiiseef deebii kennuudhaan namoota biroof caalaatti araara akka qabaattuuf wanta Waaqayyo siif godhe akkamitti yaadachuu dandeessa? Akkasumas cubbuudhaaf hayyama utuu hin kennin ykn miidhaa ykn cunqursaa utuu hin dandeessisin akkamitti kana goona, Attamittis araaraa fi ayyaana agarsiifna?`