---
title:  Dheekkamsa Jaalala Waaqaa
date:   25/01/2025
---

### Qo’annoo Torban Kanaaf Dubbisi

Faarfannaa 78; Yoonaas 4:1-4; Mat. 10:8; Mat. 21:12, 13; Erm. 51:24, 25; Rom. 12:17-21.

> <p>Heertuu Yaadannoo</p>
> “Inni garuu oo’a-qabeessa waan ta’eef, yakka isaanii isaaniif in dhiise, lafa irraas isaan hin balleessine; inni yeroo baay’ee aarii isaa gad ittise, dheekkamsa isaa hundumaas ol hin kaafne” (Faarfannaa 78:38).

Gara laafinni Waaqayyoo yeroo baay’ee kan kabajamu ta’us, baay’een yaadni dheekkamsa Isaa kan nama jeequ ta’ee argatu. Waaqayyo jaalala erga ta'e dheekkamsi gonkumaa isa ibsuu hin qabu jedhanii yaadu. Yaadni sun garuu soba. Dheekkamsi isaa kallattiin jaalala Isaa irraa ka’a.

Tokko tokko Waaqni Kakuu Moofaa Waaqa dheekkamsaa akka ta’ee fi Waaqni Kakuu Haaraaimmoo Waaqa jaalalaa akka ta’e dubbatu. Garuu Waaqa tokko qofaatu jira, Kakuu lamaan keessattis tokkicha ta'ee mul'ateera. Waaqayyo inni jaalala ta’e cubbuu irratti ni aara-garuu jaalala waan ta’eefi. Yesus mataan isaa cubbuu irratti dheekkamsa guddaa kan argisiise yeroo ta’u, kakuu haaraan waa’ee dheekkamsa Waaqayyoo isa qajeelaa fi sirrii ta’e yeroo baay’ee barsiisa.

Aariin Waaqayyoo yeroo hundumaa hammeenyaa fi jal’ina irratti deebii qajeelaa fi jaalalaa kennu isaa argisiisa. Dheekkamsi waaqaa aarii qajeelaa gaarummaa fi jaalala guutuudhaan

Dheekkamsa Jaalala Waaqaa kakaafameedha, innis akka uumamni hunduu dagaagu barbaada. Dheekkamsi Waaqayyoo salphaadhumatti deebii jaalalaa cubbuu fi jal’inaaf kennamuudha. Haaluma kanaan hammeenyi akka Waaqayyo warra hamminaan miidhamaniif garaa laafuu fi warra kana raawwataniin immoo mormuuf isa.kanaaf, dheekkamsi waaqaa ibsa jaalala waaqaa isa kan biraadha.