---
title:  Amantii Dhabina warra Waaqayyotti Amananii
date:   11/02/2025
---

Waaqayyo Isaayaas 55:8, 9 irratti akkas jedhee dubbata, "Yaadni koo akka yaada keessanii, karaan koos akka karaa keessanii miti; akkuma waaqni lafa irraa ol fagaatu, akkasuma karaan koo karaa keessan irraa, yaadni koos yaada keessan irraa in fagaata.”

Yaadni Waaqayyoo kan keenya caalaa baay’ee ol fagoodha. Seenaa keessatti Walxaxiinsa karoora Waaqayyoo tilmaamuu hin dandeenyu. Kana erga ta’ee, haala garagaraa keessatti Waaqayyo waan inni hojjetuu fi waan inni hin hojjenneef sababa jiraan beekuuf eeggachuu kan nuyi qabnu maaliif?

Beekumsa xiqqoo qabnu irratti hundaa’udhaan rakkoo hamminaa hubachuuf itti dhi’aachuun “mamaa waaqatti amanuu” jedhama. Amanaa kan shakku kun Waaqayyo akkas kan godheef sabab qaba jedhee amana, garuu beekumsa keenya daangeffameen sababoonni sun maal akka ta’an beekuuf haala keessa jiraachuu qabnu eeguu hin qabnu. Amanaan shakku kun hammin addunyaa kana irratti mul’atuun walqabatee sababoota Waaqayyoo beekuu ykn dandeettii dhala namaa guutummaatti hubachuu ilaalchisee shakkii qaba. Fakkeenyaaf, namni tokko jarmii naannoo keenya qilleensa keessa yaa’u hunda arguu waan hin dandeenyeef qofa, jarmiin naannoo keenyaa qilleensa keessa yaa’u hin jiru jechuu miti. Namni tokko sababni Waaqayyoo maal akka ta’e beekuu dhabuun isaa Waaqayyo sababa gaarii hin qabu jechuu akka hin taane beekamaadha.

`Faarfannaa 73 dubbisi. Abbaan Faarfannaa hamminaa fi jal’ina naannoo isaa jirutti akkamitti dhiyaata? Hubannoo isaa ilaalcha adda ta’e keessa kan galchu maal arga?`

Abbaan Faarfannaa hammeenya biyya lafaa keessa jiruun baay’ee dhiphatee ture. Naannoo isaa ilaalee jal'oonni badhaadhanii arge.Wanti hundinuu haqa kan hin qabnee fi qajeelina kan hin qabne fakkaata ture. Deebii kennu hin qabu ture. Waaqayyootti amanuu fi isa tajaajiluun illee gatii qabaachuu fi dhiisuu isaa yaadee ture. Hanga sanatti gara mana qulqullummaa ilaale.

Manni qulqullummaa rakkoo hamminaaf furtuu gar tokkee ni kenna-jechuunis, Abbaan firdii inni qajeelaan yeroo isaatti haqaa fi firdii fidu akka jiru hubachuudha.

`Hubannoon Adveentistii waa’ee firdii fi barumsa mana qulqullummaa rakkoo haminaa irratti akkamitti ifa kennuu danda’a? Amma gaaffii baay’ee utuu qabnuu, bal’inni seenaa fi firdii Waaqayyoo inni qajeelaan dhuma irratti akka mul’atu beekuun si gargaaraa?`