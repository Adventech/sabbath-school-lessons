---
title:  Barumsa Sanbataa ‘Hoop’
date:   14/02/2025
---

Baga gara qayyabannaa barnoota sanbataa "Hope"Qo'annoo kitaaba qulqulluu gadi fagaataa fi mariisisaa tti nagaan dhuftan. Jaalalaa fi haqa(murtii) Waaqayyoo ilaalchisee qorannaa jalqabne itti fufna. Mata dureen har'aa: Rakkina hammeenyaa

**Faarfannaa Seensaa**: Yaa Waaqayyo, ati Waaqayyo koo ti - Faar 63:1-4

- 1 Waaqayyo hammeenyi) akka jiraatuuf maaliif eeyyame?
	- a) Ermiyas 12:1 Gaafiiwwan lamaan raajichi Ermiyas Gooftaa gaafate ilaalchisee yaadni kee maal dha?
	- b) Faar. 10:1-13 Rakkinni Daawitiin qUunname maal dha? Waamichi Gooftaaf dhiyeesse maal ture?
	- c) Har'as namoonni hedduun gaaffii wal fakkaataa gaafatu. Waaqayyo Waaqa gaarii fi jaalalaa yoo ta'e, hammeenya addunyaa keessa jiru ilaalchisee maaliif waa hin godhu? Akka duukaa bu'uu Yesusitti gaafii kana akkamitti deebiftu?
- 2 Jalqabbii cubbuu ilaalchisee ibsa Waaqaa
	- a) Seenaan Iyob, rakkina hammeenyaa akka hubannuuf akkamitti nu gargaara? Iyob 1:1-5, 6-12, 13-22, 2:1-7
	- b) Inni maatii Iyob irratti dhiphinaa fi du'a fide, Seexanni amala badaa kun eenyu dha? Mul'ata 12:7-12
	- c) Waaqayyo fincila kana maaliif baattalumatti dhaamsuu dide?
	- d) Ergamaa Waaqa irratti fincile kana ilaalchisee ibsi sagalee Waaqaa nuuf kenname maal dha? Isaayaas 14:12-14, Hisqi'el 28:13-15
	- e) Wal falmii Yesus wajjiin gammoojjii keessatti geggeesse irraa, waa'ee Seexanaa maal barachuu dandeenya? Maat. 4:1-11
	- f) Ibsi sagalee Waaqayyoo dabalataa, jiraachuu hammeenyaa fi akka itti wal'aansoo qabuu dandeenyu hubachuuf nu gargaruu isa kam? (Efeson 6:10-13, H.erg 13:8-10.)
- 3 Mirga filannoo
	- a) Uumaan keenya bilsummaa filannoo yommuu nuuf kennu, rakkina(bala	- a) akkamii ofitti fide? Uumama 2:15-17
	- b) Uumaan keenya bu'aa abboomamuu diduu dursee beeka taaanaan abboomamuu ykn abboomamuu diduuf mirga filannoo maaliif nuuf kenne?
	- c) Abboommota gooftaa eeguu fi cubbuu irraa deebi'uu filannoo keenya akka godhannuuf,wonti guddaan nu kakaasu maal dha? Yoh 14:15a, 1 Yoh 5:1-3
	- d) Karoora Waaqayyo jireenya keetiif qabu irraa goruuf yeroo itti qoramte qabaannaan muuxannoo kee qoodi. Yeroo rakkisaa sana keessatti filannoo gaarii akka filattuuf Waaqayyo akkamitti si gargaare?
	- e) 1 Mootota 18:21 Waamicha raajicha Eeliyaasii, namoota bara kanaatiif akkamitti irra deebii dhaan waamuu dandeessa?
	- f) Iyasu 24:14-15 Kutannoon Iyasu waggoota 3000 duraa sun, akkamitti kaka'umsa siif kenna?
	- g) Gowwoomsaa isa hamaa sanaraa deebitee jireenya kee guutummaa Waaqayyoof kennuudhaaf, murteeffannaa jirenya kee jijjiiru sana yeroo kam murteeffatte?
- 4 Dhuma hammeenyaa
	- a) Mul'ata nama jajjabeessu akkamiitu ergamaa Pheexrosiif kenname? 2 Phex. 3:13
	- b) Raajichi Yohannis Waaqaa fi lafa haaraa san akkamitti ibse? Mul'ata 21:1-8
	- c) Waa'ee addunyaa hammeenyi(cubbuun) keessa hin jirree yaadni kee maal dha?

Barreeffamni Qo’annaa kun karaa Hope Channel qophaa’e (https://www.hopetv.org/hopess/) Afaan Oromootti immoo karaa Tajaajila Wangeelaa Heevenlii Fiziishiyaan hiikame. Barreeffama kana afaan ingiliffaatiin Marsariitii kana irraa argachuu dandeessu:(https://www.hopetv.org/shows/hopess/study-guides/)