---
title:  Rakkoo Hamminaa
date:   08/02/2025
---

### Qo’annoo Torban Kanaaf Dubbisi

Iyoob 30:26; Mat.27:46; Iyoob 38:1–12; Faarfannaa 73; Uma 2:16, 17; Mul 21:3, 4.

> <p>Heertuu Yaadannoo</p>
> “Inni imimmaan hundumaa ija isaaniittii in haqa; wanti duraa waan darbeef, egaa duuni deebi’ee hin argamu, gadduun, iyyuun, waraansis si’achi hin jiru!” jedhe” (Mul’ata 21:4).

Tarii rakkoon guddaan kiristaanummaa mudatu rakkoo hamminaati—Waaqayyo guutummaatti gaarii fi jaalala kan qabu ta’uu isaa hammina addunyaa kana irratti mul’atu wajjin akkamitti walitti araarsu kan jedhuudha. Gabaabumatti, Waaqayyo gaarii fi hunda irratti humna qabeessa erga ta’ee, hamminni maaliif jiraate, maaliif akkas baay’aates?

Kun rakkoo barnootaa qofa utuu hin taane waan namoota hedduu baay’ee dhiphisuu fi namoonni tokko tokko Waaqayyoon akka hin beeknee fi akka hin jaallanne godhudha.

“Akkaataa cubbuu itti jalqabee fi sababii jiraachuu isaatii yaaduun sammuu namoota baay’eetiif madda bita galummaa guddaati. Hojii hammeenyaa, bu’aa isaa isa bo’ichaa fi badiisaan guutamee wajjiin yeroo argan, akkamitti wantootni kun hundinuu aangoo Waaqa Isa ogumaan Isaa, humnii Isaa fi jaalalli Isaa daangaa hin qabne jala jiraachuu danda’a jedhanii gaafatu. Icciti isaan ibsa isaa argachuu dadhaban isa kana dha.”—Ellen G. White, The Great Controversy, p. 492.

Namoonni Waaqayyoon hin amanne hedduun rakkoon Waaqayyoon amanuu dhiisuun isaanii rakkoo hamminaa akka ta’eetti adda baasu. Garuu akkuma torban kanaa fi torban dhufan keessatti ilaallu, Waaqni Macaafa Qulqulluuguutummaatti gaarii dha, hamminni addunyaa keenya ishee kufte kana miidhe ta’us nuyi isa amanachuu dandeenya.