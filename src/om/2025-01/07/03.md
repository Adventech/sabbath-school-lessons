---
title:  “Wantoota Nuti Hin Beekne Hedduutu Jira”
date:   10/02/2025
---

Hammina irratti jaalalli injifachuudhaan xumurri seenaa dhufa. Garuu gaaffiiwwan nama dhiphisan hedduun hafanii jiru. Waa’ee rakkoo hamminaa karaa gargaarsa ta’uu danda’uun akkamitti yaaduu fi haasa’uu dandeenya?

`Iyoob 38:1-12 dubbisi. Deebiin Waaqayyo Iyoobiif kenne rakkoo hamminaa irratti akkamitti ifa kenna? Waan duubaan ta'uu danda'u hangam beekna, hin beeknu?`

Seenaa kana keessatti Iyoob baay’ee rakkate, hamminnii fi gidiraan baay’een maaliif akka isa mudate gaaffii hedduutiin sagalee isaa dhageessisee ture. Taatee duubaan dhaaddacha samii keessatti waan adeemsifamaa jiru utuu hin beekin, inni gaaffii isaatiif deebii barbaaduuf jecha dhaggeeffattoota Waaqayyoo wajjin gaafate (Iyoob 1-2 ilaali).

Deebiin Waaqayyo Iyoobiif kenne nama dinqisiisa. Addatti, “Yommus Waaqayyo bubbee sana keessaa Iyoobitti dubbatee, "Inni dubbii beekumsa malee dubbatamuun, akeeki koo akka hin mul'anne godhu kun eenyu?” (Iyoob 38:1, 2). Hiikni tokko akkas jechuudhaan ibsa: “Waan xiqqoo utuu beektu maaliif baay’ee dubbatta?” (Iyoob 38:2, CEV). Akkasumas, Waaqayyo Iyoob 38:4 irratti itti dabaluudhaan, “Yommuu ani hundee lafaa kaa'e, ati eessa turte? Hubannaa isaa yoo qabaatte anatti himi!”

`Iyoob 42:3 dubbisi. Deebiin Iyoob kenne ejjennoo mataa keenyaa ilaalchisee wanta beekuu qabnu akkamitti ibsa?`

Waaqayyo Iyoobiif deebii kenneen, wanti Iyoob hin beeknee fi hin hubanne hedduun akka jiru Iyoobiif ifa godhe. Akkuma Iyoob, nutis, addunyaa kana irratti, fi taatee duubaa kweessatti wantoonni nuti waa’ee isaanii hin beekne baay’een akka jiran hubachuudhaan gad of qabuu qabna. Deebiin gaaffii keenyaa maal akka ta’e beekuu dhiisuu dandeenya jechuun deebii gaariin hin jiru ykn gaaf tokko wanti hundi hin furamu jechuu miti. Hanga sanatti gaarummaa Waaqayyoo isa karaa baay’eedhaan nuuf mul’ate amanachuu qabna.

`Waa’ee wanta tokkoo hammam xinnoo akka beeknu mee yaadi. Maarree, dhimmoota baay’ee rakkisaa ta’an: hamaa fi gidiraa ilaalchisee gaaffiiwwan deebii hin argannee wajjin jiraachuu maaliif baruu qabna?`