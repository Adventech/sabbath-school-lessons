---
title:  Yaada Dabalataa
date:   14/02/2025
---

Kitaaba Ellen G. White, Patriarchs and Prophets keessaa mata duree “Cubbuun Maaliif Hayyamame?” jedhu fuula 33–43dubbisi.

“Yeroodhuma inni waaqa keessa darbatame illee Waaqayyo seexana hin balleesine. Waaqayyo duratti fudhatama kan qabu tajaajila jaalalaa amma ta’etti amanamummaan uumama isaatii qajeelummaa fi gara-laafina isaa irratti hundaa’uudhaan isaaf bitamuutuu qabu.Jiraatonni waqaa fi lafaa warri malummaa fi firii cubbuu hubachuudhaaf qophii hin qabne, utuu Waaqayyo Seexana balleeseera ta’e qajeelummaa Waaqayyoo hin hubatan turan.Utuu Seexanni bataluma sana balleefameera ta’emuraasi isaanii jaalalaan utuu hin taane soda irra ka’anii isaaf abboomamu turan. Haa ta’u malee dhiibbaan gowwomsituu kanaa gutummaan guutuutti hin balleefamu, hafuurri fincilaas raawwatee hin dhibu. Baroota keessatti fayyidaa yunivarsii maraaf jecha himannaan inni mootummaa Waaqayyoo irratti kaase umama hundumaa duratti dhugummaan isaa haa mul’atuuf jecha qajeelfamoota mataa isaatii akka guddifatuuf yeroon kennamuufiin dirqama ta’e, yeroo kun ta’u,qajeelummaa fi araarri Waaqayyoo akkasumas seerri isaa inni hin jijjiiramne gaaffii tokko malee barabaraan jiraata.

Fincilli Seexanaa baroota dhufanii darban hundumaa keessatti yunivarsii maraaf barumsa ta’uu irra iyyuu darbee malummaa cubbuu fi firii isaa isa jibbisiisaaf ragaa barabaraatii. Qajeelfamoonni hojii Seexanaa inni firiin isaa ergamoota fi namoota irratti mul’atu firiin aangoo Waaqayyootiin mormuu maal akka ta’e mul’isa. Nagummaan uumama inni uumee jiraachuu mootummaa Waaqayyoo irratti kan hundaa’uu ta’uu isaa raga ba’a. Kanaaf, seenaan gaddisiisaan fincila kanaa uumamni qulqullaa’oon hundumtuu akka hin gowwomfamneef kan isaan eeguu fi cubbuu hojjechuu fi adaba isaa fudhachuu irraas kan isaan oolchuudha.”—Elen G. White, Patriarchs and Prophets, pp. 42, 43.

**Gaaffiiwwan Marii**

`“Theodicy” jechuun jecha hammina duratti Waaqayyo qajeelaa ta’uu ibsudha. Garuu hammina mataa isaatiif qajeelummaa miti. Mee namni tokko samiirra akkas jedhee utuu dubbatuu yaadi, “Eeyyee Yesuus, amma maatiin koo ija koo duratti maaliif akka dararamaa fi ajjeefaman naaf galeera. Eeyyee, amma hunduu hiika guddaa qaba. Yaa Yesus galatoomi!” Sun waan abshaalummaadha. Wal’aansoo isa guddaa keessatti dhuma irratti kan dhugaan baafamuuf hamminaaf utuu hin taane Waaqayyoof ta’uu isaa akkamitti hubachuu dandeenya? (Barnoota 9ffaa ilaali.)`

`Hamma tokko akka Iyoob sitti dhaga’amee beekaa? Rakkina siin ykn Namoota ati jaallattu mudateef ibsi gaariin jiraachuu akka hin dandeenye yaaduuf qoramtee beektaa? Iyoob “waan hin hubanne” dubbachuu (Iyoob 42:3) isaa dhumaa irratti hubachuun isaa gaaffii mataa keenyaa wajjin wal bira qabamee yeroo ilaallu dhaabbannaa nuti keessa jirru irratti akkamitti ifa kenna?`