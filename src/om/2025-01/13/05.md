---
title:  Jaalalli Raawwii Seeraati
date:   26/03/2025
---

Walitti dhufeenya jaalalaa fi seera gidduu jiru garmalee ibsuun hin danda’amu. Dhugumatti akka Caaffata Qulqullaa'ootti jaallachuun seera raawwachuudha.

Roomaa 13:8–10 irratti Phaawuloos “namni nama jaallatu seera raawwateera” (Rom. 13:8) jechuun barsiisa. Phaawuloos abboommiiwwan kurnan keessaa warra dhumaa ja’an erga tarreessee booda, isaan kun “hundinuu dubbii tokkicha isa, Nama akka ofii keetiitti jaalladhu! jedhuun in xumuramu” (Rom. 13:9) jechee dubbata. Dhugaadhumatti Phaawuloos “jaallachuun seera raawwachuu dha” jedhee ifatti barsiisa (Rom. 13:10). Ammas Galaatiyaa 5:14 irratti Phaawuloos “Guutummaan seeraa dubbii tokkicha isa, Nama akka ofii keetiitti jaalladhu! jedhuun in xumurama” (Gal. 5:14) jechuun ibsa. Garuu jaalala akkamii kan seera raawwatu? Jaalalli kun maal fakkaata?

`Maatewos 23:23, 24 dubbisi.“Abboommiin seeraa inni guddaan” maal fa’i? Seera Keessa Deebii 5:12–15 fi Isaayaas 58:13, 14 dubbisi. Kutaaleen kun seera (keessumaa abboommii Sanbataa) fi Waaqayyo furamuu fi haqaaf dhimmuu isaa gidduu walitti dhufeenya jiru akkamitti agarsiisu?`

Yesus “abboommii seeraa isa guddaa” “haqa, araara, amantii” jechuudhaan adda baasee ibsa. Akkasumas seera tokko, addumaan-Sanbata ilaalchisee Caffata Qulqullaa’oo keessatti arguu dandeenya, Sanbanni mataan isaa furamuu fi haqaa wajjin walitti dhufeenya guutuu qaba.

Keessa Deebii 5 keessatti abboommiin Sanbataa Waaqayyo Israa’eliin garbummaa jalaa baasuu wajjin walqabatee bu’uureefame. Kana jechuun Sanbanni yaadannoo uumama qofa osoo hin taane yaadannoo gabrummaa fi cunqursaa jalaa bilisa bahuudha. Akkasumas qabiyyee gammachuu ofii dhiisanii Gooftaatti gammaduudhaan sanbataan gammachuu jechuun (Isa. 58:13, 14), warra kaaniif hojii jaalalaa fi haqaa hojjechuu irratti xiyyeeffata, gaarii gochuu, warra beela’an nyaachisuu, warra mana hin qabneef mana jireenyaa kennuu ilaallata (Isa. 58:3–10 ilaali).

Barsiisa kun hundii (fi kanneen biroo hedduu) yoo ilaalle, warri jaalalaan seera raawwachuu barbaadan waa’ee cubbuu ergamaa wajjin wal qabatanii qofa utuu hin taane waa’ee cubbuu dhiifamuu qabaniis yaaduu akka qabaniif kennaman. Jaalalli akka raawwii seeraatti cubbuu hojjechuu irraa of qusachuudhaan seera eeguu qofa utuu hin taane, hojiiwwan jaalalaa haqaa fi araara amanamummaadhaan tarkaanfachiisan hojjechuu of keessaa qaba. Waaqayyoof amanamaa ta’uun qubee seeraa cabsuu dhiisuu qofa miti.