---
title:  Jaalalli Raawwii Seeraati
date:   22/03/2025
---

### Qo’annoo Torban Kanaaf Dubbisi

Ba’u. 20:1-17; Rom. 6:1-3; Rom. 7:7-12; Erm. 31:31-34; Mat. 23:23, 24; Yaaqoob 2:1-9.

> <p>Heertuu Yaadannoo</p>
> “Wal jaallachuu irraa kan hafe gatii wal dubbifattan hin qabaatinaa! Namni nama jaallatu waan seerri isa irraa barbaadu raawwachuu isaa ti” (Roomaa 13:8).

Namni boordii waldaa keessa jiru tokko dhimma miseensa rakkoo qabu tokko irratti wal'aansoo wal qabaa turanii, “gara laafina irratti hundoofnee murteessuu hin dandeenyu” jedhe
Paastariidhaan. Paastarichi hubannoon namni kun waa’ee Waaqayyoo fi seera Waaqayyoo maal ta’uu qaba jedhee dinqifachuudhaan, Hin dandeenyu? jedhe. Keessumaa akkaataa namoota dogoggora raawwatanii wajjin qabnu keessatti gara laafinni giddu galeessa ta’uu akka qabu beekamaadha. Gara laafinni qaama jaalalaati, akkuma Roomaa 13:8 nutti himu, nama jaallachuun seera raawwachuudha.

Jaalalli dhuguma raawwii seera erga ta’e, seera karaa jaalala irraa adda ta’een akka hin yaadne ykn karaa seera irraa addaan citeen jaalala akka hin yaadne of eeggachuu qabna. Caaffata Qulqullaa’oo keessatti jaalalaa fi seerri waliin deemu. Seera waaqa kan kennu jaalala, haaluma kanaan seerri Waaqayyoo seera jaalalaati. Innis akkuma Ellen G. White jette, inni amala Waaqayyoo isa barreeffamaan kennameedha. (See Christ’s Object Lessons, p. 305.)

Seerri Waaqayyoo tuuta qajeelfamoota qabatamaa hin taanee utuu hin ta’in, abboommii fi barsiisa dagaagina keenyaaf yaadamee kennameedha. Akkuma Waaqayyo mataan isaa isa ibsu Seerri Waaqayyoo gar tokkoon ibsa jaalalaati.