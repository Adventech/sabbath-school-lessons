---
title:  Yaada Dabalataa
date:   28/03/2025
---

Kitaaba Ellen G. White, The Desire of Ages jedhamu keessaa mata duree “Obboloota koo warra xixiqqaa kana keessaa” jedhu fuula 637-641 dubbisi.

“Warri namoota biroo tajaajilan Tiksee Guddichaan ni tajaajilamu. Isaan ofii isaanii bishaan jireenyaa sana ni dhugu, ni quufus. Isaan jireenya isaanii keessatti bashannana gammachiisaa, ykn jijjiirama tokko tokko argachuuf hin hawwan. Mata dureen fedhii isaanii inni guddaan lubbuuwwan baduuf qophaa'an akkamitti oolchuu dandeenya kan jedhuudha. Walqunnamtiin hawaasummaa bu'aa ni argamsiisa. Jaalalli fayyisaa gara tokkummaatti garaa walitti harkisa.

“Waaqayyoo wajjin hojjetoota ta’uu keenya yommuu hubannu abdiin isaa dhibaa’ummaadhaan hin dubbatamu. Isaan onnee keenya keessatti ni gubatu, hidhii keenya irrattis ni qabsiifamu (boba’u). Yeroo inni saba wallaallaa, naamusa hin qabnee fi finciltoota akka tajaajiluuf waamame, Waaqayyo Museedhaaf abdii akkas jedhu kenne, Ani ofii kootii sii wajjin nan adeema, boqonnaas siif nan kenna.” Dhugaadhumatti “Ani sii wajjin nan ta'a” Bau 33:14; 3:12. Abdiin kun bakka Kiristoosiin bu’anii warra rakkataniifi dhiphataniif kan hojjetan hundumaafi.”—Ellen G. White, The Desire of Ages, p. 641.

**Gaaffiiwwan Marii**

`1 Qorontos 13:4-8 dubbisi. 1 Qorontos 13 namoota akkamii ta’uu akka qabnu irratti ifa akkamii nuuf kenna?`

`Maatewos 25:31-46 irratti hoolota re’oota irraa maaltu adda godha? Wanta Yesus asitti dubbate hojiidhaan fayyina karaa hin barsiifneen akkamitti hubachuu dandeenya?`

`“Akka inni jaallatetti biyya lafaa yeroo jaallannu, ergamni isaa nuuf raawwatama. Garaa keenya keessatti samii waan qabnuuf, samiif ga’aa in taana” jechuun maal jechuudha” (qorannoo Kamisaa ilaali)? Kun waa’ee maalummaa Waaqayyoo fi maalummaa samii maal mul’isa? Warra cinqurfamaniif karaa ifa fiduun jaalala Waaqayyoo tamsaasuudhaan akkamitti caalaatti akka lammiilee samiitti jiraachuu dandeenya?`

`Waaqayyo hawaasa naannoo keessanii keessatti jaalalaa fi haqaaf akka yaadu calaqqisiisuuf Waldaa naannoo keessanii keessatti tarkaanfiiwwan qabatamaa akkamiitu fudhatamuu qabu? Hawaasa keessan keessatti maal hojjechaa jirtu? Maal fooyyessuu fi caalaatti irratti xiyyeeffachuu qabdu? Waa’ee jaalalaa fi haqa Waaqayyoo ilaalchisee wanta qayyabne irratti hojjechuuf tarkaanfiiwwan qabatamaa akkamii fudhachuu dandeessu?`