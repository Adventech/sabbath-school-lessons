---
title:  Jaalala Deebii Hin Argatin Hafe
date:   30/12/2024
---

Fakkeenyi jaalala Waaqayyo sanyii namaa kufeef qabu inni dinqisiisaan seenaa Hosea keessatti argama. Waaqayyo raajicha hose’aa akkas jedhee abboome “Biyyichi Waaqayyoon dhiisuu isaatiin ejja guddaa keessa lixeera; kanaaf dhaqi, dubartii ejjituu fuudhi, ijoollee ejjaas godhadhu!" jedhe” (Hos. 1:2). Israa’el kan hin amanamnee fi hafuuraan kan ejjite taatu illee, Hose’aa fi haati manaa isaa ishee hin amanamne jaalala Waaqayyo saba isaaf qabuuf fakkeenya barumsa jiraataa turan. Sunis seenaa warra isaaniif hin malle irratti akkasumaan jaalala isaa dhangalaasuu Waaqayyooti.

Dhugaadhumatti, utuma Waaqayyo amanamuu fi jaallatuu sabni irra dedeebi’ee Waaqayyo irratti fincile. Haaluma wal fakkaatuun, Waaqayyo haadha nana hin amanamnee jaalala deebii han qabneen akka jaallatu Macaafni Qulqulluun irra dedeebi’ee ibsa. Inni saba isaa guutummaa fi amanamummaadhaan jaallate, isaan garuu isa tuffachuudhaan gad fageenyaan isa gaddisiisuu fi hariiroo isaa kan suphamuu danduun olitti cabsuudhaan waaqa biraa waaqessanii, isaafis in hojjetan.

`Hos. 14:1-4 dubbisi. waa’ee jaalala Waaqayyo saba isaaf qabu isa hin sochoonee heertuun kun maal nutti mul’isa?`

Sabni isaa irra deddeebiinii werga fincilanii booda Waaqayyo akkas jedhee dubbate: “Ani duubatti deebi’uu isaanii nan fayyisa, akkasumatti isaan nan jaalladha”. Jechi “bilisaan” jedhu gaalee “Tolaan isaan nan jaalladha” jedhu keessatti jecha afaan Ibrootaa (nedabah) jedhu irraa kan hiikame yeroo ta’u, kunis wanta fedhiidhaan kennamu kan argisiisudha. Innis sirna mana qulqulummaa keessatti kennaa jaalalaatiif jecha dhimma itti ba’amuudha.

Hose’aa guutummaa fi seenaa Caaffata Qulqullaa’oo hunda keessatti, Waaqayyo saba isaaf of kennuu fi gara laafina ajaa’ibaa agarsiisa. Irra deddeebi’anii jaalallee biraa duukaa deeman illee, suphamuu kan hin danda’amneen olitti hariiroo kakuu cabsan illee, Waaqayyo jaalala isaa isaaniif kennuu fedha isaatiin itti fufe. Jaalalli Waaqayyoo Saba sanaaf hin malu ture; gaaffii sirrii isaaniif dhi’aate kamiyyuu didanii of irraa dhiibanii turan. Ta’us, Waaqayyo dhiibbaa, sona amilee ykn waan biraa tokko malee jaalala isaaniif kennuuf itti fufe. Asittis ta’e bakka biraatti, Caaffanni Qulqullaa’oon jaalala Waaqayyoo akka tolaa fi fedha wal irraa hin cinneen kennamuutti agarsiisa.

`Namoonni baay’een Waaqayyoon akka bulchaa abbaa firdii gara jabeessa fi waaqa fagoo ta’etti yaadu. Fakkiin Waaqayyo inni akka hiriyaa jaalalaa amanammaa hin qabne biraa deebii hin arganneetti tuffatamuufigaddisiifamuunisaa Waaqayyoonhaalaaddata’eenakka ilaaltu kan si gargaaru akkamitti? Kun walitti dhufeenya Waaqayyoo wajjin qabdu akkaataa ati itti ilaaltu akkamitti jijjiira?`