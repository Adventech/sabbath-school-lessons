---
title:  Barumsa Sanbataa ‘Hoop’
date:   03/01/2025
---

Baga gara Barumsa Sanbataa Abdii - Qo’annoo Dubbii Waaqayyoo waliin gadi fageenyaan qo’annuutti nagayaan dhuftan. Qo’annaa haaraa, jaalalaa fi Haqa Waaqayyoo irratti hundaa’e, jalqabaa jirra. Matadureen har’aa: Waaqayyo Akkasumatti Jaallata.

**Faarfannaa Seensaa**: Yaa Waaqayyo, ati Waaqayyo koo ti - Faar 63:1-4

- 1 Mul’ata amala jaalalaa Gooftaa
	- a) Seera ba’uu 33:12-19 Ibsa amala Gooftaa, raajicha Muuseef kenname irraa, barumsa maal argachuu dandeenya?
	- b) Taateen hamma jaalala Waaqayyoo ibsu maaltu uumame? Seera ba’uu 32:1-3
	- c) Seera ba’uu 33:19 fi Yohannis 3:16 wal bira qabi. Waaqayyo eenyuun jaallachuuf filate?
	- d) Hamma jaalala Waaqayyo uumama Isaa hundumaaf qabu ilaalchisee yaadni kee maal dha?
	- e) Namoonni baay’een amala Waaqayyoo ilaalchisee ilaalcha jallataa maaliif qabaatan jettee yaadda?
	- f) Namoonni biroo amala jaalalaa kan Waaqayyoo ifatti akka arganiif akkamitti gargaaruu dandeenya?
- 2 Jaalala Waaqayyo, warra jaalala Isaa hin dinqifanneef qabu
	- a) Seenaawwan kitaaba qulqulluu keessaa, jaalala Waaqayyoo warra jaalala Isaa morman ykn hin dinqifanneef qabu agarsiisan isaan kam?
	- b) Hojii manaa tajaajila Hoose’aa walitti qabi. Waaqayyo jaalala saba isaa warra isarraa fagaataniif qabu ilaalchisee barumsa akkamii barsiisuu barbaade?
	- c) Hoose’aa 14:1-4 Yoma sabni Isaa irratti fincilaanii dugda itti gatanillee, Gooftaan maaliif akkasumatti isaan jaallachuu Isaa itti fufe?
- 3 Jaalala Waaqayyoo isa bara baraa
	- a) Yohannis 17:24 Waa’ee jaalala barabaraa Waaqaa ilaalchisee Yesus dhuga ba’umsa akkamii kenne?
	- b) Waaqayyo matumaa nu jaallachuu akka hin dhiifne kan nuuf mirkaneessu wabii maalii qabna? Ermiyaas 31:3, kkf.
	- c) Iddoon itti namni wayii si jaallachuu dhiise yoo jiraate, muuxannoo kee qoodi. Jaalalli Waaqaa inni hin badne yeroo ulfaata sana keessatti akka dabartuuf akkamitti si gargaare?
- 4 Jaalala Waaqayyoo fudhachuuf ykn mormuuf filachuu
	- a) Maatwos 22:1-14 Fakkeenya Kristos waa’ee uffata cidhaa dubbate irraa, jaalala Waaqayyoo fudhachuuf ykn mormuuf bilisummaa qabnu ilaalchisee barumsa maal baranna?
	- b) Hiikkaa jechoota Yesus Maatewos 22:14 irratti dubbate ibsi.
	- c) Nama yeroo Yesus lafa kana irratti tajaajilaa turetti, affeerraa uffataa cidhaa tasaaa fudhachuudhaan affeerraa jaalalaa Waaqayyoo fudhachuuf filate tokko yaadi. Maatewos 9:9, Luqaas 23:34-43, kkf.
	- d) Faallaa kanaa immoo, Nama yeroo Yesus lafa kana irratti tajaajilaa turetti, affeerraa uffataa cidhaa tasaaa fudhatee, affeerraa jaalalaa Waaqayyoo garuu fudhachuu morme tokko yaadi. Maatewos 19:16-22, 23:37, kkf.
	- e) Affeerraa jaalalaa Waaqayyoo uffata cidhichaa uffachuu fi hirmaattuu mootummaa Isaa isa barabaraa ta’uudhaaf siif kenne yoomiini fudhachuudhaaf filatte?

Barreeffamni Qo’annaa kun karaa Hope Channel qophaa’e (https://www.hopetv.org/hopess/) Afaan Oromootti immoo karaa Tajaajila Wangeelaa Heevenlii Fiziishiyaan hiikame. Barreeffama kana afaan ingiliffaatiin Marsariitii kana irraa argachuu dandeessu:(https://www.hopetv.org/shows/hopess/study-guides/)