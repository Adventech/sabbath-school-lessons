---
title:  Warri Waamaman Danuudha, Warri Fo'aman Garuu Muraasa
date:   01/01/2025
---

Waaqayyo namoota fedhii ofii isaatiin jaallachuu qofa utuu hin taane, deebisanii akka isa jaallataniifis isaan afeera. Jaalalaan Waaqayyoo fudhachuu fi diduu isaanii bilisaan filachuuf Waaqayyo dandeettii isaaniif kennu isaa fakkeenya Kiristoos isa waa’ee affeerraa cidhaa dubbate keessatti mul’ateera.

`Maatewos 22:1–14 dubbisi. Hiikkaan fakkeenya kanaa maali?`

Fakkeenya Kiristoos waa’ee affeerraa cidhaa dubbate keessatti, mootiin tokko ilma isaatiif gaa’ela qopheessee akka isaan “warra cidhichatti waamamanii turan yaadachiisaniif” hojjetoota isaa erge; isaan garuu dhufuu hin jaallanne” (Mat. 22:2, 3). Akka hojjetoonni isaa waamaniif mootichi Yeroo tokkoo ol erge, isaan garuu waamicha isaa tuffatanii, kan caalu immoo hojjetoota isaa qabatanii ajjeesan (Mat. 22:4–6).

Mootichi namoota hojjetoota isaa tokko tokko ajjeesanii wajjin erga dubbatee booda, “'Cidhichi qophaa'aa dha, warri waamaman garuu cidhichaaf hin malle. Gara karaa mandaratti galchu dhaqaa, namuma argitanis gara cidhichaatti waamaa! jedhe ” (Mat. 22:8, 9). Namni uffata cidhaa hin qabne tokko alatti erga gatamee booda, kunis affeerraa cidhaa irratti argamuuf uffata cidhaa mooticha irraa argachuun barbaachisaa ta’uu isaa kan argisiisu yeroo ta’u, Yesus fakkeenya kana gaalee dhoksaa ta’e garuu hiika guddaa qabuun cufa, “Warri waamaman baay'ee dha, warri fo'aman garuu muraasa" jedhee (Mat. 22:14).

Kun maal jechuudha? Warri dhumarratti “fo’aman” warri “filataman” warra waamicha Gooftaan cidha sanaaf godhe fudhataniidha. Jechi “waamicha” fi “afeerra” jedhamee hiikame guutummaa fakkeenyichaa keessatti jecha Giriikii kaleo (waamu, affeeruu) jedhu yeroo ta’u, dhumarratti eenyu akka “filatame” (eklektos) kan murteessu namni tokko waamicha sana bilisaan fudhachuu isaati.

Dhugaa dubbachuuf Waaqayyo nama hundumaa gara cidhaatti ni waama (jechuunis ni afeera). Haa ta’u malee, namni kamiyyuu jaalala Waaqayyoo diduu ni danda’a. Jaalalaaf bilisummaan barbaachisaa dha. Waaqayyo jaalala isaa yoomiyyuu nama kam irratti hin dirqisiisu. Kan nama gaddisiisu, Waaqayyoo wajjin hariiroo jaalalaa qabaachuu diduu dandeenya.

“warri fo’aman” warra waamichicha fudhataniidha. Namoota Waaqayyoon jaallataniif, Waaqayyo wanta nuti yaaduu dandeenyu hunda caalaa wantoota dinqisiisoo ta’an qopheessee jira. Ammas wanti hundi gaaffii jaalalaa fi bilisummaa jaalala keessatti uumameen kennama.

`Afeerraa cidhaa fudhachuu kee fi uffata sirrii uffattee dhufuu kee jireenyi kee maal mul’isa?`