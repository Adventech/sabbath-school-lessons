---
title: Waaqayyo Akkasumaan Jaallata
date: 28/12/2024
---

### Qo’annoo Torban Kanaaf Dubbisi

Ba’u. 33:15-22; Hose’aa 14:1–4; Mul. 4:11; Yohaannis 17:24; Mat. 22:1–14; Yohaannis 10:17, 18.

> <p>Heertuu Yaadannoo</p>
> “Waaqayyo, “Ana irraa garagaluu isa dhukkuba itti ta’e irraa isaan nan fayyisa; aariin koo isaan irraa waan deebi’eef, fedha garaa kootiin isaan nan jaalladha;” (Hose’aa 14:4).

Akkuma Yesus raajee ture (Mat. 26:34), yoo Pheexiroos yeroo sadii Yesusiin ganee ture illee, ganuun kun xumura seenaa kanaa hin turre. Du’aa ka’uu booda Yesus Pheexiroosiin, “ isa warri kun na jaallatan caalaa ana jaallattaa ree?" jedhe; inni immoo, "Eeyyee gooftaa! Akkan si jaalladhu atuu in beekta" jedheen. Yesus deebisee, "Ilmoolee koo tiksi!" jedhe. Si'a lammaffaas Yesus, "Simoon ilma Yohannis, ana jaalattaa ree?" jedheen; yommusis inni, "Eeyyee gooftaa! Akkan si jaalladhu atuu in beekta" jedhee deebiseef. Yesus immoo, "Hoolota koo eegi!" jedheen. Si'a sadaffaas Yesus, "Simoon ilma Yohannis, ana jaalattaa ree?" jedheen. Phexros immoo waan inni si'a sadaffaa "Ana jaalattaa ree" ittiin jedheef in gadde; deebisee immoo, "Gooftaa, ati waan hundumaa in beekta; akkan si jaalladhus atuu in hubatta" jedheen” (Yohaannis 21:15–17). Akkuma Pheexiros si’a sadii Yesusiin gane, Yesus—gaaffii murteessaa, “Na jaallattaa?” jedhuun si’a sadii Pheexrosiin iddootti deebise.

Haalli keenya kan Pheexiroos irraa adda ta’us, qajeelfamni isaa karaa baay’eedhaan tokko. Kunis, gaaffiin Yesus Pheexiroosiin gaafate dhuguma gaaffii isa dhumaa Waaqayyo yeroo fi bakka keenyatti tokkoo tokkoo keenyaaf dhiyeessudha: Na jaallattaa?

Wanti hundinuu gaaffii kanaaf deebii nuyi kenninu irratti hundaa'a.