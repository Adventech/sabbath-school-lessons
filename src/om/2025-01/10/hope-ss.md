---
title:  Barumsa Sanbataa ‘Hoop’
date:   07/03/2025
---

Baga gara qayyabannaa barnoota sanbataa "Hope"Qo'annoo kitaaba qulqulluu gadi fagaataa fi mariisisaa tti nagaan dhuftan. Jaalalaa fi haqa (murtii) Waaqayyoo ilaalchisee qorannaa jalqabne itti fufna. Mata dureen har'aa: Wal'aansoo Guddicha Keessatti Seerota Hirmaannaa

**Faarfannaa Seensaa**: Yaa Waaqayyo, ati Waaqayyo koo ti – Faar 63:1-4

- 1 Dachee kana irratti dhiibbaa ergamoota kufanii
	- a) Efesoon 6:12 Mul'atni geggeessaa hafuuraan karaa ergamaa Phaawulos barreeffame kun dhiibbaa Seexanaa fi ergamoota isaa warra fincila Waaqa irratti geggeeffametti isa wajjiin tokkoomanii maal nu barsiisa?
	- b) S.Kees.Deebii 32:17, 1 Qorontos 10:19-20 Waaqni dhugaan tokko qofatu jira taanaan, humnoonni waaqolii tolfamoo lafa kanaa duuba jiru maal dha?
	- c) Daani'el 10:1-14 Ibsi hafuuraa karaa raajicha Daani'el barreeffame,waa'ee dhiibbaa ergamoonni kufan dachee kanarratti qaban maal nuuf ibsa?
	- d) Namoonni hamoon too'annaa ergamoota Seexanaa jala jiru moo dhiibbaa qofa irratti godhu?
	- e) Dhiibaa ergamoonni Seexanaa jireenya keenya keessatti geessisan akkamitti milkaa'inaan mormuu dandeenya? (Efeson 6:10-11)
- 2 Geggeessaa ergamoota kufanii
	- a) Mul'ata 12:7-9 Maqaa garagaraa ergamaa kufe isa ta'e Lussifariif kennuun barbaachisummaan isaa maal dha? (Isaayaas 14:12)
	- b) Mul'ata 13:1-8 Yesus waa'ee jawwee guddichaa, mul'ata akkamii ergamaa Yohannisitti mul'ise?
	- c) Mul'ata 12:17 Jawwichi dhuga ba'umsa hordoftoota Waaqayyoo amanamoo dachee kana irratti yommuu arge maaliif aare?
	- d) Seexanni hordoftoota Waaqaa amanamoo irratti yommuu lola kaasuu, Waaqayyo karaa kamiin dhiibbaa humnoota kanaa daangeessa? Iyob 1:1-12, 2:1-7
	- e) Waaqayo yoma haleellaa Seexanaatiif daangaa godhellee, Iyob miidhama guddaa miidhame. Haleellaan kun akka ta'uuf, Waaqayyo maaliif eeyyame?
	- f) Seexanni ani bulchaa lafa kanaati ofiin jechuu danda'a (Yohannis 14:30). Garuu dhiibbaan Seexanni lafa kanarratti qabu yeroo dhaaf ta'uusaatiif wabiin sagaleen Waaqaa nuuf kennu maal dha? (Yohannjs 16:11, 12:31, Mul'ata 12:12, 1 Yohannjs 3:8, 2 Phexros 3:13, kkf.)
- 3 Wabii moo'ichaa karaa amantii Yesus keessatti qabnuun nuuf kenname
	- a) Duuka bu'aa Yesus hundumaaf wabiin kenname maal dha? Roomaa 10:13, Mul'ata 12:9-11
	- b) Yoo nuti Yesusiin akka fayyisaa, gooftaa fi oolchaa keenya guddichatti garaa guutuun amanne, humnoonni hammeenya waan tokko gochuu hin dandeenye eenyu dha? Roomaa 8:38-39, Yohannis 10:27-29
	- c) Maqaa Yesusin kadhachuun, maaliif kutaa eegumsa uumamaan olii (supernatural) ijoollee Waaqayyoo amanamoof godhamu ta'e? Efeson 6:10-13,18, Yohannis 14:13-14, 1 Yohannis 5:14-15
	- d) Yeroon itti eegumsaa fi oolfamuu barbaaddee gara Waaqaatti boosse jiraannaan muuxannoo kee qoodi.

Barreeffamni Qo’annaa kun karaa Hope Channel qophaa’e (https://www.hopetv.org/hopess/) Afaan Oromootti immoo karaa Tajaajila Wangeelaa Heevenlii Fiziishiyaan hiikame. Barreeffama kana afaan ingiliffaatiin Marsariitii kana irraa argachuu dandeessu:(https://www.hopetv.org/shows/hopess/study-guides/)