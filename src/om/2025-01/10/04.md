---
title:  Dhimma Iyoob
date:   04/03/2025
---

Macaafa Iyoobiin keessatti, dhugaa wal’aansoo isai guddaa sanaa ilaalchisee hubannoon nama hawwatu tokko tokko nuuf kennameera.

`Iyoob 1:1–12 fi Iyoob 2:1–7 dubbisi. Asitti qajeelfamoonni wal’aansoo isa guddaa kanaa maaltu ifa ta’ee argina?`

Heertulee kana irraa ibsitoota hedduu funaanuun ni danda’ama. Tokkoffaa, marii Waaqayyoo fi Seexana gidduutti geggeefame qofa utuu hin ta’in, taateen yaa’ii samii uumamoota waaqa keessaa kan biraa hammatu tokko tokko mul’ateera.

Lammaffaa, Waaqayyo seexanni iyoob irra yaada isaa kaa’uu ykn dhiisuu isaa kan argisiisu falmiin tokko tokko tureera. Iyoob irra maaliif yaadi kaa’ame? Gaaffiin kun haala falmii guddaa, itti fufee jiru keessatti hiika qaba.

Sadaffaa, Iyoob mudaa kan hin qabne, qajeelaa fi Waaqayyoon kan sodaatu ta’u isaa yeroo Waaqayyo dubbatu, Seexanni immoo Iyoob Waaqayyo waan isa eegeef qofa Waaqayyoon kan sodaatu fakkaata jedhee dubbate. Kun amala Iyoobii fi kan Waaqayyoo irratti maqaa balleessii kaasuudha (Mul. 12:10, Zakaariyaas 3 wajjin wal bira qabaa).

Afraffaa, Seexanni eegumsi Waaqayyo Iyoob irratti godhe haqa kan hin qabnee fi Seexanni himannaa isaa akka hin mirkaneessine kan godhu ta’uu isaa dubbate. Kun daangaa Seexana irra jiru tokko tokko agarsiisa (seeroota waliigaltee), akkasumas Seexanni Iyoob miidhuuf yaaluun isaatu mul’ata.

himannaa Seexanni yaa’ii samii duratti dhiheesseef Waaqayyo deebii kan kennu Seexanni tiyoorii isaa gara qormaataatti akka fidu hayyamuudhaan, garuu daangaa keessatti qofa ta’uu qaba. Jalqaba “waan Inni qabu hundumaa” irratti Seexanaaf aangoo kenne, garuu miidhaa qaamaa Iyoob irratti akka hin geessisne dhorke (Iyoob 1:12). Booda, Seexanni Iyoob waa’ee mataa isaatii qofa akka yaadu erga dubbatee booda, Waaqayyo akka Seexanni qaama isaa dhiphisu hayyame, garuu Seexanni lubbuu isaa qusachuu qaba (Iyoob 2:3–6).

Seexanni mana Iyoob irratti balaa hedduu fide, haa ta’u malee haala tokkoo tokkoo isaa keessatti Iyoob himannaa seexanaa soba gochuudhaan maqaa isaa eebbisuu itti fufe (Iyoob 1:20–22, Iyoob 2:9, 10).

Asitti wantoota baay’ee kan akka waldhabdee isa guddaa keessatti seerri waliigalatee jiraachuu isaa baranna. Dhaaddacha samii iddoo itti himati Waaqayyo irratti ka’e sirrachuu danda’u keessatti Waaqayyo qajeelfamoota qulqulluu jaalalaan uumaman, bu’uura mootummaa Waaqaa fi akkaataa inni itti yunversii fi uumamoota beektota isa keessa jiran itti bulchu utuu cabsin, haalonni murteessoon wanti tokko ittiin hojjetaman jiru.

`Taateen samii macaafa Iyoob keessatti argamu kun dhugaa wal’aansoo isa guddaa, fi akkamitti as lafa kana irratti akka taphatamu hubannoo nama hawwatu nuuf kennu.`