---
title:  Bulchaa Addunyaa Kanaa (kan Yeroo)
date:   05/03/2025
---

waldhabdee isa guddaa keessatti, Seexanni fi gareewwan isaa akkaataa seera waliigaltee tokkoon daangefameen addunyaa kana irratti yeroodhaaf aangoo guddaa akka argatan barnoota kanaan duraa keessatti ilaallee turre.

Seeroonni waliigaltee kun gocha diinaa-seexanaa fi gareewwan isaa daangessuu qofa osoo hin taane, hammina (yeroof) aangoo seexanaa jala galee jiru dhabamsiisuuf ykn hir’isuuf taarkaanfii Waaqayyoos ni daangessu. Seexanaaf bulchiisa yeroo fi daangefame kennuuf waan itti waliigaleef, gooftaan kakuu isaa hin cabsu, – Waaqayyo (humna isaa utuu hin hir’isin) tarkaanfii isaa gara fuula duraa naamusaan daangeessee jira.

`Yohaannis 12:31, Yohaannis 14:30, Yohaannis 16:11, 2 Qorontos 4:4, fi Luqaas 4:6 dubbisi. Barreeffamoonni kun waa’ee bulchiinsa diinaa addunyaa kana irraa maal barsiisu?`

Kakuu haaraan walittibu’iinsa mootummootaa, mootummoota ifaa fi dukkanaa, dukkan isa seexanaa fi fincila isaa irraa dhufu kaa’a. Kutaan ergama Kiristoos mootummaa seexanaa injifachuu ture: “ilmi Waaqayyo immoo hojii Seexanaa diiguudhaaf mul'ate” (1Yohaannis 3:8).

Kanas ta’e sana, qajeelfamoota mootummaa isaa duuba jiraniif dhugaa ta’ee utuu jiruu “seeroonni” wanta Waaqayyo gochuu danda’u daangessan jiru.Daangaawwan kun yoo xiqqaate (1) uumamooaaf fedhii bilisaa kennuu fi (2) kakuu seera waliigaltee nuyi amma hin beekne of keessatti qabayu. Gufuuwwan akkasii fi daangeffamni gocha waaqummaa irra jiran akkasii hammina biyya lafaa kana keessaa hir’isuu fi battalatti dhibamsiisuu keessatti dandeettii sona amilee Waaqayyo argisiisuu irratti hiikkaa guddaa. Akkasitti, hamminnii fi gidiraan itti fufee jiraachuu isaa argina, kun immoo akka namoonni baay’een jiraachuu Waaqayyoo yookaan gaarummaa isaa gaaffii keessa galchan gochuu danda’a. Haa ta’u malee, dugda duubii wal’aansoo isa guddaa sanaa, fi akkamitti hamina akka ilaalu irratti daangaan Waqayyo kaa’e erga hubatamee booda, wantootni maaliif akka akkas ta’an hamma tokko hubachuu dandeenya-yoo xiqqaate hamma Waaqayyo hamina irratti injifannoo dhumaa gonfatutti.

`Yesus “abboomaa” biyya lafaa kanaa jedhee Seexana waamuun isaa, hammeenya amma biyya lafaa keessa jiru hamma tokko hubachuu keenya kan gargaaru akkamitti? Dhugumayyuu, bulchaa yeroo qofa akka ta’e beekuun akkam nama jajjabeessa!`