---
title:  Seerota Waliigaltee
date:   01/03/2025
---

### Qo’annoo Torban Kanaaf Dubbisaa

Dan. 10:1-14, Mul. 13:1-8, Iyoob 1:1-12, Iyoob 2:1-7, Yohaannis 12:31, Yohaannis 14:30, Maarqos 6:5, Maarqos 9:29.

> <p>Heertuu Yaadannoo</p>
> “Seexanni jalqabaa jalqabee cubbuu waan hojjeteef, namni cubbuu hojjetu kan Seexanaa ti; ilmi Waaqayyo immoo hojii Seexanaa diiguudhaaf mul’ate” (1Yohaannis 3:8).

Maalummaa wal-dhabdee isa guddaa kan mul’isu seenaan humna qabeessi 1Mootota 18:19-40 keessatti argamuu danda’a,  innis bakka Gooftaan gaara Qarmeloos
irratti karaa Eliyaasiin  “waaqolii sabootaa” warra jedhaman itti saaxileedha. Haa ta’u malee, waa’ee “waaqolii” kanaa yaada warra ormaa qofaan kan hojjetaman ta’uu isaanii caalaa wanti duubaan jiru jira. “Waaqayyolii” saboonni Israa’eliin marsanii jiran waaqeffachaa turan duuba waan biraa tureera.

“Hafuurota hamoota warra Waaqayyo hin ta'inii fi Waaqayyolii haaraa warra isaan dur hin beekneef, warra abboonni keessan isaan hin sodaatiniif aarsaa in dhi'eessan” (Kees. 32:17). Phaawuloos itti dabaluudhaan, “Waawuu! Warri saba Waaqayyoo hin ta'in waan qalmaaf dhi'eessan hafuurota hamootaaf dhi'eessu malee, Waaqayyoof miti jechuu koo ti; ani immoo akka isin hafuurota hamootaa wajjin hirmaattota taatan hin barbaadu” (1Qor. 10:20).

Kanaaf, “waaqolii” sobaa sabootaa duuba, dhugaadhumatti seexanoonni of dhoksanii turaniiru. Kanaaf, barreeffamoonni Caaffata Qulqullaa’oo waaqeffannaa waaqa tolfamaa fi waaqolii ormaa ilaallatan hundi barreeffamoota “waldhabdee isa guddaa” ta’uu isaaniiti.

Mata dureen waldhabdee isa guddaa Seen duubee kanaan caalaatti hubatama. Akkasumas dhugaan kun waa’ee maalummaa waldhabdee kanaa fi akkamitti rakkoo hamminaa irratti ifa akka kennu caalaatti hubachuuf dhiibbaa guddaa qaba.