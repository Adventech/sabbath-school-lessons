---
title:  Kiristoos Isa Injifataa
date:   09/03/2025
---

Diinni inni Kiristoos “abboomaa biyya lafaa” jedhee waame hojii irra jiraatus, mootiin yuniversii kanaa inni dhugaan Yesus Kiristoos. Yesuus mo’icha nuuf gonfateera, rakkinaa fi gidiraa keessatti illee karaa isaa injifannoo qabaachuu dandeenya. Dhugaadhumatti hojiin Kiristoos marsaa hundumaa keessatti diinaan morma.

Macaafni Qulqulluun seexanaa akkas jedhee akka ibsu ilaalleerra:

1. Jalqabarraa kaasee gowwoomsituu guutummaa biyya lafaati (Mul. 12:9, Mat. 4:3, Yoh. 8:44, 2Qor. 11:3, 1Yoh. 3:8).
2. Samii keessatti hammeesituu fi hadheesituu Waaqayyoo fi saba isaati (Mul. 12:10; Mul. 13:6; Iyoob 1-2; Zak. 3:1, 2; Yihudaa 9).
3. Humnaan fudhataa abbummaa biyya lafaa (Yohaannis 12:31, Yohaannis 14:30, Yohaannis 16:11, Hojii Ergamootaa 26:18, 2Qor. 4:4, Efe. 2:2, 1Yoh. 5:19).

`Yohaannis 18:37 dubbisi. Kun waa’ee hojii Kiristoos gowwoomsaa diinaa ofirraa ittisuuf hojjete maal nutti hima? Yesuus Mootiidha jechuun maal jechuudha?`

Caaffanni qulqullaa’oon Seexanni gowwoomsituu guddaa, hammeesituu, hadheesituu fi abboomaa biyya lafaa kanaa ta’uu isaa kan barsiisu ta’us, Yesus karaa hundumaan Seexana irratti mo’ataa ta’uu isaas ni barsiisa.

1. Yesus “dhugaadhaaf dhugaa ba'uuf gara biyya lafaa dhufe” (Yohaannis 18:37), .
2. Yesus karaa fannootiin qajeelummaa fi jaalala Waaqayyoo isa guutuu ta’e agarsiise (Rom. 3:25, 26; Rom. 5:8), kanaanis himannaa maqa balleessii seexanaa kufaa taasise (Mul. 12:10, 11),
3. Yesus dhumarratti mootummaa seexanaa isa “yeroon isaa gabaabaa ta’uu isaa beeku” sana in balleessa (Mul. 12:12, Rom. 16:20 wajjin wal bira qabi), Kiristoos “bara baraan ni moo’a” (Mul. 11:15).

Dhumarratti, Seexanni waan fedhe haa godhu iyyuu malee, inni diina mo’ameedha, furtuun keenya immoo guyyaa hundumaa, yeroo yerootti, injifannoo Kiristoosiin kan keenya godhachuudha, akkasumas abdii fannoon nuuf dhiheesse kan keenya godhannee fudhachuudha.

`Wal’aansoo isa guddaa gama kamtu akka injifatu beekna. Dhuma irratti gama kamiin dhaabbannee akka xumurru irratti filannoon keenya kan guyyaa guyyaa dhiibbaa akkamii qaba? Yeroo ammaa kana illee gama mo'ataa ta'uu keenya akkamitti mirkaneeffachuu dandeenya?`