---
title:  Isa Qajeelaa fi Isa Qajeelaa Taasisu
date:   10/03/2025
---

Marsaa hundumaa irratti hojiin Kiristoos hojii seexanaa diiga. Akka 1Yohaannis 3:8, Yesus “hojii Seexanaa diiguudhaaf mul'ate” akkasumas “ Seexana isa humna du'aa qabu balleessuudhaaf nama ta'e” (Ibr. 2:14). Haa ta’u malee, guutummaatti mo’amuun bulchiinsa diinaa sadarkaa lamatti raawwatama. Tokkoffaa, Kiristoos himannaa maqaa balleessii Seexanaa kana karaa hojii Fannootiin fashaleessa. Akkasumas, booda, Seexannii fi mootummaan isaa ni bada.

`Roomaa 3:23-26 fi Roomaa 5:8 dubbisi. Kutaaleen kun waa’ee akkaataa Kiristoos himannaa seexanaa itti mo’u maal mul’isu?`

Akkuma ilaallee turre, diinni Waaqayyo guutummaatti qajeelinaa fi jaalala hin qabu jedha. Haa ta’u malee, Waaqayyo Kiristoosiin qajeelummaa fi jaalala Waaqayyoo kan mul’ise yeroo ta’u, kanas karaa Fannoo raawwate.

Erga Yesus du’ee booda, “Seexanni haguuggin isaa akka tarsa’e arge. Bulchiinsi isaa ergamoota hin kufnee fi uumama samii duratti baname. Akka nama nama ajjeesaati of isaa mul'ise. Dhiiga Ilma Waaqayyoo dhangalaasuudhaan, mararfannaa uumamoota samii keessaa of isaa buqqise.”—Ellen G. White, The Desire of Ages, p. 761.

`Ifa Seera Uumamaa 3:15 tiin Mul’ata 12:10-12 dubbisi. Kutaan kun barbaachisummaa guddaa mo’icha Kiristos fannoo irratti gonfate irratti attamitti ifa kenna?`

Seenaan fayyinaa kun Waaqayyo yeroo hundumaa dhuma irratti namoota dhimmi ilaallatu hundumaaf wanta gaarii ta’e fiduuf akka hojjetu ofitti amanamummaa akka qabaannuuf ragaa baay’ee nuuf kenna. Waaqni Macaafa Qulqulluuyeroo hundumaa waan gaarii fi filatamaa ta’e hojjeta, wal’aansoo isa guddaa keessatti isaaf karaan jira (Kees. 32:4, 1Sam. 3:18, Far. 145:17, Dan. 4:37, Hab. 1:13, Mul. 15:3, Uma 18:25).

`Waldhabdee isa guddaa keessatti qajeelummaa fi jaalala Waaqayyoo mul’isuun maaliif baay’ee barbaachisaa ta’e? Karoora fayyinaa keessatti Fannoo fi hojii Waaqayyoo hundumaa yeroo xiinxaltu, qormaataa fi gidiraa keessatti illee hojiin Waaqayyoo akkamitti jaalala Waaqayyoo irratti amantaa siif kenna?`