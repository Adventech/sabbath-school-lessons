---
title:  Yaada Dabalataa
date:   14/03/2025
---

Kitaaba Ellen G. White, Testimonies for the Church, vol.9 keessaa mata duree “Badhaasa carraaqqii cimaa” jedhu fuula 285–288 irraa dubbisi.

“Eegumsa Waaqayyoo keessatti Wanti bita nu galche hundinuu addunyaa dhufu keessatti ifa ta’a. Wantoonni hubachuun isaanii rakkisaa ta’an sana booda ibsa ni argatu. Iccitiiwwan ayyaanaa nu duratti ni banamu. Bakka sammuun keenya inni daangeffame bita galummaa waadaa cabe qofa argutti, walsimuu hunda caalaa bareedaa ta’ee fi guutuu ta’e argina. Jaalalli inni daangaa hin qabne muuxannoo baay’ee nama waan qoru fakkaatu akka ajaje beekna. Gaarii nuuf gochuuf jecha inni akka wanti hundinuu waliin hojjetu taasisu eegumsa gara laafinaa inni nuuf godhu yeroo hubannu gammachuu dubbatamuu hin dandeenyee fi ulfina guutuudhaan gammadna.”—Ellen G. White, Testimonies for the Church, vol. 9, p. 286.

**Gaaffiiwwan Marii**

`Eegumsa Waaqayyoo hubachuuf yaaluudhaan bita galtee beektaa? Wantoonni akkasii hundi dhumarratti ifatti akka ibsaman beekuun kee akkamitti si jajjabeessa?`

`Kiristoos nama ta’uu fi biyya lafaa kanaaf du’uuf maal akka dhiise xiinxali. Kun waa’ee jaalala Waaqayyoo maal akka nutti himuu fi Waaqayyo amanamuu fi dhiisuu danda’uu isaa caalaatti xiinxali. Kana caalaa maal gochuu danda’a?`

`Waa’een “maqaa” Waaqayyoo maaltu baay’ee barbaachisaadha? Kun warra Kiristaana ofiin jennu irratti dhiibbaa akkamii qaba? Kiristaanonni yeroo tokko tokko maqaa Kiristoos irratti maqaa balleessii kan fidan karaa kamiin, akkasumas hawaasa naannoo keenyaa keessatti Kiristoosiin hordofuun qabatamaan maal akka fakkaatu namootatti agarsiisuuf maal gochuu dandeenya?`

`Dhumarratti, rakkoo hamminaa wajjin kan walqabatee “deebiin” keenya inni gaariin illee ammaaf guutuu miti. Furmaata rakkoo hamminaa isa Waaqayyo qofti fiduu danda’u yeroo eeggannu warra dhiphatanitti dhi’aachuuf, akkasumas dhiphina biyya lafaa kana hir’isuuf bakka buututa ta’uuf qabatamaan maal gochuu dandeenya?`

`Isaayaas 53:4 irratti, Kiristoos “dhiphinaa” fi “muddama” keenya baachuu isaa irratti caalaatti xiyyeeffadhu. Karoora fayyinaa fi nu fayyisuuf Waaqayyo maal akka baase hubachuuf kan nu gargaaru Fannoo irratti maaltu ta’e?`