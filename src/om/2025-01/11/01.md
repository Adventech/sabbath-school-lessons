---
title:  Kana Caalaa Maal Gochuutu Ana Irra Ture?
date:   08/03/2025
---

### Qo’annoo Torban Kanaaf Dubbisi

Yohaannis 18:37, Rom. 3:23-26, Rom. 5:8, Isa. 5:1-4, Mat. 21:33-39, Isa. 53:4, Rom. 3:1-4.

> <p>Heertuu Yaadannoo</p>
> “Philaaxos, Yoos immoo ati mootii dha kaa? jedheen; Yesus deebisee, Akka ani mootii ta’e ati iyyuu in jetta, dhugaadhaaf dhugaa ba’uufan dhaladhe, kanumaafanis gara biyya lafaa dhufe; inni kan dhugaa ta’e hundinuus, sagalee koo in dhaga’a jedhe” (Yohaannis 18:37).

Waggoota muraasaan dura seenaan ijoollee hubannoo kennu tokko barruulee Guide magazine jedhamu irratti maxxanfame ture. Seenaan kun gurbaa Deenis jedhamu, kan abbaa fi haadha hin qabne, bara gidduu galeessaa maatii tokko waliin daa'ima guddiftuu ta'ee jiraatu irratti xiyyeeffata.

Deenis mootii biyya isaa baay’ee guddaa jibba sababiin isaas, yeroo maatiin isaa dhukkubsataa turan loltoonni mootichaa isa fudhatanii waan deemaniif, lammata isaan argee hin beeku ture. Mootichi sodaa Dha’icha Gurraacha irraa namoota lubbuun jiran hunda hambisuuf jecha akka adda isaan baase booda hubate. Dhugaan waa’ee mootichaa Deenisiin jibba jireenya isaa guutuu inni of keessaa qabu irraa bilisa taasise. Mootichi yeroo hundumaa, haala hundumaa keessattis, jaalala irraa kan ka’e saba isaatiif gochaa ture.

Namoonni baay’een har’aa akkuma Deenis mooticha ilaalutti Waaqayyoon ilaalu. Hamminni isaan argan ykn isaaniin mudate Waaqayyoon akka isaan jibban ykn akka isaan of irraa ari’an isaan taasisa. Yeroo gidiraan ta’u Waaqayyo eessa jira? Yoo Waaqayyo gaariidha ta'e hamminni maaliif baay'ata? Waldhabdeen isa guddaa dhimma murteessaa kana irratti ifa kenna, gaaffiiwwan hedduun garuu hafaniiru. Haa ta’u malee garuu deebii argachuuf yaaliin goonu hundinuu yoo quubsuu dadhabes, gaaffilee ammaaf deebii hin arganne hundumaa wajjin fannoo irratti gara Yesus ilaallee Waaqayyo amanamuu akka danda’u arguu dandeenya.