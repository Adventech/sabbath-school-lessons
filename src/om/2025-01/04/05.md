---
title:  Waaqa Hinaafaa?
date:   22/01/2025
---

Waaqni Macaafa Qulqulluu“Waaqa gara laafessa.” Afaan Ibrootaatiin Waaqayyo el raḥum jedhama (Kes. 4:31). Jechi “el” jedhu “Waaqayyo” jechuudha, raḥum immoo hundee gara laafinaa (raḥam) isa bifa addaa ta’edha. Haa ta’u malee, Waaqayyo Waaqa gara laafessa qofa utuu hin taane Waaqa hinaafaa, el qana’ jedhama. Akkuma Seerri Keessa Deebii 4:24 ibsutti, “Waaqayyo gooftaan keessan ibidda xaph godhuu dha, Waaqayyo hinaafaa dhas” [el qana’] ” (Kees. 4:24, Kes. 6:15, Iya. 24:19; Nah. 1:2 ilaali..)

`1 Qorontos 13:4 “jaalalli hin hinaafu” jedhee dubbata. Kanaafuu, Waaqayyo “Waaqa hinaafaa” ta’uun isaa akkamitti ta’uu danda’a? 2 Qorontos 11:2 dubbisiitii karaa sabni Waaqayyoo seenaa Macaafa Qulqulluuhundumaa keessatti isaaf amanamoo hin taane ilaali (fakkeenyaaf, Far. 78:58 ilaali). Heertuun kun “inaaffaa” Waaqayyoo hubachuu irratti ifa akkamii kennu?`

“Hinaaffaan” Waaqayyoo yeroo baay’ee dogoggoraan hubatama. Abbaan manaa ykn haati manaa tokko hinaaffaa qabu jettee yoo waa’ee isaanii dubbatte kun waa’ee isaanii waan gaarii dubbachuu miti. Jechi hinaaffaa jedhu yeroo baay’ee afaanota hedduu keessatti hiika gadhee qaba. Haa ta’u malee, Macaafa Qulqulluukeessatti hinaaffaan Waaqayyoo hiika gadhee hin qabu. Innis fedhii qajeelaa hariiroo addaa abbaan manaa jaalalaa haadha manaa isaa wajjin qabuudha.

Gosti hinaaffaa faallaa jaalala ta’e kan jiru yeroo ta’u (1Qor. 13:4), akka 2Qorontoos 11:2tti “hinaaffaa” gaarii fi qajeelaanis jira. Phaawuloos “hinaaffaa Waaqayyoo” jedhee waama (2Qor. 11:2). Inaaffaan Waaqayyoo qofti gosa qajeelaa fi kan yeroo hundumaati, akkasumas jaalala garalaafinaa Waaqayyoo saba isaatiif qabu jedhamee yoo dubbatame gaariidha.

Fedhiin Waaqayyoo (qana’) saba isaatiif qabu jaalala guddaa inni isaanif qabu irraa madda. Waaqayyo saba isaa wajjin hariiroo addaa qabaachuu barbaada; Inni qofti Waaqa isaanii ta'uu qaba. Haa ta’u malee, Waaqayyo yeroo baay’ee akka jaalallee tuffatamee, isa jaalalli isaa deebii hin argatin hafeetti fakkeeffame (Hose’aa 1–3, Er. 2:2, Er. 3:1–12 ilaali). Kanaaf, “hinaaffaan” ykn “fedhiin” Waaqayyoo gonkumaa kakaa’umsa kan hin qabne miti, garuu yeroo hundumaa amanamummaa dhabuu fi namoota hamootaaf deebii kan kennuudha. Inaaffaan Waaqayyoo (ykn “jaalalli garalaafinaa”) hiika gadhee hinaaffaa namaa hin qabu. Yeroo hundumaa walitti dhufeenya addaa saba isaa wajjin qabaachuu fi gaarummaa isaaniif fedhuudha malee gonkumaa weenna’uu miti.

`“Hinaaffaa” gaarii Waaqayyo nutti argisiise warra kaanitti calaqqisiisuu akkamitti baruu dandeenya?`