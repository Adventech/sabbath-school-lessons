---
title:  O’aa fi Gara Laafina
date:   23/01/2025
---

Waaqni Macaafa Qulqulluugara laafessa fi o’aa qabeessa, miirri waaqummaa kun immoo Yesus Kiristoos keessatti fakkeenyummaa olaanaatiin mul’ate. Waaqayyo o’aa qabeessa (Isa. 63:9, Ibr. 4:15 wajjin wal bira qabaa), gadda saba isaatiin baay’ee tuqama (Abboota fir.10:16;Luq. 19:41) akkasumas dhaga’uuf, deebisuu fi jajjabeessuuf fedha qaba (Isa. 49:10, 15; Mat. 9:36; Mat. 14:14).

`1Qorontos 13:4–8 dubbisi. Heertuun kun hariiroo namoota biroo wajjin qabnu keessatti jaalala Waaqayyoo isa gara laafessaa fi dinqisiisaa akka calaqqisiifnuuf karaa kamiin nu waama?`

Namoota jaalalaa 1Qorontos 13:4–8 keessatti ibsameen fakkeenya ta’an waliin hariiroo qabaachuu in hawwina. Garuu warra kaaniif nama akkasii ta’uu yeroo meeqa barbaanna? Obsa qabeessaa fi gara laafessa of gochuu hin dandeenyu; hinaaftuu, of tuultuu, gara jabeessa ykn ofittoo akka hin taane of gochuu hin dandeenyu. Jaalala isa “hunduma isaa amanu, hunduma isaa abdatu, hunduma isaas obsu, isa yoom iyyuu hin badne” (1Qor. 13:7, 8) of keessatti to’achuu qabuu hin dandeenyu. Jaalalli akkasii firii hafuura qulqulluu qofatiin jireenya keenya keessatti fakkeenya ta’uu danda’a. Akkasumas Hafuurri Qulqulluun garaa warra amantiidhaan Kiristoos Yesuus keessa jiranitti jaalala Waaqayyoo waan dhangalaasuuf Waaqayyoof galateeffadhaa (Rom. 5:5).

Ayyaana Waaqayyoo fi humna Hafuura Qulqulluutiin, karaa qabatamaa kamiin yeroo hundumaa jaalala guutummaatti qajeelaa ta’ee fi sababa irratti hundaa’en miira Waaqayyoo isa gadi fagoof deebii kennuu fi calaqqisiisuu dandeenya? Tokkoffaa, deebii sirriin Waaqayyo isa jaalala ta’e waaqeffachuu qofa. Lammaffaa, warra kaaniif gara laafinaa fi jaalala arjummaa qabu dammaqinaan argisiisuudhaan jaalala Waaqayyoof deebii kennuu qabna. Amantii Kiristiyaanaa keenya qofaadhaan jajjabaachuu utuu hin ta’in, warra kaan jajjabeessuuf kaka’uu qabna. Dhumarratti, garaa keenya jijjiiruu akka hin dandeenye, garuu Waaqayyo qofti akka jijjiiramu hubachuu qabna.

Kanaaf, Waaqayyoon garaa haaraa isaa fi namoota biroof tau akka nuuf kennuuf haa kadhannu-jaalala qulqullaa’ee fi qulqulleessu isa waan gaarii ol kaasu fi abaqii keessaa dhabamsiisu.

Kadhannaan keenya “Gooftichi jaalala isin walii fi namoota hundumaafis qabdan dabalee…hamma malee haa baay'isu! Guyyaa gooftaan keenya Yesus qulqulloota isaa wajjin deebi'ee dhufutti, garaa keessan cimsee warra hin komatamne godhee qulqullummaadhaan fuula Waaqayyoo abbaa keenyaa dura isin haa dhaabu!” kan jedhu haa ta’u” (1Tas. 3:12, 13).

`Mataa ofii fi ofittummaa akkasumas manca’iinsa garaa uumamaa keenyatti du’uun jaalala akkanaa kana mul’isuuf karaa kan inni ta’e maaliif? ofitti du’uu akka kanaa du’uu dandeenyuuf filannoowwan gochuu dandeenyu maali?`