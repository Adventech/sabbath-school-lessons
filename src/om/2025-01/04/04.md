---
title:  Gara Laafina Yesuus
date:   21/01/2025
---

Kakuu Haaraakeessattis gara laafina Waaqayyoo agarsiisuuf gosa fakkeenyota Kakuu Moofaa keessatti mul’atutti dhimma ba’a. Phaawuloos Abbaa “ araara hundumaaf, Waaqayyo jajjabina hundumaa” jedhee waama (2Qor. 1:3). Dabalataanis, Phaawuloos Efesoon 2:4 irratti Waaqayyo “araaratti badhaadhaa” waan ta’eef Namoota “jaalala isaa isa guddaa sanaan” akka bite dubbata.

Fakkeenyota adda addaa keessatti Kiristoos mataan isaa irra deddeebi’ee jechoota garaa namaa cabsu fayyadamuudhaan gara laafina Abbaa agarsiisa (Mat. 18:27, Luq. 10:33, Luq 15:20). Akkasumas Wangeelota keessattis deebii gara laafina Yesus warra dhiphina keessa jiraniif kenne agarsiisuuf gara laafina waaqummaa Kakuu Moofaa fi Kakuu Haaraakeessatti dhimma ba’a.

`Maatewos 9:36, Maatewos 14:14, Maarqos 1:41, Maarqos 6:34 fi Luqaas 7:13 dubbisi. Maatewos 23:37 illee ilaali. Heertuleen kun rakkina namootaa keessatti Kiristoos akkam akka itti dhaga’ame ilaalchisee ifa attamii kenna?`

Wangeelota keessatti Kiristoos namoota dhiphina ykn rakkina keessa jiraniin gara laafinaatti akka kakaafame irra deddeebi’amee dubbatameera. Akkasumas gara laafinni itti dhaga’amuu qofa utuu hin taane, fedhii namootaa bira ga’e.

Eeyyee, Yesus saba isaatiif boo’eera. Inni magaalattii yeroo ilaalu imimmaan ija Kiristoos keessaa namni tokko tilmaamuu danda’a “Yesus amma immoo, “ indaanqoon cuucota ishee qoochoo ishee jalatti akkuma walitti qabatutti, si'a meeqan ijoollee kee walitti qabuu barbaade; atii fi ijoolleen kee garuu hin barbaanne” (Mat. 23: 37) jedhe. Asitti, boo’ichi Kiristoos isa guutuummaa Kakuu Moofaa keessatti waa’ee Waaqayyoo argisiisuuf fakkeeffamee wajjin walitti dhiyeenyaan akka walsimu argina. Dhugaa dubbachuuf, hayyoonni Macaafa Qulqulluuhedduun fakkiin simbirroo ilmoolee ishee kunuunsitu fakkiiwwan Baha Dhihoo durii keessatti waaqummaa qofaaf itti fayyadaman akka ta’e hubatu. Asitti, namoonni baay’een fakkiiwwan Keessa Deebii 32:11 irratti fakkeenyi simbirroo ilmoolee ishee eeguu fi kunuunsuuf irra balaliituutti argisiifame fakkeenya Waaqayyoo ta’uu isaa argu.

`Yesus isa agarsiisa jaalala isa dhumaa keessatti ofii isaa nuuf kenne irra kan caalu fakkeenyi jaalala gara laafina guddaa Waaqayyo nuuf qabu hin jiru. Haa ta’u malee, Kiristoos fakkii Waaqayyoo isa mudaa hin qabne qofa miti. Inni fakkeenya dhala namaa isa mudaa hin qabnedhas. fedhii namoota kaanitti dhaga’amu irratti xiyyeeffachuudhaan, akkasumas, kanaanis jaalala Waaqayyoo lallabuu qofa utuu hin ta’in karaa qabatamaa ta’een argisiisuu danda’uudhaan Jireenya keenya jireenya Kiristoos fakkeessuu kan dandeenyu akkamitti?`