---
title:  Jaalala Mar’immaan Raasu
date:   20/01/2025
---

Gad fageenyi jaalala gara laafinaa Waaqayyo dhala namaaf qabu kan hin shallagamne ta’uu isaa Hose’aa keessatti mul’ata. Waaqayyo Hose’aa raajichaan “Biyyichi Waaqayyoon dhiisuu isaatiin ejja guddaa keessa lixeera; kanaaf dhaqi, dubartii ejjituu fuudhi, ijoollee ejjaas godhadhu!” (Hos. 1:2) jedhee abboome. Hose’aan 1l fakkeenya jaalalaa abbaan mucaa isaatiif qabuun hariiroo Waaqayyo saba isaa wajjin qabu agarsiisa.

`Hose’aa 11:1–9 dubbisi. Fakkiiwwan caqasoota kana keessatti mul’atan akkaataa Waaqayyo saba isaa jaallatuu fi kunuunsu akkamitti jireenyatti fida?`

Jaalalli Waaqayyo saba isaatiif qabu jaalala gara laafinaa maatiin tokko mucaa tokkoof qabutti fakkeefameera. Caaffanni qulqullaa’oon fayyisuu fi kunuunsa kennuu; kana malees gara laafummaadhaan saba Isaa kunuunsuu fakkeenya harka qabanii daa’ima xiqqaa adeemsa barsiisuutti fayyadama. Caaffanni qulqullaa’oon Waaqayyo saba isaa akka “nama ilma isaa baaututti” saba isaa akka baate ibsa” (Kees. 1:31). Inni “jaalala isaatii fi oo'a isaatiin isaan in fure; inni durii duriitii jalqabee yeroo hundaa ol fuudhee isaan in baate” (Isa. 63:9).

Faallaa amanamummaa Waaqayyoo isa hin sochoone, sabni isaa irra deddeebi’anii amanamummaa kan hin qabne ta’anii Waaqayyoon of irraa dhiibuudhaan gadi fageenyaan isa gaddisiisanii firdii ofirratti fidan. Waaqayyo gara laafessa, garuu gonkumaa haqa kan hin qabne miti. (Akkuma barumsa boodaa keessatti ilaallu jaalalaa fi haqni waliin deemu.)

Garaachi kee Waan si jeequuf aartee beekataa? Sun fakkeenya miira gad fagoo Waaqayyo saba isaaf qabuuf fakkeenya dhimma itti ba’amuudha. Garaan nama tokkoo garagagaluu fi gara laafinni keessatti boba’uun jecha fakkeenyaa miira gad fagoo ibsuuf namaanis ta’e Waaqayyoon dhimma itti ba’amuudha.

Fakkeenyi gara laafinaa qabsiifamuu (kamar) kun, haala dubartootalamaandaa’imnitokkokanisaaniita’uuisaadubbachuudhaan Solomoon dura dhufan keessatti dhimma itti ba’ameera. Solomoon daa’imni sun lamatti akka muramu ajaju (mucicha miidhuuf yaada utuu hin qabaatin), fakkeenyi kun deebii miiraa haadha dhugaa ibse (1Mootota 3:26; Uma. 43:30 wajjin wal bira qabaa).

`Namni maatii ta'ee beeku kamiyyuu barumsi kun maal akka dubbatu ni beeka. Jaalalli lafaa kan biraan wal bira qabamuu hin jalqabu. Kun dhugaa jaalala Waaqayyo nuuf qabu hubachuuf kan nu gargaaru akkamitti, hubannoo kana irraas jajjabina akkamii argachuu dandeenya, argachuu qabnas?`