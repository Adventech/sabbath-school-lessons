---
title:  Jaalala Haadhaa Caalaa
date:   19/01/2025
---

Tarii muuxannoo dhala namaa keessatti jaalalli guddaan beekamaa ta’e jaalala maatiin mucaa f qaban ta’uu danda’a. Macaafni Qulqulluun yeroo baay’ee fakkeenya hariiroo maatii fi mucaa fayyadamuun gara laafina dinqisiisaa Waaqayyo namootaaf qabu argisiisa. Gara laafinni Waaqayyoo ibsa miira namaa isa gadi fagoo fi bareedaa ta’e irra illee caalaa guddaa akka ta’e cimsee ibsa.

`Faarfannaa 103:13, Isaayaas 49:15, fi Ermiyaas 31:20 dubbisi. Fakkeenyonni kun waa’ee maalummaa fi gad fageenya gara laafina Waaqayyoo maal argisiisu?`

Akka heertulee kanaatti Waaqayyo akka abbaa fi haati gaariin ijoollee isaanii jaallatanitti, akka ijoollee isaa warra jaallatamootti nutti dhi’aata. Haa ta’u malee, akkuma Isaayaas 49:15 ibsutti, haati illee “mucaa ishee isa harma hodhu irraanfachuu” ykn “mucaa ishee isa ofii deesseef hin ootuu” ta’uu danda’a, garuu Waaqayyo gonkumaa ijoollee isaa hin irraanfatu (Laam 3:22).

Kan hubatamuu qabu, jechi Ibrootaa raḥam jedhu asii fi barreeffamoota biroo hedduu keessatti gara laafinaaf dhimma kan itti ba’ame inni gara laafina jaalala Waaqayyoo isu jecha Ibrootaa gadameessa (reḥem) jedhu irraa akka argametti amanama. Kanaafis, akkuma hayyoonni hubatanitti, gara laafinni Waaqayyoo “jaalala haadha isa kan gadameessa fakkaatu” dha. Dhugumatti, inni gara laafina nama kamiyyuu in caalaa, isa haati daa’ima ishee reefuu dhalateef qabdu irra illee haalaan guddaadha.

Akka Ermiyaas 31:20 jedhutti, yoo isaan yeroo baay’ee isa irratti fincilanii isa gaddisiisan illee, Waaqayyo saba kakuu isaa akka “ilma jaallatamaa” fi “mucaa gammachiisaatti” isaan ilaala. Kana ta’e iyyuu Waaqayyo, “garaan koo isaaf in gadda, isaafis nan oo'a” jedhee dubbata. Jechi asitti o’aa jedhamee hiikame jecha armaan olitti gara laafina waaqummaaf (raḥam) dhimma itti ba’ameedha. Kana malees, gaaleen “Garaan koo in gadda” jedhu “Keessi koo in boo’a” jedhamee hiikamuu danda’a. Ibsi kun qooqa gadi fagoo miira waaqummaa gad fageenya gara laafina jaalala Waaqayyo saba isaatiif qabu kan agarsiisudha. Yoo isaan amanamummaa dhaban illee, Waaqayyo gara laafina fi araara isaa isa baay’ee saba isaaf kennuu itti fufee jira, kanas sababa eegamu hunda irra darbee godha.

`gara laafinni Waaqayyo nuuf qabu jaalala abbaa ykn haadha wajjin wal fakkaata ta’uu isaa hubachuun gariin keenya baay’ee jajjabeessa. Haata’u malee, namoonni tokko tokko maatiin isaanii jaalala waan hin qabneef rakkachuu danda’u. Karaawwan gara laafinni Waaqayyoo isaanitti mul’achuu danda’u kan biraa maali?`