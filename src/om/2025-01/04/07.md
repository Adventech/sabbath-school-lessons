---
title:  Yaada Dabalataa
date:   24/01/2025
---

Kitaaba Ellen G. White, Thoughts From the Mount of Blessing jedhamu boqonnaa “The Beatitudes,” jedhu fuula 6–44 Irraa dubbisi.

“warri hiyyumni lubbuu isaanii inni gadi fagoo itti dhaga’amu, warri of keessaa waan gaarii kan hin qabne ta’uun isaanii isaanitti dhaga’amu hundi, gara Yesus ilaaluudhaan qajeelummaa fi humna argachuu danda’u. Innis akkas jedha, “Isin warri itti dhamaatanii dadhabdan, ba'aanis kan isinitti ulfaatu hundinuu gara koo kottaa; ani boqonnaa WIIXATAfan kenna” Maatewos 11:28. Inni akka ati hiyyummaa kee badhaadhina ayyaana Isaatiin akka jijjiirtuuf si gorsa. Jaalalli Waaqayyoo nuuf hin malu, garuu Kiristoos, wabiin keenya, namoota gara isaa dhufan hundumaas fayyisuuf in danda’a. Muuxannoon kee darbe maal illee yoo ta’e, haalli kee ammaa abdii kutachiisaa ta’us, akkuma jirtutti, dadhabaa, gargaarsa hin qabne, abdii kutattee gara Yesus yoo dhufte, Fayyisaan keenya inni gara laafessa ta’e si qunnama, hirree jaalala isaa fi uffata qajeelummaa isaa siif hiixata. Uffata amala isaa isa adii uffatee Abbaatti nu dhiheessa. Innis: Ani bakka cubbamaa fudhadheera jedhee Waaqayyo duratti nuuf kadhata. Ana ilaalli malee, Mucaa karaa irraa kaate kana hin ilaalin. Seexanni cubbuu keenyaaf nu hadheessaa, kiyyoo isaa keessatti booji’amtoota ta’uu keenya dubbachaa sagalee guddaadhaan lubbuu keenya irratti kadhata, dhiigni Kiristoos garuu humna guddaadhaan kadhata.”—Ellen G. White, Thoughts From the Mount of Blessing, fuula 8, 9.

**Gaaffiiwwan Marii**

`Karaa isaa abbaatti dhi’aachuu keenyaaf Yesusiin attamitti akka galateefannu barreefama hafuuraan caafame armaan olii ilaali. “inni uffata amala isaa isa adii uffatee Abbaatti nu dhiheessa.” dogoggoraa fi hanqina keenyaan yeroo tokko tokko hammam abdii kutannu illee, ykn jaalala Waaqayyo nu irratti dhangalaasu yeroo baay’ee namoota birootti hin calaqqifne yoo taane illee, maaliif yeroo hundumaa gara oduu dinqisiisaa abbaa biratti fudhatam argachuu keenyaatti in deebinu, sababni isaa Yesus “uffata amala isaa isa adii uffatee Abbaatti nu dhiheessa”?`

`Dubartoota lamaan Solomoon dura dhufanii daa’ima tokkoon mucaa isaaniiti jedhanii dubbatan irratti haadha sanatti maal akka itti dhaga’amee yaadi. Irra deebinee qooqa miiraa 1Mootota 3:26 irratti ibsame haa ilaallu. Kun qooqa wal fakkaataa miira Waaqayyo saba isaaf qabu inbsuuf Hose’aa 11:8 irratti akkamitti ifa kenna?`

`Wangeelota hundumaa keessatti Yesus yeroo baay’ee fedhii namootaatiin akka tuqamu argineerra. Inni maal godhe? Inni karaa ittiin fedhii namootaa bira ga’uun hojjete. Akka nama dhuunfaatti, ykn tarii akka dareetti illee Karaaleen qabatamaan fedhii namoota jajjabina barbaadanii guutuu dandeessan maali?`