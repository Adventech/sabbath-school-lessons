---
title:  Barumsa Sanbataa ‘Hoop’
date:   17/01/2025
---

Baga gara qayyabannaa barnoota sanbataa "Hope"- Qoa'nnoo kitaaba qulqulluu gadi fagaataa fi mariisisaa tti nagaan dhuftan. Jaalalaa fi haqa Waaqayyoo ilaalchisee qorannaa jalqabne itti fufna. Mata dureen har'aa: Waaqa keenya isaa jaalalaaf akka tolutti

**Faarfannaa Seensaa**: Yaa Waaqayyo, ati Waaqayyo koo ti - Faar 63:1-4

- 1 Jaalala Waaqa keenya Isa waaqa irraatiif deebii kennuu
	- a) Seenaa ijoollee badani lamaan Luqaas 15:11-24, 25-32 keessa jiru yommuu walitti qabnu, waa'ee jaalala cimaa Waaqa samii maal irraa baranna?
	- b) Deebiin dhuma seenichaa irratti ilmi quxisuun sun deebise, abbaa isaa hangam gammchiisaa ture?
	- c) Deebiin ilmi hangafaa deebise sun, abbaatti maaltu akka dhaga'amu godha jettee yaadda?
	- d) Seenaa kana keessatti bakka kamitti of argite?
- 2 Waa'ee keenyaaf guddisee gammada
	- a) Jaalala Waaqayyoo Isa maalalchiisaa ilaalchisee ibsa dinqisiisaa akkamiitu raajicha Sefaaniyaa tiif kenname? Sefaaniyaa 3:17
	- b) Fakkenya ilmaan badanii lamaan keessatti, ibsa Waaqayyo waa'ee keenya guddisee gammaduu Isaa mul'isu bakka kamitti argitu?
	- c) Heertuuwwan dabalataa Waaqayyoo saba Isaatti gammaduu Isaa ibsan qoodi. Faarfannaa 149:4, Isaayaas 62:4-5, Luqaas 10:17-21, kkf.
	- d) Waaqayyoo waa'ee keenyaaf guddisee gammada taanaan, yeroo jaalala Isaa irraa gorrus gadda hamaa keessa darba jechuu dha. Fakkeenyota muraasa sabni Isaa yommuu jaalala Isaa irraa goran Waaqayyo baay'ee gadduu isaa mul'isan qoodi. Maatewos 23:37, Luqaas 18:18-24, kkf.
	- e) Waa'ee yeroo ati onnee Waaqayyoo gaddisiistee qoodi. Shaakala sana irraa maal baratte?
- 3 Onnee Waaqa jaalalaa keenyatti gammachuu fiduu
	- a) Wanta garaa Waaqayyoo gammachiisu maal gochuu dandeenya? 1 Pheexros 2:4-10
	- b) Fakkenya nama ayyaanaa fi araara Waaqayyoo fudhachuuf filachuudhaan garaa Waaqaa gammachiisee qoodi (Zakkewos, Maaryaam ishee magdalaa, hattuu fannoo irraa sana, Saa'ol nama biyya Xarsees, kkf.)
	- c) Yoomiin araaraa fi ayyaana Waaqaa fudhachuudhaaf murteeffannaa dhuunfaa kee godhatte?
	- d) Deebiin ati jaalalaa fii ayyaana Waaqayyootiif deebiftu garaa Waaqaa akka boqochiisuu akka hubattuuf kan si gargaare eenyu dha?
	- e) Garaa Waaqa jaalalaa keenya boqochiisuuf, jaalala fii ayyaana isaa fudhachuun ala waan biraa maal gochuu dandeenya? Roomaa 12:1-2, Yohannis 15:9-12, 2 Phexros 3:17-18, Luqaas 10:2, H.Ergamootaa 1:8, kkf.
	- f) Eertuwwan as jalatti eeraman kun ergaa waloo maal jedhu of keessaa qabu? 2 Qorontos 5:9, Qolosaayis 1:9-10, 1 Tasaloniiqee 4:1, Ibroota 11:5-6
	- g) Akka ijoollee Waaqayyoo furamanitti, Waaqa gammachiisuuf barbaaduun galma gatii qabu maaliif ta'e?
	- h) Yeroo itti garaa Waaqayyoo akka gammchiifte sitti dhaga'ame sanaa muuxannoo kee qoodi.

Barreeffamni Qo’annaa kun karaa Hope Channel qophaa’e (https://www.hopetv.org/hopess/) Afaan Oromootti immoo karaa Tajaajila Wangeelaa Heevenlii Fiziishiyaan hiikame. Barreeffama kana afaan ingiliffaatiin Marsariitii kana irraa argachuu dandeessu:(https://www.hopetv.org/shows/hopess/study-guides/)