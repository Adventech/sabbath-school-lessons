---
title:  Waaqayyoon Gammachiisuuf
date:   11/01/2025
---

### Qo’annoo Torban Kanaaf Dubbisi

Luq 15:11–32, Sef. 3:17, Efe. 5:25–28, Isa. 43:4, Rom. 8:1, Rom. 5:8, Maarqos 9:17–29.

> <p>Heertuu Yaadannoo</p>
> “Waaqayyo gooftaan kee sii wajjin jira, inni oolchuudhaaf aango-qabeessa; inni of irraa bu’ee sitti in gammada, jaalala isaatiin gabii siif in kenna; akka warra guyyaa ayyaana beekamaatti gammadanii, sitti gammaduu isaas sagalee isaa ol fuudhee in dhageessisa” in jedhu” (Sefaniyaa 3:17).

Haala armaan gadii yaadi: daa’imni waggaa shanii guyyaa abbootiitti kennaa haala gaarii hin taaneeen marame qabatee gara abbaa isaa dhufa. Gammachuudhaan kennaa sana abbaa isaaf kenna.

Mee abbaan sun, “Yaa ilma koo, ani dhimma kennaa keetii hin qabu. Hundaafuu, gammachiisuuf wanti ati naaf kennuu dandeessu hin jiru. Wanta ati naaf kennuu dandeessu kamiyyuu, ani ofii kootii argachuu nan danda’a, wanti ati naaf kennitu kamiyyuu qarshii kootiin kan bitame yookaan meeshaalee ani kaffale irraa kan hojjetame ture. Kanaaf, kennaa kee qabadhu. Na hin barbaachisu, hin barbaadus. Garuu, waanuma fedhes ta’us si jaalladha.”

Waa’ee deebiin abbaan kun kenne maal yaaddu? Jechoota akka “garaa hin qabu,” “diilalla’aa” fi “miira kan hin qabne” jedhutu gara sammuutti dhufu. Akkaataan itti Waaqayyo deebii nuuf kennu kana? Dhugumayyuu Waaqayyoon gammachiisuu dandeenyaa? Nuti akka uumama kufanii, cubbuudhaan manca’ee fi hammeenyaaf saaxilamneetti illee—eeyyee, Waaqayyoon gammachiisuu dandeenya jedhanii yaaduun rakkisaa dha! Jecha biraatiin, Waaqayyo ilaalcha abbaa sanaatiin nu hin ilaalu ykn kennaa nuti isaaf fidnu hin ilaalu. Faallaa kanaatiin Waaqayyoon gammachiisuu dandeenya, garuu karaa Kiristoos qofa.