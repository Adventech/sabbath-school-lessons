---
title:  Waaqayyoon Gammachiisuu?
date:   14/01/2025
---

Waaqni guutummaa yunversii attamitti ilmaan namootaa warra yunversii daangaa hin qabne keessaa pilaaneetii xinnoo tokko irra akka dhangala’aa pirootopilaasmiitti yeroo muraasa jiraatanitti gammaduu danda’a? Ilmaan namootaa Uumaa isa Ol Aanaa, isa hundumaa danda’uu fi homaa hin barbaanneef baay’ee barbaachisoo ta’uu kan danda’an akkamitti? Gaaffiiwwan kana gama lamatti qooduun ni danda’ama. Tokkoffaa, Waaqayyo ofii isaatii akkamitti gammaduu danda’a? Lammaffaa, keessumaa cubbuu keenya yoo ilaalle, namoonni akkamitti Isa gammachiisuu danda’u? Gaaffilee kana keessaa isa tokkoffaa mata duree har’a, inni lammaffaan immoo mata duree borii goonee ilaalla.

`Isaayaas 43:4 dubbisi; Faarfannaa 149:4; fi Fakkeenya 15:8, 9. Waa’ee Waaqayyo saba isaatti gammaduu isaa maal nutti himu?`

Akkuma kaleessa gartokkee isaa ilaallee turre Waaqayyo namootatti gammaduu danda’a sababiin isaas akkuma nama nama kamiin jaallatuu fi kunuunsuutti Waaqayyo faayidaa isaanii tilmaama keessa galchuun namoota jaallata.

Faallaa kanaatiin Waaqayyo sabni isaa yommuu hamaa hojjetan ni mufata. Dhugumatti, Fakkeenyi 15:8, 9 “Waaqayyo aarsaa warra jal'ootaa in ciigga'a, kadhanni qajeelotaa garuu isatti in tola; Waaqayyo karaa jireenya jal'ootaa in ciigga'a, warra qajeelina duukaa bu'an garuu in jaallata” jedhee barsiisa. Kutaan kun Waaqayyo hammeenyatti akka hin gammanne qofa utuu hin taane, gaarummaatti akka gammadu agarsiisa. Akkasumas jaalala Waaqayyoo fi gammachuu isaa gidduu walitti dhufeenya gadi fagoo argisiisuudhaan gammachuu waaqummaa fi jaalala kallattii wal bira qabee ka’aa, kunis guutummaa Caaffata Qulqullaa’oo keessatti mul’ata.

Akka Faarfannaa 146:8tti “Gooftaan nama qajeelaa jaallata” 2 Qorontos 9:7 itti dabaluudhaan, “Waaqayyo nama gammachuudhaan kennu jaallata” jedha. Dura, barreeffamoonni kun maal akka hin dubbanne hubadhu. Waaqayyo nama qajeelaa qofa jaallata ykn Waaqayyo nama gammachuudhaan kennu qofa jaallata jedhee hin dubbatu. Waaqayyo nama hundumaa jaallata. Haa ta’u malee heertuuleen kun matumaa Waaqayyo nama “qajeelaa” fi “kan gammachuudhaan kennu” karaa adda ta’een jaallata jechuu ta’uu qaba. Wanti Fakkeenya 15:8, 9 irratti argine kallattii nuuf kenna: Waaqayyo isatti gammaduu isaanii fi kan warra kaanii jaallata.

`Waaqni uumaa yunversii miiraan illee nu wajjin hirmaachuu akka danda’utti waaqnii fi lafti walitti hidhamanii jiraachuu isaanii yaadi. Yeroo rakkisaa keessa adeemaa yoo jiraatte illee, yaadni dinqisiisaan kun abdii attamii siif kennuu qaba?`