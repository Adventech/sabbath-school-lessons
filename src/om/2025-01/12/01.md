---
title:  "Jaalalaa fi Haqa: Abboommiiwwan Gurguddoo Lamaan"
date:   15/03/2025
---

### Qo’annoo Torban Kanaaf Dubbisaa

Mat. 22:34-40, Zak. 7:9–12, Faarfannaa 82, Miikiyaas 6:8, Mat. 23:23-30, Luqaas 10:25-37.

> <p>Heertuu Yaadannoo</p>
> “Namni, “Waaqayyoon nan jaalladha” jedhee, obboleessa isaa immoo yoo jibbe, inni sobduu dha; obboleessa isaa isa arge kan hin jaallanne, Waaqayyoon isa hin argin jaallachuu hin danda’u?” (1Yohaannis 4:20).

Waaqayyo waan hundinuu dhumarratti akka sirratu kan godhu ta’uu isaa amantaa yoo qabaanne illee, wanti nuti akka kiristaanaatti amma fi asiitti goonu murteessaadha. Haqni dhibuu fi hamminni Waaqayyo amma hin balleessine baay’een jiraachuu danda’us, kun hamma danda’ametti gidiraa fi hammina nu mudatan kamiyyuu salphisuuf nutti dhimma ba’amuun hin danda’amu jechuu miti. Dhugaa dubbachuuf, akka Kiristaanotaatti, akkas gochuuf dirqama qabna.

Akkuma ilaallee turre jaalallii fi haqni waliin deemu; addaan hin ba’aan. Waaqayyo haqa ni jaallata. Haaluma kanaan Waaqayyoon yoo jaallanne haqa ni jaallanna.

Akkasuma Waaqayyoon yoo jaallanne walii keenyas ni jaallanna. Wal jaallachuu keessaa kutaan tokko, nageenya namoota naannoo keenya jiraniif yaaduudha. Yeroo namoonni kaan hiyyummaan, cunqursaadhaan ykn haqa dhabinaan rakkatan nu yaaddessu qaba. Yeroo namoonni kaan cunqurfaman ija keenya dunuunfachuu hin qabnu. Qooda kanaa, addunyaa keenya ishee caccabdeef karaa amala qajeelummaa fi jaalalaa Gooftaa keenyaa isa mudaa hin qabne calqisiisuun jaalalaa fi haqa Waaqayyoo tarkaanfachiisuu akka dandeenyutti waloo fi dhuunfaadhaan maal gochuu dandeenya kan jedhu of gaafachuu qabna.