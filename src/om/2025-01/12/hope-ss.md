---
title:  Barumsa Sanbataa ‘Hoop’
date:   21/03/2025
---

Baga gara qayyabannaa barnoota sanbataa "Hope"Qo'annoo kitaaba qulqulluu gadi fagaataa fi mariisisaa tti nagaan dhuftan. Jaalalaa fi haqa(murtii) Waaqayyoo ilaalchisee qorannaa jalqabne itti fufna. Mata dureen har'aa: JAALALAA FI HAQA (MURTII): ABBOOMMIIWWAN GURGUDDOO LAMAAN

**Faarfannaa Seensaa**: Yaa Waaqayyo, ati Waaqayyo koo ti - Faar 63:1-4

- 1 Abboommiiwwan gurguddoo lamaan
	- a) Maatewos 22:36-40 Akka Yesus jedhutti, abboommiiwwan lamaan sagalee Waaqayyoo keessa jiran isaan kam?
	- b) Yesus jaalala onnee guutuu fi haala irratti hin hundoofne (Agap	- e) Waaqaaf qabaachuun abboommota hundarra guddaa dha maaliif jedhe? K.Deebii 6:5
	- c) Jaalalli onnee guutuun kun ilmaan namootaa cubbamoota ta'aniif akkamitti danda'ama? Roomaa 5:5
	- d) Namoota naannoo keenya jiran jaalachuun maaliif abboommii guddicha lammaffaa ta'e? Akkasumas abboomiiwwan lamaan kun akkamitti haala gargar baasuu hin danda'amnetti walitti hidhamanii jiru? 1 Yohannis 4:7-11,20-21
	- e) Abboommiiwwan lamaan gurguddoon kun akkamitti abboommiiwwan kurnan gaara Siinaa irratti kennaman wajjiin wal qabatu?
	- f) Akka raajichi Zakkaariyaas jedhutti, karaawwan qabatamaan namoota naannoo keenya jiraniif jaalala itti agarsiifnu muraasni maal faa dha? Zakkaariyaas 7:8-10
- 2 Cubbuu guddicha
	- a) Abboommiiwwan gurguddoo ilaalcha keessa galchuudhaan, Kristos cubbuu guddicha jedhee kan waamu maal dha jettanii yaaddu?
	- b) Waaqaa fi namoota jaallachuun abboommiiwwan gurguddoo lamaan yoo ta'an, jaalala dhabuun cubbuu guddicha jennee yoo yaadne hiika namaa kenna. Wantoonni Waaqayyo ni jibba jedhamanii Fakkeenya 6:16-19, irratti barreeffaman akkamitti abboommiiwwan gurguddoo lamaaniiti irra daddarbuu dha?
	- c) Maaliif Seebarri (ejji) gosa kamiiyyu cubbuu gudda ta'e? Faar 135:15-18, Isaayaas 44:9-10,14-17
- 3 Jaalalaa fi Haqa
	- a) Faar. 33:5 Waaqayyo maaliif haqa jaalata? (Isaayaas 61:8a dabalataan dubbisi)
	- b) Akka raajicha Miikiyaasitti, Waaqayyo haqa waan jaalatuuf, maal sirraa eega?Miikiyas 6:8
	- c) Garaagarummaan haqaan hojjechuu fi haqa barbaaduu maal dha? Isaayaas 1:17
	- d) Waamichi faarfataa Asaaf hafuuraan barreeffame, akkamitti jaalala Waaqayyo haqaaf qabu wajjiin wal qabata? Faar. 82:1-4
	- e) Tajaajila Yesus lafa irratti geggeessaa ture keessatti, jaalala Waaqayyo haqaaf qabu, iddoo kamitti argite? (Yoh. 2:13-16, Luq. 11:42,)
	- f) Fakkeenya Yesus Luqaas 10:30-37 keessatti barreeffame irraa, waa'ee namoota haqni jalaa dabe kunuunsuu barumsa maal baranna?
	- g) Duuka buutota Kristos keessaa fakkenya nama haqaaf quuqamu ta'uudhaan si kakaasu eenyu dha?
	- h) Waaqayyo iddoo kamitti hiyyeessota, warra cunqurfaman, warra haqni jalaa dabe akka kunuunsituuf carraa siif kenne?

Barreeffamni Qo’annaa kun karaa Hope Channel qophaa’e (https://www.hopetv.org/hopess/) Afaan Oromootti immoo karaa Tajaajila Wangeelaa Heevenlii Fiziishiyaan hiikame. Barreeffama kana afaan ingiliffaatiin Marsariitii kana irraa argachuu dandeessu:(https://www.hopetv.org/shows/hopess/study-guides/)