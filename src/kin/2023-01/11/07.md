---
title:  "Ibindi Byo Kwigwa No Kuzirikanwa"
date:   17/03/2023
---

Nubwo muri Bibiliya nta kintu kigaragazako ubutunzi ari bubi, na none muri Bibiliya nta kintu na kimwe kigaragaza ko kugira ubutunzi bituma kwitanga k’umuntu mu bya mwuka kwiyongera. Mu by’ukuri, gukunda ubutunzi bikora ibitandukanye n’ibyo. “Gukunda amafaranga, kwifuza ubutunzi, ni umunyururu, wa zahabu abohera abantu’kuri Satani.” (Ellen G: White, *Steps to Christ*, p.44).

Mu by’ukuri, uhereye igihe ubukristo bwatangiriye, nta torero ryigeze rikenera umutungo nk’uko itorero mu bihugu byinshi byo ku isi riwukeneye. Ikibazo ni iki: Ku kihe kiguzi? Ubwo butunzi buteza impinduka mu byamwuka byacu-kandi nta n’ubwo ari impinduka nziza. Ibyo bishoboka bite? Mbese kugira ubutunzi n’ibintu byinshi byimakaza imico myiza ya gikristo yo kwizinukwa no kwitahga? Mbese kugira ibyuma bikonjesha (firigo) byuzuye ibyokurya birenze ibyo dushobora kurya, no gutunga imodoka imwe cyangwa ebyiri, no kujya mu biruhuko buri mwaka, no Kugura ibintu ku ikoranabuhanga, no gutunga mudasobwa na telephone bigezweho mu ngo zacu byatuma kudakunda isi n’ibiyirimo bitworohera? Nubwo abizera benshi b’itorero ryacu badafite ibyo bikoresho bihenze, hari ababikoreshakandi babikora bashyira ubugingo bwabo mi kaga. Ibi ntabwo bishatse kuvuga ku bakire, nk’abaherwe n’abandibari hejuru yabo bazi ko ari abakire, kandi bakaba bashobora gukurikiza umuburo bahabwa na Bibiliya. Ahubwo dushaka kuvuga ku bantu bo.mu cyiciro cyo hagati, bibwira ko mu gihe cya telephone zigezweho, mudasobwa n'ibindi bikoresha by'ikoranabuhanga, bibwira ko batari mu kaga kuko bari mu cyiciro cyo hagati, bakibwira ko batari mu kaga ko gukururwa n’iterambere ryabo. Ni yo mipamvu gutanga icya cumi bishobora kuba urukingo ruturinda akaga gaterwa Nn ubutunzi, ndetse no ku bantu batari abakire mu buryo bw’umwihariko.

**Ibibazo**:

`Nubwo tutari abakire ku rwego rw’ isi, kuki twese tugomba kwitondera uburyo twitwara ku mafaranga n’ubutunzi?`

`Ni ibihe bintu bifatika dushobora gukora, byiyongera ku gutanga icya cumi, bishobora kudufasha kwizera ko tudakururwa n’iby’iyi si?`

`Byakugendekera bite mu gihe kizaza, uramutse utemerewe kugura cyangwa kugurisha bitewe nuko uri mu mubare w’abantu bakomeza amategeko y’Imana kandi bafite guhamya kwa Yesu (Ibyahishuwe 14:12)? Ni mu buhe buryo kwizera kwawe kwarushaho gukomera?`