---
title:  "Igihe Ntawe Uzaba Yemerewe Kugura Cyangwa Kugurisha"
date:   16/03/2023
---

Bibiliya igaragaza ishusho ibabaje y’uburyo isi izaba imeze mbere y’uko Yesu agaruka. Daniyeli yavuze ibyerekeranye n’ “igihe cy’umubabaro. utigeze kubaho uhereye igihe amahanga yabereyeho ukageza icyo gihe.” (Daniyeli 12:1). Ugereranyije n’ibihe by’umutababaro,byabayeho mu gihe cyatambutse, ibyo Daniyeli avuga hano bishobora kuba ari bibi cyane. Igitabo cy’Ibyahishuwe na cyo kivuga iby’ ibihe by’umubabaro uzabaho mbere y’uko Kristo agaruka.

`Soma Ibyahishuwe 13:11-17. Ni mu buhe buryo ibibazo birebana n’umutungo bifitanye isano no gutotezwa kuzabaho mu bihe biheruka?`

Ntushobora kugura cyangwa kugurisha? Ni mu buhe buryo imibereho yacu igizwe no kugura no kugurisha? Mu yandi magambo, umurimo wacu ni ukugurisha igihe cyacu, n’ubumenyi bwacu n’ibyo dutunze ku bantu bashaka kubigura. Kutagura no kutagurisha bisobanuye ko ntacyo uba ushoboye gukora mu muryango mugari w‘abantu. Igitutu kizashyirwa ku bazakomeza kuba indahemuka kizarushaho kwiyongera. Ikindi kandi, uko urushaho kugira amafaranga menshi, ni ko urushaho kugira abagushyigikira muri iyi si, mu bijyanye no kugira ubutunzi, kandi mu by’ukuri, imbaraga zishyirwa mu kwisanisha na bwo zirushaho gukomera. None se twiteguye mu buhe buryo? Twitegura binyuze mu gusuzuma ko kubw’ubuntu bw’Imana tutari imbata z’amafaranga, cyangwa imbata z’iby’isi. Niba uyu munsi tutari imbata z'iby’ isi, igihe tuzasabwa kubisiga ntabwo bizatugora.

`Soma mu Gutegeka kwa Kabiri 14:22 n’umugabane uheruka w'umurongo wa 23. Ni iki ubwoko bw’Imana bwagombaga gukora buri mwaka igihe umusaruro wabaga wiyongereye? Kuki Imana yabasabye gukora ibyo?`

Ibinyujije muri Mose, Imana yasobanuye yuko imwe mu mpamvu yashyizeho umuhango wo gutanga icyacumi ari ukugira ngo “Wige guhora wubaha Uwiteka Imana iteka.” (Gutegeka kwa Kabiri 14:23). Muri Zaburi 31:19, tubona ko gutinya Uwiteka bifite ubusobanuro bumwe no kumwubaha. “Erega kugira neza kwawe ni Kwinshi, Uko. wabikiye ‘abakubaha, Uko wakorereye abaguhungiraho mu maso y’abantu.” Iyi mirongo ibangikanye itwereka ko kubaha Uwiteka ari. ukumwiringira. Bityo, dusobanukiwe ko Imana yashyizeho gahunda yo kugarura icyacumi kugira ngo iturinde ubugugu kandi idutere umwete wo kwiringira ko ari yo iduha ibyo dukencye. Nubwo gukiranuka muri kimwe mu icumi gusa bitatwizeza ko ubwoko bw’Imana buzakomeza kuba indahemuka kugeza ku iherezo, abadakiranuka muri kimwe mu cumi baba bishyira mu kaga.