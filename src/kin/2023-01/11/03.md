---
title:  "Iringire Imana, Aho Kwiringira Ubutunzi Bwawe"
date:   13/03/2023
---

Umwami Dawidi ashobora kuba yari asobanukiwe n’icyo ibi bivuze. Ashobora kuba yarigiye ku byabaye ku nshuti ye magara Yonatani yuko igihe ufitanye isezerano n’Imana, waba ufite abantu benshi cyangwa bake, Imana ishobora kuguha insinzi. Mu gitabo cya 1 Samweli 14:1-23, Bibiliya itubwira igitekerezo cy’uburyo umuhungu wa Sawuli witwaga Yonatani n’umuhungu wamutwazaga intwaro, Imana yabafashije kunesha ingabo z’ Abafilisitiya. Ariko nubwo Dawidi yari asanzwe azi ibyabaye ndetse azi n’ibindi byinshi Imana yari yarakoze mu mateka y’ubwoko bwayo, igihe yageraga mu bihe bikomeye, yemeye gushukwa na Satani, maze yishingikiriza ku mbaraga ze bwite n’ubuhanga bwe.

`Soma 1 Ngoma 21:1-14. Kuki umwami Dawidi yafashe icyemezo cyo kubara Abisirayeli cyangwa kubara ingabo ze? Kuki Yowabu, umugaba w'ingabo ze yamugiriye inama yo kudakora atyo?`

Menya ko kubara Abasirikare cyari igitekerezo gitifutse kuri Satani. Satani yashutse Dawidi, bituma yiringira imbaraga ze aho kwishingikiriza ku Mana. Yowabu, umuyobozi.w’ingabo za Isirayeli, yagerageje kugira inama umwami yo kutabara Abisirayeli kuko yari yarabonye umurimo Imana yakoze ku ruhande rw’Abisirayeli, ariko Dawidi ategeka ko icyo gikorwa cyo kubara Abisirayeli gikomeza. Igikorwa cye cyazaniye ishyanga akaga, nk'uko igitekerezo kibigaragaza.

Ntawiringira Imana ngo akorwe n’isoni. Igihe cyose urwana urugamba rw’ Uwiteka, itegure. Kandi witegure neza. Umuyobozi ukomoka mu gihugu-cy’ Ubwongereza, witwaga Oliver Cromwell (1599-1658), mbere yo kujya ku rugamba, yabwiye ingabo ze ati, “Nimwiringire Imana bahungu banjye, kandi mutegure intwaro zanyu.” Mu yandi magambo, yashakaga kubabwira ko bakwiriye gukora ibyo bashoboye byose kugira ngo batsinde, ariko kandi. bakamenya'ko Imana yonyine ari yo ishobora kubaha gutsinda.

Muri iki gihe cyacu, natwe dushobora kugwa mu gishuko cyo kwiringira imbaraga z’igihugu cyangwa tukiringira amafaranga dufite kuri banki, ariko mu bihe by’akaga byose byavuzwe muri Bibiliya, igihe abantu biringiraga Imana, Imana yahaga agaciro kwizera kwabo maze ikabaha ibyo bakeneye. Twari dukwiriye kuba dukoresha igihe dufite, tugekorane n’Imana, tukava mu myenda, kandi tugakiranuka mu byo Imana iba aye. Mu magambo y’indirimbo ya kera hari amagambo avuga ngo “Niba twarigeze gukenera Uwiteka, na n’uyu munsi turamukeneye.

`Ni mu buhe buryo dushobora gukora ibyo dushoboye, urusero gushaka ubutunzi, ariko na none tukiringira Uwiteka muri byose?`