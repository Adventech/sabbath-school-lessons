---
title:  "Gucunga Umutungo Mu Bihe Bikomeye"
date:   11/03/2023
---

### Aho Icyigisho Cy'iki Cyumweru Gishingiye:
2 Ngoma 20:1-22; 1 Ngoma 21:1-14; 2 Petero 3:3-12; 1 Yohana 2:15-17; Ibyahishuwe 13:11- 17.

> <p>Icyo Kwibukwa</p>
> “Utambire Imana ishimwe, uhigure Isumbabyose umuhigo wawe. Kandi unyambaze ku munsi w’amakuba no ku w’ibyago, nzagukiza nawe uzanshimisha.” (Zaburi 50:14,15).

Rimwe na rimwe isi yacu isa naho izenguruka idukoza hirya no hino: intambara, kumena amaraso, ibyaha by’inkoraruguma, ubusambanyi, ibiza, ibyorezo, ihungabana ry’ubukungu, kumungwa mu bya politiki, n’ibindi. Abantu ku giti cyabo n’imiryango yabo bafite icyifuzo gikomeye cyo kubanza gutekereza ku buryo bakomeza kubaho. Umugabane munini w’intekerezo zabo bawukoresha bishakira umutekano muri ibyo bihe bikomeye, kandi ibyo birumvikana.

Imirimo yo muri ubu buzima yiharira umugabane munini wintekerezo zabo za buri munsi. Imyenda bagomba kwishyura, abana bagomba kurera, umutungo bagomba gukomeza. kubungabunga, ibyo byose bibatwara umwanyan’intekerezo. Kandi, birumvikana, dukeneye imyambaro, ibyokurya, n’amazu yo kubamo. Mu kibwirizwa cyo ku musozi w’imigisha, Yesu yavuze ibyerekeye kuri ibyo byangomba by’ibanze maze aravuga ati, “So wo mu ijuru azi ko mubikwiriye. Ahuwo mubanze mushake ubwami bw’Imana no gukiranuka kwayo, nibwo ibyo byose muzabyongererwa.” (Matayo 6:32,33). Mu bihe bikomeye, igihe dukeneye kurushaho kwisunga Uwiteka kuruta uko twigeze tubikora, haba hari intambwe zigaragara tuba dukwiriye gutera, dukurikije amahame ya Bibiliya.