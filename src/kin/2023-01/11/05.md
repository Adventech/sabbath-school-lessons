---
title:  "Ibyo Tugira Nyambere"
date:   15/03/2023
---

Imigani n’inyigisho bya Yesu, ibitekerezo by’abantu dusanga muri Bibiliya, n’inama za Ellen G. White byose bigaragaza ko tudashobora kwiyegurira Kristo by’igice. Dushobora Kuba ku ruhande rw’Imana cyangwa ntitube ku ruhande rw’Imana. Igihe abanditsi babazaga Yesu itegeko riruta ayandi, yarabasubije ati, “Ukundishe Uwiteka Imana yawe umutima wawe wose, n’ubugingo bwawe bwose, n’ubwenge bwawe bwose n’imbaraga zawe zose.” (Mariko 12:30). Iyo tweguriye Kristo byose, ntacyo tuba dusigiye databuja wundi. Ni ko bimeze. Ni ko bigomba kumera.

`Soma muri Matayo 6:24. Ni iki wiboneye mu. mibereho yawe kirebana wWukuri kuyugwa muri ayo magambo?`

Zirikana ko Yesu atigeze avuga ko gukorera Imana n’amafaranga bikomeye, cyangwa ko ukwiriye kwitondera uburyo ukorera Imana n’amafaranga. Ahubwo Yesu yavuze ko tudashobora gukorera Imana n’amafaranga. Ibi bikwiriye kudutera ubwoba kandi bigatuma duhinda umushyitsi (Abafilipi 2:12). 

`Soma 1 Yohana 2:15-17. Ni mu buhe buryo ibi bintu bitatu bigarara mu isi yacu, kandi kuki,akaga biteza kimbitse cyane kurusha uko tubitekereza?`

Ntabwo bitangaje kubona Pawulo yaranditse ati, “Mujye muhoza umutima ku biri hejuru, atari ku biri mu isi”(Abakolosayi 3:2) irumvikana, ibyo biroroshye  kubivuga ariko kubikora birakomeye, kuko buri gihe iby'isi bihora biri imbere yacu, buri munsi tukabirebesha amaso yacu. Ibiri mu isi byose” bifite ububasha bukomeye; buri gihe dukururwa n’ibinezeza by’ako kanya, biza byongera mu matwi yacu cyangwa bikadukurura, cyangwa bigakora byombi. Mbese abakristo b’indahemuka na bo bashobora kumva bakunze” iby’isi?” Nubwo tuzi ko umunsi umwe iby’isi bizashira, dukomeza kumva dukururwa na byo, mbese si ko biri? Inkuru nziza ni uko tutagomba kwemera gukururwa na byo ngo bidukure ku Mana. 

`Soma 2 Petero 3:10-14. Ni mu buhe buryo ibyo Petero avuga aha bikwiriye kugira impinduka biteza mu mibereho yacu, harimo n’uburyo dukoresha ubutunzi bwacu?`