---
title:  "Uburyo Bwo Kuva Mu Myenda"
date:   31/01/2023
---

`Soma Imigani 22:7. Bisobanuye iki kuba turi mu bubata bw’utuguriza?`

“Ni iki wakora ngo wivane muri ako kaga? Niba ufite umwenda (ideni), intambwe zikurikira zizagufasha mu rugendo rwo kwivana mu myenda. Gahunda yabyo iroroshye. Ifite intangiriro n’intambwe eshatu *Intangiriro* yo kwivana mu myenda ni ukugirana isezerano n’Imana ko  uzayibera indahemuka mu kuyigarurira icyacumi cyera ngo biguheshe ubwenge n’umugisha. Yiteguye guha umugisha abayumvira.

*Intambwe ya mbere* ni ugufata icyemezo cyo guhagarika gufata undi mwenda: nta kongera gufata umwenda ukundi. Niba utaguza amafaranga, ntushobora kuba mu myenda. Nuhagarika ibyo kuguza amafaranga, ntuzongera kugira imyenda ukundi.

*Intambwe ya kabiri* ni ukugirana Isezerano n'Imana ko guhera uyu mwanya n'igihe cyose, uko Izajya iguha umugisha, uzihutira kugenda wishyura imyenda. Igihe Imana iguhaye umugisha wo kubona amafaranga, ujye uyakoresha mu kwishyura ugabanya umwenda, aho kugura ibindi bintu. Iyi ntambwe ahari ni yo yaba ikomeye cyane. Igihe benshi mu bizera babonye amafaranga batateganyije, bahita bayakoresha uwo mwanya. Ntugakore utyo; ahubwo ujye uyakoresha mu kugabanya umwenda-ukurikije gahunda yo kwivana mu myenda.

Intambwe ya gatatu ni iyo gushyira mu bikorwa. Kora urutonde rw’imyenda yose ufite, kuva ku munini ukageza ku muto, ugenda umanuka. Ku miryango myinshi, umwenda uza ku isonga ni uw'inguzanyo yo kubaka inzu, naho ku musozo hakaba umwenda w’umuntu ku giti cye. Tangira buri kwezi wishyura nibura amafaranga make kuri buri mwenda, Ubukurikiyeho, kuba kabiri cyangwa wongere amafaranga wishyura mu buryo runaka ubasha kubikora uhereye ku mwenda wa nyuma wo ku rutonde. Uzatangazwa kandi ushimishwe n’ukuntu uwo mwenda muto ku rutonde uhise wishyurwa vuba. Noneho ufate ya mafaranga wishyuraga umwenda uheruka uyongere ku yo wishyura bisanzwe kugira ngo wishyure umwenda ukurikiyeho ugenda uzamuka rwa rutonde rwawe. Uko ugenda ukuraho umwenda uhereye ku myenda mito ninyungu ndende zayo, uzaba ukuraho umubare munini w’amafaranga azajya yiyongera mu kwishyura ya myenda minini ikurikiyeho.  Imana itwifuriza rwose kutagira umwenda. Igihe habayeho kugirana na Yo isezerano, imiryango myinshi ibona ko Imana yayihiriye mu buryo itari yiteze, maze umwenda ukagenda ukurwaho mu buryo bwihuta kurusha uko babiteganyije. Mu gukurikiza iyi gahunda y’intambwe eshatu zoroshye, imiryango myinshi yagiye iva mu myenda. Namwe mwabishobora! Nimushyira Imana imbere, muzabona ubwenge n’umugisha bibashoboza gucunga ibyo yababikije.

`“Ntimugatwarwe n’inyota y’ifaranga ahubwo munyurwe n'ibyo mufite, kuko Imana yavuze iti 'Sinzibasiga, nta n'ubwo nzabatererana na gato.'" (Abaheburayo 13:5, BII). Ni buryo ki gukurikiza ibyo aya magambo avuga byafasha bikomeye abantu benshi kwirinda kuba mu myenda?`