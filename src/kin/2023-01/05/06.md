---
title:  "Igihe Ntarengwa N’ingingo Zigendana No Kuguza"
date:   02/02/2023
---

`Soma Gutegeka kwa kabiri 15:1-5. Ni iki Uwiteka asaba ubwoko bwe nk’uko tubibona muri aya masomo?.`

Hakurikijwe amabwiriza. y’uko imyaka irindwi ishize (Kuva 21:2; Abalewi 25:3, 4), abacakara cyangwa abagaragu ndetse n’ubutaka byagombaga guharirwa, ariko kandi n’abakodeshaga bagahara imyenda n’ubutaka bukaruhurwa. Bitewe n’uko abakodeshaga batashakaga guhara imyenda, igihe kirekire umuntu yashboraga kubamo umwenda cyahwanaga n’imyaka irindwi. Nubwo iyi mirongo tubasha kuyigiramo ibindi bintu, itugaragariza neza uburyo Uwiteka Imana yita ku bibazo nk’ ibi by’ubutunzi, cyane cyane igihe bireba benedata b’Abisiraheli. Iyi mirongo itwereka kandi ko Uhoraho yemeraga ibigendanye n‘umwenda, nubwo utabaga ari .mwiza. Yashimangiye kandi ko umwenda ukwiriye kwirindwa uko bishobotse kose.

Ibihabanye n’ibyo, usangako uyu munsi mu bice byinshi byo kuri iyi si abantu benshi bafata imyenda y’imyaka 30 na 40 yo kugura amazu. Bisa nk’aho imwe'mu mpamvu ituma amazu ahenda cyane ari uko inguzanyo zitangwa zo kugura ayo mazu. 

Hagati aho, abantu benshi, ababyeyi, n'abanyeshuri usanga bibaza ibyo kuguza amafaranga y'uburezi no kwiga kw'abana. Ukuri ni uko ighe umuntu abonye impamyabumenyi y'ishuri  bimwongera ubushobozi bwo kubaho imibereho y'ubuzima bwe bwose. Abantu bamwe babasha gufata inguzanyo y'amafaranga atuma bajya mu ishuri kwiga, ariko bakwiriye no kuzirikana ibingibi. Iyo inguzanyo ugomba kuzayishyura n'inyungu zayo. Inguzanyo zose ugerageza ishuri. Ujye ufata gusa amasomo azagufasha kubona akazi. Shaka n'ubufasha bw'ababyeyi.  Mu bie bya Bibiliya, ababyeyi bahaga abana babo imirima yo kuzabafaha kubona ibizababeshaho. Uyu munsi, uwo "murage" ukwiriye kuba ishuri rizafasha abana kuzabo antu bakuru babasha kwibeshaho.

Mu isi nziza, ntihakagombye kuba inguzanyo n’imyenda. Ariko kuko tutaba mu isi nziza, hari igihe biba ngombwa ko dufata inguzanyo. Nyabuneka ujye ubyitaho kugira ngo ubanze ubare neza inguzanyo ikwiriye, ku nyungu nziza zishoboka. Maze uguze amafaranga make ashoboka ukeneye, hanyuma uyishyure vuba na bwangu uko bishoboka kugira ngo wunguke za nyungu. Nyamara igikwiriye, ku rwego rushoboka rwa muntu, ni uko dukwiriye gushaka uko twirinda umwenda, maze kubwo gukurikiza amabwiriza ya Bibiliya agenga ubutunzi mu mibereho yacu ya buri munsi, tukabasha kugendera mu nzira iturinda gufata umwenda utari ngombwa n’akaga watugezamo n’imiryango yacu.

`Niba waragurije abantu amafaranga, ni buryo ki imikoranire yawe na bo igaragaza ikinyabupfura, gukiranuka n’ubugwaneza kuri bo?: Wazabyitwaramo ute imbere y’Imana igihe uzaba ugomba gusobanura iby’iyo mikorere yawe? (Soma Umubwiriza 12:14).`