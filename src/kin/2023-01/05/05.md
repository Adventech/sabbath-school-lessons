---
title:  "Gahunda Yo Kwishingira Abandi No Gushaka Gukira Vuba"
date:   01/02/2023
---

Bibiliya ivuga yeruye ko Imana idashaka ko abana bayo baba abishingizi b’imyenda y’abandi. Mu gitabo cy’Imigani, Uhoraho yatuburiye ko tudakwiriye kuba abishingizi, ni ukuvuga kwishingira cyangwa kwemera kuba umuntu uzabazwa umwenda w’undi.

`Soma Imigani 6:1-5, Imigani 17:18, n’Imigani 22:26. Ni ubuhe butumwa tubona ahangaha?`

Ubwishingizi akenshi buba igihe umuntu udafite ubushobozi bw’amafaranga asaba inguzanyo mu kigo cy’imari akaba adashobora kwibonera inguzanyo. Ushinzwe gutanga inguzanyo abwira uwo muntu udafite ubushobozi ku nguzanyo ko nabona umuntu w’incuti wizewe wo kumwishingira, banki izamuha inguzanyo maze umwishingizi akaba ariwe wazakurikiranwa igihe inguzanyo idashoboye kwishyurwa. 

Haba ubwo rimwe na rimwe umwizera mugenzi wawe aza kugusaba kumubera umwishingizi. Uzajye umusubiza uti: “Bibiliya ivuga ko ntagomba gukora ibintu nk’ibyo.” Nyabuneka ujye uzirikana ko Bibiliya idukangurira gufasha abandi, ariko ko tudakwiriye kuba abishingizi b’imyenda yabo.

Haba ubwo ababyeyi basabwe n’abana babo kubabera abishingizi ngo babashe kwigurira imodoka. Cyangwa abana bakuze bagasaba ababyeyi kubabera abishingizi b’umwenda w’ubucuruzi. Igisubizo ni, kimwe. Birakwiriye rwose gufasha abandi igihe bafite ikibazo kigaragara, ariko ujye wirinda kuba umwishingizi w’imyenda y’abandi. *Ubushakashatsi bwerekana ko purusa 75 z’abishingiye imyenda y'abandi byarangiye aribo bayishyuye!*

`Soma Imigani 28:20 n’urwa 1 Timoteyo 6:9, 10. Ni uwuhe muburo dusanga ahangaha?`

Inzira zo kugera ku bukire vuba na wo ni undi mutego mu by’ubukungu; Abishora muri izo nzira zirabajyana zikabageza ku guhomba byose. Nubwo bisa nk’aho byaba byiza, nyamara niko bimeze. Abantu benshi usanga barahungabanye bikomeye mu ntekerezo no mu by’ubukungu. Ikindi cyiyongera kuri izi nzira z’amayeri ni uko, inshuro nyinshi, abantu baba barabanje gufata imyenda y’amafaranga kugira ngo babigereho. Imibereho ya benshi n'imiryango myinshi yahuye n'ibihombo bitavugwa bitewe no gushaka kugera ku bukire vuba byarangiye bikijije abatekamutwe baba barabibashoyemo, abandi bakagwa mu mitego yabo. Igihe incuti, ndetse n'ugukunda agerageje kukujyana muri imwe muri izo nzira, ujye uhunga, ukuremo akarenge kawe. Wihute uko bishoboka.