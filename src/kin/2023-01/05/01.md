---
title:  "Guhangana N’Imyenda"
date:   28/01/2023
---

### Aho Icyigisho Cy'Iki Cyumweru Gishingiye
Gutegeka 28:1, 2, 12; Matayo 6:24; 1 Yohana 2:15; Imigani 22:7; Imigani 6:1-5; Gutegeka 15:1-5.

> <p>Icyo kwibukwa</p>
> “Umukire ategeka umukene; Kandi uguza aba ari nk’umugaragu w’umugurije.” (Imigani 22:7).

Bumwe mu busobanuro bw’umwēnda ni “ukubeshwaho uyu munsi n'icyo uteganya kuzabona mu minsi izaza.” Muri iki gihe, umwenda wabaye nk’uburyo bwo kubaho, ariko bene uwo murongo ntukwiriye kugenderwaho n’Abakristo. Bibiliya ntishyigikira gufata umwēnda. Mu Byanditswe byera, dusarigamo amasomo nibura agera kuri 26 avuga ku myēnda, ariko yose avuga nabi umwēnda. Ibi ntibivuze ko gufata inguzanyo y’amafaranga ari icyaha, ariko bivuga ko akenshi iyo mikorere igira ingaruka mbi. Ubwo yavugaga ku bigendanye n’ibisabwa mu byerekeranye n’imari, Pawulo yatanze iyi nama: “Mwishyure bose ibibakwiriye: abasoresha mubasorere;abahinisha mubahinire; abo gutinywa mubatinye: n’abo kubahwa mububahe. Ntimukagire umwenda wose, keretse gukundana” (Abaroma 13:7, 8).

Ni kuki umwenda wabaye nk’icyorezo ku rwego mpuzamahanga kuri buri rwego—haba ku muntu ku giti cye, imiryango cyangwa amashyirahamwe, na za Leta? Buri muryango igihe cyose wigeze kugira nibura umubare w’abantu bake barimo imyenda. Ariko iki gihe usanga umugabane munini w’abantu barabaswe n’imyenda, kandi iyo myenda akenshi ikaba itabazanira inyungu. Muri iki cyumweru tuzasuzumira hamwe impamvu zituma habaho imyenda n’uburyo bwo guhangana n’umwenda. Ubasha kuba nta mwenda ufite, ariko ushobora gusangira n’abandi aya makury y’ingenzi, baba ab’umuryango n’incuti yagirira akamaro.