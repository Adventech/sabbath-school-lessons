---
title:  "Mwirinde Kwifuza Kose"
date:   25/02/2023
---

### Aho Icyigisho Cy'iki Cyumweru Gishingiye:
Yesaya 14:12-14; Abefeso 5:5; Yosuwa 7; Yohana 12:1 8; Ibyakozwe n’Intumwa‘5:1-11; 1 ; Abakorinto 10:13.

> <p>Icyo Kwibukwa</p>
> “Mwitonde kandi mwirinde ae kose, kuko ubugingo bw’umuntu butava mu bwinshi bw’ibintu bye” (Luka 12:15).

Ijambo "kwifuza" rifite ubusobanuro bwo kurarikira ubutunzi cyangwa umutungo bitari ibyawe. Kwifuza ni icyaha gikomeye cyane, ku buryo umuntu adashobora kukigereranya no kubeshya, kwiba, cyangwa kwica; ni icyaha giteza ibibazo cyane ku buryo Imana yahisemo kutuburira binyuze mu itegeko ryayo. "Ntukifuze inzu ya mugenzi wawe, ntukifuze umugore wa mugenzi wawe, cyangwa umugaragu we, cyangwa umuja we, cyangwa inka ye, cyangwa indogobe ye, cyangwa ikindi kintu cyose cya mugenzi wawe" (Kuva 20:17).
 
Kwifuza ni kimwe mu byaha bikomeye bishobora gutuma umuntu atinjira mu bwami bw'Imana. "Ntimuzi yuko abakiranirwa batazaragwa ubwami bw'Imana? Ntimwishuke. Abahehesi cyangwa abasenga ibishushanyo cyangwa abasambanyi, cyangwa ibitingwa cyangwa abagabo bendana, cyangwa abajura cyangwa abifuza, cyangwa abasinzi, cyangwa abatukana cyangwa abanyazi, bene abo ntibazaragwa ubwami bw'Imana" (1Abakorinto 6:9). Kwifuza bigereranywa no kwambura, gusenga ibishushanyo, ubusambanyi, n'ubuhehesi? Ni ko isomo ribivuga, kandi muri iki cyumweru tuzarebera hamwe ingero zigaragaza uburyo iki cyaha ari kibi ndetse turebere hamwe n'icyo dukwiriye gukora kugira ngo twirinde kwifuza.