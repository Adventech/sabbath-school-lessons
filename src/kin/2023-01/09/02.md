---
title:  "Icyaha Gihanitse Cyabimburiye Ibindi?"
date:   26/02/2023
---

Abantu benshi bakunze kwibaza uburyo icyaha cyatangiye mu isanzure ryaremwe n’Imana. Hari ibyo dusobanukiwe ku nkomoko y’icyaha, Icyaha cyatewe no kwifuza. Dushobora rero kuvuga ko kwifuza ari icyaha gihanitse cyabimburiye ibindi. 

`Soma Yesaya 14:12-14. Ni ibihe bintu bigaragaza kugwa kwa Lusiferi? Ni mu buhe buryo kwifuza kwagize uruhare rukomeye mu kugwa kwa Lusiferi?`

“Nubwo yari yarashyizwe hejuruy’abamarayika, ntiyishimiye umwanya arimo, ahubwo ahangara kwifuza icyubahiro cyagenewe Umuremyi gusa. Uwo mutware w’abamarayika, yararikiye imbaraga zari “zarahariwe Kristo wenyine. Aho gushaka kubaha Imana no kuyubahisha mu bindi byaremwe; yashatse ko ari we wubahwa kandi akaba ari we ukorerwa. — Ellen G. White, *Abakurambere n‘Abahanuzi*, p. 20.

`Soma Abefeso-5:5 n’Abakolosayi 3:5. Ni iki Pawulo agereranya no kwifuza, kandi kuki?`

Mbega uburyo bitangaje kubona uburyo Pawulo agerenya kwifuza no gusenga ibishushanyo incuro ebyiri zose! Abantu basenga ibishushanyo igihe baramya —igihe beguriye ubuzima bwabo —ikindi kintu kitari Imana,igihe biyeguriye ikintu cyaremwe aho kwiyegurira Umuremyi (Abaroma 1:25). None se kwifuza kwacu gukwiriye kuba kwifuza ikintu tutari dukwiriye kugira, no kucyifuza mu buryo bubi ku buryo intekerezo zacu zerekezwa kuri icyo kintu aho kwerekezwa k’Uwiteka? 

Nta gushidikanya, ku ikubitiro ntabwo Lusiferi yari azi aho ibyifuzo bye bizamuganisha. Kandi natwe ni ko bishobora kutugendekera. Itegeko ritubuza kwifuza, itegeko rimwe rukumbi ryerekeranye n’intekerezo, rishobora kutubuza gukora ibikorwa bizatuganisha ku kwica n’andi mategeko. (Soma 2 Samweli 11).

` Soma 1 Timoteyo 6:6, 7. Ni mu buhe buryo kuzirikana ibyo Pawulo yanditse ahangaha bishobora kudufasha kwirinda kwifuza?`