---
title:  "Gutsinda Kwifuza"
date:   02/03/2023
---

Kwifuza kubera mu mutima, kandi kimwe n’ubugugu, kwifuza gutagira buhoro buhoro, ari yo mpamvu ari icyaha cyica kandi gishukana. Ntabwo byoroshye gutsinda ibyaha bigaragarira amaso birimo: kubeshya, ubusambanyi, kwiba, gusenga ibishushanyo, kwica Isabato. Ibyo ni ibyaha , bikorerwa inyuma, ni ibintu tubanza gutekerezaho mbere yuko tubikora. Ariko gutsinda ibitekerezo bibi ubwabyo? Ibi byo ni insobe. Aha niho ruzingiye ingata.

`Soma 1 Abakorinto 10:13. Ni irihe’sezerano duhabwa hano, kandi kuki ari ingenzi cyane ko‘ dusobanukirwa n’iryo sezerano’ rivuga - ibyerekeranye no kwifuza?`

None se ku bw'imbaraga z’Imana, ni mu buhe buryo dushobora kwirinda iki cyaha gishukana kandi giteje akaga?

_1. Gufata icyemezo cyo gukorera Imana no kwishingikiriza kuri Yo no kuba umwe mu bagize umuryango wayo._ “Uyu munsi nimwitoranyirize uwo muzakorera... ariko njye n’inzu yanjye "tuzakorera Uwiteka" (Yosuwa 24:15)

_2. Gusenga buri munsi_ kandi mu isengesho ryawe ugashyiramo amagambo aboneka muri Matayo 6:13, “Ntuduhane mu bitwoshya, ahubwo udukize umubi kuko ubwami n’ubushobozi n’icyubahiro ari ibyawe, none n’iteka ryose.” Igihe wifuza ikintu runaka utari ukwiriye kugira, gisengere, utebutse amasezerano yo muri Bibiliya usabe insinzi. Rimwe muri ayo masezerano riboneka mu 1 Abakorinto 10:13.

_3. Kwiga Bibilya buri munsi._ “‘Nabikiye.ijambo ryawe mu mutima wanjye, kugira ngo ntagucumuraho” (Zaburi 119:11).

Yesu yatuvugutiye umuti w’ikibazo cyari cyaratejwe n’icyaha. Yageragejwe muri byose nk’uko natwe tugeragezwa. Kandi kugira ngo ahabwe imbaraga yo gustinda, yakeshaga amajoro asenga kandi agasabana na se. Kandi ntabwo Yesu yigeze ava ku isi atabanje gutanga urugero rwiza kandi yadusezeraniye ko azashobozd buri wese muri twe kubaho mu buzima bwo kwizera no kumvira — gukuza imico nk’iya Kristo.

“Nimushake Uwiteka bigishoboka ko abonwa, nimumwambaze akiri bugufi. Umunyabyaha nareke ingeso ze, ukiranirwa areke ibyo yibwira agarukire Uwiteka na we aramugirira ibambe, agarukire Imana kuko izamubabarira rwose pe” (Yesaya 55:6, 7). 

`Ni izihe ngaruka, ‘niba zihari, zatewe no kwifuza’ zakugezeho mu mibereho yawe bwite? Ni ayahe masomo wahigiye? Ni iki ugikeneye kwigira kuri izo ngaruka?`