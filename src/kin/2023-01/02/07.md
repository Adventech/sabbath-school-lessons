---
title:  "Ibindi Byo Kwigwa No Kuzirikanwa"
date:   13/01/2023
---

"Igihe cyose mu bihe byabayeho mu isi, iyo abo mu bwoko bw'Imana batanganaga ubuntu impano n'amaturo mu murimo wayo bishimye kandi babikuye ku mutima, biboneraga ubwabo amasezerano y'Imana adakuka y'uko imirimo yabo yahirwaga bijyanye n'uko babaga bumviye amabwiriza y'Imana. Iyo bumviraga icyo Imana ibabwiye maze bakagenza nk'uko amahame yayo ari, bakayubahisha ibyo batunze, ibigega byabo byarasenderezwaga. Ariko iyo bibaga Imana mu migabane n'amaturo nanone bahitaga bibonera ubwabo ko atari Imana babaga bibye ahubwo ni bo ubwabo babaga biyibye, kuko yahitaga igabanya imigisha yabahaga nk'uko nabo babaga bagabanyije amaturo basanzwe bayitura." Ellen G. White, Testimonies for the Church, vol. 3, p. 395.

Bibiliya ibivuga yeruye yuko twakijijwe kubwo kwizera gusa, impano y'ubuntu bw'Imana. Kumvira itegeko ry'Imana kwacu ni igisubizo tugaragariza ubuntu bw'Imana; ntibugurwa (kuko buramutse bugurwa, ntibwaba ari ubuntu: soma Abaroma 4:1-4).

Mu kuri, iyo tureba isezerano twagiranye n'Imana, turisangamo ibi bintu byombi: imigisha yacu n'inshingano zacu. Igisubizo duha Imana kubwo ibyo idukorera kigaragaza isano dufitanye na Yo, ndetse ku buryo bwagutse, gihishura amaherezo yacu bwite. Kumvira - ari na wo murimo n'ubuyoboke "biranga urukundo ni ikimenyetso nyakuri cy'uko turi abigishwa [ba Kristo). Kwizera ntikudutandukanya no kumvira, ibiramambu, kwizera, kandi kwizera gusa, ni ko kuduhindura abafite uruhare ku buntu bwa Kristo, ari bwo budushoboza kurangwa no kumvira Imana idusaba.

**Ibibazo**:

`Byavuzwe ko iyaba buri mwizera w'Umudiventisti yakiranukaga mu kugarura icyacumi, itorero ryacu riba ryarabonye amafaranga arenze akenewe kugira ngo ribashe gukora ibikenewe byose ngo ubutumwa bwiza bukwire hose. Ni iki wakora ubu mu byerekeranye n'icyacumi n'amaturo, ngo ufashe itorero ryawe gukora umurimo ryahamagariwe?`

`Ibande cyane ku gitekerezo cy'uburyo amahitamo yacu n'imirimo yacu ari ingenzi cyane mu mibanire yacu n'Imana. Ni buryo ki dukomeza kuzirikana ko imirimo yacu no kumvira, hamwe no gutanga icyacumi. tukaba ibisonga bikiranuka ari iby'agaciro cyane, ariko kandi twirinda no kugwa mu mutego wo kuba abatwarwa n'amategeko?`

`Mu mutwe wanyu w'Ishuri ryo ku Isabato, mwongere kuganira ku kibazo cyo ku wa Gatatu cyerekeranye n'igihe tugeze mu bihe. by'ubukungu bikomeye nyamara kandi tugakomeza gukiranukira Imana. Mbese ibi tubyumva gute igihe tubigezemo, kandi ni buryo ki twirinda gucogora igihe ibyo bibaye?`