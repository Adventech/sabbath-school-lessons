---
title:  "Isezerano Ry'agakiza"
date:   08/01/2023
---

Urupfu rwa Kristo i Kaluvari rwatumye agakiza kabasha kuboneka kuri buri muntu wese wabayeho n'uzabaho. Mu buryo butandukanye n'isezerano ry'ibihe bisimburana, agakiza si isezerano rireba uruhande rumwe ntiryahawe buri wese, yaba abifitemo uruhare cyangwa ntarugire. Imyizerere ivuga ko umuntu wese azakizwa yitwa "agakiza ku bantu bose."

Ibiramambu, Yesu yigishije yeruye ko, nubwo yapfiriye abantu bose, benshi banyura mu nzira ifunganye ibajyana mu irimbukiro no mu rupfu rw'iteka ryose (Matayo 7:13, 14). 

`Ni iki aya masomo akurikira atubwira ku buryo abantu bakira impano y'agakiza tubonera muri Yesu?`

`1 Yohana 5:13`

`Matayo 10:22`

`Yohana 6:29`

`2 Petero 1:10,11`

Pawulo yari asobanukiwe n'imiterere y'isezerano ry'agakiza hagati y'impande zombi. Yiyumvisemo ko bidatinze agiye kwicwa, kandi nubwo benshi muri bagenzi be bari baramutereranye, Pawulo yabikije ibanga incuti ye magara Timoteyo ko yakomeje isezerano ry'icyo yiyemeje kugeza ku iherezo. "Kuko-jyeweho maze kumera nk'ibisukwa ku gicaniro, igihe cyo kugenda kwanjye gisohoye. Narwanye intambara nziza, narangije urugendo, narinze ibyo kwizera. Ibisigaye mbikiwe ikamba ryo gukiranuka, iryo Umwami wacu, umucamanza utabera azampa kuri urya munsi, nyamara si jye jyenyine, ahubwo ni abakunze kuzaboneka kwe bose" (2 Timoteyo 4:6-8).

Pawulo agira ati, "Nditeguye [kuko] narwanye intambara nziza, narangije urugendo, narinze ibyo kwizera." Bityo rero, Pawulo yari azi neza adashidikanya ko agakiza kaboneka kubwo kwizera gusa, atari imirimo itegetswe n'amategeko, akaba yerekana aha rero ko azahabwa ibyo Imana yasezeranye bidatewe n'imirimo [Pawulo] yakoze cyangwa yagezeho. "Ikamba ryo gukiranuka" yari abikiwe ni ugukiranuka kwa Yesu, Pawulo yari afite kubwo kwizera, yagize ukwizera kwe kandi akomeza kukunambaho kugeza ku iherezo ry'ubuzima bwe.

Nubwo agakiza ari impano tudakorera, ni irihe tandukaniro riri hagati y'abemera impano n'abatayemera? Mbese kwakira iyo mpano bidusaba ko dukora iki?