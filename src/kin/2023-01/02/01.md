---
title:  "Amasezerano Imana Yagiranye Natwe"
date:   07/01/2023
---

### Aho Icyigisho Cy'iki Cyumweru Gishingiye:
Matayo 10:22; Yohana 6:29: Gutegeka kwa Kabiri 28:1-14; Imigani 3:1-10; Malaki 3:7-11; Matayo 6:25-33.

> <p>ICYOKWIBUKWA:</p>
>  " 'Nugira umwete, wo kumvira Uwiteka Imana yawe, n'uwo kwitondera amategeko yayo yose ngutegeka uyu munsi; Uwiteka Imana yawe izagusumbisha amahanga yose yo mu isi: kandi iyi migisha yose izakuzaho, ikugereho, niwumvira Uwiteka Imana yawe"" (Gutegeka kwa Kabiri 28:1, 2).

Mu buryo butangaje cyane, Imana yagiranye natwe amasezerano. Amenshi muri yo areba impande zombi, ni ukuvuga uruhande rw'Imana n'uruhande rw'abantu, buri ruhande rufite uruhare rugomba gusohoza. Urugero rw'isezerano rireba impande ebyiri ni uruvuga ngo, "Nukora ibi, nanjye nzakora biriya." Ubwoko bw'isezerano ritavugwa kenshi rireba uruhande rumwe ni nk'iri ngo, "Nzakora ibingibi nubwo wagira icyo ukora cyangwa ntugikore." Bene ayo masezerano Imana yagiriye umuntu usanga ari makeya. Icyitegererezo tugisanga muri Matayo 5:45, 'Ategeka izuba rye kurasira ababi n'abeza, kandi abakiranuka n'abakiranirwa abavubira imvura." Icyo twakora cyangwa ntitugikore, kubona izuba n'imvura tubikesha Imana: Nyuma y'umwuzure, Imana yasezeraniye mwenemuntu "n 'amatungo n'inyamaswa zo mu isi" ko hatazongera kubaho umwuzure ukwira isi yose (soma Itangiriro 9:9-16), hadakurikijwe iby'umuntu azakora byose. Yasezeranye kandi ko: 'Isi ikiriho, ibiba n'isarura n'imbeho n' ubushyuhe n'impeshyi n'urugaryi n'amanywa n'ijoro ntibizashira" (Itangiriro 8:22). Ibihe bizakomeza gusimburana, twabishaka cyangwa ntitubishake.

Muri iki cyumweru tuzigira hamwe amwe mu masezerano y'ingenzi ari hagati y'impande zombi, hagati y'Imana n'abana bayo. Dusenge kugira ngo, kubwo ubuntu bw'Imana, tuzabashe "gukomeza uruhare rwacu twiyemeje."
