---
title:  MUBANZE MUSHAKE
date:   12/01/2023
---

Byavuzwe kuri Yesu ko "abenshi bo muri iryo teraniro bamutegera amatwi banezerewe" (Mariko 12:37). Umugabane munini w'abantu benshi babaga bakurikiye kandi bateze amatwi Yesu bari muri iri tsinda ry'abantu basanzwe. Ni bo bari bagaburiwe kuri wa musozi, bagategera amatwi Ikibwirizwa cyo, ku Musozi. Yesu yarababwiye ati, mu kuri, Nziko muhangayitswe n'ibyo guha imiryango yanyu. Muhangayitswe n'ibyokurya n'ibyokunywa mukenera buri munsi n'imyambaro yo kwambara ngo mwifubike. Ariko iki ni cyo mbararikira .....

`Soma Matayo 6:25-33. Ni iki cyasezeranywe ahangaha, kandi ni iki abantu bagombaga gukora ngo babone gusohorezwa ayo masezerano?`

Amenshi mu masezerano y'Imana afite ibintu bireba impande zombi. Ni ukuvuga ko, kugira ngo tubone umugisha, dukeneye natwe gukora ibyo dusabwa ku ruhande rwacu.

`Soma Yesaya 26:3. Ni iki dusabwa gukora ngo tubone amahoro y'Imana?`

`Soma 1 Yohana 1:9. Ni iki Yesu azadukorera nitwatura ibyaha byacu? `

`Soma igitabo cya 2 Ibyo ku Ngoma 7:14. Ni ibiki abantu basabwa gukora mu magambo atangizwa na "niba..." kandi Imana ibasezeranira ko izabakorera iki mu magambo atangizwa na "nza..." na "mba..."?`

 Aya masomo yose n'ayandi menshi agaragaza ikintu gikomeye yuko nubwo Imana ishoborabyose, nubwo Imana ari Umuremyi wacu n'Utubeshejeho, nubwo agakiza ari impano twaherewe ubuntu nta kiguzi dusabwe, dufite uruhare tugomba gukora mu mateka y'intambara ikomeye hano kuri iyi si. Turararikirwa gukoresha impano yera twahawe y'umudendezo wo gukoresha ubushake, n'umudendezo wo guhitamo, maze tugahitamo gukurikira imbaraga ya Mwuka Wera no kumvira icyo Imana iduhamagarira gukora. Nubwo Imana iduha imigisha n'ubuzima, dushobora no guhitamo umuvumo n'urupfu mu mwanya wabyo. Niyo mpamvu Imana itubwira iti, "Nuko uhitemo ubugingo, ubone kubaho, wowe n'urubyaro rwawe" (Gutegeka 30:19).