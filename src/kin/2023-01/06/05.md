---
title:  "Kuva ku Muriganya Akaba Igikomangoma"
date:   08/02/2023
---

Nk’umusore wakundaga  Imana kandi akayubaha, ibiramambu Yakobo yagiye ku rwego rwo hasi maze agambana na nyina Rebeka kugira ngo ariganye se maze amuheshe umugisha. Nk’ingaruka, Yakobo yatangiriye ubuzima bwe bw’umuntu mukur umu nzira mbi, bimusaba guhunga, cyangwa se ahari bitaba ibyo agapfa akenyutse. Rebeka yabwiye Yakobo guhungira kwa Labani ati: “umarane nawe iminsi itari myinshi, ugeze aho burakazi bwa mukuru wawe buzashirira, ugeze aho inzika ya mukuru wawe izakuviraho akibagirwa ibyo wamugiriye, maze nzabona kugutumira ugaruke.”(Itangiriro 27:43-45). Yakobo yari agiye kuzamaraye imyaka makumyabiri, kandi atiyongeye kubona mu maso‘ha nyina ukundi.

`Soma Itangiriro 32:22-31. Ni iki cyabaye kuri Yakobo, kandi ni ayahe masomo y’iby’umwuka yerekeye ubuntu bw'Imana twakura muri iyi nkuru, ndetse n’igihe dufashe ibyemezo bibi?`

“Binyuze mu kwicisha bugufi, kwihana, no kwizinukwa, “uwo munyabyaha, impabe yo kurimbuka, yagundiriye Nyiricyubahiro wo. mu ijuru. Yari yasingiriye amasezerano y’Imana mu maboko ye yari atentebutse, kandi umutima w’Inyarukundo tutarondoreka ntiwashoboraga kwirengagiza kwinginga kw’umunyabyaha. Yakobo yeretswe na none ikosa ryatumye akora icyaha cyo kuriganya ngo ahabwe ubutware. Ntiyari yiringiye amasezerano y’Imana, nuko ashaka gukoresha imbaraga ze kugira ngo asohoze ibyo Imana yajyaga gusohoza mu gihe cyayo gikwiye no mu buryo bwayo... Yakobo yabonye umugisha umutima we wifuje kuva kera kose. Icyaha cye cyo kuba umuriganya n’umubeshyi cyari cyababariwe.” Ellen G. White, *Abakurambere n’Abahanuzi*, (2016), p.157.

`Soma Itangiriro 49:29-33. Nubwo Yakobo atari agifite icyizere cyo kuzagera i Kanani, ni ayahe mabwiriza yahaye abahungu be yerekeye guhambwa kwe? Ni bande bandi bari bahambye muri ubwo buvumo? Kuki utekereza ko Yakobo yasabye iki kintu?`

Bibiliya itubwira ko aba bakurambere bose uko ari batatu ndetse n’abagore babo bahambwe mu buvumo bumwe. Kwizera Imana kwa Yakobo kwari gukomeye, kandi yifataga ko ari umushyitsi n’umwimukira ku isi (Abaheburayo 11:13). Uretse amakosa yakoze, yavuye iwabo nta kintu afite ariko agaruka i Kanani ari umutunzi.

`Nubwo dukora amakosa, Imana ishobora kuduha umugisha. Nyamara, mbega ukuntu byaba byiza kurushaho twirinze amakosa! Ni ayahe mahitamo usabwa gukora muri iki gihe, kandi wakwirinda ute gukora amahitamo mabi?`