---
title:  "Aburahamu, Sekuru W'Abakiranutsi"
date:   06/02/2023
---

Imana yahamagariye Aburahamu kuva mu gihugu cy’iwabo n’inzu ya se maze akajya mu gihugu Imana yari kumwereka..Uko ni ko igisekuru cya Mesiya cyatangiye. Nubwo nta makuru arambuye yatanzwe, Aburahamu yagombaga kuva mu gihugu yavukiyemo kandi yakuriyemo. Mu by’ukuri nticyari icyemezo cyoroshye, kandi nta gushidikanya kugira ngo akore ibyo, yahaze ibinezeza runaka no kugubwa neza by’isi.

`Soma Itangiriro 12:1-3. Imiryango yose yo ku isi yahawe umugisha ite nk’ umusaruro w’iri sezerano ndetse no kwemerwa kwaryo?`

Iki cyabaye igikorwa gikomeye cyane gihindura ubuzima kuri Aburamu numuryango we. “Kwizera ni ko kwatumye Aburahamu yumvira Imana imuhamagariye. kujya aho yati agiye kuragwa, nuko agenda atdzi iyo ajya.”(Abaheburayo 11:8). “Kumvira kuzira gushidikanya Aburahamu yagize ni kimwe mu bihamya bishimishije cyane byo kwizera dusanga muri Bibiliya yose.” Ellen G. White, *Abakurambere n "Abahanuzi*, p.97 (2016).

Benshi muri twe ntibajyaga kwishimira gusiga igihugu cy’iwacu n’incuti zacu ndetse n’abo mu muryango wacu. Nyamara Aburamu we yarabikoze. Aburamu yari anyuzwe no kuba aho Imana yashakaga ko aba. Nk’uko ibi bishobora gusa n’ibintu bidasanzwe, Aburamu, Isaka na Yakobo ntabwo bigeze bahabwa icyo gihugu mu gihe cyo kubaho kwabo — nyamara bakomeje gukiranukira Imana uko byari bimeze kose.

`Soma Abaheburayo 11:8-13. Ni ubuhe butumwa bw’ingenzi butureba buri muri iyi mirongo?`

Abari baturanye na Aburamu bari bamuzi ko ari umwami/igikomangoma. Yari azwiho kuba umunyabuntu, intwari, ucumbikira abashyitsi ndetse no kuba umugaragu w’Imana Isumbabyose. Uko yahamyaga Imana kwari intangarugero. Kubw’ubuntu bw’Imana, turi abaraganwa na Aburamu.“Nk’uko Aburahamu yizeye Imana bikamuhwanirizwa no gukiranuka, mumenye yuko ari na ko abiringira kwizera ari bo bana ba Aburahamu: (Abagalatiya 3:6, 7). “Ubwo muri aba Kristo muri urubyaro rwa Aburahamu, muri n’abaragwa nk’uko byasezeranijwe.” Abagalatiya 3:29. Kuri Aburahamu, kimwe na Nowa, tubona umuntu ufata icyemezo gikomeye cyane gihindura ubuzima gikorwa ari umusaruro wo kumvira Imana.

`Soma 2 Abakorinto 4:18. Mbese ubutumwa buri muri uyu murongo buteza impinduka bute ubwoko bw’ibyemezo. dufata mu by’umwuka? Ni gute Mose na Aburahamu bakurikije iryo hame?`