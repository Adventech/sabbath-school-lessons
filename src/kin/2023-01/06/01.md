---
title:  "Kwibikira Ubutunzi Mu Ijuru"
date:   04/02/2023
---

### Aho Icyigisho Cy'Iki Cyumweru Gishingiye
Itang. 6:5-14, Abaheburayo 11:8-13, 2 Abakorinto 4:18, Itang. 13:10-12, Itang. 32:22-31, Abaheburayo 11:24-29.

> <p>Icyo kwibuka:</p>
> “Kandi umuntu byamumarira iki gutunga ibintu byose byo mu isi, niyakwa ubugingo bwe? Mbese umuntu yatanga iki ngo acungure ubugingo bwe?” (Mariko 8:36, 37).

Yesu yaduhaye uburyo bwo gushora imari buhebuje ubundi bwose ku isi igihe yavugaga ati. “Ntimukibikire ubutunzi mu isi, aho inyenzi n’ingese ziburya, kandi abajura bacukura bakabwiba. Ahubwo mwibikire ubutunzi mu’ ijuru, aho inyenzi n’ingese zitaburya, n’abajura ntibacukure ngo babwibe.” (Matayo 6:19, 20). Yesu yasoje uburyo yatanze bwo gushora imari avuga ati: “kuko aho ubutunzi bwawe buri ari ho n’umutima wawe uzaba.” (Matayo 6:21). Mu yandi magambo: *nyereka ibyo utangaho amafaranga yawe, bityo nzakwereka aho umutima wawe uri, kubera ko aho ari ho hose ushyira amafaranga yawe, nta kabuza umutima wawe niho uzerekera, niba utari waherekera.*

Mbese ushaka umutima urangamiye ubwami bw’Imana? Niba ari ko bimeze, shyira ubutunzi bwawe aho buzabona ingororano izahoraho iteka ryose. Shyira igihe cyawe n’amafaranga yawe n’amasengesho yawe mu murimo w’Imana. Nubigenza utyo, bidatinze uzarushaho kumva ushishikajwe n’uwo murimo, bityo umutima wawe nawo niho uzerekera. Muri iki cyumweru tuzongera kurebera hamwe amasomo ndetse n’imfashanyigisho zitwereka uburyo bwo kwibikira ubutunzi mu ijuru, kandi byanze bikunze ukazasarura ingororano izahoraho iteka ryose.