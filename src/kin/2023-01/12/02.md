---
title:  "Ingororano Zo Gukiranuka"
date:   19/03/2023
---

`Soma Abaheburayo 11: 6. Uyu murongo ukwiriye kuba usobanuye iki kuri twebwe? Ni mu buhe buryo dukwiriye gukora icyo uvuga? Ongera  usome Ibyahishuwe 22:12, Yesaya 40:10, Yesaya 62:11. Ni iki ayo masomo yose atwigisha?`

Ingororano y’Imana ku bana bayo bakiranuka irihariye kandi, kimwe n’ibindi bintu bya mwuka, ishobora kurenga imyumvire yacu. Imvugo ya mwene muntu ntishobora gusobanura agaciro k’ingororano izahabwa abakiranutsi, Uzayimenya wenyine ni uzayihabwa. Nta bwenge bw umwana wW’umuntu bwabasha gusobanura ubwiza bwa Paradizo y’Imana. *Intambara Ikomeye*, p. 470 Yesu yashoje ikibwirizwa cyo ku musozi kivuga abahirwa abo ari bo, muri aya magambo ati “Namwe muzahirwa ubwo bazabatuka bakabarenganya, bakababeshyera ibibi byinshi babampora. Muzanezerwe, muzishime cyane kuko ingororano zanyu ari nyinshi mu ijuru, kuko ari ko barenganyije abahanuzi ba mbere.” (Matayo 5:11,12). Nyuma yo kugaragaza urutonde rw’abantu bagize kwizera dusanga mu Baheburayo 11, umwanditsi atangira igice gikurikiraho asobanura impamvu Yesu yari afite ubushake bwo gupfira ku musaraba.

“Nuko natwe ubwo tugoswe n’igicucu cy’abahamya bangana batyo, twiyambure ibituremerera byose, n’icyaha kibasha kutwiziringiraho vuba, dusiganirwe aho dutegekwa twihanganye dutumbira Yesu wenyine, ari we Banze ryo kwizera kandi ari we ugusohoza rwose, yihanganiye umusaraba ku by’ibyishimo byamushyizwe imbere ntiyita ku isoni zawo, yicara iburyo bw’intebe y’Imana.” (Abaheburayo 12:1-2).

Nyamara, guhabwa ingororano zo gukiranuka ntabwo ari kimwe no guhabwa agakiza ku bw’imirimo. Ni nde muri twe, cyangwa undi uwo ari we wese mu bantu bavugwa muri Bibiliya, wakoze neza bihagije ku buryo akwiriye guhagarara imbere y’Imana ari umuziranenge? Nta n’umwe. Iki ni cyo umusaraba usobanuye. Iyaba twarashoboraga gukizwa n’imirimo, ntabwo byari kuba ngombwa ko Kristo apfira ku musaraba. Ahubwo, dukizwa ku bw’ ubuntu. “Ariko ubwo bibaye ku bw’ubuntu ntibikiri ku bw’imirimo, kuko bitabaye bityo ubuntu ntibwaba ari ubuntu.” (Abaromal 1:6). Ahubwo ingororano ni ibyo Imana yadukoreye kandi ikabikorera muri twe.

`Ni mu buhe buryo dusonukiwe itandukaniro riri hagati u i hagati yo guhabwa agakiza ku bw’ubuntu no guhabwa ingororano zishingiye ku mirimo? Zana igisubizo cyawe mu itsinda ryawe ry’ishuri ryo ku Isabato.`