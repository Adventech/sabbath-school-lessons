---
title:  "Yerusalemu Nshya"
date:   21/03/2023
---

Uburyo Bibiliya igaragaza Yerusalemu nshya nibwo Aburahamu yabonye ku bwo kwizera, “Kuko yategerezaga' umudugudu wubatswe ku mfatiro, uwo Imana yubatse ikawurema.” (Abaheburayo 11:10). Yerusalemu Nshya ni igihangano cy’Imana, cyubakiwe abayikunda kandi bakitondera amategeko yayo. Yerusalemu Nshya izaba ubuturo bw’abana b’Imana b’indahemuka mu ijuru mu gihe cy’imyaka igihumbi, maze nyuma y’aho igaruke ku isinshya aho abakiranutsi bazaba by’iteka ryose. Hari inkuru nziza ku bantu bo muri twe badakunda guhoza akarago ku mutwe bimuka, Imana yita kuri buri kintu cyose, Yohana avuga ko yabonye uwo murwa. “Mbona ururembo rwera Yerusalemu Nshya rumanuka ruva mu ijuru ku Mana, rwiteguwe nk’uko umugeni arimbishirizwa umugabo we.” (Ibyahishuwe 21:2).

`Soma Ibyahishuwe 21. Ni ibihe bintu bimwe biri mubyo twasezeraniwe?`

Aha hari ibintu byinshi cyane ubwenge bwacu bwangijwe n’icyaha kandi bukaba buzi isi yacumuye gusa budashobora kwiyumvisha neza. Ariko icyo dushobora gusobanukirwa cyuzuye ibyiringiro. Icya mbere, nk’uko Yesu yabanye natwe mu isi yacumuye igihe yazaga ku isi yambaye umubiri, ni na ko azabana natwe mu isi nshya. Mbega amahirwe ababonye Yesu imbonankubone bashobora kuba baragize! Natwe tuzongera guhabwa ayo mahirwe, kandi noneho ntabwo icyaha kizagoreka ibyo tureba.

Nonese twebwe dusanzwe tumenyereye amarira, agahinda, kurira, no kubabara gusa dusobanukiwe dute na rimwe mu masezerano akomeye yo muri dusanga muri Bibiliya: “Izahanagura amarira yose ku maso yabo kandi urupfu ntiruzabaho ukundi, kandi umuborogo cyangwa gutaka cyangwa kuribwa ntibizabaho ukundi kuko,ibyambere bishize.” (Ibyahishuwe 21:4).” Ibya mbere byose” bizaba bishize, nta na kimwe kizaba kikiriho. Nanone kandi uruzi rw’amazi y’ubugingo ruzaba rutemba ruva ku ntebe y’Imana, kandi hakuno no hakurya y’urwo ruzi hariho igiti cy’ubugingo. Aho ni ho intebe y’Imana izaba kandi imbata zayo” zizabona mu maso hayo.” (Ibyahishuwe 22: 4). Nanone kandi abacunguwe bazareba Imana amaso ku maso kurutauko tuyireba ubu.

`Soma Ibyahishuwe 21:8, havuga ibyerekeranye n’iherezo ry’abazagerwaho n’urupfu rwa kabiri. Ni ikihe cyaha muri ibyo byavuzwe Yesu adashobora kubabarira? Kuki abo bantu barimbutse kandi bamwe mu bantu bakoze nk’ibyo bakoze barakijijwe? Ni irihe tandukaniro rikomeye riri hagati y’ayo matsinda yombi?`