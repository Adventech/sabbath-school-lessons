---
title:  "Ingororano Zo Gukiranuka"
date:   18/03/2023
---

### Aho Icyigisho Cy'iki Cyumweru Gishingiye:
Abaheburayo 11:6; Yesaya 62:11; Abaroma 6:23; Yohana 14:1-3; Ibyahishuwe 21; Matayo 25:20-23; Abaroma 8:16-18.

> <p>Icyo Kwibukwa</p>
> “Shebuja aramubwira ati, ‘Nuko nuko mugaragu mwiza ukiranuka, wakiranutse mu bike, nzakwegurira byinshi, injira mu munezero wa shobuja.’” (Matayo 25:21).

Nubwo ntacyo twakora ngo tubone agakiza,’Bibiliya ikoresha ibyiringiro by’ingororano nk’ikintu kidutera umwete wo kubaho dukiranuka nk’abantu bagirirwa ubuntu bw’Imana batari babukwiriye, kuko ibyo twakira byose, buri gihe biba biturutse ku buntu bw’Imana gusa. Nk’uko Dawidi yabyanditse: “Amategeko y’Uwiteka atungana rwose asubiza intege mu bugingo, ibyo Uwiteka yahamije ni ibyo kwizerwa biha umuswa ubwenge. Amategeko Uwiteka yigishije araboneye anezeza umutima, ibyo Uwiteka yategetse ntibyanduye bihwejesha amaso. Kubaha Uwiteka ni kwiza guhoraho iteka ryose, amategeko y’Uwiteka ni ay’ukuri, ni ayo gukiranuka twose. Bikwiriye kwifuzwa kuruta izahabu, naho yaba izahabu nziza nyinshi, biryoherera kuruta ubuki, n’umushongi w’ibinyagu utonyanga kandi ni byo bihana umugaragu wawe, kubyitondera harimo ingororano ikomeye.” (Zaburi 19:8-12). 

Muri Bibiliya hari ahantu henshi hatandukanye Bibiliya ivuga ibyerekeranye n’ingororano zacu, izo twasezeranyijwe .kuzahabwa ubwo Kristo azaba agarutse, ubwo aka kaga gateye ubwoba kazanywe n’icyaha kazaba kamaze gukurwaho by’ iteka ryose. Mbese ni iki twasezeraniwe, kandi ni ibihe byiringiro dufite byo kuzabona ibyo twasezeraniwe?