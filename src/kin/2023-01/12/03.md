---
title:  "Ubugingo Buhoraho"
date:   20/03/2023
---

Nk’ibiremwamuntu (tubishaka cyangwa tutabishaka), ubuziraherezo buradutegereje. Kandi dushingiye ku byo Bibiliya ivuga, ubu buziraherezo buzaza muri bumwe muri ubu buryo bubiri, kandi buzagera kuri buri wese muri twe ku giti cye: Ubugingo buhoraho cyangwa urupfu rw’ iteka. Ni ko biri. Nta ruhande rwo hagati ruhari. Nta gushyira ikirenge kimwe ku ruhande rumwe ngo ikindi ugishyire ku rundi ruhande. Niba atari ku ruhande rumwe (ubugingo), uri ku rundi ruhande (urupfu). Ibyo ni ko bimeze kuri buri wese.

`Soma Abaroma 6:23 na Yohana 3:16. Ni ayahe mahitamo adushyizwe imbere?`

lyo imbere yawe hari ibintu bibiri cyangwa byinshi bitandukanye, kugira icyo uhitamo biba bigoye. Mbese si ko biri? Amahirwe ni uko niba uri gusoma ibi, wahisemo ubugingo buhoraho, cyangwa se ukaba uri kubitekerezaho. Imana ifite ubushobozi bw’umwihariko bwo gukora icyo ivuga ko ishoboye gukora cyose kugira ngo isohoze amasezerano yayo yose. Uruhare rwacu ni ukuyizera gusa, tukabeshwaho n’ibyo Yesu yadukoreye, kandi tukumvira ijambo ryayo'ku bwo kwizera.

`Soma muri Yohana 14:1-3.'Ni iyihe nama Imana iduha ku murongo wa mbere, kandi ni iki idus ezeranya ku murongo wa 2 n’uwa 3?`

Mu minsi iheruka umurimo we hano ku isi, Yesu yabwiye abigishwa be amagambo atangaje y ibyiringiro n’ubutwari. Ayo magambo yagombaga kubakomeza mu bihe byo gucika intege n’ibigeragezo. Natwe ayo magambo akwiriye kudukomeza. Yesu yavuye mu ijuru, asubira mu ijuru,. kandi adusigira isezerano rigira riti, “Nzagaruka mbajyane iwanjye, ngo aho ndi namwe muzabeyo.” (Yohana 14:3). Kandi ikiruta ibindi byose, urupfu rwa Kristo rwo kumusaraba ubwo yazaga ku isi bwa mbere, ni ibyiringiro byacu bikomeye bitwizeza ko azagaruka, kuko alagarutse, kuza kwe kwa mbere kwaba ari impfabusa? Nk’uko twizera ko Yesu yadupfiriye ku musaraba ni ko dukwiriye no kwizera isezerano rye rigira riti, “Nzagaruka mbajyane iwanjye, ngo aho ndi namwe muzabeyo”(Yohana14:3).

`Dushingiye kuri iki gitekerezo cyo kuza kwa Kristo bwa mbere ni igihamya kiduhamiriza ko azanagaruka. Ni iki cyabaye ubwo Kristo yazaga gituma kugaruka kwe bihinduka isezerano dushobora kwiringira?`