---
title:  "Imishinga Idasanzwe: Gutatanga Ibivuye Mu Icupa Rinini"
date:   26/01/2023
---

Ubushakashatsi bwagaragaje. ko purusa’ 9 gusa by’umutungo w’abantu ari amafaranga afatika kandi ni yo ashobora gutangwa nk’amaturo igihe runaka. Amafaranga dufite mu ntoki, amafaranga ari kuri sheki,ayo tubikije, impapuro mvunjwafaranga, n’ibindi, muri rusange bifatwa nk’umutungo utanga amafaranga mu buryo bwihuse ku bawufite. Umutungo wacu mwinshi, hafi purusa 91 ushyirwa mu mutungo utimukanwa, nk’amazu,amatungo (niba turi mu_cyaro),..n’ibindi bintu bidatanga- amafaranga mu buryo bwihuse igihe tuyakeneye byihutirwa.

Itandukaniro riri. mu ijanisha ry’umutungo. ushobora kubyazwa amafaranga mu buryo bwihuse n’umutungo udashobora kubyazwa amafaranga mu buryo bwihuse rishobora kugaragazwa no gushyira ibiceri 1,000 mu macupa abiri y’ibirahure atandukanye, ugashyiramo ibiceri bya 10 bihagarariye buri janisha. Maze mu icupa rito ugashyiramo ibiceri 90 bihagarariye purusa 9 by’umutungo ushobora kubyazwa amafaranga mu buryo bwihuse, naho mu icupa rinini ugashyiramo ibiceri 910 bihagarariye purusa 91 by’umutungo udashobora kubyazwa amafaranga mu buryo bwihuse. Abantu benshi batanga amaturo cyangwa inkunga babikuye mu icupa ritoya — mu mutungo ushobora gutanga amafaranga mu buryo bwihuse.Ibi ni byo bafite kuri konti zabo cyangwa mu mifuka yabo. Ariko iyo umuntu ashimishijwe n’ikintu runaka, atanga ibivuye mu icupa rinini. Bibiliya itubwira ibitekerezo byinshi bimeze nk’ibyo.

`Soma Mariko 14:3-9 na Yohana 12:2-8. Ni abahe bantu b’ingenzi bari mu birori kwa Simoni? Agaciro k’impano ya Mariya kari akahe? Kuki Mariya yasutse amavuta kuri Yesu muri icyo gihe?`

Impano ya Mariya yari ifite agaciro k’amadenariyo 300, cyangwa umushahara w’umwaka wose. Iyo mpano yasaga nk'aho yari "ikuwe mu icupa rinini.” Nyuma y’icyo gikorwa, Yuda yagambaniye Yesu akoresheje ibirenze gato kimwe cya gatatu cy’ayo mafaranga — impano "ikuwe mu icupa rito” ibice by’ifeza 30 (Matayo 26:15). Gutanga ibivuye mu icupa rinini bikorwa n’umuntu ukunda Imana by’ukuri kandi akaba afite ubushake bwo gutanga ibyo afite. Ariko iyo tugize ubugugu nk’ubwa Yuda, tuba tugurana ubugingo bwacu ubusabusa (ibifite agaciro gake).

Umurimo n’ibikorwa bya Barinaba bivugwa incuro 28 mu Isezerano Rishya. Tubwirwa ko yari umuntu wakundaga kujyana na Pawulo kandi akaba umuvugabutumwa ukomeye. Ariko urufatiro rw’ibi byose ruri mu gitekerezo yavuzwemo mbere. Mu Byakozwe n’Intumwa 4:36, 37, dusoma ko Barinaba yatanze ituro rivuyemu “icupa rinini.” Mbega urugero rukomeye rw’amagambo ya Kristo: “Kuko aho ubutunzi bwawe buriari ho n’umutima " wawe uzaba”’ (Matayo 6:21). 

`Kuki gutanga amaturo yo gushima igitambo cya Kristo ari ingenzi ku bayatanga no ku bayakira?`