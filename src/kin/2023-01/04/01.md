---
title:  "Gutura Yesu Amaturo"
date:   21/01/2023
---

### Aho Icyigisho Cy'iki Cyumweru Gishingiye
Abakorinto 9:6, 7; Gutegeka kwa kabiri 16:17; Zaburi: 116:12-18; 1 Ngoma 16:29; Mariko 12:41-44; Mariko 14:3-9.

> <p>Icyo kwibukwa</p> 
> “Ibyiza Uwiteka yangiriye byose, ndabimwitura iki? Nzakira igikombe cy’agakiza, nambaze izina ry'Uwiteka umuhigo wanjye, ni koko nzawumuhigurira mumaso y’ubwoko bwe bwose” (Zaburi 116:12-14). 

Uretse icya cumi, hariho n’amaturo ava muri 90 ku ijana by’umutungo dusigarana iyo tumaze kugarurira Imana icya cumi. Aha ni ho gutangana ubushake bitangirira. Ubwoko bw’Imana bwatangaga amaturo y’ubwoko butandukanye, burimo amaturo yo guhongerera ibyaha, yatangwaga bashimira Imana ubuntu bwayo, cyangwa amaturo yo gushima, yatangwaga bashimira Imana uburinzi bwayo, n’imigisha y’ubuzima, gutunganirwa, n’imbaraga yayo ibakomeza. Hari n’amaturo yo kubaka ndetse no gufata neza inzu yo gusengerwamo.

Iyo , tuzirikanye uburyo impano Imana iduha zitagira akagero, dutangira kubona ko gutanga kwacu bimeze gusa nko kuringaniza ikibuga cyo guparikamo imodoka cyangwa kugura amakanzu ya korale. Tuzana impano zacu kubw’ibyo Imana yadukoreye, by’umwihariko ibyo adukoreye binyuze mu gitambo cya Yesu. “Turayikunda kuko Yo yabanje kudukunda” (1 Yohana 4:19). Itorero, ryaba iry’ibanze, filidi/konferansi cyangwa itorero ku isi hose, rikoresha impano zacu mu guteza imbere umurimo w'Imana.

Muri iki cyumyweru tuzarebera hamwe icyo Bibiliya ivuga ku byerekeranye n'amaturo nk’umugabane w’uburyo ducunga umutungo w’Imana hano ku isi.