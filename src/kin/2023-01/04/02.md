---
title:  "Impamvu Idutera Gutanga"
date:   22/01/2023
---

Dukunda Imana kuko ari Yo yabanje kudukunda. Dutanga kuko Imana ari Yo yabanje kuduha impano itangaje ari yo Yesu. Mu by’ukuri, tubwirwa ko “Imana idakeneye amaturo yacu. Ntabwo twashobora kuyikungahaza binyuze mu mpano zacu. Umunyazaburi yaravuze ati: ‘Ibintu byose ni ibyawe, kandi ibyo tuguhaye bivuye mu byawe.’ Nyamara Imana iduha amahirwe yo kugaragaza ko twanyuzwe n’ibyo adukoreye, tukabigaragarisha umwete, wo kwitanga tukagirira abandi neza nk’uko twayigiriwe. Ubwo ni bwo buryo bwonyine dushobora kugaragariza Imana ko twanyuzwe kandi ko tuyikunda. Nta bundi buryo yaduhaye butari ubu:” — Ellen G. White, nama ku Busonga, p. 18.

Iyo tweguriye Yesu amafaranga “yacu,” bituma urukundo tumukunda n'urwo dukunda abandi rwiyongera. Bityo, amafaranga ashobora kuba imbaraga nyakuri zo gukora ibyiza. Yesu yamaze umwanya munini avuga ibyerekeranye n’amafaranga n’ubutunzi kurusha uwo yamaze avuga ku zindi ngingo. Umurongo umwe mu mirongo itandatu yo mu butumwa bwiza bwanditswe na Matayo, Mariko na Luka, uvuga iby’amafaranga. Inkuru nziza y’ubutumwa bwiza ni uko Imana ishobora kudukiza gukoresha nabi amafaranga no kuyakunda.

`Soma Matayo 6:31-34 no Gutegeka Kwa kabiri 28:1-14. Ni iki Imana idusezeranya ko izadukorera nituyubaha? Ese kwishyuza amasezerano y’Imana byaba ari ukwikunda kwacu?`

Amaturo yacu ni igihamya kigaragaza ubushake bwacu bwo
kwitanga. Amafaranga ashobora kugira uruhare mu iterambere ryacu ry’ ibya mwuka, cyangwa akaba igihamya kigaragaza ko imibereho yacu yose yeguriwe Imana Umwami wacu. Kuri twe, nkuko mu Kinyarwanda hari imvugo igira ati: “Kora ndebe iruta Vuga numwe.” Ushobora kuvuga ko ukunda Imana ariko amaturo y’ubushake adufasha kugaragaza no gukomeza urwo rukundo.

Ituro rituruka ku mutima wiringira Imana, ari Yo iduha ibyo dukeneye igihe ibona ko ari byo byiza kuri twe, Amaturo yacu ashingiye ku cyizere cyacu cy'uko dufite ibyiringiro by’agakiza muri Kristo. Ntabwo amaturo ari ayo gushimisha Imana cyangwa ngo atume twemerwa nayo. Ahubwo, amaturo yacu aturuka ku mutima wemeye kwakira Kristo binyuze mu kwizera nk’uburyo  bumwe rukumbi kandi buhagije bw’ubuntu no gucungurwa.

`Soma 2 Abakorinto 9:6,7. Ni Uwiteka atubwira aha ngaha? "Kugambirira mu mutima" bisobanuye iki? Ni mu buhe buryo twiga gutanga tunezerewe?`