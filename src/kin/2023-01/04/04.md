---
title:  AMATURO NO KURAMYA
date:   24/01/2023
---

Bibiliya ntiduha urukurikirane rw’ibikorwa byo kuramya. Ariko bigaragara ko hari ibintu bigera kuri bine bigomba kugaragara mu bikorwa byo kuramya. Mu Isezerano Rishya, urwo rutonde rugizwe no kwiga/kubwiriza, gusenga, kuririmba no gutanga icyacumi n'amaturo. Abagabo (n’imiryango yabo) bo muri Isirayeli buri mwaka bagomabaga kuza incuro eshatu imbere y’Uwiteka i Yerusalemu. Kandi “Ntibaze ubusa imbere y’Uwiteka.” (Gutekeka kwa kabiri 16:16). Mu yandi magambo, umugabane wo kugarura icyacumi no gutanga amaturo wahabwaga umwanya w’ingenzi mu kuramya kwabo. Abana b’Imana bagombaga kuzana imigabane yabo n’amaturo mu bihe bya Pasika, Pantekote, n’Iminsi Mikuru y’Ingando bakaza kubitura Uwiteka. Birakomeye gutekereza ko umuntu runaka yashoboraga kuza nta cyo azanye.

Mu yandi magambo, kuri Isirayeli ya kera, gutanga icya cumi n’amaturo wari: umugabane w’ingenzi muri gahunda yo kuramya. Ntabwo kuramya nyakuri ari ugushimira Imana mu magambo, mu ndirimbo no mu masengesho gusa, ahubwo kuramya nyakuri ni ugushimira Imana binyuze mu kuzana amaturo yacu mu nzu y’Uwiteka. Abisirayeli bazanaga amaturo mu rusengero; natwe tuyazana mu rusengero ku Isabato (nk’uburyo bwo kugarura icya cumi no gutura amaturo), ari byo bigaragaza igikorwa cyo kuramya.

`Soma 1 Ngoma 16:29; Zaburi 96:8, 9 na Zaburi 116:16-18. Ni mu buhe buryo dushyira mu bikorwa amahame avugwa hano igihe turamya?`

Nk’abana b’Imana, bahawe inshigano yo gucunga umutungo wayo hano ku isi, ni amahirwe dufite n’inshingano byo kuzana amaturo yacu. Niba Uwiteka yaraduhaye abana ngo tubamurerere, dukwiriye gusangira na bo umunezero wo kuzana kimwe mu icumi n’amaturo mu Ishuri ryo ku Isabato no mu mirimo y’itorero. Hari aho abantu bagarura icya cumi ku ikoranabuhanga cyangwa mu bundi buryo. Nyamara, uko twabikora kose, kugarura icya cumi n’amaturo ni igikorwa cyo kuramya Imana kwacu.

`Ni iki wiboneye wowe ubwawe ku kamaro ko kugarura icya cumi n’amaturo nk’igikorwa cyo kuramya? Ni mu buhe buryo icyo gikorwa cyagize ingaruka ku mushyikirano ufitanye n’Imana?`