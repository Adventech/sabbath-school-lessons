---
title:  Ibindi Byo Kwiga No Kuzirikanwa
date:   27/01/2023
---

Igitabo cy’urwibutso cyo mu ijuru cyandikwamo gukiranuka kw’abagize umuryango w’Imana bagira ku mafaranga. “Marayika wandika raporo yandika adasobwa buri turo ryose ryeguriwe Imana maze rigashyirwa mu bubiko, ndetse akandika n’umusaruro w’ubutunzi bwatanzwe butyo. Ijisho ry’Imana rimenya buri faranga ryose ryeguriwe gukora umurimo wayo, n’ubushake cyangwa kugononwa k’uritanze. Impamvu zitera umuntu gutanga na zo zirandikwa. Ba bandi bitanga kandi bakiyegurira Imana bayigarurira ibyayo, nk’uko ibibasaba, bazagororerwa hakurikijwe imirimo yabo. Nubwo ubutunzi butangwa muri ubwo buryo bwakoreshwa mu buryo budakwiriye, ku buryo budasohoza icyo ababutanze bari bafite mu bitejerezo-ari cyo guhesha Imana icyubahiro no kugeza agakiza ku bugingo bw'abanu-abitanze nta buryarya bafite mu mitima yabo, bahanze amaso ku guhesha Imana icybahiro nntibazabura ingororano zabo." (*Ibihamya by'Itorero Vol.2*, p.392).

“Imana ishaka ko abantu basenga kandi bagategura gahunda yo guteza imbere umurimo wayo. Kandi, kimwe na Koruneliyo, natwe dukwiriye gusenga no gutanga. Amasengesho yacu no gutanga kwacu bigumba kugaragara imbere y’Imana nk’urwibutso. Kwizera kutagira imirimo kuba gupfuye; kandi umuntu utizera ntabwo ashobora kunezeza Imana. Igihe dusenga, tugomba gutanga ibyo dushoboye byose, imirimo yacu n’ubutunzi bwacu, kugira ngo amasengesho yacu asubizwe. Iyo dukoresheje kwizera kwacu, ntabwo Imana itwibagirwa. Imana izirikana buri gikorwa cy’urukundo no kwitanga: Izafungura inzira dushobora kugaragarizamo kwizera kwacu binyuze mu mirimo.” — Elien G. White, *Atlantic Union Gleaner*, June 17, 1903.

**IBIBAZO:**

`Ni mu buhe buryo gusenga no gutanga bigomba kujyana? Ni ukuvuga, ni mu buhe buryo gusenga bigufasha kumenya icyo ukwiriye gutanga, igihe cyo gutangira ndetse n’ingano y’ibyo ukwiriye gutanga?.`

`Ikinyamakuru kizwi cyane muri Leta Zunze Ubumwe za Amerika cyavuze iby’abakozi bari bakiri bato bakoreraga amafaranga menshi cyane ariko bagakomeza kuba abakene, bafite agahinda. Umwe muri bo yaravuze ati: “Amafaranga menshi nashyize mu bubiko bwo ku isi azaba amariye iki igihe nzaba maze gupfa?” Ni ayahe masomo .dushobora kwigira kuri iki gitekerezo agaragaza uburyo gutanga bishobora kuzanira inyungu z’ibya mwuka k’utanga, kandi bikadufasha kwigobotora ingoyi y’ibihendo by’ubutunzi.” (Matayo 13:22).`

`Mu magambo yanditswe na Ellen G. White yavuzwe hano haruguru, zirikana umugabane uvuga ibyo “gukoresha nabi? umutungo. Kuki kuzirikana ibivugwa muri.ayo magambo ari ingenzi kuri twe igihe dutanga?`