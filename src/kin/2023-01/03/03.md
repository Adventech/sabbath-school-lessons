---
title:  "Inzu Y'ububiko Iba He?"
date:   16/01/2023
---

`Soma Malaki 3:10. Ni iki dushobora kwigira kuri uyu murongo cyerekeranye n'aho kimwe mu icumi dutanga gikwiriye kujya?`

Nubwo nta mabwiriza yihariye yatanzwe muri iri somo, biragaragara ko ubwoko bw'Imana bwari busobanukiwe n'icyo Imana yashakaga kuvuga igihe yakoreshaga ijambo "inzu y'ububiko." Mu mabwiriza Imana yatanze, yaravuze iti: "Inzu yanjye ibemo ibyokurya." Ubwoko bw'Imana bwari busobanukiwe ko inzu y'Imana yabanje kuba ubuturo bwera cyangwa ihema ryubatswe hakurikijwe amabwiriza Mose yari yaraherewe ku musozi Sinayi.. Nyuma y'aho, igihe Abisirayeli bari bamaze kugera mu gihugu cy'Isezerano, babanje kujya bateranira i Shilo, nyuma y'aho baza kujya bateranira mu rusengero rw'i Yerusalemu.

`Soma Gutegeka kwa kabiri 12:5-14. Ntabwo iyo mirongo igaragaza ko abana b'Imana aribo bihitiragamo aho icya cumi batangaga cyari gikwiriye gushyirwa. Ni ayahe mahame dushobora kwigira muri iyi mirongo uyu munsi?`

Nk'abagize umuryango w'Imana, dushaka gusobanukirwa ndetse no gukora icyo Imana ishaka kirebana n'icyo dukwiriye gukoresha icya cumi dutanga. Mu gitekerezo dukura muri Bibiliya, tubwirwa yuko ibihe bitatu buri mwaka: Pasika, Pentekote n'Iminsi Mikuru y'Ingando, ubwoko bw'Imana bwagombaga kujya i Yerusalemu bajyanye imigabane ya kimwe mu icumi n'amaturo no guhimbaza no kuramya Imana. Maze Abalewi bakagabanya kimwe mu icumi bene se bo mu gihugu cya Isirayeli cyose ( Soma 2 Ngoma 31:11-21, Nehemiya 12:44-47, Nehemiya 13:8-14).

Mu buryo bukurikije ihame ry'inzu y'ububiko nk'uko rivugwa muri Bibiliya, itorero ry Abadiventisiti b'Umunsi wa Karindwi ryashyizeho gahunda ya za Filidi, Konferansi na Yunyoni nk'inzu z'ububiko bw'itorero ku isi, kugira ngo itorero ribashe guhemba abakora umurimo w'ubugabura.
 
Mu buryo bworoheye abizera, kimwe mu icumi kizanwa mu itorero, aho, nk'umugabane wo kuramya, abizera bazana kimwe mu icumi n'amaturo, nubwo hari abakoresha ikoranabuhanga. Ababitsi b'Itorero na bo bohereza icyo kimwe mu icumi mu bubiko bwa Konferansi. Ubu buryo bwo gucunga icya cumi, bwagaragajwe kandi bugashyirwaho n'Imana, bwashoboje Itorero ry' Abadiventisiti b'Umunsi wa Karindwi guteza impinduka zigenda zikura ku isi yose..

`Tekereza buri wese afashe icyemezo cyo guha icya cumi uwo ari we wese yishakiye, ntagihe Itorero ry' Abadiventisiti ubwaryo. Mbese byagenda bite ku itorero ryacu? Kuki iyo migirire ari igitekerezo kibi kandi kinyuranye n'Ibyanditswe Byera?`