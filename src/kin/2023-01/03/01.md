---
title:  "Amasezerano Yo Kugarura Icyacumi"
date:   14/01/2023
---

### Aho Icyigisho Cy'iki Cyumweru Gishingiye
Itangiriro 14:18-20; Malaki 3:10; Gutegeka kwa kabiri 12:5-14; Abalewi 27:30; 1 .Abami 17:9-16; 1 Abakorinto 4:1; 2.

> <p>Icyo kwibukwa</p>
> "Nimuzane imigabane ya kimwe mu icumi ishyitse mubishyire mu bubiko, inzu yanjye ibemo ibyokurya. Ngaho nimubingeragereshe, ni ko Uwiteka avuga, murebe ko ntazabagomororera imigomero yo mu ijuru, nkabasukaho umugisha mukabura aho muwukwiza." (Malaki 3:10).

Mu gitabo cy'Itangiriro 14, Aburamu yari atabarutse avuye kugaba igitero cyari kigamije kubohora abari bafashwe mpiri kandi muri icyo gitero yakijije umuhungu wabo witwaga Loti, umuryango we n'abandi bantu bari bafashwe mpiri bakuwe i Sodomu. Umwami w'i Sodomu yanejejwe n'icyo gikorwa cy'ubutabazi kuburyo yahaye Aburamu iminyago y'intambara yose. Ntabwo Aburamu yanze kwakira iyo mpano gusa ahubwo yanahaye Melikisedeki kimwe mu icumi cy'ibyo yari atunze byose.

Ako kanya, Aburamu amaze gutanga kimwe mu icumi, Uwiteka aravuga ati, "Aburamu, witinya ni njye ngabo igukingira, uzagororerwa ingororano ikomeye cyane." (Itangiriro 15:1). Mu yandi magambo, Uwiteka yashakaga kubwira Aburamu ati "Witinya. Nzaba umurinzi wawe kandi nzaguha ibyo ukeneye." Nyuma y'igihe kirekire, Mose yabwiye Abisirayeli ubwo bari hafi kwinjira mu gihugu cya Kanani ati, "Ntuzabure gutanga kimwe mu icumi cy'imyaka yose iva ku mbuto wabibye, iyo imirima yawe izera uko umwaka utashye......kugira ngo wige guhora wiga kubaha Uwiteka Imana yawe iteka" (Gutegeka kwa kabiri 14:22, 23). Elle G. White yaranditse ati: "Abantu basabwaga guha Imana impano kubw'impamvu z'iyobokamana na mbere yuko iyi gahunda ihabwa Mose, mbere cyane mu gihe cya Adamu" (Ellen G. White, Testimonies for the Church, vol. 3, p . 393). Mbese ibi byose bisobanuye iki kuri twe uyu munsi?