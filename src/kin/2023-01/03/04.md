---
title:  "Umugambi Wo Gutanga Icya Cyumi"
date:   17/01/2023
---

`Soma Abalewi 27:30 no Kubara 18:21, 24. Ni iki Imana ikoresha icya cumi?`

Kubera ko Imana ari umutunzi wa byose (Zaburi 24:1), bigaragara ko idakeneye amafaranga. Ahubwo kubera ko icya cumi ari icyayo, itubwira icyo dukwiriye kugikoresha, kandi icyo ni ukugikoresha mu gushyigikira umurimo wo kwamamaza ubutumwa bwiza. Bityo rero, ibyo abagabura bakeneye bikemurwa n'icya cumi cy'Imana.

Umuryango wa Lewi, wari ushinzwe gukora umurimo w'ubugabura mu gihe cy'Isezerano rya Kera, ntiwahawe. ubutunzi bwinshi nk'indi miryango. Abalewi bahawe imigi imwe n'imwe, harimo n'imidugudu y'ubuhungiro, irimo ubutaka buhagije buyikikije bagombaga gukoramo ubusitani. Batungwaga n'icya cumi cyatangwaga n'abandi, kandi na bo ubwabo bagatanga kimwe mu icumi cy'ibyo bungutse.

`Soma Ibyakozwe n'Intumwa 20:35. Ni ubuhe butumwa dusanga hano, kandi ni mu buhe buryo ibyo bifitanye isano no gutanga kimwe mu icumi?`

Gutanga kimwe mu icumi ni ingenzi cyane kuko bidufasha gushyiraho isano yo kwiringira Imana. Gufata kimwe mu icumi cy'ibyo wungutse maze "ukagitanga" (nubwo ibyo dutunze byose tuzi ko ari iby Uwiteka) mu by'ukuri bisaba igikorwa cyo kwizera, kandi kwizera kwawe kuziyongera binyuze mu kugushyira mu bikorwa gusa. Urugero, tekereza ibyerekeranye n'ibihe biheruka. ubwo abantu b'indahemuka bazaba badashobora kugura cyangwa kugurisha nk'uko bigaragazwa mu Byahishuwe 13-14 (Reba icyigisho cya 11). Kuba waritoje kwiringira Imana no kubeshwaho na Yo n'imbaraga zayo n'urukundo rwayo bizaba ari ingenzi cyane igihe bizaba bisa n'aho abatuye isi yose baturwanya. Gutanga kimwe mu icumi ukiranuka mu by'ukuri bishobora kudufasha gukuza uko kwizera. Mbere yuko ibyo bihe biheruka bigera, mbega uburyo ari ingenzi cyane kuri twe kwiga kwiringira Imana, tutitaye ku bihe turimo.

Indi mpamvu ikomeye yo gukiranuka muri kimwe mu icumi ni uguhabwa imigisha twasezeraniwe n'Imana. Nk'umugabane w'amasezerano yo gutanga kimwe mu icumi, Imana yasezeranye kuduha imigisha myinshi cyane ku buryo tuzabura aho tuyikwiza. Dushobora gukoresha ibyo dusigarana nyuma yo gutanga icya cumi, dufasha abandi kandi dushyigikira umurimo w'Imana dukoresheje amaturo yacu.
`Ni mu buhe buryo wiboneye ukuri gukomeye kuvuga ko "Gutanga guhesha umugisha kuruta guhabwa"?`