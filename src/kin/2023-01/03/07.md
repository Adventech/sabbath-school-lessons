---
title:  "Ibindi Byo Kwigwa No Kuzirikanwa"
date:   20/01/2023
---

Soma igitabo cyanditswe na Ellen G. White cyitwa *Testimonies for the Church* (Ibihamya by’Itorero, umuzingo wa 9), vol. 9, pp. 245-252. Soma igice cya III cy’Inama ku busonga, pp. 65-107. ‘'Iyaba icya cumi cyose cy’abantu bacu cyazanwaga mu bubiko bw’Uwiteka uko: bikwiriye, imigisha myinshi yakwakirwa n’abantu kuburyo impano n’amaturo atangwa mu gushyigikira umurimo byakwikuba incuro icumi, maze umuyoboro uhuza Imana n’abantu agahora ufunguye.” *Testimonies for the Church*, vol.4, p. 474 (Ibihamya by’Itorero, umuzingo wa 4). Aya magambo aratangaje. Iyaba twese twatangaga dukiranutse, Imana yari kuduha imigisha y’ubutunzi maze bigatuma amaturo dutanga yikuba incuro igihumbi.

Mu gice cya gatatu cya Malaki, hari isezerano Imana yagiranye natwe. Aha, Uwiteka agaragaza uruhare rwe mu guha impano ze zikomeye abazamugarurira kimwe mu icumi bakiranuka kandi bakamutura n’amaturo.” *Review and Herald*, December 17,1901 (Urwibutso n’Integuza). “Abantu bose bakwiriye kwibuka ko ibyo Imana idusaba gutanga ari bike ugereranyije n’ibyo yaduhaye. Iduha byinshi, kandi isezerano yagiranye n’umuntu ni uko icya cumi cy'ibyo atunze kizegurirwa Imana. Uwiteka abitsa ibisonga bye ubutunzi bwe, ariko ku cya cumi, ikavuga iti: Iki ni icyanjye. Hakurikijwe ibyo Imana umuntu, umuntu agomba kugarurira Imana kimwe mu icumi cy’ibyo atunze byose. Iyi gahunda yihariye yashyizweho na Yesu Kristo ubwe. *Testimonies for the Church, vol. 6, p. 384 [Ibihamya by’Itorero, umuzingo wa 6].

**Ibibazo**:

`Zirikana iki gitekerezo kivuga ko umuhango wo gutanga icya cumi utakomotse muri Isirayeli ya kera. Ni iki uku kuri kudufasha gusobanukirwa ko iri tegeko rigifite agaciro kuri twe imbere y’Imana.`

`Mu itsinda ry’Ishuri ryo ku Isabato, nimuganire ku kibazo giheruka ingingo yo ku wa Kabiri. Tekereza uko byamera abantu bafashe icyemezo cyo kohereza icya cumi ahandi hantu. Byagenda bite ku itorero ryacu? Mbese twakomeza kugira itorero? Mbese ikibazo kiri muri iki gitekerezo ni ikihe ‘Icya cumi cyanjye ni gito cyane ukigereranyije n’ibindi byose, kutagitanga ntacyo bitwaye? Byagenda bite abantu bose baramutse batekereje batyo?`

`Bwira abandi ibyo wigiye kandi wungukiye mu gutanga icya cumi. Ni iki wakwigisha abandi cyerekeranye n’uwo muhango?`