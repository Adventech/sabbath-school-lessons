---
title:  "Ubugiraneza Bw’umuntu Uri Hafi Gupfa"
date:   08/03/2023
---

`Ni ayahe mahame dushobora kwigira mu _masomo akurikira arebana n’uburyo dukwiriye gukoresha amafaranga?`

`1 Timoteyo 6: 17 `

`2 Abakorinto 4:1`

`Imigani 30:8`

`Umubwiriza 5:10`

Amafaranga ashobora kugira ububasha bukomeye ku bantu, ububasha bw’amafaranga bwatumye abantu benshi barimbuka. Ninde utarumvise abantu bakoze ibintu biteye ubwoba kubwo gushaka amafarangandetse n’igihe abo bantu bari basanzwe bafite amafaranga menshi yo guheraho? Nyamara, ntabwo byari bikwiriye kumera bityo. Kubw’ imbaraga z’Imana, dushobora gutsinda igishuko cy’umwanzi cyo gufata icyagombaga kutubera umugisha (kugira ubutunzi) maze akagihindura umuvumo.

Mu byerekeranye no kuba igisonga cyiza mu kwitegura urupfu, kamwe mu kaga abant bahura na ko ni ukwirundanyirizaho ubutunzi uyu munsi, bakitsindishiriza bagira bati, “Nimpfa, icyo gihe nzaba nshobora gutanga byose.” Nubwo ibyo biruta kubukoresha bwose uyu munsi (nk’uko umuherwe umwe yigeze kuvuga ko yaba abayeho neza  igihe kuri konte ye nta mafaranga na rimwe rizaba risigayeho), dushobora kandi dukwiriye gukora ibyiza biruta ibyo. “Nabonye ko abantu benshi banga gushyigikira umurimo w’ Imana igihe bakiriho, ahubwo bagacecekesha umutimanama wabo, bavuga ko bazagira icyo batanga bri hafi gupfa; ntibatinyuka gukoresha kwizera no kwiringira Imana ngo igire icyo ibaha igihe bakiriho. Ariko ubu bugiraneza bw'igihe cy'urupfu ntabwo ari bwo Kristo asaba abayoboke be; ntabwobushobora gushyigikira kwikunda kw’ abakiriho. Abagundira ubutunzi bwabo kugeza ku munota wa nyuma, baba bawegurlye urupfu aho uwegurira umurimo w’Imana. Ibyo bituma ibihombo birushaho kwiyongera, amabanki agahomba, n’umutungo ugakoreshwa mu buryo bwinshi butandukanye. 

Abantu benshi bagira umugambi mwiza wo kugira icyo bakora, ariko bagatinda kuwushyira mu bikorwa, maze Satani agakora agamije kubuza abantu kugira ikintu na kimwe bashyira mu bubiko bw’Imana. Umutungo uzimira mbere yuko ugarurirwa Imana, kandi’ Satani akishimira ko ari ko bigenze.” Ellen G. White, *Testimonies for the Church*, vol.5, p.154.

`Kuki tugomba kwitondera cyane uburyo dushyigikira imikoreshereze y’umugisha twahawe binyuze mu byo dutunze?`