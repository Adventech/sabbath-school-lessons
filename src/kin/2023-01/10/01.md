---
title:  "Kugarura"
date:   04/03/2023
---

### Aho Icyigisho Cy'iki Cyumweru Gishingiye:
Luka 12:16- 21, Umubwiriza 2:18-22; Imigani 27:23-27; 2 Abakorinto 4:18; Umubwiriza 5:10; Abakolosayi 1:15-17.

> <p>Icyo Kwibukwa</p>
> “Numva ijwi rivugira mu ijuru rimbwira riti ‘Andika uti, ‘Uhereye none hahirwa abapfa bapfira mu Mwami wacu.’ Umwuka na we aravuga ati, ‘Yee, ngo baruhuke imihati yabo, kuko imirimo yabo ijyanye na bo ibakurikiye.’” (Ibyahishuwe 14:13).

Iyo twegereje iherezo ry’imyaka yo kugira ibyo twinjiza, intekerezo zacu tuzerekeza ku kubungabunga umutungo wacu tuzifashisha mu gihe cy’amasaziro yacu. Igihe kiri hagati yo kuva mu kazi no kujya mu kiruhuko cy’izabukuru gishobora kuba igihe giteje inkeke cyane. Ku byerekeranye n’umutungo wacu, mbese ni ubuhe buryo bwiza (umutungo wacu) ushobora gukomeza kwiyongera? Iyo abantu bagenda begereza izabukuru, ubusanzwe batangira guhagarikishwa umutima n’ahazaza habo. Ibikunze gutera abantu ubwoba ni ibi bikurikira: gupfa vuba (mbere yo guteganyiriza umuryango wabo): kurama igihe kirekire cyane (gukoresha umutungo wabo cyangwa ibyo bizigamiye bikagera aho birangira); indwara ikomeye cyane (ubutunzi bwanjye bwose bushobora kumarwa no kwivuza); ubumuga bwo mu mutwe cyangwa ubumuga bwo ku mubiri (ni nde uzanyitaho?).

Ellen G. White hari icyo yanditse avuga kuri bene ubwo bwoba muri aya magambo: “Ubwo bwoba bwose bukomoka kuri. Satani .... Iyaba babaga mu myanya Imana ishaka ko babamo, iminsi yabo iheruka yababera myiza cyane kandi ikaba inejeje kuruta indi yose......Bakwiriye gushyire ku ruhande ibibahagarika umutima n’imitwaro ibaremerera, maze igihe cyabo bakakimara banezerewe uko bashoboye kose, bityo bakaba basatira igihe cy’umwero wabo ngo bazasarurirwe ijuru.” *Ibihamya by‘Itorero*, Vol. 1, p- 358.

Muri iki cyumweru, tuzarebera hamwe: inama Imana iduha yerekeranye n’imyaka iheruka ubuzima bwacu. Ni ibihe’ bintu dukwiriye gukora? Ni bintu ki dukwiriye kwirinda gukora? Kandi ni ayahe mahame dukwiriye gukurikiza?