---
title:  "Banza Ukemure Ibyifuzo Byawe Bwite"
date:   07/03/2023
---

Mu bihe by’Isezerano rya kera, abenshi mu b'Isirayeli bari abahinzi wabashumba. Bityo, imwe mu migisha Imana yasezeranze yatanzwe mu mvugo ikoreshwa mu buhinzi. Urugero mu Migani 3:9,10, Imana ivuga ko nitwubahisha, Uwiteka ubutunzi bwacu, “ibigega byacu  bizuzuzwa.” Birashoboka ko uyu munsi Abakristo benshi badafite ibigega. Nyamara dusobanukiwe ko nitugira ubushake bwo gukurikira Imana no kuyumvira, izaduha umugisha mu mirimo yacu cyangwa mu bikorwa byacu bigamije gushaka ubutunzi.

`Soma Imigani 27:23-27. Wasobanura ute “kugira umwete wo kumenya uko imikumbi yawe imeze” ka Bakristo b’iki gihe?`

Nubwo akenshi Bibiliya ibuza abakire gukandamiza abakene, cyangwa kugira umururumba w’ubutunzi bwabo,Ibyanditswe Byera ntabwo byigera biciraho iteka ubutunzi cyangwa imbaraga abantu bashyira mu gushaka ubutunzi, igihe batabushaka’mu buhemu cyangwa binyuze mu gukandamiza abandi. Mu by’ukuri, isomo ry’uyu munsi, riboneka mu gitabo cy’Imigani, rigaragaza ko dukwiriye kugira umwete mu gushaka ubutunzi kugira ngo tubone umutungo uduhagije twebwe n’imiryango yacu. “Na yo amahenehene azaba ayo kunyobwa nawe, aguhaze n’abo mu rugo rwawe, ndetse atunge n’abaja bawe” (Imigani 27:27).

Mbese ni mu buhe buryo dushobora gusubiramo umurongo w’uyu munsi? Ahari twavuga tuti, “Ongera usure igitabo cy’ umutungo wawe maze yrebe uko umutungo wawe uhagaze.’ . Cyangwa “Kora imbonerahamwe
y'umutungo, umenye imyenda ufite”. Buri gihe, mu gihe ugifite ubushobozi bwo kugira ibyo winjiza, bizaba byiza gusuzuma igenamurage cyangwa izindi nyandiko z’umutungo ufite ubu no kuzishyira ku gihe igihe ari ngombwa. Inyandiko zigaragaza igenamurage cyangwa imyenda zitesurwa mbere yigihe zigashyirwa mu igenamigambi ry’umurage kugira ngo zizabe zaramaze gutegurwa mbere y’uko urupfu rugutungura, cyangwa ukaba utakibasha gufata icyemezo cy’aho umutungo wawe uzajya bitewe n’impamva Zubuzima. Tugirwa inama yo gutegura mbere y’igihe ibizaba ku mutungo wacu igihe tuzaba tutakiriho. 

Muri make, ubusonga bwiza mu byo Imana yaduhaye ntabwo bugarukira ku byo dutunze igihe tukiri bazima gusa, ahubwo bunarebana n’ikizaba igihe tuzaba tutakiriho — kuko, umunsi umwe tuzagenda tugasiga ubutunzi. bwacu inyuma, bwaba. bwinshi cyangwa buke, keretse Yesu abaye agarutse tukiriho. Bityo, ni ahacu gutegura gahunda mbere y’igihe kugira ngo ibyo twaragijwe bishobore kubera abandi umugisha kandi bigire akamaro mu murimo w’Imana.

`“Kuko ubukungu budahoraho iteka” (Imigani 27:24). Kuki kuzirikana iki gitekerezo ari ingenzi kuri twe?`