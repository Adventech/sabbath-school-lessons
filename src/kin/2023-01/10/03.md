---
title:  "Ntacyo Uzajyana"
date:   06/03/2023
---

Umuntu umwe yigeze kubaza umubwiriza w'icyamamare witwwaga Billy Graham icyamutangaje cyane kurusha ibindi mu buzima, kuko yari ageze mu zabukuru (icyo gihe, Graham yari afite imyaka 60). Umva igisubizo Graham yamuhaye: "Icyantangaje ni uburyo ubuzima ari bugufi." Nta gushidikanya, ubuzima burihuta cyane.

`Ni iki aya masomo akurikira atwigisha cyerekeranye n’ubuzima bw’umuntu hano ku isi? Zaburi 49:17; 1 Timoteyo 6:6, 7; Zaburi 393123 Yakobo 4:14; Umubwiriza 2:18-22,`

Ubuzima ntabwo bugenda bwihuta gusa, ahubwo n’igihe upfuye, ntacyo ujyana, mu bintu byose warundanyije nta na kimwe ujyana. “Kuko napfa atazagira icyo ajyana” (Zaburi 49:18), ibi bisobanuye ko abisigira undi muntu akaba ari we ubisigarana. Ninde uzabisigarana, bizaterwa nagahunda yateguwe mbere y’igihe. Nubwo atari ko buri wese afite umutungo, abantu benshi, by’umwihariko igihe bakibasha gukora, bagenda barundanya ubutunzi. Nyamara, kwibaza ibizaba kuri uwo mutungo igihe uzaba utakiriho ni ikibazo cy’ingenzi abantu bakwiriye gutekerezaho. 

Ku bantu bafite umutungo, ku iherezo ry’ubuzima bwabo, ibyo batunze uko byaba ari byinshi cyangwa bike kose, igenamigambi ry’umurage rishobora kuba igikorwa cyacu giheruka cy’ubusonga, cyo gucunga neza ibyo Imana yaduhaye. Iyo udafite igenamigambi ry’umurage wakoze mbere y’igihe, amategeko ya Leta cyangwa amategeko mbonezamubano ni yo akurikizwa (ibi byose biterwa n’aho utuye). Iyo upfuye nta genamigambi ry’umurage usize, amategeko mbonezamubano agabanya abavandimwe bawe umutungo usize, baba bawushaka, cyangwa batawushaka, baba bawukoresha neza cyangwa nabi, waba warigeze ushaka kuwubaha cyangwa utarabyifuje. Icyo gihe, itorero ryo ntacyo rihabwa. Niba ibyo ari byo wifuza, ntacyo bitwaye, ariko niba atari byo wifuza, ukeneye gukora igenamigambi mbere y’igihe. Mu mvugo yahuranyije,  dushobora kuvuga ko kubera ko Imana ari yo Nyiri bintu byose (soma Zaburi 24:1), dukurikije uko Bibiliya ibivuga, ntabwo bikwiriye ko dukoresha ibyo Imana yaduhaye, ngo tuyigarurire ibisigaye, igihe tumaze guhaza ibyifuzo by’abo dukunda.

`Urupfu, nk’uko turuzi, rushobora kuzira igihe icyo ari cyo cyose, mu buryo butunguranye, ndetse rushobora kuza n'uyu munsi. Mbese byagenda bite ku bo ukunda uramutse upfuye uyu munsi? Byagenda bite ku mutungo wawe? Mbese umutungo wawe wasaranganywa nk'uko ubyifuza?`