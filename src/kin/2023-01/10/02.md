---
title:  "Umutunzi W'Umupfapfa"
date:   05/03/2023
---

`Soma Luka 12:16-21. Ni ubuhe butumwa bw’ingenzi dusanga hano? Ni ukuhe gucyaha gukomeye Uwiteka yahaye umutunzi w’umupfapfa, kandi ni iki ibyo bikwiriye kutubwira cyerekeranye nimyifatire yacu mu byo dutunze?`

Nubwo ubutumwa dusanga muri iki gitekerezo bwagutse cyane kurenza ibikivugwamo, umuntu ashobora kuvuga ko iki ari igitekerezo Yesu yavuze cyerekeranye n’icyo tudakwiriye gukora mu gihe turi mu kiruhuko cy’izabukuru. Dukurikije ibivugwa muri iki gitekerezo, twavuga ko iyo umuntu agiye mu kiruhuko cy’izabukuru, kugira ngo akoreshe umutungo we yarundanyije ku giti cye, aba akwiriye kumenya kandi akazirikana ibivugwa muri iki gitekerezo. Ikibazo ntabwo ari ugukora cyane cyangwa, kugira ubutunzi, by’umwihariko ‘igihe umuntu agenda akura ari nako arushaho kuba umukire. Ikibazo ni imyifatire tugira kuri ubwo butunzi. Amagambo y’umutunzi w’umupfapfa agira ati, “ruhuka, urye, unywe, unezerwe” dusanga muri Luka 12:19, agaragaza aho ikibazo kiri.

“Intego z’uyu mugabo ntabwo zari hejuru y’intego z’inyamaswa zirimbuka. Yabagaho nk’umuntu wibwira ko nta’ Mana ibaho, nta juru, nta bugingo bw’ahazaza; mbese yabagaho nk’aho ibintu byose yari atunze ‘byari ibye, kandi akibwira ko nta cyo akwiriye guha Imana cyangwa undi muntu.” (*Imigani ya Kristo*, Vol. pp. 17). Iyo, muri iki cyiciro cy’ubuzima, twitekerezaho gusa, tukirengangiza ibyifuzo by’abandi n’umurimo w’Imana, tuba dukurikiza urugero rubi rw’umutunzi w’umupfapfa. Muri uyu mugani waciwe na Yesu, nta kigaragaza ko uyu mutunzi yari umunebwe cyangwa ngo abe umuhemu. Ikibazo cyari ku buryo yakoresheje ibyo Imana yamuhaye. Kubera ko tutazi umunsi tuzapfira, buri gihe dukwiriye guhora twiteguye, tukabaho dukora ibyo Imana ishaka, tukareka kugira ubugugu.

Ishusho rusange dusanga muri Bibiliya ni uko umuntu akwiriye gukora kandi agakomeza gutanga umusaruro igihe abishoboye. Mu by’ukuti, birashimishije kumenya ko abantu beiashi bizera ko abanditsi b’ibitabo bikomeye bivuga ku buhanuzi (Daniyeii n'Ibyahishuwe), bombi bari mu kigero cy’imyaka 80 igihe barangizaga umurimo wabo. Iki cyari igihe abantu benshi bapfaga bari mu Kigero cy'imyaka 50. Ellen G. White yasohoye ibitabo bye bizwi cyane kandi bikunzwe cyane, birimo *Uwifuzwa Ibihe Byose*, nyumae y'imyaka igera kuri 70. Ni ukuvuga ko igihe tugifite ubuzima, ntabwo twari dukwiriye kureka gukora, ahubwo tuba dukwiriye gukomeza gukora ibyiza igihe cyose bidushobokeye.Abategereje kugaruka kwa Yesu, ntabwo Yesu yabagiriye inama yo kuba Maso gusa; ahubwo bakwiriye kuba maso kandi bakora (Matayo 24:44-46).

`Imyaka y’ubukuru, twaba dufite iyo, ari yo yose n'amafarang twaba dufite ayo ari yo yose, ni mu buhe buryo dusbobora kwirinda kugwa mu mutego umutunzi W’umupfapfa yaguyemo? Ibaze ku giti cyawe uti, “Ese mbereyeho iki?”`