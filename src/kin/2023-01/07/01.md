---
title:  "Muri Aba Boroheje Hanyuma Y'Abandi"
date:   11/02/2023
---

### Aho Icyigisho Cy'iki Cyumweru Gishingiye:
Luka 4:16-19; Yesaya (62:11., 2; Gutegeka kwa kabiri 15:11; Matayo 19:16-22; Luka 19:1-10; Yobu 29:112-116.

> <p>Icyo Kwibukwa: </p>
> "Umwami azabwira abari iburyo bwe ati "Nimuze mwebwe abo Data yahaye umugisha, muragwe ubwami bwabatunganirijwe uhereye ku kuremwa kw'isi" Matayo 25:34.

Bibiliya ivuga kenshi ku bashyitsi (rimwe na rimwe bitwa abanyamahanga), imfubyi n'abapfakazi. Iri tsinda rishobora kuba iry'abantu Yesu yarenguriragaho avuga "bene Data aba boroheje bari hanyuma yabandi" (Matayo 25:40). Mbese muri iki gihe tumenya abo bantu dute? Abo banyamahanga bo mu bihe bya Bibiliya bari abantu bagombaga kuva mu gihugu cyabo, ahari bitewe n'intambara cyangwa inzara. Ijambo rihuje n'iryo muni ilki gihe cyacu ryaba za miliyoni z'impunzi zasigaye iheruheru bitewe n'ibyababayeho batigeze bahitamo kubamo.

Imfubyi ni abana bapfushije ababyebyi babo bahitanywe n'intambara, impanuka, cyangwa indwara. Iri tsinda ryajyamo n'abana bafite ba se bari muni gereza cyangwa batabana na bo mu bundi buryo. Mbega urubuga rugari rwo gukoreraho umurimo rwagaragajwe ahangaha. Abapfakazi ni abantu hapfushije abo bashakanye kubwo  impamvu zimwe n'iz'imfubyi. Benshi muri bo bayoboye umuryango urangwamo umubyeyi umwe kandi bashobora gukoresha ubufasha itorero rishobora gutanga. 

Nk'uko tuzabibona muri iki cyumweru, bitewe n'uko turi ibisonga by'umurimo w'Imana, ntabwo gufasha abakene ari amahitamo tugomba gukora. Ahubwo ni ugukurikiza ugero rwa Yesu no kumvira amategeko ye.
