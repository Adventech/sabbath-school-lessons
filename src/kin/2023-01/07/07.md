---
title:  "Ibindi Byo Kwiga No Kuzirikana"
date:   17/02/2023
---

"Umwana w'umuntu ubwo azazana n'abamarayika bose afite ubwiza bwe, ni bwo azicara ku ntebe y'ubwiza bwe. Amahanga yose azateranirizwa imbere ye, maze abarobanure." Kristo ubwo yari ku musozi wa Elayono, yashyize mu ntekerezo z'abigishwa be ipica y'umunsi ukomeye w'urubanza. Kandi yaberetse ko umwanzuro kuri uwo munsi uzaba ukubiye mu ngingo imwe. Ubwo amahanga azaba ateraniye imbere ye, hazaboneka abantu b'imigabane ibiri, kandi amaherezo yabo mu bihe bihoraho azaterwa n'ibyo bakoreye Kristo cyangwa se ibyo banze kumukorera binyuze muri ba bandi bababaye ndetse n'abakene." Ellen G. White, Uwifuzwa Ibihe Byose, (2018), p. 502.

"Igihe rero ukinguriye urugi rwawe abakene ba Kristo hamwe n'abababaye, burya uba ukinguriye abamarayika batagaragara: Uba wemeye gukorana n'ibiremwa by'ijuru. Bazana umwuka mwiza utanga umunezero n'amahoro. Bahimbaza Imana n'iminwa yabo, maze bakikirizwa n'ijuru. Kandi igikorwa cyose cy'impuhwe giherekezwa n'amajwi y'indirimbo mu ijuru. Data wa Twese uhora yicaye ku ntebe ye ashyira abakozi barangwa no kutikunda mu mubare w'ibikoresho bye by'agaciro gakomeye byo mu ijuru.‚Äù Ellen G. White, Uwifuzwa Ibihe Byose, (2018), pp. 503-504.
 
***IBIBAZO:*** 

` "Kuko ari ntabwo abakene bazashira mu gihugu." (Guteg. 15:11). Uretse kuba ibi byavuzwe byaragiye bishora mu buryo bubabaje mu myaka ibihumbi yashize, mbese twabyuma dute muri iki gihe cyacu? Abantu- bamwe bagiye bakoresha aya magambo kugira ngo gusa bashyigikire kudafasha abakene, bagaranta impamvu bagira bati: "Nta kundi, Imana yavuze ko iteka abakene bazaba muri twe, bityo rero, ni uko bimeze nta kundi byagenda"" ni ukuhe kwibeshya kuri muri iyo mitekerereze?`

` Soma 1 Timoteyo 6:17-19. "Wihanangirize abatunzi bo mu by'iki gihe, kugira ngo be kwibona cyangwa kwiringira ubutunzi butari ubwo kwizigirwa, ahubwo biringire Imana iduha byose itimana ngo tubinezererwe, kandi bakore ibyiza babe abatunzi ku mirimo myiza, babe abanyabuntu bakunda gutanga, bibikire ubutunzi buzaba urufa- tiro rwiza mu gihe kizaza, kugira ngo babone uko basingira ubugingo nyakuri." Zirikana akaga gahari: kwiringira ubutunzi bw'umuntu bihabanye no kwiringira Imana ihoraho. Kuki ibyo byoroshye cyane ku bafite amafaranga, nubwo bazi ko amaherezo amafaranga yabo yose atazashobora gutuma bakomeza kubaho? Kuki twese tugomba kwigengesera ntitwiringire ikintu icyo ari cyose uretse kwiringira Imana?`