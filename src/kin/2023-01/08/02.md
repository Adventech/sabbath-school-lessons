---
title:  "Ibikwiriye Kugirwa Nyambere"
date:   19/02/2023
---

`Soma Umubwiriza 12:1. Ni ubuhe butumwa duhabwa muri iri somo?`

Uko umuntu agenda ava mu busore aba umuntu mukuru, ibitekerezo bye bigenda byiyongera ashaka uko yagera ku mibereho ifite iby'ibanze bikenerwa: ibyokurya, imyambaro, n'aho kuba. Yesu ubwe na We yatugiriye inama y'ibyo dukwiriye kugira iby'ibanze mu buzima agira ati, "Ahubwo mubanze mushake ubwami bw'Imana no gukiranuka kwayo, ni bwo ibyo byose muzabyongerwa." Birumvikana ko n'abamaze-gukura kandi bakaba batarahisemo Yesu bakiri bato, baracyafite amahirwe n'igihe cyo gufata icyemezo kizima cyo kuba ibisonga byiza.

Nk'uko tubibona mu Itangiriro 28:20-22, Yakobo yakoze amahitamo y'ingenzi mu buzima bwe, mu by'umwuka no mu by'ubutunzi. Mu iyerekwa, Umwami Imana yamwigaragarije nk' "Uwiteka Imana ya sogokuru Aburahamu, Imana ya Isaka" (Itangiriro 28:13). Hanyuma asezeranira Imana umugabane w'isezerano rye agira ati, "Uwiteka azaba Imana yanjye" (Itangiriro 28:21).

`Soma Itangiriro 29:9-20. Ni ikihe kintu cy'ingenzi cyerekeá¹›anye n'igihe cy'ibivugwa muri iyi nkuru y'ubuzima bwa Yakobo?`

Nyuma y'uko Yakobo asezeraniye Imana amasezerano y'iby'umwuka n'iby'ubutunzi, Uwiteka yamuyoboye kuri Rasheli ari ku iriba (Reba Itangiriro 29:9-20). Ntako bisa igihe umuntu yifatiye icyemezo kizayobora imibereho ye mu by'umwuka n'ibizamubeshaho mbere y'uko yiyemeza gushinga urugo. Umufasha muzubakana urugo akwiriye kumenya "ibyo mugiye kujyamo." Mbese uyu muntu tugiye kubana ni Umukristo wiyeguriye Imana? Ni akahe kazi azabasha gukora? Mbese azaba ari umwarimu, umuforomo, umunyamategeko, umuhinzi, n'ibindi? Ni iyihe mibereho tugiye gusangira? Ibindi bibazo bikeneye ibisubizo mbere y'uko mugirana isezerano ryo kubaka urugo ni nk'ibingibi: Mbese amashuri yize ni angahe? Ese ubukwe bwacu buzatwara umwenda ungana iki? Ese niteguye kwemera uwo mutwaro nk'inshingano yanjye?

`Soma 2 Abakorinto 6:14, 15. Ni kuki ari ingenzi cyane kwita kuri iri hame igihe ushaka uwo muzabana? Nubwo bidatanga ubwishingizi bw'urugo rwiza, kuki ari ibintu byafasha mu kuzagira amahirwe yo kubaka urugo rurushijeho kuba rwiza?`