---
title:  "Guteganyiriza Kugera Ku Ntego"
date:   18/02/2023
---

### Aho Icyigisho Cy'iki Cyumweru Gishingiye:
Umubwiriza  12:1; Itangiriro 2:15; 1 Timoteyo 5:8; Abakolosayi 3:23, 24; Itangiriro 39:2- 5; Imigani 3:5-8.

> <p>Icyo Kwibukwa:</p>
> "Ibyo mukora byose, mubikore mubikuye ku mutima, nk'abakorera Shobuja mukuru, badakorera abantu, muzi yuko muzagororerwa na we, muhawe wa murage, kuko mukorera Shobuja Mukuru, Kristo" (Abakolosayi 3:23, 24).

Abantu benshi bashaka kugira ubuzima "bugera ku ntego" kandi bushimishije. Ariko nanone, birumvikana ko muri iyi si turimo aho tugerwaho n'akaga n'ibyorezo bitera bitateguje, igihe cyose ntibiba byoroshye kugera kuri iyo ntego. Ariko kandi, hari n'ikibazo cy'uburyo dusobanura ijambo "kugera ku ntego." Dufate nk'urugero rwa Yosefu muri Egiputa; niba hari ubuzima bwageze ku ntsinzi, bukagera ku ntego, twavuga ko ubwa Yosefu bwageze ku ntego, siko biri? Kuva muri gereza ukaba umuyobozi mukuru w'igihugu, muriyumvisha icyo kintu? Ku rundi ruhande kandi, nimutekereze Yohana Umubatiza, byagenze bite? Yavuye muri gereza ajya mu gituro. Mbese ubuzima bwe bwageze ku ntego? Birumvikana ko byose biterwa n'ukuntu dusobanura ijambo "kugera ku ntego."

Iki cyumweru turarebera hamwe ingingo yo "kugera ku ntego" mu cyerekezo cy'ishingiro ry'ubusonga n'amahame y'ubukungu. Muzirikane ko abo twaba turibo n'aho twaba dutuye hose, amafaranga n'ubutunzi bigira uruhare ku mibereho yacu, tubishaka tutabishaka. Nonese, ni izihe ntambwe zifatika twakurikiza, kugira ngo, nubwo zitatanga icyizere kidakuka cyo "kugera ku ntego," zishobore nyamara kudufasha kwirinda ibibazo n'amakosa rusange bishobora kuduteza akaga ko kutagera ku ntego yo gutsinda mu by'ubutunzi?