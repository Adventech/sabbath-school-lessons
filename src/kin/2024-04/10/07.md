---
title:  Ibindi byo Kwiga No Kuzirakanwa
date:   06/12/2024
---

Soma igitabo cyanditswe na Ellen G.White cyitwa "Uwifuzwa Ibihe Byose"ingingo ivuga "Umucyo w'Ubugingo", p.364-375 ndetse n'igitabo cyanditswe na E.Edward Zinke, cyitwa "_The Authority of the Bible and the Certainty of the Second Coming_" Igingi yacyo yitwa 'The Certainty of the Second Coming', pp.23-36.

"Igihe Yesu yavugaga ati 'Ndi umucyo w'isi, yari mu gikari cy'urusengero ahaberaga Iminsi mikuru y'Ingando. Muri icyo gikari hagati hari hashinzwe inkingi ebyiri ndende zariho ibitereko by'amatabaza binini. Nyuma y'igitambo cya nimugoroba, amatabaza yose yaracanwaga, akamurikira Yerusalemu. Uyu muhango wari ugamije kwibutsa Abisirayeli inkingi y'umucyo yabayoboye mu butayu, kandi uwo muhango waganishaga ku kuza kwa Mesiya. Ku mugoroba ubwo amatabaza yabaga acanwe, aho mu gikari cy'urusengero habaga ibyishimo byinshi. Abasaza bafite imvi, abatambyi bo mu rusengero hamwe n'abayobozi b'abantu, bifatanyirizaga hamwe mu birori babyina bayobowe n'inanga n'indirimbo by'Abalewi.

"Uko umurwa wa Yerusalemu wamurikirwaga n'amatabaza, niko abantu bagaragazaga uko biringiye kuza kwa Mesiya wari kumurikishiriza Isirayeli umucyo we. Ariko Yesu we yabibonagamo ubusobanuro burenze ubwo. Nk'uko amatabaza arabagirana y'urusengero yabamurikiraga bose, niko Kristo we soko y'umucyo mu by'umwuka amurikira abari mu mwijima w'isi. Nyamara iki kigereranyo nticyari gitunganye. Umucyo munini yaremesheje ukuboko kwe akawushyira mu ijuru, ni wo wagaragazaga neza icyubahiro cy'umurimo we.

"Hari mu gitondo; izuba ryari ryamaze kurasa ku musozi wa Elayono, imirasire yaryo yarabagiranaga ku mazu atatswe amabuye y'agaciro kandi ryatumaga izahabu yo ku nkuta z'urusengero irabagirana, maze Yesu abereka iyo mirasire y'izuba, aravuga ati, "Ni jye mucyo w'isi."-Ellen G. White, _Uwifuzwa Ibihe byose_, p.364.

**IBIBAZO:**

`Mu itsinda ryanyu, nimuganire ku kibazo gisoza ingingo yo ku wa Gatanu. Ni ukuhe kuri kw'ingenzi kwigishwa na Bibiliya tutashoboraga kwigira mu mahame, ndetse no muri siyansi? Urugero, umusaraba cyangwa umuzuko, cyangwa kugaruka kwa Yesu? Ni ukuhe kuri kwa Bibiliya kundi kugomba kutugaragarizwa, bitaba ibyo ntitukumenye?`

`Tekereza ku gucumura kwa Lusiferi, ikiremwa cyari gitunganye cyari gisobanukiwe Imana ndetse n'uko Imana iteye. Ariko, yigometse ku Mana. Ibi bitubwira iki cyerekeranye n'ukuri k'umudendezo wo guhitamo, umudendezo natwe dufite, kandi kuki buri gihe dukeneye guhitamo kwiyegurira ubushake bw'Imana?`