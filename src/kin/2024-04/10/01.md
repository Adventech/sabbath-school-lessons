---
title:  Inzira, Ukuri n'Ubugingo
date:   30/11/2024
---

### Aho icyigisho cy'iki cyumweru gishingiye
Yohana 13:1-20; Yohana 14:1-3; Daniyeli 7:27; Yohana 14:5-11; Yohana 1:14; Abakolosayi 1:16.17; Yohana 5:38-40.

> <p>Icyo kwibukwa:</P> 
> "Uhereye kera kose nta muntu wigeze kubona Imana, ahubwo Umwana w'Ikinege uri mu gituza cya Se, ni we wayimenyekanishije" (Yohana 1:18).

Ubutumwa bwiza bwanditswe na Yohana bugabanyijemo imigabane ine y'ingenzi: intangiriro (Yohana 1:1-18), igitabo kivuga iby'ibimenyetso (Yohana 1:19-12:50), igitabo kivuga iby'icyubahiro (Yohana 13:1-20:31), ndetse n'umusozo. Iki cyigisho cyibanda ku ntangiriro ndetse n'igitabo kivuga iby'ibimenyetso, kikagaragaza uwo Yesu ari we binyuze mu bitangaza bye (ibimenyetso), ibiganiro bye, ndetse n'inyigisho ze. Iki cyigisho na none cyibanda, by'umwihariko, ku mugabane wa gatatu w'ubutumwa bwiza bwanditswe na Yohana, igitabo kivuga iby'icyubahiro.

Mu buryo butangaje, mu Butumwa bwiza bwanditswe na Yohana, hari amazina arindwi azwi n'abantu benshi Yesu yakoresheje yivuga ubwe kandi ayo mazina ni yo yubatse ikiraro gihuza igitabo kivuga iby'ibimenyetso ndetse n'igitabo kivuga iby'icyubahiro. Ayo mazina ni "Umutsima w'ubugingo"(Yohana 6:35, 41, 48, 51), "Umucyo w'isi" (Yohana 8:12, Yohana 9:5), "Irembo" (Yohana 10:7, 9), "Umwungeri mwiza" (Yohana 10:11, 14), "Kuzuka n'Ubugingo"(Yohana 11:25), "Inzira, Ukuri n'Ubugingo" (Yohana 14:6), ndetse n'Umuzabibu w'Ukuri"(Yohana 15:1, 5).

Icyigisho cy'iki cyumweru gitangira kigaragaza intego y'ijambo ryo gusezera ndetse n'intangiro yacyo itangirana n'igikorwa cy'ingenzi Yesu yakoze yoza ibirenge by'abigishwa be, maze kikagaruka ku magambo aboneka mu gice cya 14 ("Ninjye nzira n'ukuri n'ubugingo").