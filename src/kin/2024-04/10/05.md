---
title:  Ni Njye Kuri
date:   04/12/2024
---

`Soma muri Yohana 1:14, 17; Yohana 8:32; Yohana 14:6 na Yohana 15:26. Ni mu buhe buryo Yohana ahuza ukuri na Yesu mu buryo butaziguye?`

Incuro nyinshi mu Butumwa bwiza bwanditswe na Yohana, ukuri guhuzwa na Yesu, Data, ndetse na Mwuka Wera. Ukuri guhuzwa na Yesu, Jambo (logos) ndetse n'Umucyo mu buryo butandukanye n'umwijima (Yohana 1:1-14, Yohana 3:19-21). Na none kandi ikinyoma gihuzwa n'ikibi ndetse n'icyaha (Yohana 8: 44-46). Kubw'iyo mpamvu, mu butumwa bwiza bwanditswe na Yohana, ukuri ntabwo kurebana n'ibintu bifatika cyangwa imibare gusa. Ukuri gukubiyemo ibimeze nk'ibyo bimaze kuvugwa ariko kandi, ukuri gukubiyemo ingingo yo kuba indahemuka ku Mana ndetse no gukurikiza ubushake bwayo.

"Benshi hanze barabogoza bashaka Imana nzima, barifuza cyane kubana n'ijuru. Ubwenge bw'abantu, uko bwaba bumeze kose, ntibushobora gutera umutima kunyurwa. Ibihangano by'abantu nta gaciro bifite, mureke Ijambo ry'Imana rivugane n'abantu. Mureke abumvise imigenzo n'ibitekerezo by'abantu gusa bumve ijwi ry'ufite ijambo rivugurura imitima yabo kugira ngo itegurirwe ubugingo buhoraho."-Ellen G.White, _Christ Object Lessons_, p.40.

Tekereza icyo kuba Yesu ari ukuri bisobanuye kuri Kristo.Yesu ni Jambo (Logos) wahoranye n'Imana uhereye kera kose kandi akaba n'Umuremyi w'ibuntu byose (Yohana 1:1-4). Uwahoranye n'Imana uhereye kera kose, Yesu afite imico ya Se, kandi ni "NDIHO." Kubaho kwe ntabwo gushingiye ku muntu uwo ari we wese cyangwa ku kintu icyo ari cyo cyose. Nta kintu kiriho, harimo n'ubumenyi, kitariho kubwe. Kandi ikintu cyose kiriho, cyaremwe, cyaremwe na Yesu kandi kiriho kubwe, "Kuko muri we ari mo byose byaremewe, ari ibyo mu ijuru cyangwa ibyo mu isi, ibiboneka n'ibitaboneka, intebe z'ubwami n'ubwami bwose, n'ubutware bwose n'ubushobozi bwose. Ni we wabiremye kandi rero ni na we byaremewe" (Abakolosayi 1:16). Ntabwo Yesu afite ukuri muri we gusa, ahubwo ni ukuri. Ukuri ntabwo ari igitekerezo ahubwo ni Muntu!

Ukuri, Yesu Kristo ashobora kugereranywa n'izuba rimurikira isi (Yohana 8:12). Ukuri kugereranywa n'icyo C.S Lewis yavuze ku bukristo, "Nizera Ubukristo nk'uko nizera ko Izuba ryarashe, bidatewe nuko ndireba gusa, ahubwo bitewe nuko binyuze muri ryo ndeba ibintu byose. Mbese Iyobokana ni ubusizi?"(n.p .: Samizdat University Press,2014),p.15, originally presented in 1944. Yesu, we kuri ni we udushoboza gusobanura neza isi iri ahatuzengurutse.