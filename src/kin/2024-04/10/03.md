---
title:  Nta Kabuza Nzagaruka
date:   02/12/2024
---

`Soma muri Yohana 14:1-3. Ni mu kihe cyerekezo Yesu yavuzemo aya magambo?`

Ku iherezo ry'igitabo cya Yahana 13, Yesu yavuze ko agiye kugenda (Yohana 13:33). Ibi byatumye Petero abaza aho agiye kujya (Yohana 13:36). Ntabwo abigishwa bari basobanukiwe ko Yesu ari kuvuga ku rupfu rwe, kuzuka kwe, no kujya mu ijuru kwe. Petero yavuze ko yiteguye gupfira Yesu (Yohana 13:37). Aho ni ho Yesu yavuze ko Petero ari bumwihakane (Yohana 13:38).

Icyo gihe ni bwo Yesu yasabye abigishwa be kudahagarika imitima (Yohana 14:1). Inshinga "_guhagarika umutima_" mu Kigiriki isobanurwa nka _tarass≈ç_, bisobanuye guhangayika, kudatuza, cyangwa kuba mu rujijo. Ntabwo bitangaje kubona abigishwa batezwa urujijo n'amagambo ya Yesu.

Ariko ubwo yabonaga ubwoba bari bafite, Yesu yababwiye ibya Se, ahari ifite amazu menshi. Yesu yari agiye kubategurira aho bazaba. Amagambo ye asa n'ayari arenze kuza k'umuraba w'umusaraba, kugeza igihe azagaruka gucungura ubwoko bwe. Yarebaga igihe uyu mubabaro wose watewe n'icyaha uzashiraho burundu (Soma Daniyeli 7:27).

Yesu aravuga ati, Kandi ubwo ngiye kubategurira ahanyu, nzagaruka mbajyane iwanjye, ngo aho ndi namwe muzabeyo" (Yohana 14:3). Biragaragara ko ari isezerano ryo kugaruka kwe.   Yesu aravuga ati, Kandi ubwo ngiye kubategurira ahanyu, nzagaruka mbajyane iwanjye, ngo aho ndi namwe muzabeyo" (Yohana 14:3). Biragaragara ko ari isezerano ryo kugaruka kwe.

Mbese iri sezerano rishingiye kuki? Bamwe bashobora kuvuga ko ari ugusohora k'ubuhanuzi bwa Bibiliya, kandi ibyo ni ukuri. Ariko muri Yohana 14:3, ishingiro rivugwa mu bundi buryo. Muri uyu murongo nzagaruka uri mu ndagihe mu Kigiriki (Ndaza). Iyi ni imikoreshereze y'indagihe mu Kigiriki yitwa indagihe y'inzagihe. Ni igikorwa cy'inzagihe kivuganwa icyizere ku buryo gisobanurwa nk'ikiri kuba ubu. Bityo, birakwiriye gusobanura iyi nteruro nka, Nta kabuza, Nzagaruka.

Impamvu idutera kwiringira ko Umwami wacu azagaruka ntabwo ishingiye ku gusohora k'ubuhanuzi bwa Bibiliya gusa, ahubwo inashingiye ku cyizere dufitiye uwatanze iryo sezerano. Yavuze ko azagaruka kujyana ubwoko bwe. Dushobora kwizera iryo sezerano bitewe n'uwaritanze.

`Ni iki umusaraba utwigisha cyerekeranye no kugaruka kwa Kristo? Yesu aramutse atazagaruka, ni iki urupfu rwe rwaba rwaratumariye ubwo yazaga bwa mbere?`