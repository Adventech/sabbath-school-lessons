---
title:  Gahunda yo Kugarurira Icyacumi no Gutura Amaturo
date:   06/12/2024
---

### Imibare yo Gukuba
"Witinya genda ubigenze uko uvuze, ariko banza umvugireho akanjye ukanzanire hano, maze ubone kwivugira n'umwana wawe kuko Uwiteka Imana ya Isirayeli ivuze itya ngo 'Icyo giseke ntabwo kizaburamo ifu, n'amavuta ntabwo azabura muri iyo mperezo, kugeza ku munsi Uwiteka azavubira isi imvura" (1 Abami 17:13, 14).

Umupfakazi w'i Sarafati yitegereje ikirere kugira ngo arebe ko haba hari ikimenyetso kigaragaza ko imvura izagwa, ariko ntiyagira icyo abona. Umutima we wababajwe no kubona ibimenyetso bya mbere bigaragaza ko umwana we yari ashonje. Igitondo kimwe, ubwoba bwe bwatangiye kuba impamo. Hari hasigaye agafu gake ndetse n'utuvuta duke yagombaga gukoresha ategura ifunguro rya nyuma. Bityo, ubwo yari afite umutima uhagaze, yagiye gutoragura udukwi kugira ngo abashe gutegura ifunguro rya nyuma.

Ubwo intekerezo z'uwo mupfakazi zari zamubanye nyinshi, yagiye kubona abona umunyamahanga ahagaze imbere y'inzu ye kandi amusaba amazi yo kunywa. Guha uwo munyamahanga amazi yo kunywa ntacyo byari bitwaye kuko bitari kumugora. Nyamara, ubwo uwo mupfakazi yari agiye kuzanira umuhanuzi Eliya amazi, uwo muhanuzi yaramuhamagaye amusaba kumuzanira n'agatsima!

Uwo mupfakazi yarasubije ati: "Nkurahiye Uwiteka Imana yawe ihoraho, nta gatsima mfite keretse urushyi rw'agafu nshigaje mu giseke, n'uturanguzwa tw'amavuta mu mperezo. Ubu dore ndatoragura udukwi tubiri, kugira ngo nsubire mu nzu nkivugire n'umwana wanjye, ngo tukarye twipfire" (1 Abami 17:12). Ubwo uwo mupfakazi yagaragazaga ukuri kw'imibereho ye, yari akigendera ku mibare yo gukuramo.

Ubwo yumvaga amagambo ya Eliya, yaretse kugendera ku mibare yo gukuramo, maze afata umwanzuro wo kugendera ku mibare yo gukuba, no kubona icyifuzo cy'Imana nk'igisubizo cy'imibereho ye yo kwiheba. Amagambo Eliya yabwiye uwo mupfakazi natwe aratureba uyu munsi. Imwe mu mpamvu nyinshi zituma tunanirwa kugarura icya cumi no gutanga amaturo ni ubwoba. Tugendera ku mibare yo gukuramo maze tukibwira ko gutanga kimwe mu icumi bizadukenesha. Igihe dusabwa kugira Imana nyambere, twibaza uko tuzabaho!

> <p>ICYO DUHAMAGARIRWA:</p>

> Uyu munsi, reka ubwoba bwawe, kubwo kwizera, saba Imana igufashe kureka kugendera ku mibare y'ab'isi maze ugendere ku mibare y'ijuru kandi izahoraho.

**IMANA MBERE YA BYOSE!**

**DUSENGE:**