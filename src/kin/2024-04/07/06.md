---
title:  Ubuhamya bwacu Kuri Yesu
date:   14/11/2024
---

Incuro nyinshi, iyo Yohana atanga ubuhamya bwerekeye kuri Yesu, aba agamije kutugeza ku mwanzuro ugira ti: "Hariho n'ibindi bimenyetso byinshi yakoreye imbere y'abigishwa, bitanditswe muri iki gitabo. Ariko ibi byandikiwe kugira ngo mwizere yuko Yesu ari Kristo Umwana w'Imana, kandi ngo nimwizera muherwe ubugingo mu izina rye" (Yohana 20:30, 31). Tekereza iyo uza kuba uhibereye wowe ubwawe maze ukabona Yesu akora ibyo bimenyetso. Mu by'ukuri, twari kwizera, mbese si ko biri? Ni ko twabitekereza; ariko mu buryo bumwe na bumwe, dufite impamvu zo kwizera Yesu kurusha ndetse n'abamubonye akora ibitangaza.

`Ni ibiki dufite uyu munsi abantu babayeho mu gihe cya Yesu batari bafite byagakwiriye kudufasha kwizera? Urugero, soma muri Matayo 24:2, Matayo 24:14, Matayo 24:6-8.`

Kandi ntabwo ari mu Butumwa bwiza bwanditswe na Yohana gusa tubona inkuru zikomeye, ahubwo dufite amahirwe akomeye yo kubona byinshi mu byo Yesu ndetse n'abandi banditsi ba Bibiliya bavuze bigenda bisohora, nko gusenyuka k'urusengero (Matayo 24:2), gukwirakwizwa k'Ubutumwa bwiza mu isi (Matayo 24:14), kwimura Imana gukomeye (2Timoteyo 2:3), gukomeza gusayisha ndetse no kwangirika kw'isi (Matayo 24:6-8). Mu gihe cy'imibereho ya Yesu ndetse n'umurimo we, abayoboke be basigaye ari itsinda rito kandi ritotezwa ry'abagabo n'abagore bakagombye kuba barahanaguwe kera mu mateka hashingiwe ku byifuzo by'abantu. Ni mu buhe buryo bari kumenya nk'uko tubizi, yuko ibyo byose byajyaga kuba? Kandi ni ko byagenze. Mu by'ukuri, kwizera kwacu ubwako kuriho nko gusohora k'ubuhanuzi bwa Yesu buvuga yuko Ubutumwa bwiza buzakwira ku isi.

Kandi muri iki gihe, nyuma y'imyaka irenga ibihumbi bibiri, natwe dufite amahirwe yo guhamya Yesu ndetse n'ibyo yadukoreye. Gutekereza nka Natanayeli, Nikodemu, umugore w'Umusamariyakazi cyangwa inyigisho z'Abafarisayo ntabwo ari byo bidushoboza kumenya Yesu nka Mesiya ahubwo gusoma Ibyanditswe Byera tuyobowe na Mwuka Wera ni byo bidushoboza kwemera Yesu nk'Umukiza w'abatuye isi.

Ikindi, buri muntu muri twe, mu buryo bwacu, bivuye mu mushyikirano dufitanye n'Imana, ashobora kugira icyo avuga. Inkuru yacu ishobora kuba itarimo ibintu bitangaje nko kubona abapfuye bazuka cyangwa umuntu wavutse ari impumyi ahumuka, ariko ibyo ntacyo bitwaye. Icy'ingenzi ni uko tuzi Yesu kugiti cyacu, kandi mu buryo bwacu bwite tugatanga ubuhamya bumwerekeyeho, nk'uko abavugwa mu butumwa bwiza bwa Yohana Â· babigenje.