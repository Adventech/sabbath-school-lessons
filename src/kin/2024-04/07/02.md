---
title:  Kwibutsa Ibya Aburahamu
date:   10/11/2024
---

Yesu ntiyatewe ipfunwe no kugaragaza uwo yari We, cyangwa guhamagarira abahamya guhamya uwo yari We, ndetse n'abahamya bari barabayeho kera barimo nka Aburahamu." Aburahamu sekuruza wanyu yifuje cyane kureba umunsi wanjye kandi awubonye aranezerwa" (Yohana 8:56).

`Kuki ubuhamya bwa Aburahamu bwari ingenzi cyane ku buryo bwashyizwe mu Butumwa bwiza bwanditswe na Yohana? Itangiriro 12:3, Itangiriro 18:16-18, Itangiriro 26:4, Matayo 1:1, Ibyakozwe n'Intumwa 3:25.`

"Binyuze mu bigereranyo no mu isezerano, Imana 'yabwiye Aburahamu ubutumwa bwiza mbere y'igihe.' Abagalatiya 3:8. Kandi kwizera k'uwo mukurambere kwari gushingiye ku Mucunguzi wari kuzaza. Kristo yabwiye Abayuda ati: "Aburahamu sekuruza wanyu yifuje kureba umunsi wanjye, kandi uwubonye aranezerwa." Yohana 8:56. Imfizi y'intama yatambwe mu cyimbo cya Isaka yashushanyaga Umwana w'Imana, wagombaga gutambwa mu cyimbo cyacu. Ubwo umuntu yacirwagaho iteka ryo gupfa kubera kugomera itegeko ry'Imana, Data wa twese, yitegereje Umwana we, abwira umunyabyaha ati: 'Baho: Kuko incungu yabonetse.'" -Ellen G. White, _Abakurambere n'Abahanuzi_, p.121.

Aburahamu yari sekuruza w'ishyanga ry'Abayuda. Yahawe isezerano rivuga yuko, binyuze muri we, amahanga yose yagombaga guhabwa umugisha. Uyu mugisha waje binyuze muri Mesiya, wavutse binyuze mu gisekuru cya Aburahamu. Aburahamu kandi yari sekuruza w'abumvira Imana mu kwizera (Abaheburayo 11:8, 17-19). Ubushake bwe bwo gutamba umwana we, Isaka (Itangiriro 22), umwana w'isezerano, ntabwo ari cyo gihamya cyonyine kigaragaza kwizera ahubwo byari no mu mugambi w'inama y'agakiza. Ubwo Yesu yavugaga ati: "Aburahamu sekuruza wanyu yifuje cyane kureba umunsi wanjye" (Yohana 8:56), abayobozi baramubajije bati: "Ko utaramara imyaka mirongo itanu, Aburahamu wamubonye ute?" (Yohana 8:57).

Igisubizo cya Yesu cyari gitangaje. "Ni ukuri, ni ukuri, ndababwira yuko Aburamu ataravuka, ndiho"(Yohana 8 :58). Yesu yakoresheje imvugo yibutsa icyo Imana yabwiriye Mose mu gihuru cyaka umuriro. Aya ni amagambo agaragaza ko ari Imana yihagije. Nta "batoye amabuye yo gushidikanya, abayobozi basobanukiwe n'icyo yari avuze kuko kumutera" (Yohana 8 :59).

`Soma Abaroma 4 :1-5. Ni mu buhe buryo hano Pawulo akoresha iyi nkuru ya Aburahamu kugira ngo agaragaze ukuri gukomeye kw'agakiza kubwo kwizera konyine, hatarimo imirimo itegetswe n'amategeko? Ni mu buhe buryo iyo mirongo idufasha gusobanukirwa n'igitekerezo kivuga ko Aburahamu ari sekuruza w'ababeshwaho no kwizera?`