---
title:  Ibindi byo Kwiga No Kuzirakanwa
date:   15/11/2024
---

*Soma igitabo cyanditswe na Ellen G. White cyitwa "Uwifuzwa Ibihe Byose", ingingo ivuga "Ikigeragezo "pp.79-87, n'ingingo ivuga "Mu rukiko kwa Pilato", pp. 568-583.*

"Maze Toma yikubita ku birenge bya Yesu ataka ati: 'Mwami wanjye! Kandi Mana yanjye!'"

"Yesu yemeye kwatura kwe ariko acyahana ineza kutizera kwe ati: "Unyemejwe n'uko umbonye. Hahirwa abanyemera kandi batambonye." Kwizera kwa Toma kuba kwaranejeje Yesu biruseho iyo aza kuba yaragize ubushake bwo kumwizezwa n'ubuhamya bwa bagenzi be. Muri iki gihe, abo ku isi baramutse bageze ikirenge mu cya Toma, nta n'umwe wakwizera agakiza kuko abemera Kristo bose bagomba kumwakira binyuze mu kumuhamirizwa n'abandi.

"Benshi mu babaye imbata zo gushidikanya bisobanura bavuga ko baramutse bafite ibihamya nk'ibyo Toma yari afite bikomotse kuri bagenzi be, bakwizera. Ntabwo babona yuko badafite ibyo bihamya gusa ko ahubwo bafite ibirenzeho. Benshi bamera nka Toma bagategereza igihe ibibatera gushidikanya bizakurirwaho, ntabwo bazabigeraho. Buhoro buhoro, bagenda bashikama mu kutizera. Abimenyereza kwitegereza ibitagenda neza gusa maze bakavugira mu matamatama kandi bakivovota, ntibaba bazi icyo bakora icyo. Baba babiba imbuto yo gushidikanya kandi ni yo bazasarura. Mu gihe kwizera n'ibyiringiro bizaba bikenewe cyane, ni muri ubwo buryo benshi bazisanga badafite imbaraga zo kwiringira no kwizera."-Ellen G. White, _Uwifuzwa Ibihe Byose_, p. 634.

**IBIBAZO:**

`Ni irihe tandukaniro ry'ingenzi ryari mu kugaragaza kwizera kwa Aburahamu ndetse na Toma? Ni iki twakwigira ku nkuru zabo?`

`Mu itsinda ry'ishuri ryo ku Isabato, reka abashaka batange ubuhamya bwerekeye kuri Yesu, nk'uko twabonye bikorwa mu Butumwa Bwiza bwanditswe na Yohana. Nubwo inkuru zitandukanye, ni iki abantu bavuga, kandi ni mu buhe buryo bose batanga ubuhamya buhamya Umwami umwe?`

`Pilato yabajije ikibazo cy'ubucurabwenge: "Ukuri ni iki?" Tanga igisubizo cy'icyo kibazo ushingiye ku byo twigiye mu gitabo cya Yohana.`

`Soma ubuhanuzi bwa Daniyeli igice cya 2 n'igice cya 7. Nubwo abantu bo mu gihe cya Yesu bari bafite ibyo bice byombi, ni ayahe mahirwe akomeye dufite uyu munsi, bo batari bafite icyo gihe, kubyerekeranye no kubona ubwo buhanuzi busohora no kugira impamvu nyinshi zindi zadufasha kwizera?`