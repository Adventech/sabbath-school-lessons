---
title:  Hahirwa Abizeye
date:   09/11/2024
---

### Aho icyigisho cy'iki cyumweru gishingiye
Yohana 8:54-58, Itangiriro 12:3, Abaroma 4:1-5, Yohana 12:1-8, Yohana 19:4-22, Yohana 20:19-31, Daniyeli 2, Daniyeli 7.

> <p>Icyo kwibukwa:</P> 
> "Yesu aramubwira ati: 'Wijejwe n'uko umbonye, hahirwa abizeye batambonye'"(Yohana 20:29.)

Mu Butumwa bwiza bwanditswe na Yohana bwose, Yohana akoresha abantu batandukanye-abantu bafite amateka atandukanye, imyizerere itandukanye, ndetse n'ubunararibonye butandukanye-bose bagaragaza uwo Yesu yari we.

"Nguyu Umwana w'Intama w'Imana" (Yohana 1:36). "Twabonye Mesiya" (Yohana 1:41). "Uwo Mose yanditse mu mategeko, n'abahanuzi bakamwadika twamubonye"(Yohana 1:45). "Rabi, uri Umwana w'Imana koko" (Yohana 1:49). "Nimuze murebe umuntu umbwiye ibyo nakoze byose, murebe ahari ko ari Kristo" (Yohana 4:29). "Kuko natwe twiyumviye kandi tukamenya ko uyu ari we Mukiza w'abari mu isi"(Yohana 4:42). "Mwami, twajya kuri nde ko ari wowe wenyine ufite amagambo y'ubugingo buhoraho?" (Yohana 6:68). "Databuja, nizeye yuko uri Kristo Umwana w'Imana ukwiriye kuza mu isi" (Yohana 11:27). "Icyo nzi ni kimwe, ni uko nari impumyi none nkaba ndeba" (Yohana 9:25). "Nguyu Umwami wanyu"(Yohana 19:14). "Kuko njyewe ntamubonyeho icyaha" (Yohana 19:6). "Mwami wanjye! Kandi Mana yanjye!" (Yohana 20:28).

Mbese bamwe muri aba bantu bari bande, kandi kuki bahamije nk'uko babigenje ku wo Yesu yari We?