---
title:  Gahunda yo Kugarurira Icyacumi no Gutura Amaturo
date:   15/11/2024
---

### Kuramya ni Ugukora ibyo Imana Ishaka

_"Nuko ntimukabe abapfu, ahubwo mumenye icyo Umwami wacu ashaka"_ (Abefeso 5:17).

Rimwe mu mahame y'ingenzi yo kuramya nyakuri rishobora kuvugwa muri aya magambo: "Kuramya ni ugukora ibikurikije ubushake bw'Imana". Igihe Yesu yari kuri iyi si, yavuze aya magambo: "Kuko ntavanywe mu ijuru no gukora ibyo nishakiye, ahubwo nazanywe no gukora ibyo uwantumye ashaka" (Yohana 6:38).

Hari inkuru iri mu gitabo cyo Kuva idufasha gusobanukirwa ireme ry'iryo hame. Umurongo wo muri Bibiliya utubwira aya magambo: "Uko umwaka utashye, abagabo bo muri mwe bose bajye baboneka imbere y'Umwami Uwiteka, Imana y'Abisirayeli ibihe bitatu. Kuko nzakwirukanira amahanga, akaguhunga, nkagura ingabano zawe; kandi ntawe uzifuza igihugu cyawe, n'ujya ujya kuboneka imbere y'Uwiteka Imana yawe ibihe bitatu, uko umwaka utashye" (Kuva 34:23, 24).

Imana inyujije ubutumwa kuri Mose, yategetse Abisirayeli ko inshuro eshatu mu mwaka ku itariki n'ukwezi bidahinduka, abagabo bose badafite imbogamizi n'imwe ibabuza gukora urugendo bagombaga gusiga ingo zabo bakajya I Yerusalemu kwizihiza iminsi mikuru yeguriwe Uwiteka Imana.

Imana inyujije ubutumwa kuri Mose, yategetse Abisirayeli ko inshuro eshatu mu mwaka ku itariki n'ukwezi bidahinduka, abagabo bose badafite imbogamizi n'imwe ibabuza gukora urugendo bagombaga gusiga ingo zabo bakajya I Yerusalemu kwizihiza iminsi mikuru yeguriwe Uwiteka Imana.

Abisirayeli bari bazengutswe n'andi moko y'inkazi, yahoraga yubikiye gutera igihugu cya Isirayeli ngo bakigarurire. Umutekano w'ingo zabo warindwaga na nde igihe babaga badahari baragiye I Yeruselemu muri icyo gihe, kugira ngo abanzi babo batazigabiza, bakaba bazishumika umuriro ukazitsemba, n'abo basize inyuma bakicishwa inkota? Igihugu cyabo cyarindwaga nande ngo kidaterwa n'abanzi? Uwiteka Imana yabasezeraniye kubarindira umutekano. Icyo Imana yabasabaga cyonyine, ni ukuyikiranukira bakora ibikurikije ubushake bwayo.

Tekereza iteraniro ry'ibihumbi by'Abisirayeli berekeje I Yerusalemu mu materaniro yera, bagenda baririmba indirimbo ya zaburi bavuga bati: "Uwiteka iyo atari we wubaka inzu, abayubaka baba baruhira ubusa. Uwiteka iyo atari we urinda umudugudu, umurinzi abera maso ubusa" (Zaburi 127:1).

><p>ICYO DUHAMAGARIRWA:</p>
> Iyi nkuru itwigisha ko kuramya ari ugukora iby'Imana ishaka, nubwo byaba bisa no kwigerezaho. Umuntu ashobora kuvuga ati: "Niba nshaka kuguma ku kazi kanjye, byaba byiza nkoze ku Isabato nkaruhuka ku munsi wa mbere y'icyumweru. Ndumva ibyo aribyo byamfasha." Wibuke ko kuruhuka Isabato no kuyeza ari ukuramya Imana, kandi kuramya Imana ni ugukurikiza ubushake byayo, ntabwo ari ugukora ibyo wishakiye. Ikindi gukurikiza ubushake bw'Imana bivuze, ni ukuyikiranukira mu cyacumi n'amaturo, wibuke ko Imana yabwiye Abisirayeli ko bazaba amahoro masa, nibakurikiza amategeko yayo yose.

**Imana Mbere ya Byose!**

**DUSENGE:**