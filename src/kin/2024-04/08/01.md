---
title:  Gusohoza Ubuhanuzi Bwo Mu Isezerano Rya Kera
date:   16/11/2024
---

### Aho icyigisho cy'iki cyumweru gishingiye
Yohana 5:17, 20, 36-40, 46, 47; Yohana 13:18; Yohana 17:12; Yeremiya 2:13; Zekariya 9:9; Yohana 8:12-30.

> <p>Icyo kwibukwa:</P> 
> "Ariko mfite ibimpamya biruta ibya Yohana, kuko imirimo Data yampaye ngo nyisohoze, iyo mirimo nkora ari yo impamya ubwayo yuko Data ari we wantumye"(Yohana 5:36).

Incuro nyinshi, mu Butumwa Bwiza bwanditswe na Yohana dushobora kubona ibintu byose Yesu yavuze kandi yakoze bigaragaza yuko Mesiya (_hammashiach_), Kristo, yari yaraje muri Isirayeli. Kandi yari yaraje, nk'umwe muri bo, Umuyuda wavukiye i Beterehemu, nk'uko Ibyanditswe byari byarabihanuye. Ariko nk'uko Yohana yabyanditse "Yari mu isi ndetse ni we wayiremye, nyamara ab'isi ntibamumenya"(Yohana 1:10).

Yari mu isi, ni we wayiremye, nyamara ab'isi ntibamumenya? Aya magambo aratangaje. Kandi nk'uko dushobora kubibona mu Butumwa Bwiza bwanditswe na Yohana ndetse no mu bundi Butumwa Bwiza, abantu benshi nti bari bamuzi nubwo bari bakwiriye kumumenya, by'umwihariko bitewe n'ibyo Yesu yakoze byose ndetse n'ibyo yavuze byose. Kandi nanone, Ibyanditswe Iyera byo mu Isezerano rya Kera ni we byagaragazaga.

Muri iki cyumweru tuzareba ubundi buryo Yohana yagaragaje Yesu nka Mesiya, kandi na none tuzareba impamvu abantu bamwe na bamwe bakomeje kutamwemera-nubwo hari impamvu zikomeye zemeza ko ari Kristo. Mbese ni iki dushobora kwigira ku makosa yabo?