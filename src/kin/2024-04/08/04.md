---
title:  "Ubuhanuzi Bwo Mu Isezerano Rya Kera Bwerekeye Kuri Yesu:Umugabane Wa Mbere"
date:   19/11/2024
---

Mu kiganiro yagiranye n'abayobozi b'idini cyerekeranye n'uwo ari we, Yesu yemeje ububasha bw'Ibyanditswe byera. Mu bigaragara, bisa naho bitari ngombwa ko abikora kuko abayobozi b'idini bizeraga Ibyanditswe Byera. Nyamara, Yesu yagombaga gushimangira ububasha bw'Ibyanditswe kandi yabikoreye kugira ngo abereke uwo yari we-nubwo imitima yabo yari yinangiye, kandi bakaba baranze kwemera ko ari abanyabyaha.

Hagati aho, Yohana yanditse amagambo menshi yakuye mu Isezerano rya Kera agaragaza Yesu, ari we gusohora kw'Isezerano rya Mesiya ryo mu Isezerano rya Kera.

`Ni mu buhe buryo iyi mirongo yo mu Isezerano Rishya ndetse n'Isezerano rya Kera ifitanye isano? Ni ukuvuga , ni mu buhe buryo Isezerano Rishya rikoresha imirongo ihamya Yesu?`

`Yohana 1:23, Yesaya 40:3`

`Yohana 2:16,17; Zaburi 69:9`

 `Yohana 7:38; Yeremiya 2:13`

`Yohana 19:36, Kubara 9:12`

Ntabwo ari Yohana, ahubwo ni Petero, Pawulo, Matayo, Mariko, Luka ndetse n'abandi banditsi b'Isezerano Rishya, bayobowe na Mwuka Wera, incuro nyinshi bagiye bashimangira ko imibereho ya Yesu w'i Nazareti, urupfu rwe, kuzuka kwe no kujya mu ijuru kwe ku ntebe ya cyami y'Imana byose ari ugusohora k'ubuhanuzi bwo mu Isezerano rya Kera.

Kandi nubwo Yesu yakomezaga kwereka abigishwa be Ibyanditswe Byera, ari byo byavugaga ku murimo we ni ryari abigishwa basobanukiwe yuko Ibyanditswe Byera byagaragazaga urupfu no kuzuka kwe? Nyuma y'urupfu rwe no kuzuka kwe no kubabonekera ni bwo babisobanukiwe. "Nuko azuwe abigishwa be bibuka ko yabivuze, bemera Ibyanditswe na rya Jambo Yesu yari yaravuze" (Yohana 2:22, soma na Yohana 20:9).