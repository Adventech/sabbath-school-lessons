---
title:  "Ubuhanuzi Bwo Mu Isezerano Rya Kera Bwerekeye Kuri Yesu: Umugabane Wa Kabiri"
date:   20/11/2024
---

Yesu yabwiye abayobozi b'idini ati: "Murondora mu byanditswe, kuko mwibwira ko muri byo arimo mufite ubugingo buhoraho, kandi ari byo bimpamya"(Yohana 5:39).

Mbega amagambo atangaje Yesu yivuzeho!

Imibare irahindagurika, ariko abahanga bamwe na bamwe bavuga ko Yesu w'i Nazareti yasohoje ubuhanuzi bwinshi bwo mu Isezerano rya Kera. Uko byaba bingana kose, ibitekerezo bivuga ko umuntu umwe atasohoje ubuhanuzi, nubwo byaba ari bike muri bwo, ibyo bitekerezo ntabwo biba bihamye.

Hari umuntu ushobora gukoresha ishusho nk'iyi:Tekereza uramutse wujuje ahantu hafite ubuso bungana nk'ubwa Texas ibiceri, icyo kirundo kikagira uburebure bwa metero 0.6 maze ugasiga igiceri kimwe ibara ryihariye maze ukabivangavanga. Hanyuma ugapfuka umuntu mu maso ukamuha amahirwe yo gufata igiceri gisizwe irangi ryihariye ni amahirwe angana iki uwo muntu yaba afite yo gutoranya icyo giceri?

Nta gushidikanya, kuvuka kwa Yesu, imibereho ye, ndetse n'urupfu rwe byahanuwe mu Isezerano rya Kera, ni igihamya gitangaje cy'uwo Yesu yari we nka Mesiya wahanuwe. Yohana agaragaza iyo mirongo yo mu Isezerano rya Kera kugira ngo agaragaze uwo Yesu ari we, kandi akagaragaza n'impamvu dukwiriye kwiringira Yesu kandi tukakira agakiza aduha.

`Ni iki buri somo muri aya akurikira yo mu Butumwa bwiza bwa Yohana agaragaza kuri Yesu nko gusohora k'ubuhanuzi bwerekeye kuri Mesiya?`

`Yohana 12:13; Zaburi 118:26`

`Yohana 12:14,15; Zekariya 9:9`

 `Yohana 13:18, Zaburi 41:9`

`Yohana 19:37, Zekariya 12:10, Zekariya 13:6`

`Ushikamye ute mu byo wizera? Mbese hagize umuntu ukubaza impamvu wizera Yesu nka Mesiya, wamusubiza iki, kandi ni hehe wajya, kandi kuki, kugira ngo bigufashe gushyigikira uko kwizera?`