---
title:  Ubukwe bw' I Kana
date:   29/09/2024
---

`Soma amagambo ari muri Yohana 2:1-11. Ni ikihe kimenyetso Yesu yakoreye i Kana, kandi ni buryo ki cyafashije abigishwa Be gutangira kumwizera?`

Kubona Yesu akora igitangaza cyo guhindura amazi divayi byatanze igihamya cyafashije abigishwa gufata icyemezo cyo gukurikira Yesu. Byari gushoboka gute ko iki kitaba igihamya simusiga kimwerekana nk'uwavuye ku Mana? (Ahari byashoboka ko wenda batari bitegura gusobanukirwa ko Yari Imana).

Mose yari umuyobozi w'Abisiraheli, kandi yakuje Abisiraheli muri Egiputa "ibimenyetso n'ibitangaza" byinshi (Gutegeka Kwa Kabiri6:22, Gutegeka Kwa Kabiri 26:8). Ni we Imana yakoresheje kugira ngo abohore Isiraheli ayikura muri Egiputa. (Mu buryo twabyumvamo, yari "umukiza" wabo).

Ibinyujije muri Mose, Imana yahanuye yuko hazaza umuhanuzi umeze nka Mose. Imana yasabye Abisirayeli kuba ari We bumvira (Gutegeka Kwa Kabiri 18:15, Matayo 17:5, Ibyakozwe n'Intumwa 7:37). Uwo "muhanuzi" yari Yesu kandi, muri Yohana 2, Yesu yakoze ikimenyetso cye cya mbere, ubwacyo cyagombaga kwerekana ugucungurwa kw'abana b'Abisiraheli bavanywe muri Egiputa.

Uruzi rwa Nili rwari is≈çko y'ibanze y'ubutunzi n'ikigirwamana cy'Abanyegiputa. Kimwe mu byago cyagombaga koherezwa ku ruzi - amazi yarwo agahinduka amaraso. I Kana, Yesu yakoze igitangaza kimeze nk'icyo, ariko, aho guhindura amazi amaraso, yayahinduye divayi.

Amazi yakuwe mu ntango (mu bibindi) esheshatu z'amazi yakoreshwaga mu mihango yo kwiyeza y'Abayahudi , ari byo byasanishaga iki gitangaza ku buryo bukomeye n'insanganyamatsiko y'agakiza dusanga muri Bibiliya. Mu kuvuga iyi nkuru y'iki gitangaza cyo guhindura amazi divayi, bityo akatuganisha ku byabaye mu gihe cy'Iyimukamisiri, Yohana yari ari kudutungira urutoki kuri Yesu ngo tumenye ko ari We Mucunguzi wacu.

Ni iki umusangwa mukuru w'ibirori yatekereje kuri vino idasembuye Yesu yatanze? Na we yaratangaye biramurenga kubw'iki kinyobwa cyiza cyane maze, kuko atari yamenye igitangaza Yesu yari yakoreye aho, atekereza ko bari bazigamye iziryoshye ngo baziherutse.

Ijambo ry'Ikigiriki _oinos_ ni ryo rikoreshwa mu kuvuga umutobe w'imizabibu mushya udasembuye kimwe n'usembuye (reba Inkoranyamagambo ya Bibiliya y'Itorero ry'Abadiventisti b'Umunsi wa Karindwi, p. 1177 mu Cyongereza). Ellen G. White avuga ko umutobe wakozwe muri icyo gitangaza utari ufite umusemburo cyangwa ibisindisha (soma mu gitabo, _Uwifuzwa Ibihe Byose_, igice kivuga ngo "Mu Birori by'Ubukwe", pp. 103-110, 2018). Nta gushidikanya, abamenye ibyabaye batangajwe no kubona ibibaye.

`Ni izihe mpamvu ufite zigutera (zaguteye) gukurikira Yesu? (Twahawe nyinshi, mbese si byo?)`