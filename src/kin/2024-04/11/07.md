---
title:  Ibindi byo Kwiga No Kuzirakanwa
date:   13/12/2024
---

Soma igitabo cyanditswe na Ellen G. White cyitwa _Uwifuzwa Ibihe byose_, ingingo ivuga ngo, "Ntimuhagarike Imitima Yanyu", p. 523- 537." Amagambo y'inyongera kuri Yohana 1, aboneka mu gitabo cyitwa The SDA Bible Commentary,vol.5, pp. 911-919.

Bagaragaza uwo Yesu ari we, abamurwanya bamuvugaga bashingiye ku mitekerereze ya kimuntu "Nk'abantu" (Yohana 8:15). Ibyo ni bibi cyane kurusha "guca imanza ushingiye ku bigaragara gusa"(Yohana 7:24). Aha bashingiraga kubyo abantu bashingiraho, inyokomuntu yacumuye, badashingiye kuri Mwuka Wera (Soma Yohana 3:3-7). Babonye "umubiri we" nk'uko wari uri, ariko ntabwo bigeze batekereza ko ashobora kuba Jambo wagizwe umuntu (Yohana 1:14). Kureba Yesu batyo ni ukumureba bashingiye ku mirebere y'isi (2 Abakorinto 5:16).

"Umufasha hano yiswe "Umwuka w'ukuri." Umurimo we ni ukugaragaza no gukomeza ukuri. Ubwa mbere aba mu mutima nka Mwuka w'ukuri, maze akaba Umujyanama. Haboneka ituze n'amahoro mu kuri, ariko nta mahoro cyangwa ituze bishobora kuboneka mu binyoma. Inyigisho hamwe n'imigenzo by'ibinyoma ni byo Satani akoresha kugira ngo yigarurire intekerezo z'abantu. Satani ayobora abantu mu nzira zigoramye, bityo akagoreka n'ingeso zabo. Ariko binyuze mu ijambo ry'Imana, Mwuka Wera avugana n'imitima yacu, maze akatwemeza ukuri. Kandi agaragaza ibinyoma maze akabyigiza kure y'intekerezo zacu. Binyuze muri Mwuka w'ukuri ukorera mu Ijambo ry'Imana, Kristo yiyegereza abo yatoranije."- Ellen G. White, _Uwifuzwa Ibihe Byose_, p. 529.

**IBIBAZO:**

`Ubugingo buhoraho ni ukumenya Imana (Yohana 17:3). Kumenya Imana bisobanuye iki, mu buryo butandukanye no kumenya ukuri kuyerekeyeho gusa, ni ukuvuga, kumenya ko ifite ubushobozi cyangwa ifite urukundo cyangwa ko ari Imana y'ubutabera? Hagize umuntu ukubaza ati, "Mbese uzi Imana?" wamusubiza iki? Ni mu buhe buryo Yesu yaza mu gisubizo cyawe?`

`Mu buzima busanzwe bwa buri munsi, aya magambo ya Yesu asonubanuye iki, "Ijambo ryawe ni ukuri"(Yohana 17:17)?`

`Yesu yarasenze ati, "Sinsaba ko ubakura mu isi, ahubwo ubarinde Umubi"(Yohana 17:15). Ni mu buhe buryo amahitamo yacu bwite agira ingaruka ku buryo iri sengesho rishobora kusubizwa mu mibereho yacu bwite?`