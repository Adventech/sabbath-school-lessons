---
title:  Data Wa Twese, Mwana, Na Mwuka Wera
date:   07/12/2024
---

### Aho icyigisho cy'iki cyumweru gishingiye
Yohana 14:10, 24; Itangiriro 3:7-9; Yohana 16:27, 28; Yohana 16:7-11; Yohana 17:1-26.

> <p>Icyo kwibukwa:</P> 
> "Ariko umufasha, ari we Mwuka Wera, uwo Data azatuma mu izina ryanjye ni we azabigisha byose abibutse ibyo nababwiye byose" (Yohana 14:26).

Ubutumwa bwiza bwanditswe na Yohana bugizwe n'ingingo nyinshi zitandukanye. Yohana yifashisha ibimenyetso (ibitangaza) bitandukanye kugira ngo agaragaze ko Yesu ari Mesiya wasezeranywe n'abahanuzi. Yohana akoresha urutonde rw'ibihamya bigaragaza Yesu nka Kristo. Na none kandi akoresha ijambo "NDIHO"kugira ngo agaragaze ubumana bwa Yesu.

Abagize Ubutatu Bwera bose bavugwa muri Yohana (Yohana 1:1-4, 14, 18, 32-34). Hashize igihe kirekire abantu bagerageje gusobanukirwa n'imiterere y'Ubutatu Bwera, ariko kubera ko tudashobora gusobanukirwa na bwo mu buryo bwuzeye, abantu benshi banze icyo gitekerezo. Mbega uburyo ari ubupfapfa kwanga ikintu bitewe nuko tudashobora kugisobanukirwa mu buryo bwuzuye cyangwa bitewe nuko kidakwirwa mu ntekerezo za muntu!

Yohana avuga ko niba dushaka gusobanukirwa Imana, tugomba kureba kuri Yesu ndetse n'icyo yahishuye mu Ijambo Rye. Ubu buryo budushyira mu isi nshya yo gusabana n'abagize Ubutatu Bwera, hagati y'abagize Ubutatu Bwera ndetse n'abantu, ndetse no hagati y'abantu ubwabo. Icyigisho cy'iki cyumweru kigaragaza uburyo ubutumwa bwiza bwanditswe na Yohana bugaragaza Data, Mwana, na Mwuka Wera, ariko mu cyerekezo cy'ijambo ryo gusezera (Yohana 13:17).   