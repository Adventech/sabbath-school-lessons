---
title:  Yesu Na Data
date:   09/12/2024
---

Twaremwe n'abagize Ubutatu Bwera kugira ngo tugirane n'Imana isano yihariye (Itangiriro 1:26, 27). Ariko bitewe n' icyaha, iyo sano yaje kwangirika bikomeye. Dushobora kubona ingaruka z'ako kanya z'uko kwangirika mu gitekerezo cy'ingombyi ya Edeni.

`Soma Itangiriro 3:7-9. Ni mu buhe buryo ibi bigaragaza ukwigomeka kwatewe n'icyaha, kandi bisobanuye iki niba Imana ari yo yashakishaga abantu, atari bo bayishatse?`

Icyifuzo cy'Ubutatu Bwera cyari icyo gukiza inyokomuntu uko kwigomeka kwatewe n'icyaha, kabone nubwo abantu bose batajyaga kwemera iyo mpano.

Kugira ngo iyo sano yongere isanwe, umwe mu bagize Ubutatu Bwera yigize umuntu. Bityo, Jambo ahinduka umuntu kandi abana natwe, agaragaza icyubahiro cy'Imana (Yohana 1:14-18). Kubw'iyo mpamvu, inyokomuntu yahawe ubuntu bwe. Iki ni cyo Yesu yaje kutumenyesha, kwamamaza icyubahiro cy'Imana kugira ngo isano yaciwe n'icyaha yongere isanwe, ku bantu bose bashaka kwemera icyo baherewe muri Kristo Yesu kubwo kwizera.

`Ni ibihe byiringiro dukura muri aya masomo? Yohana 1:1, 2; Yohana 5:16-18; Yohana 6:69; Yohana 10:10, 30; Yohana 20:28.`

"Muri Kristo ni ho hari ubugingo bw'umwimerere, bwuzuye kandi butagabanyije"-Ellen G. White, _Uwifuzwa Ibihe Byose_, p. 416. Ariko nk'Umwana w'Imana wigize umuntu "wisize ubusa"(Abafilipi 2:7), Kristo, avuga ku mibereho ye ku isi nk'umuntu wabanye n'abantu, yashoboraga kuvuga ku buzima afite nk'impano ituruka ku Mana. "Ubumana bwa Yesu ni ubwishingizi ku mwizera wese ko afite ubugingo buhoraho "-Ellen G. White, _Uwifuzwa Ibihe Byose_, p.416.

Kubera ko abantu batemeye Imana (Yohana 17:25), yatumye Umwana wayo (Yohana 9:4, Yohana 16:5) kugira ngo ibashÄ— kumenyekana.

`Ku birebana n'isanzure, umuntu utaremeraga ko Imana ibaho yaranditse ati, "Mu mwijima wacu, muri iri sanzure rinini, nta bimenyetso bigaragaza ko ubufasha buzaturuka ahandi kugira ngo kudukize." Ni iki Bibiliya yigisha, kigaragaza uburyo ibyo uyu mugabo yavugaga bitari ukuri?`