---
title:  Data Wo Mu Ijuru
date:   08/12/2024
---

Ubutumwa bwiza bwaditswe na Yohana bwanditswe hashingiwe ku rufatiro rwa Bibiliya rutangirira ku nkomoko yacu. "Mbere na mbere, Imana yaremye ijuru n'isi" (Itangiriro 1:1). Cyangwa: _Mbere na mbere Data,Umwana Muwuka Wera baremye ijuru n'isi_. Ni bo s≈çko y'ibiriho byose. Baremye isanzure, n'ibirimo byose.

Ku mubumbe wacu habayeho kuremwa k'ubuzima mu buryo budasanzwe, kandi igitangaje cyane muri ibyo byaremwe ni umuntu. Umugambi w'Imana mu kurema abantu kwari ukugira ngo tubane na yo mu mahoro kandi tubane neza n'abandi.

Ikibabaje, ni uko Lusiferi yazanye icyaha mu isi. Icyaha, kimwe n'ibindi, ni uguca umubano dufitanye n'Imana. Icyaha kigaragaza Imana uko itari. Bityo, Kristo yenze akamero kacu kugira ngo yongere atumenyeshe Imana kandi azanire abantu agakiza.

Yesu yatanze ubuzima bwe abushyira mu biganza bye Se, abaho akurikiza amabwiriza ya Se. Yesu yaravuze ati, "Njye na Data turi umwe"(Yohana 10:30). "Data ari muri njye"(Yohana 10:38). "Niba ntakora imirimo ya Data ntimunyizere" (Yohana10:37).

`Ni uruhe ruhare rw'Imana Data, nk'uko rugaragazwa muri iyi mirongo:`

`Yohana 3:16, 17; Yohana 6:57`

`Yohana 5:22, 30`

`Yohana 6:32; Yohana 14:10, 24`

`Yohana 6:45`

`Yohana 15:16, Yohana 16:23`

`Aya masomo agaragaza ko Imana ifitanye isano ya bugufi na Yesu Kristo, Umwana wayo. Imana ifitanye isano n'isi yacu kandi igira urahare rukomeye mu gakiza kacu. Ni iki uku kuri kutwigisha cyerekaranywe n'urukundo Imana idukunda?`