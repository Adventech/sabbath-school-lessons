---
title:  Gahunda yo Kugarurira Icyacumi no Gutura Amaturo
date:   11/10/2024
---

## Gutangiza Ubugiraneza

"Abizeye bose babaga hamwe, bagasangira ibyabo byose" Ibyakozwe 2:44 Ubugiraneza bw'Abakristo bo mu kinyejana cya mbere ni kimwe mu bimenyetso bibaranga. Ntibari bafite ubutunzi bwinshi, amazu, cyangwa icyubahiro mu bantu. Ibiramambu, bitwaga agatsiko (Ibyakozwe 24:14). Ariko kandi, bakomezaga kugwira kandi bakamurikira isi bayigezaho ukuri kwa Kristo wazutse.

Imwe mu nkuru itangaje y'ubugiraneza bw'Abakristo ba mbere, ni igitekerezo cya Pakomiyusi. Yavutse mu mwaka wa 292 Nyuma ya Kristo, mu mugi wa Thebes, muri Egiputa, mu muryango wa gipagani. Mu buryo atabyifuzaga, yaje gushyirwa mu ngabo z'Abaroma. Wari umugenzo w'Abaroma kwigarurira uturere, ibihugu n'abantu, bagategeka abagabo bose gukora umurimo w'igisirikare cy'Abaroma. Abagaba b'ingabo bari bazi ko aba basirikare batifuzaga cyangwa ngo bagire ubwitange bwo gukorera ubwami bwa Roma; bityo rero, iyo batajyaga ku rugamba babashyiraga mu nzu y'imbohe.

Mu gihe Pakomiyusi yari mu nzu y'imbohe, inzara yaje kuyogoza akarere yarimo. Imbohe nyinshi zicwa n'inzara. Ariko we n'izindi mfungwa batangira kubona ibyokurya byabaga byinjijwe mu ibanga mu tudirishya twa gereza. Buri joro, abizera batazwi bazaniraga imfungwa ibyokurya maze bikazikiza inzara. Pakomiyusi yaje kumenya ko aba bagiraneza ari abayoboke b'Umunyagalileya witwaga Yesu Kristo. Amaze gufungurwa, yashakishije Abakristo, baje kumwigisha ibya Yesu n'urukundo Rwe. Nuko aza guhinduka Umukristo maze abatizwa mu mwaka wa 314 Nyuma ya Kristo, ahinduka umuyobozi ukomeye w'Itorero rya Gikristo. Yari yatabawe kandi akizwa n'ubugiraneza.

Natwe dushobora guhitamo kubaho imibereho yo kwigerezaho kubw'Imana cyangwa tukabaho imibereho y'uburyohe itarimo inshingano no kwitanga. Nyamara, abahitamo imibereho yo kwigerezaho ni bo bashobora kwitwa Abakristo nyakuri. Imibereho yo kwitanga ni yo yonyine iduha amahirwe yo gukuza kwizera kuzima, tukabona ibyo Imana Idukorera, tukishimira n'ibitangaza byayo. Bene iyi mibereho ni yo Imana Iduhamagarira uyu munsi.

> <p>ICYO DUHAMAGARIRWA:</p> 
> Wabasha kuzana impinduka? Witeguye kwinjiramo uko wakabaye? Ntuzigera usubira inyuma cyangwa ngo wicuze nuramuka winjiye uko wakabaye mu murimo wo gukiza imitima. Ku rundi ruhande, abahitaroo kubaho imibereho yo kwikunda, bageraho bakabona ko ukwikunda n'ubugugu byatesheje agaciro imibercho yabo. Uyu munsi, ugomba guhitamo kwereka abatuye isi ko ubugiraneza n'urukundo ari byo bimenyetso by'Ubukristo nyakuri.

**IMANA MBRE YA BYOSE**

**DUSENGE**