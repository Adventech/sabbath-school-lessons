---
title:  Gahunda yo Kugarurira Icyacumi no Gutura Amaturo
date:   20/12/2024
---

### Mbese Gukiranuka Bitangira Ryari?

"Uwiteka azaba Imana yanjye, n'iri buye nshinze nk'inkingi izaba inzu y'Imana, kandi ku byo uzajya umpa byose, sinzabura kuguha kimwe mu icumi"(Itangiriro 28:21,22).

Igipimo cy'ubushomeri kiri hejuru ni kimwe mu bibazo abantu bahura na byo uyu munsi. Ndetse no mu bihugu byateye imbere, umubare w'abantu batari ku isoko ry'umurimo wariyongereye cyane. Dukeneye gusuzumana ubushishozi imibereho ya buri munsi y'imiryango iri mu itorero ryacu idafite amafaranga ahoraho yinjiza. Icy'ingenzi ni ukuyifasha kubona ibyo ikeneye by'ibanze nk'ibyokurya ndetse n'aho kuba. Dushobora kuyifasha tuyiha amahugurwa afasha abagabo n'abagore kubona umwanya ku isoko ry'umurimo. Kandi ubufasha bwose butangwa bugomba kwita kuri iyi nama: "Ugira ubuntu abugire atikanyiza" (Abaroma 12:8).

Undi murongo ngenderwaho w'umuntu udafite icyo yinjiza gihoraho ni ugukiranukira Imana muri kimwe mu icumi n'amaturo. Ushobora kwibaza uti: "Mbese nigute nakwigisha umuntu utagira icyo yinjiza gihoraho gukiranukira Imana muri kimwe mu icumi n'amaturo?" Akenshi dukunze gutekereza ko dushobora gukiranukira Imana muri kimwe mu icumi n'amaturo igihe dufite amafaranga gusa. Nyamara, igitabo cy'Itangiriro kigaragaza ko Yakobo, umuntu wa kabiri uvugwa muri Bibiliya watanze kimwe mu icumi, yatanze kimwe mu icumi igihe nta kazi yari afite, yari ari guhunga, kandi yari yiseguye ibuye (Itangiriro 28:10-22).

Ibi bitwigisha yuko gukiranukira Imana bituruka ku mutima w'umwizera, ndetse na mbere yuko ubutunzi buzanwa mu bubiko. Umuntu utagira icyo yinjiza uhitamo gukiranuka muri kimwe mu icumi n'amaturo ntabwo akwiriye gutekereza ko adakiranuka. Uyu muntu agomba kugaragaza ubushake bwe bwo gukiranukira Imana muri kimwe mu icumi kandi akagena ijanisha ry'amaturo ahoraho azajya atanga. Maze, agasaba Imana ko icyifuzo cy'uko ashaka gukiranuka muri kimwe mu icumi n'amaturo kireka kuba mu magambo gusa, ahubwo agasaba ko gishyirwa mu bikorwa, igihe cyose atangiye kugira icyo yunguka. Nta muntu n'umwe ufite umugambi wo gukiranukira Imana ukwiriye kumva ko adakiranuka igihe adafite icyo yinjije.

><p>ICYO DUHAMAGARIRWA:</p>
> Niba ufite icyo winjiza gihoraho, garagaza ubushake bwawe bwo gukiranuka kandi ufashe ugire uwo ufasha udafite akazi umuhe ibyokurya, umusengere, kandi umuhe n'inama. Niba nta kazi ugira, garagaza ubushake bwawe bwo gukiranukira Imana kandi ukomeze usababe imbaraga ndetse n'ubwenge kugeza ubwo uzabonera akazi.

**IMANA MBERE YA BYOSE!**

**DUSENGE:**
