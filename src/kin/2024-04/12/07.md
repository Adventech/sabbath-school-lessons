---
title:  Ibindi byo Kwiga No Kuzirakanwa
date:   20/12/2024
---

Soma igitabo cyanditswe na Ellen G. White cyitwa _Uwifuzwa Ibihe byose_" ingingo ivuga ngo, "Birarangiye," pp. 598-604, n'indi ivuga ngo " Umwami Yazutse," pp. 614-619", ndetse n'indi ivuga ngo "Urarizwa n'Iki?" pp. 620-624. Usome n'amagambo aboneka mu gitabo cyanditswe na Clifford Goldstein, cyitwa Risen: Finding Hope in the Empty Tomb (Nampa, ID: Pacific Press, 2020).

"Pilato yifuje cyane gukiza Yesu. Ariko yabonye ko adashobora kubikora, ngo maze agumane icyubahiro n'ubutware bwe. Aho kugira ngo abure ubutware bwe bwo ku isi, yahisemo gutanga utariho urubanza ngo abambwe. Ni bangahe hano ku isi, batinya kubura ibyabo cyangwa kubabazwa, maze bagahitamo kwirengagiza ukuri. Umutimanama hamwe n'inshingano biganisha umuntu mu nzira imwe, naho kwikunda no kwihugiraho bikaganisha umuntu mu nzira ihabanye n'iyo. Umuraba ukurura uganisha mu nzira mbi, maze uwemeye kumvira umubi akajyanwa na wo kugeza yisanze mu mwijima wo kwishinja ikibi." Ellen G. White, _Uwifuzwa Ibihe Byose_, p. 581.

"Kristo yari ataratanga ubugingo bwe kugeza ubwo yari kurangiza umurimo yaje gukora, maze ubwo yendaga gutanga, yavuze n'ijwi rirenga ati, "Birarangiye." Yohana 19:30. Yari amaze gutsinda urugamba. Ukuboko kwe kw'iburyo kandi ukuboko kwe kuzira inenge kwamuhesheje intsinzi. Kandi nk'umuneshi, yashinze ibendera rye ahirengeye h'ibihe byose. Umunezero wasakaye mu bamarayika bose. Ab'ijuru bose bishimiye intsinzi y'Umukiza. Satani yaratsinzwe, kandi yamenye ko ubwami bwe abubuze. Ijambo "Birarangiye" ryari rifite ubusobanuro bwimbitse ku bamarayika no ku batuye amasi ataracumuye. Ibi byarabarebaga kimwe n'uko natwe bitureba, yuko umurimo wo gucungura umuntu wari urangiye. Na bo basangiye natwe imbuto zo gutsinda kwa Kristo." - Ellen G. White, _Uwifuzwa Ibihe Byose_, p. 598.

**IBIBAZO:**

`Ni iyihe nzira yo gufata icyemezo ishobora kugufasha kwirinda gukora ikosa nk'iryo Pilato yakoze?`

`Kuki byabaye ngombwa ko Yesu apfa mu cyimbo cyacu? Kuki byabaye ngombwa ko aba incungu yacu? Kuki urupfu rwe rwari ngombwa kugira ngo tubone agakiza? Ni iyihe mirongo yo mu byanditswe byera ishyigikira igisubizo cyawe?`

`Ni iyihe sano iri hagati y'igihamya cy'ibyanitswe byera ndetse n'igihamya cy'amateka ku kwizera umuzuko wa Yesu? Ni ukuvuga, ni ikihe gihamya cyo mu mateka gihamya ko Yesu yazutse?`

`Tekereza ku 1 Abakorinto 15:12-20. Ni mu buhe buryo umntu yakumvikanisha icyo gitekerezo, hatari umuzuko wa Yesu, "Abapfuye bararimbutse"(1Abakorinto 15:18), niba "abasinziriye muri Kristo"bahita bajya mu ijuru? Ni mu buhe buryo amagambo ya Pawulo hano yakwemeza ukuri kuvuga yuko abapfuye bakomeza gusinzira kugeza ku munsi w'umuzuko ubwo Kristo azaba agarutse?`