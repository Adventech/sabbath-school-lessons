---
title:  Abahamije Yesu Nka Mesiya
date:   19/10/2024
---

### Aho icyigisho cy'iki cyumweru gishingiye
Yohana 1:19-23; Yesaya 40:1-5; Yohana 1:29-37; Abaroma 5:6; Yohana 1:35-39; Yohana 1:43-51; Yohana 3:1-21.

> <p>Icyo kwibukwa:</P> 
> "Yesu aramusubiza ati, 'Ni ukuri, ni ukuri, ndakubwira yuko umuntu utabyawe ubwa kabiri, atabasha kubona ubwami bw'Imana'" (Yohana 3:3).

Ntagushidikanya, Yesu yahaye abantu ibihamya bikomeye dusanga mu Byanditswe ashimangira ibyo yemezaga kuri We bwite, bikubiyemo n'aya magambo yivugiye ati, "Ni ukuri, ni ukuri, ndababwira yuko uwizera ari we ufite ubugingo buhoraho" (Yohana 6:47).

Nyamara hari ibirenze ibyo. Guhindura amazi divayi; guhaza abantu ibihumbi bitanu akoresheje imigati mike; gukiza umuhungu w'umutware; gukiza umuntu wari uremaye wabaga ku kidendezi cy'i Betesida; guhumura umuntu wari waravutse ari impumyi; no kuzura Lazaro akamukura mu bapfuye. Umwanditsi w'Ubutumwa atwereka ibintu bitandukanye byabayeho, ndetse n' abantu - Abayuda, Abanyamahanga, abakire, abakene, abagabo, abagore, abategetsi, rubanda, abize, n'abatarize - kugira ngo batanga ubuhamya bw'uwo Yesu ari We.

Yohana anavuga kandi ku buhamya butangwa n'Imana Data ubwayo, ndetse n'Ibyanditswe, bose bagatanga igihamya cy'uwo ari We.

Iki cyumweru gitangirana n'ubuhamya bukomeye bwa Yohana Umubatiza. Abandi bahamya na bo bakomeza kugenda baza bakurikirana: Andereya na Simoni Petero, Filipo na Natanayeli, n'undi muhamya utari witezwe, Umufarisayo Nikodemu. Ariko hari n'undi muhamya urekereje mu buryo butagaragara (uwo mwigishwa wundi wari kumwe na Andereya, tubona muri Yohana 1:35, 40) - Yohana ubwe.