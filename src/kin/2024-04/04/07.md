---
title:  Ibindi byo Kwiga No Kuzirakanwa
date:   25/10/2024
---

Soma igitabo cyanditswe na Ellen G. White cyitwa _Uwifuzwa Ibihe Byose_, igice kivuga ibya, "Nikodemu", pp. 120-127.

Nikodemu "Yatangiye gushakashaka mu Byanditswe mu buryo bushya, atari ukugira ngo abone ibyo aganira bidafatika, ahubwo ari ukugira ngo abone ubugingo buhoraho. Yatangiye kubona ubwami bwo mw'ijuru uko yagendaga yiyegurira kuyoborwa na Mwuka Wera ... "Binyuze mu kwizera twakira ubuntu bw'Imana; ariko kwizera si ko Mukiza wacu. Kwizera ubwako ntacyo gufite. Ni ukuboko turambura tugasingira mu kiganza cya Kristo, maze tugahabwa ibye, tugahabwa umuti w'icyaha. ... Kwihana bikomoka kuri Kristo kimwe no kubabarirwa.

"None se, ni buryo ki tubasha gukizwa? "Nkuko Mose yamanitse inzoka mu butayu," ni na ko Umwana w'Umuntu yamanitswe hejuru, kugira ngo uwashutswe wese n'uwarumwe n'inzoka abashe kureba maze akire. "Nguyu Umwana w'intama w'Imana ukuraho ibyaha by'abari mu isi." Yohana 1:29. Umucyo umurika uva ku musaraba ugaragaza urukundo rw'Imana. Urukundo rwe ni rwo ruturehereza kumusanga. Ni tutinangira ngo twange uko guhamagarwa, tuzayoborwa munsi y'umusaraba twicuze ibyaha byatumye Umukiza abambwa. Maze kubwo kwizera, Mwuka w'Imana areme imibereho mishya muri twe. Ibitekerezo n'ibyifuzo bizaherako byumvire ubushake bwa Kristo. Umutima, ibitekerezo, biremwe bushya mw'ishusho ry'Ukorera muri twe ngo yigarurire byose. Nuko rero amategeko y'Imana azandikwa mu bitekerezo no mu mutima, maze tuvuge nka Kristo tuti, "Mana yanjye nishimira gukora ibyo ukunda." Zaburi 40:8 .- Ellen G. White, _Uwifuzwa Ibihe Byose_, pp. 125, 126 (2018).

**IBIBAZO:**

`Yohana Umubatiza yaje gutegura inzira ya Yesu. Ukurikije uko ubibona, ni buryo ki ubona ko umurimo we wagombaga kumera kugira ngo ugere ku ntego? Nanone kandi, mu gihe ukibitekerezaho, ibaze kandi iki kibazo cy'ingenzi: Wasobanura ute mu buryo bw'umwuka umurimo "ugeze ku ntego"?`

`Hanyuma y'aho, Yohana Umubatiza yaje kugira ugushidikanya (Soma Matayo 11:2, 3; Luka 7:19). Ibibazo bye byaterwaga n'iki, kandi twabyigiraho iki cyadufasha gushikama mu kwizera kwacu?`

`Mu itsinda ryanyu, muganire ku gitekerezo cy'ukuntu umuntu nka Nikodemu, umuyobozi mu itorero ry'ukuri, umuntu rwose wari ufite ubumenyi bwinshi, abasha kandi kuba yari afite ubujiji mu by'umwuka bwerekeranye n'iby'ingenzi. Ni ayahe masomo tubasha gukura muri iyo mibereho ye?`