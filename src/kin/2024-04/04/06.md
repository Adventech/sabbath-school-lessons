---
title:  Ubuhamya bwa Nikodemu
date:   24/10/2024
---

`Soma amagambo ari muri Yohana 3:1-21. Ubuhamya bwa Nikodemu bushyigikira bute insanganyamatsiko y'Ubutumwa bwiza bwanditswe na Yohana?`

Nikodemu yari umwigisha wubashywe muri Isirayeli akaba n'umwe mu bagize Urukiko Rukuru rw'Abayuda w'umutunzi. Ubuhamya bwe bufite uruhare rukomeye mu Butumwa bwiza bwanditswe na Yohana kubera impamvu nyinshi. Yitaga Yesu "Rabi" kandi akerekana ibimenyetso Yesu yavuze ko ari ibihamya ubutumwa bw'ubumana Bwe. Ni yo mpamvu, na mbere yuko Nikodemu amenya ibyo yakoraga, yatangaga ibimenyetso bishyigikira ko Yesu ari We Mesiya.

Nikodemu yabonaga ibimenyetso ubwabyo nk'igihamya cyerekana umuhamagaro mvajuru wa Yesu ariko ntiyabibonaga nk'ibyerekana Yesu nk'uwari gusohoza ubuhanuzi bwo mu Isezerano rya Kera bwerekeranye na Mesiya. Ni yo mpamvu, Nikodemu yaje afite gushidikanya; kubw'iyo mpamvu ntiyemeraga Yesu nka Kristo.

`Soma Yohana 3:3-21. Ni iki Yesu yabwiye Nikodemu kugira ngo amwereke ko Abasha kumubonamo ukuri ?`

Yesu azi umutima wa buri muntu. Igisubizo yahaye Nikodemu kibasha kumvikana nk'igihutiyeho, nyamara ahita arasa ku ntego. Nubwo Abayuda bibwiraga ko Abanyamahanga bakeneye kwihana bagahinduka, benshi ntibasobanukirwaga ko na bo ubwabo, nk'ubwoko bwatoranyijwe, bakeneye kugira imibereho yahindutse. Nta n'umwe uvuka akijijwe, igihugu yaba akomokamo cyose cyangwa itorero yaba yararerewemo.

Umurage utangaje w'Abayuda, guhera ku gihe cya Aburahamu, wabahaga inyungu nyinshi zitandukanye (soma Abaroma 3:1, 2), nta gushidikanya. Ariko ibyo, ubwabyo ntibyari bihagije. Yesu yabwiye Nikodemu ikintu umuntu atakwiyumvisha, yuko we, umwigisha n'umuyobozi muri Isirayeli, agomba kubyarwa ubwa kabiri abikorewe n'ijuru!

Hanyuma Yesu ahangana na Nikodemu ku bujiji bwe mu by'umwuka: " 'Ukaba uri umwigisha w'Abisirayeli ntumenye ibyo?'" (Yohana 3:10). Wowe mwigisha wubashywe, ni buryo ki utazi ibyongibyo? Uku gukangara kubasha kuba kwari gukaze.

Nubwo yari afite ibibazo byinshi yateguye kubaza Yesu, Nikodemu yaje guhitamo kuba mu ruhande rwa Yesu mu bihe byakurikiyeho, yifatanya n'abayoboke ba Yesu (Yohana 19:39).

`"Kuvuka ubwa kabiri"bisobanuye iki kandi ni kuki Yesu yagombaga kubishimangira?`