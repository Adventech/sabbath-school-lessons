---
title:  Ibindi byo Kwiga No Kuzirakanwa
date:   29/11/2024
---

Soma igitabo cyanditswe na Ellen G.White cyitwa "_Uwifuzwa Ibihe Byose_",ingingo ivuga iby'Imana iri kumwe natwe,pp.13-19,n'ingingo ivuga iby'Imitekerereze Ihabanye,pp.470-476.

"Ubwo yarekaga icyubahiro cye akambara ubumuntu, Kristo yagaragaje imico itandukanye n'iya Satani. Ndetse yakomeje kumanuka hasi cyane mu buryo bwo kwicisha bugufi. "Afite ishusho y'umuntu, yicisha bugufi araganduka ndetse ntiyanga no gupfa ndetse urupfu rwo ku musaraba." Abafilipi 2:8. Nk'uko umutambyi mukuru yiyamburaga umwambaro we w'icyubahiro, agakora umurimo w'umutambyi usanzwe yambaye ikanzu ye y'igitare, ni nako Kristo yafashe kamere y'umugaragu, atamba igitambo, We mutambyi, We gitambo. "Ibicumuro byacu ni byo yacumitiwe, yashenjaguriwe gukiranirwa kwacu: igihano kiduhesha amahoro cyari kuri we." Yesaya 53:5.

"Kristo yakorewe ibyari bidukwiriye, kugira ngo natwe dukorerwe ibyari bimukwiriye. Yazize ibyaha byacu, atigeze agiramo uruhare, kugira ngo tugirwe abere binyuze mu gukiranuka kwe tutigeze tugiramo uruhare. Yapfuye urupfu rwari urwacu, kugira ngo duhabwe ubugingo bwari ubwe. "Imibyimba ye ni yo adukirisha." -Ellen G. White, _Uwifuzwa Ibihe Byose_, pp.17-18.

**IBIBAZO:**

`Yesu yatanze byinshi cyane kugira ngo akize isi. Ni iki utekereza ko ari uburyo bwiza bwo gufasha abandi kubona uku kuri gutangaje no kumusanga bafite kwizera?`

`Ni irihe tandukaniro ry'ingenzi riri hagati yo gufata ibyemezo ushingiye ku mitekerereze ya kimuntu y'isi ndetse no gufata ibyemezo ushingiye ku ihishurwa ry'ijuru?`

`Kuki ibintu bimeze nk'ukuri n'impamvu bifitanye isano no gusobanukirwa Ijambo ry'Imana? Ni ukuhe kuri kandi n'impamvu dufite yo kugera ku kwizera? Ni mu buhe buryo ibintu bimeze nko gusohora k'ubuhanuzi cyangwa ubwiza butangaje ndetse n'uburyo isi yaremwe mu buryo butangaje bitwereka mu by'ukuri ko Imana iriho ndetse n'ukuri k'umigambi w'agakiza?`

`Mu itsinda ryanyu, nimuganire ku gisubizo mwatanze ku kibazo gisoza ingingo yo ku wa gatatu. Mbese kwizera kwawe gushingiye kuki? Mbese hagize umuntu ukubaza impamvu wizera Yesu n' Ibyanditswe byera, wamusubiza iki?`