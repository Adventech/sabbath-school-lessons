---
title:  Gahunda yo Kugarurira Icyacumi no Gutura Amaturo
date:   29/11/2024
---

### Nyir'Ijjuru N'Isi

"Umugisha Uwiteka atanga uzana ubukire, kandi nta mubabaro yongeraho"(Imigani 10:22).

Ijambo 'kimwe mu icumi' turibona bwa mbere mu gitabo cy'Itangiriro, mu Isezerano rya Kera. Mu ntangiriro z'igice cya 14, havugwa ibyo guhura gutangaje kwabaye hagati ya Aburahamu, sekuruza w'Abaheburayo, ndetse n'umwami witwa Melekisedeki, wari "Umutambyi w'Imana Isumba Byose."Aburahamu yari avuye kubohoza ibintu bye abikuye mu maboko y'abanzi be. Umutambyi yamuhesheje umugisha, nk'uko byanditswe mu gitabo cy'Itangiriro 14:20 "Aburahamu amuha kimwe mu icumi cya byose."Aha, tuhabona umukurambere yegurira Imana kimwe mu icumi cy'ibyo yari yungutse akagiha Imana abinyujije kuri Melekisedeki.

Ariko mbere yo gutanga kimwe mu icumi, Aburahamu yahawe na Melekisedeki amabwiriza atatu y'ingenzi.

Umugisha uza mbere yo gukiranuka. Isomo ryo muri Bibiliya rivuga ko Melekisedeki yavuze ati: "Aburahamu ahabwe umugisha n'Imana isumba byose" (Itangiriro 14:19). Inyigisho ishingiye ku Iyobokamana rya Kidiventisite ivuga ko Imana ibanza gutanga umugisha, maze twamara kwakira imigisha, natwe tugakiranukira Imana muri kimwe mu icumi. Ntabwo ari ikinyuranyo cy'ibyo, nk'uko abashyigikira inyigisho yo gutera imbere bakunze kubyigisha, bashaka gusobanura umugisha nk'uburyo bwo guciririkanwa n'Imana.

Imana ni yo nyiri bintu byose. Ni yo " Nyir'ijuru n'isi"(Itangiriro 14:19). Melekisedeki yabwiraga Aburahamu ko agomba gutanga kimwe mu icumi akagiha nyir'ibintu byose byari mu biganza bye. Nta muntu ukwiriye gutekereza ko hari icyo afite, nubwo yaba ari we wagishatse, kuko turi ibiremwa byavutse kandi bikabaho kuri iyi si. Hashimwe imbaraga irema y'Imana.

Imana yadukuye mu maboko y'abanzi bacu (Itangiriro 14 :20). Melekisedeki yibukije Aburahamu ko atari umurwanyi, kandi ko atari we wayoboye ingabo. Intsinzi yatsinze ubwami bune yashobotse kubera ko Imana yagize uruhare muri urwo rugamba. Iyo turamya Imana ku Isabato, kandi iyo tugarura kimwe mu icumi kandi tugatura n'amaturo, tuba twemeza ko Imana yaduhaye intsinzi muri icyo cyumweru ndetse no muri uko kwezi.

><p>ICYO DUHAMAGARIRWA:</p>
> Hashize imyaka myinshi kuruhuka Isabato ndetse no kugarura icya cumi n'amaturo bibaye ikimeyetso cy'ubushake bw'abambaza izina ry'Imana yo mu ijuru. Duhamagarirwa kugeza ku bandi ubwiza bw'Imana. Ufite ubuntu butangaje ashaka ko natwe tugirira abandi ubuntu. Uduha imigisha ashaka ko iyo migisha natwe tuyigeza ku bandi.

**IMANA MBERE YA BYOSE!**

**DUSENGE:**