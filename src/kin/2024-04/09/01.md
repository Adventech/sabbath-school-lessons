---
title:  Isoko y'Ubugingo
date:   23/11/2024
---

### Aho icyigisho cy'iki cyumweru gishingiye
Yohana 1:4; Yohana 10:10; Yohana 1:12, 13; Yohana 6:61-68; Kubara 13:23-33; Matayo 4:1-4.

> <p>Icyo kwibukwa:</P> 
> "Ni njye nzira n'ukuri n'ubugingo: nta wujya kwa Data ntamujyanye."(Yohana 14:6.)

Mu Butumwa bwiza bwanditswe na Yohana, ubwo yabazwaga uwo ari we, Yesu yasubije akoresheje ijambo rigaragaza ubumana. Ijambo "NDIHO" ni ijambo rigaragaza Uwiteka ubwe, we wabonekeye Mose mu gihuru cyaka umuriro. Yabwiye Mose ati, "NDI UWO NDI WE" (Kuva 3:14). Kandi iyi Mana yitwa "NDIHO" "yabaye umuntu ibana natwe (tubona ubwiza bwe busa n'ubw'Umwana w'ikinege wa Se), yuzuye ubuntu n'ukuri"(Yohanal:14).

Ingingo ya "NDIHO" igaragara cyane mu Butumwa Bwiza bwanditswe na Yohana. Isomo ry'Icyokwibukwa cy'iki cyumweru rigaruka kuri iyo ngingo, "Ni njye nzira n'ukuri n'ubugingo"(Yohana 14:6). "NDIHO" ni Umucyo w'isi, Umutsima w'ubugingo, Irembo cyangwa Umuryango intama zinjiriramo, Umwungeri mwiza, n'Umuzabibu w'ukuri.

Icyigisho cy'iki cyumweru gikomeza kitugaragariza ihishurwa ry' Imana nk'uko twarihawe muri Yohana. Nanone kandi muri iki cyumweru tuzarushaho gucukumbura, turebe impamvu yatumye abantu bamwe na bamwe banga kwakira Yesu kabone nubwo hari ibihamya bihagije bigaragaza ko Yesu ari Mesiya. Tuziga iki gitekerezo kubw'impamvu ebyiri: kugira ngo twirinde gukora ikosa nk'iryo abo bantu bakoze, kandi tunarebe uburyo dushobora kugera ku bandi bari mu kaga ko gukora ikosa nk'iryo.