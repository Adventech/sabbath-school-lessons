---
title:  Ibindi Bihamya Yesu
date:   02/11/2024
---

### Aho icyigisho cy'iki cyumweru gishingiye
Yohana 3:25-36, Yohana 1:32-36, Daniyeli 7:18, Yohana 6:51-71, Yohana 5:36-38, Yohana 7:37-53.

> <p>Icyo kwibukwa:</P> 
> "Nanjye nimanikwa hejuru y'isi, nzireherezaho abantu bose" (Yohana 12:32).

Yesu ntapfa kuvuga ibintu bitangaje bimwerekeyeho, cyangwa ibivuga uwo ariwe, cyangwa uwamwohereje, cyangwa ibivuga aho yaturutse. Ahubwo yagaragaje uwo ariwe binyuze mu bitangaza n'ibimenyetso yakoraga. Dore uko bamwe bahamyaga ibye kumugaragaro: "Nuko abantu benshi mu bahateraniye baramwizera, bati, 'Harya Kristo naza, mugira ngo azakora ibimenyetso byinshi biruta ibyo uyu yakoze?'"(Yohana 7:31).

Yasongeye amagambo Ye n'ibikorwa byahamije ukuri kw'ibyo avuga.

Ariko nk'uko ibikorwa bikomeza, itandukaniro riba mu bantu. Gukira k'umuntu wo ku kidendezi cy'i Betesida kwabyukije uburakari bwa bamwe mu bayobozi. Ikiganiro cyabereye i Kaperinawu cyakurikiye kugaburira abantu 5000, ibyavuyemo ni ukwanga Yesu kwa rubanda nyamwinshi. Umuzuko wa Lazaro kwaremye kwizera mu bantu bamwe ariko kubyutsa urwango mu bandi aribyo byatumye Yesu ageragezwa anacirwa urubanza.

Mu cyigisho cy'iki cyumweru kibanda kuri bamwe bavuze ibya Yesu bakabihamya. Muri buri kintu cyabaye, bimwe mu bihishura uwo Yesu ariwe koko byarahishuwe, kandi ibyo bifatanyiriza hamwe kugaragaza Yesu uwo ariwe nka Mesiya.