---
title:  Ubuhamywa bwa Data wa Twese
date:   06/11/2024
---

Ubutumwa bwiza bwanditswe na Yohana butangira avuga iby'ijambo (_lagos_) aribyo bisobanuye kuba hamwe n'Imana, kuba hamwe n'Imana Data (Yohana 1:1). Igiha Jambo yahindukaga umubiri, Mwuka yahamije ibya Yesu amutindaho igihe yabatizwaga (Yohana 1:32-34). Ariko n'Imana Data nawe yahamije ibya Yesu mu gihe cy'umurimo we hano ku isi.

`Soma mu butumwa bwiza bwanditswe na Yohana 5:36-38. Ni iki Yesu avuga ahangaha cyerekeye Data?`

Yesu yahuzaga Imana Data n'ibikorwa n'ibitangaza yakoraga. Yari asobanukiwe neza ko Se ariwe wamwohereje kandi akaba ahamya ibye.

`Soma mu butumwa bwiza bwanditswe na Matayo 3:17, Matayo 17:5, Mariko 1:11, no muri Luka 3:22 (soma no 2 Petero 1:17, 18). Mbese Imana Data we avuga iki kuri Yesu?`

Ku mubatizo wa Yesu, Imana Data na Mwuka Wera bifatanyije na Mwana mu kwizihiza icyo kikorwa cy'ingenzi: cyatangizaga umurimo n'inshingano bya Yesu hano ku isi. Muri icyo gihe Imana Data yavuze ko Yesu ari Umwana we akunda, akamwishimira. Ariko, igihe Kristo yari ageze mu bihe bikomeye by'umurimo we, Imana Data yongeye kuvuga, muri icyo gihe amagambo yavuze ko yanditswe mu butumwa bwiza bwanditswe na Yohana.

Ibintu byari bigeze ku musozo w'iminsi iheruka y'umurimo wa Yesu hano ku isi. Abayobozi b'idini bananiwe kumuhagarika (soma muri Yohana 12:19), bashakaga kumwica, birenze uko bari barigeze babigerageza. Igitero cy'abantu cyaramusakije, cyane cyane abantu bashakaga kumwumva barushagaho kwiyongera, bashaka kumukurikira kubera inkuru yo kuzura Lazaro yari imaze gukwira hose (Yohana 12:17, 18). Yemwe ndetse n'Abagiriki bashakaga kureba Yesu.

Kuri iyo ngingo, mu gusubiza amagambo ya Yesu yanditswe muri Yohana 12:28 agira ati: "Data ubahiriza izina ryanjye", Imana Data yongera kuvuga iri mu ijuru iti: "Ndaryubahirije, kandi nzongera kuryubahiriza" (Yohana 12:28).

Nk'uko twabibonye, isaha ya Yesu yo kubahishwa yari iyo kumusaraba. Niyo mpamvu ibya Data byo uhamya Yesu biganisha ku gitambo gikomeye cya Ntama w'Imana ukuraho ibyaha by'ab'isi. Ni ukugera ku musozo k'umurimo wo ku isi. Urupfu rwe yapfuye mu kimbo cyacu cyari igihano cyuzuye cy'ibyaha byacu, kandi muri we, binyuze mu kwizera, ntabwo tuzigera tugerwaho n'icyo gihano.