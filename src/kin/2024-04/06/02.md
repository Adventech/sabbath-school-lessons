---
title:  "Kwicisha Bugufi: Yohana Umubatiza Yongera Kubihamya"
date:   03/11/2024
---

Icyigisho cya 2 gisobanura uburyo guhamya Yesu kwa Yohana Umubatiza kwazanye kuri Yesu abigishwa ba mbere aribo - Andereya na Yohana, Petero, Filipo na Natanayeli. Umuntu ashobora kwibaza ko kuba Yohana Umubatiza, yarahamije ibya Yesu, umurimo we wari urangiye. Ariko yongeye kujya agaragara incuro zitari nke mu butumwa bwiza bwa Yohana.

`Soma mu butumwa bwiza bwa Yohana 3:25-36. Ni mu buhe buryo Yohana Umubatiza yigereranya na Yesu?`

Ukutumvikana hagati y'abigishwa ba Yohana Umubatiza n'Abayuda batavuzwe amazina ku kijyane no kwezwa, ikibazo cyo kwigisha abantu bakemera kubatizwa cya gikomeye (_gereranya n'ibivugwa muri Mariko 1:4, 5_). Igitangaje, igihe abigishwa be bazaga kureba Yohana, nta gushidikanya bagize mu gukemura icyo kibazo, bazanye Yesu bavuga bati, "Arabatiza n'abantu bose baramusanga" (Yohana 3:26). Ntabwo bigoye gutahura ko bari bafitiye ishyari Yesu - kugirira ishyari umutware wabo, nabo bari baryifitiye.

Byose byari byoroheye Yohana ngo nawe abe yamugirira ishyari, ariko ntabwo ari ko byagenze, ntabyo yakoze, kuko yari azi icyazanye Yesu. Ibiramambu, yibukije abigishwa be ko atigeze ashaka kujya mu mwanya wa Kristo. Ibitandukanye n'ibyo: ni uko yaje kumumenyesha abantu, kumutegurira inzira, no guhamiriza abantu ibye (Yohana 1:6-8).

Akoresheje imvugoshusho y'ubukwe, ubwe yiyise _incuti y'umukwe_, mu gihe Yesu ariwe _mukwe_. Umugeni agomba kuba ubwoko bw'Imana (_gereranya n'ibivigwa muri Hoseya 2:16- 23, Yesaya 62:1-5_). Hanyuma, mu magambo agaragaza ugukomera nyako kwa Yohona, aravuga ati, "Uwo akwiriye gukuzwa, naho jye nkwiriye kwicisha bugufi" (Yohana 3:30).

Muri Yohana 3:31-36 hakomeza havuga itandukaniro riri hagati ya Yesu na Yohana, hagaragaza isumbwe rya Mesiya ku wamubanjirije amuteguriza. Duhereye ku guhamya kwa Yohana ahamya ibya Yesu, igitekerezo cyo guhamya cyongera gushimangirwa. Abazumva ibye bakizera Yesu babikiwe ubugingo buhoraho. Abatamwemera bakomeza kuba munsi y'umujinya w'Imana. Icyo nicyo iri somo rivuga; Imana yakunze abari mu isi cyane, bituma itanga Umwana wayo w'ikinege, kugira ngo umwizera wese atarimbuka, ahubwo ahabwe ubugingo buhoraho (Yohana 3:16, 17). Ariko abazanga iyo mpano baherewe ubuntu, bazishyura ikiguzi cy'ibyaha byabo aricyo rupfu rw'iteka ryose.

`Ni mu buhe buryo twakwiga icyigisho cyo gucabugufi, tukiyoroshya imbere y'Imana n'abantu? Ni iki twakwigira ku rugero rwa Yohana ahangaha cyijyanye no kwicishabugufi k'umuntu?`