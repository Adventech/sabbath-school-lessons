---
title:  Kwemererwa no Kwangwa
date:   05/11/2024
---

Icyigisho cya 2 gisobanura ibijyanye no kugaburira abantu ibihumbi bitanu bivugwa muri Yohana ariko kikaba kitavuga umugabane uheruka w'iyo nkuru, ariyo tugiye kwiga ahangaha.

`Soma mu butumwa bwiza bwanditswe na Yohana 6:51-71. Ni iki Yesu yavuze ko abantu bafiteho ingorane zo kwemera?`

Bamaze kugaburirwa na Yesu mu buryo bw'igitangaza, abantu bari biteguye kumwimika ngo ababere umwami (Yohana 6:1-15). Ariko mubyo yaje kubabwira nyuma yaho mu isinagogi I Kaperenawumu, yababwiye ubusobanuro nyabwo bw'icyo gitangaza mu buryo bwa mwuka avuga ati, "Ni jye mutsima w'ubugingo" (Yohana 6:35). Yasobanuye mu buryo burambuye iby'uwo mutsima avuga ko ari umubiri we azatanga kubw'abari mu isi (Yohana 6:51).

Iyo mvugo yahumuye amaso y'imbaga y'abantu bari aho bamenya ko Yesu atazigera ababera umwami wo kuri iyi si. Ntabwo yari yiteguye kumva iby'imitekerereze y'ab'isi. Banze guhinduka, byashoboraga guhindura uburyo batekerezaga, kugira ngo babe bahinduka bakamenya kandi bakakira Yesu nka Mesiya. Abenshi mu bigishwa be bamusize aho, barorera gukomeza kugendana nawe (Yohana 6:66).

Mu buryo bw'imitekerereze ya kimuntu, ibyo bishobora kuba byari bigoye Yesu. Ubushake bw'iyo nteko y'abantu bwari bushimishije. Mbese hari uwanga gukundwa? Ariko kubona abantu basubira inyuma bakifata, bibaza ku muntu, bica intege. Kubona abantu bamusigaho bakigendera, Yesu yaribajije, biramera bite na ba bandi cumi na babiri nibagenda.

Icyo gihe nibwo Petero yahamije ibye mu buryo butangaje, ikindi gihamya cy'uwo Yesu ariwe n'icyo afite. "Simoni Petero aramusubiza ati, 'Databuja, twajya kuri nde? Ko ari wowe ufite amagambo y'ubugingo buhoraho, natwe tukaba twizeye, tuzi yuko uri Kristo, Uwera w'Imana.'"(Yohana 6:68, 69).

Abigishwa ba Yesu bari bamaranye nawe igihe kigera ku mwaka, bagendana nawe, babona ibitangaza akora, bumva ibibwirizwa bye. Bari bazi neza ko nta wundi bamugereranya nawe bakurikije uko bamubonye. Kumwemera byari bisigaye ku ruhande rwabo, hatitawe kubyo bahuraga nabyo, uwo mugabo yari Mesiya nubwo bari batarasobanukirwa neza umugambi w'icyamuzanye. Babisobanukiwe nyuma yo gupfa no kuzuka kwe.

`Ni irihe somo twakura muri icyo gitekerezo cyerekeye ukuri abenshi batarasobanukirwa bakaba bibeshya. Ni ukubere iki ibyo tugomba kubisobanukirwa, cyane ko ibijyanye no kwizera kwacu kutazwi na benshi, yemwe ndetse n'umubare munini w'abiyita abakristo?`