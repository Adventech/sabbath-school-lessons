---
title:  Ibindi byo Kwiga No Kuzirakanwa
date:   08/11/2024
---

"Soma mu gitabo cya Ellen G. White cyitwa: "Uwifuzwa Ibihe Byose", ibice byacyo byitwa: "Ibyabereye I Galileya" pp. 298-308; na "Hanze y'Urusengero" pp. 487-492 (ingeri ya 2018).

"Twajya kuri nde?" Abigisha b'Abisiraheri bari barigize imbata z'imihango yabo. Abafarisayo n'Abasadukayo bahoraga bahanganye. Kuva kuri Yesu byari ukwiroha mu bantu bihambiraga ku mihango n'imiziririzo, ndetse abantu baharaniraga ikuzo ku bwabo. Abigishwa bari baraboneye amahoro n'umunezero mu kwemera Kristo, kuruta mu mibereho yabo ya mbere. None se bari kubasha bate gusubira ku bantu batoteje ndetse bakagirira nabi Inshuti y'abanyabyaha? Bari barategereje Mesiya igihe kirekire; ariko yari amaze kuza, ku buryo batashoboraga kumusiga ngo basange abantu bashakaga kumwambura ubuzima, ndetse bakabatoteza kubera gukurikira Yesu.

"Twajya kuri nde?" Ntabwo ari ukureka inyigisho za Kristo, amagambo y'urukundo n'impuhwe, ngo bajye mu mwijima wo kutizera, no mu byaha by'isi. Mu gihe Umukiza yangwaga n'abantu benshi bari barabonye ibikorwa bye bitangaje, Petero yerekanye kwizera kw'abigishwa, agira ati - "Uri Kristo, Uwera w'Imana." Igitekerezo cyo kuba babura ukomeje imitima yabo cyabateye ubwoba n'umubabaro. Kubura Umukiza byari nko kuzimirira mu nyanja irimo umwijima n'umuraba."-Ellen G. White, (_Uwifuzwa Ibihe Byose_), p. 307(ingeri ya 2018).

**IBIBAZO:**

`Mu itsinda ryanyu, nimuganire ku kibazo gikomeye kijyanye n'uburyo abantu bamwe, igihe bahawe igihamya kibahamiriza ko Yesu ari Mesiya, n'ukuri kwa Gikristo, babyakirana umunezero, ariko ukibaza impamvu abandi bahabwa igihamya nk'icyo, bakacyanga?`

`Ni ukuhe kuri kwaruta kumenya ko Yesu Kristo yapfiriye ibyaha byacu. Nyamara se, uko kuri kw'ingenzi twaba twarakumenye biturutse kuki? Twaba twarakumenye bivuye mu bumenyi buhanitse bwa siyansi, ku mategeko agenga ibyaremwe, ku iyobokamana karemano, mu gushyira mu gaciro se, cyangwa mu zindi mpamvu? Mu kuri, mu gihe ibyo bintu bishobora gutuma twizera Imana Umuremyi, impamvu nyamukuru, nubwo ibyo byose bitaba bihari, cyaba kimwe cyangwa byose, nta bishobora kutwigisha ukuri dukeneye kumenya, uko kuri kukaba ari uku: Kristo yapfiriye ibyaha byacu. Ni iki uko kuri ko muri ubwo butumwa bwose, ndetse no mu mahame, bitatuyobora ku kintu kimwe cy'ingenzi dukeneye kumenya - kutwigisha ibyerekeye uburyo ari ingenzi kugira Bibiliya ishingiro kandi yonyine ku kintu kirebana no kwizera?`

`Ni ukubera iki ari ingenzi ku kwizera k'umuntu kwibuka ibintu byose Imana yamukoreye mu mibereho ye yose.`