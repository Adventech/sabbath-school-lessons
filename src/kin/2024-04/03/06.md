---
title:  Insanganyamatsiko Zigenda Zigaruka - Icyubahiro
date:   17/10/2024
---

`Soma muri Yohana 17:1-5. Icyo Yesu yashakaga gusobanura ni iki, ubwo yavugaga ati "Data, igihe kirasohoye: ubahiriza Umwana wawe, ngo Umwana akubahishe" ?`

Icyigisho cy'ejo hashize cyatwerekezaga ku nkuru zo ku rwego rwa mwenemuntu hano ku isi zo mu Butumwa bwiza bwanditswe na Yohana, amakimbirane hamwe n'ibibazo byazo biboneka mu bantu, zigakomeza kuzenguruka ku kumenya Yesu uwo ari We n'icvo akora. Icyigisho cy'uyu munsi kiribanda ku nkuru yo ku rwego rwo mu isanzure, inkuru y'ubumana, na yo dusanga muri Yohana.

Iriburiro cyangwa amagambo y'ibanze atangirana n'iyo nkuru yo ku rwego rw'isanzure, Yesu yerekanwa nk'Umwana w'Imana mu bumana Bwe, Umuremyi w'isanzure. Nanone, ikintu cyose kitari gisanzwe kiriho cyaje cyaje kubesheho na Yesu. "Ibintu byose ni We wabiremye; ndetse mu byaremwe byose nta na kimwe kitaremwe na We" (Yohana 1:3). Ariko hakomeza herekana icyubahiro cye mu guhinduka umuntu binyuze mu Gufata ishusho ya muntu (Yohana 1:14). Yohana akoresha amagambo ikuzo, icyubahiro, ubwiza no kubahisha, guhimbaza, kubaha, guhesha ikuzo) ashaka kuvuga byombi, ari uguhabwa icyubahiro n'abantu no guhabwa icyubahiro n'Imana.

Muri Yohana, igitekerezo cyo guha Yesu icyubahiro gihura n'ijambo ry'igihe Cye; ni ukuvuga, igihe cyo gupfa Kwe (bigereranye n'ibyanditswe muri Yohana 2:4, Yohana 7:30, Yohana 8:20, Yohana 12:23-27, Yohana 13:1, Yohana 16:32, Yohana 17:1). Umusaraba ni cyo gihe cy'icyubahiro Cye. Iki gitekerezo kigaragaza ibintu bihabanye cyane kuko kubambwa bwari uburyo bukojeje isoni birenze urugero kandi bisuzuguje umuntu bwo kumucira urubanza ku ngoma ya kera y'Abaroma. Ibi bintu birahabanye. Kubona Imana ku musaraba, byerekana ugusobekerana kw'inkuru y'ubugambanyi bwa muntu ndetse n'ubumana.

Ku rwego rwa muntu, Yesu yapfanye umubabaro ukabije, agirwa umugome wabaye ruvumwa, mu ntegenke arataka ati " 'Mana yanjye, Mana yanjye, ni iki kikundekesheje?" Ubu bumuntu, bwerekana uruhande rwijimye rw'umusaraba, bwavuzwe by'umwihariko na Matayo ndetse na Mariko (Matayo 27:46, Mariko 15:34). Ariko uruhande rw'icyubahiro cy'umusaraba rwerekanwa cyane cyane na Luka ndetse na Yohana (Luka 23:32-47, Yohana 19:25-30). Ni umwanya w'agakiza kacu, imbabazi, aho Umwana w'Imana yitanga ubwe akishyira mu biganza bya Se.

Mbega ininura: icyubahiro giheranije cy'Imana gihishurirwa mu gukozwa isoni guheranije Kwe - Yemeye kwishyiraho ibyaha by'abari mu isi.

`Tekereza icyo bivuze kuba byarasabye ikintu giteye ubwoba, Imana ubwayo ku musaraba, kugira ngo idukize icyaha. Ibi bitubwira iki cyerekeranye n'ububi bukabije bw'icyaha?`