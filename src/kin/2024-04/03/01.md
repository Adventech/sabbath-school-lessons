---
title:  "Iriburiro: Ijambo ry'Ibanze"
date:   12/10/2024
---

### Aho icyigisho cy'iki cyumweru gishingiye
Yohana 1:1-5; Itangiriro 1:1; Yohana 1:9-13; Yohana 3:16-21; Yohana 9:35-41; Matayo 7:21-23; Yohana 17:1-5.

> <p>Icyo kwibukwa:</P> 
> "Mbere na mbere hariho Jambo, Jambo uwo yahoranye n'Imana, kandi Jambo yari Imana" (Yohana 1:1).

Icyumweru kimwe cyavuze ku byerekeye umusozo w'igitabo cya Yohana, cyasobanuye impamvu yanditse Ubutumwa bwiza. Icyigisho cy'iki cyumweru kiragaruka ku itangiriro ry'Ubutumwa bwiza, aho Yohana atanga icyerekezo, ayobowe na Mwuka Wera, cy'aho agamije kujyana umusomyi. Mu magambo ya mbere no mu masubi abanza y'inyandiko zabo, akenshi abanditsi bo mu Isezerano Rishya berekana insanganyamatsiko baba bagamije kwandikaho. Ni ko na Yohana abikora, atwereka insanganyamatsiko ze zigaragaza umugabane w'intambara ikomeye yerekana ukuri guhanitse kw'ibya Yesu Kristo - ukuri kutuganisha ndetse no kubyabaye mbere y'Irema.

Uku kwerekana ibintu, kugaragazwa mu itangiriro ry'igitabo, guha amahirwe abasomyi bamaze kumenya ko Yesu ari We Mesiya, ndetse n'abandi bavugwa mu gitabo ubwabo badafite. Umusomyi abasha kubona neza insanganyamatsiko z'ingenzi umuvugabutumwa agarukaho mu gihe aba avuga inkuru ya Yesu. Izi nsanganyamatsiko z'ingenzi zashyizwe hagati y'igihe cy'amateka y'ubuzima bwa Yesu bwo ku isi.

Icyigisho cy'iki cyumweru gitangirana n'amagambo y'ibanze (Yohana 1:1-18) maze kigatanga mu ncamake insanganyamatsiko zayo z'ingenzi. Izi nsanganyamatsiko kandi zizongera gusubirwamo ahandi hantu mu Butumwa bwiza bwanditswe na Yohana.