---
title:  Ibindi byo Kwiga No Kuzirakanwa
date:   18/10/2024
---

`Soma igitabo "Uwifuzwa Ibihe Byose," igice cya 1 kivuga, "Imana Iri Kumwe Natwe."`

"Umwami Yesu Kristo, Umwana w'Imana wuje ubumana, yahozeho kuva kera, arihariye, nyamara akaba umwe na Data. Yari afite icyubahiro giheranije cy'ijuru. Yari umugaba w'ingabo z'ijuru, uwo abamarayika baramya bakamuha ikuzo, ni We wakiriwe na Yo iburyo Bwayo. Ibi si ibyo Imana yihaye [Imigani 8:22-27].

"Kristo kuba yari Umwe na Data mbere y'ishingiro ry'urufatiro rw'isi bikubiyemo ukuri kurangwa n'umucyo n'icyubahiro. Uyu ni umucyo umurikira ahari umwijima, ugakwirakwiza ubwiza bw'ubumana, n'icyubahiro cy'umwimerere. Uku kuri, gukubiyemo ubwiru butarondorwa, gusobanura ayandi mayoberane y'ukuri atarondoreka, nyamara kandi kukaba kubumbiye mu mucyo utabasha kwegerwa no kurondoreka." - Ellen G. White Comments, _The Seventh-day Adventist Bible Commentary_, vol. 5, p. 1126.

"Yesu yaravuze ati: 'Nimanikwa hejuru h'isi, nzireherezaho abantu bose.' Yohana 12:32. Umunyabyaha akwiriye guhishurirwa Kristo, akamenya ko ari We Mukiza wamanitswe ku musaraba, azira ibyaha by'ab'isi. Iyo twitegereje Umwana w'Imana ku musaraba w'i Kaluvari, ni bwo duhishurirwa amayoberane y'agakiza, maze kugira neza kw'Imana kukadutera kwihana. Ubwo Yesu yapfiraga abanyabyaha, yagaragaje urukundo rutarondorwa adukunze: kandi umunyabyaha, utumbiriye urwo rukundo rudohora umutima we, rukamutera gutekereza, akabura uko agumya kurwanya Yesu, akitanga burundu. ... Iteka, iyo abantu bagerageza guhinduka ukundi babikuye ku mutima, haba hariho igitota imitima yabo, kiyikangura, kikayitera guhinduka ukundi. Ibibi byo mu kubaho kwabo n'icyaha cya kamere cyo mu mutima, byose barabihishurirwa, bagatangira kugira icyo bumva cy'igitangaza cyo gukiranuka kwa Yesu." - Ellen G. White, _Kugana Yesu_, p. 30 (Kwihana), 2019.

**IBIBAZO:**

`Ni kuki Yohana atangira avuga ibya Yesu nk'Umuremyi? Ibi bitubwira iki cyerekeranye n'akamaro k'Irema mu by'Iyobokamana uko ryakabaye? Nonese ni kuki ari ingenzi cyane kuri twe gusobanukirwa neza n'Irema, nk'uko ryahishuwe mu Byanditswe?`

`Ibande cyane ku kibazo gisoza ingingo yo ku wa mbere. Byari kugenda bite ku musaraba, iyo Imana ihoraho atari yo yawupfiriyeho, ahubwo bigakorwa n'ikiremwamuntu? Ni iki twatakaza Yesu abaye atari Imana ihoraho?`