---
title:  "'Databuja, Mpa Kuri Ayo Mazi'"
date:   29/10/2024
---

"'Nzabanyanyagizaho amazi meza, maze muzatungana, mbakureho imyanda yanyu yose, n'ibigirwamana byanyu byose. Nzabaha n'umutima mushya, nzabakuramo umutima ukomeye nk'ibuye, mbashyiremo umutima woroshye. Kandi nzabashyiramo umwuka wanjye, mugakomeza n'amategeko yanjye, mukayasohoza. Kandi nzabashyiramo umwuka wanjye, ntume mugendera mu mateka yanjye, mukayasohoza'"(Ezekeli 36:25-27).

`Ni mu buhe buryo isomo ryo muri Ezekeli 36: 25-27 rigaragaza ukuri Yesu yashakaga guha Nikodemu no ku mugore wari ku iriba?`

Muri izo ngero zombi, Yesu yashakaga kugeza kuri abo bantu ukuri mu bya mwuka, bone nubwo yakoreshaga ingero zo mu mibereho isanzwe.

Nta gushidikanya ko bwa mbere nta muntu wasobanukiwe n'icyo Yesu yavugaga. Nikodemu yabazaga uburyo umuntu ashobora kubyarwa ubwa kabiri? Ni ukuvuga, uburyo umuntu ashobora gusubira mu nda ya nyina? Mu buryo bweruye, Nikodemu yakoreraga ku rwego rw'isi, kabone nubwo Yesu yerekezaga mu buryo busobanutse, Yesu yamwerekezaga ku kuri kw'iby'umwuka. Uyu mugore nawe, yafashe aya magambo mu buryo busanzwe mu gihe Yesu we yavugaga ibirebana n'ikindi kintu cy'iby'umwuka.

Nta gushidikanya ko bwa mbere nta muntu wasobanukiwe n'icyo Yesu yavugaga. Nikodemu yabazaga uburyo umuntu ashobora kubyarwa ubwa kabiri? Ni ukuvuga, uburyo umuntu ashobora gusubira mu nda ya nyina? Mu buryo bweruye, Nikodemu yakoreraga ku rwego rw'isi, kabone nubwo Yesu yerekezaga mu buryo busobanutse, Yesu yamwerekezaga ku kuri kw'iby'umwuka. Uyu mugore nawe, yafashe aya magambo mu buryo busanzwe mu gihe Yesu we yavugaga ibirebana n'ikindi kintu cy'iby'umwuka.

Igisubizo uyu mugore yashubije cyo guhabwa amazi y'ubugingo cyari iki, "'Mpa kuri ayo mazi, ntazagira inyota kandi ntazagaruka kuvoma hano'" (Yohana 4:15). Yabifashe nk'aho ayo mazi Yesu yari kumuha yashoboraga kumworohereza ingendo zo kujya ku iriba, bityo bikamugabanyiriza ingorane zo guhura n'abantu. Biratangaje ko ikiganiro cyavuye vuba kuri Yesu wasabaga amazi kikimukira kuri uwo mugore nawe usaba amazi.

`Soma ubutumwa bwiza nk'uko bwanditswe muri Yohana 4:16. Ni mu buhe buryo Yesu yasubije ubusabe bw'uwo mugore?`

Mu kanya nk'ako guhumbya, Yesu yahinduye ingingo y'ikiganiro, ararikira uwo mugore kujya guhamagara umugabo we kandi akagarukana na we. Iyo niyo mpamvu yatumye ahita ahindura ingingo y'ikiganiro? Ibikorwa by'uwo mugore byabaye nk'ibimukumira. Yesu yashoboraga gusoma ibiri mu mutima we. Yagombaga kwiyakira kugira ngo abashe gukira. "Mbere yuko uyu muntu yakira iyi mpano yifuzaga guhabwa, agomba kubanza kwerekwa icyaha cye n'Umukiza we." (_Uwifuzwa Ibihe Byose_ p. 134 (ingeri ya 2018).