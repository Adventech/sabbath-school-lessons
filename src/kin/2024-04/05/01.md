---
title:  Ubuhamya bw'Abanyasamariya
date:   26/10/2024
---

### Aho icyigisho cy'iki cyumweru gishingiye
Yohana 4:1-42; Yohana 3:26-30; Yeremiya 2:13; Zekariya 14:8; Ezekiyeli 36:25-27.

> <p>Icyo kwibukwa:</P> 
> "Maze babwira uwo mugore bati, 'Noneho si amagambo yawe yonyine aduteye kwizera, kuko natwe twiyumviye, tukamenya ko uyu ari we Mukiza w'abari mu isi koko'" (Yohana 4:42).

Mbese Abanyasamariya bari bantu ki? Ubwami bwo mu majyaruguru ya Isirayeli bwari bwarigaruriwe na Abanyashuri mu mwaka wa 722 (mbere ya Kristo). Mu buryo bwo gushyiraho politiki ihamye, Abanyashuri batatanyije abo banyage babo hirya no hino mu bwami bwabo. Ni muri ubwo buryo abanyage baturutse mu yandi mahanga bazanywe gutura mu bwami bwo mu majyaruguru, abo akaba aribo baje guhinduka Abanyasamariya, bakaba bari bafite imico yabo ya Kiyuda yihariye.

Nyamara kandi, imibanire hagati y'Abanyasamariya n'Abayuda ntabwo yari myiza. Nk'urugero, Abanyasamariya barwanyije kongera kubakwa k'urusengero ry'I Yerusalemu igihe Abayuda bazaba bagarutse bavuye I Babuloni. Muri icyo gihe, Abanyasamariya bari baramaze kubaka urusengero rwabo ku Musozi wa Gerizimu. Ariko urwo rusengero rwasenywe n'umutware w'Abayuda witwa John Hyrcanus mu mwaka wa 128 (mbere ya Kristo).

Mu gihe cya Kristo, urwo rwango rukomeye rwarakomeje. Abuyuda birindaga Abanyasamariya uko bishoboka kose, bakabagendera kure, nubwo ubuhahirane hagati yabo bwakomeje, ikindi kintu cyose cyatuma bahura cyari ikizira. Nta kintu na kimwe Abayuda bashoboraga gukura I Samariya cyangwa ngo bagirirwe neza nabo. Ni muri icyo cyerekezo Yohana avugamo ibyo guhura kwa Yesu n'umugore w'Umunyasamariyakazi ku iriba, hamwe n'abantu bo mu mudugudu w'i Samariya witwa Sukara.