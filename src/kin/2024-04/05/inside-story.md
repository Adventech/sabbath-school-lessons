---
title:  Gahunda yo Kugarurira Icyacumi no Gutura Amaturo
date:   01/11/2024
---

### Uguhindurwa kw'Imico

_"Nabambanywe na Kristo, ariko ndiho; nyamara si jye uriho, ahubwo ni Kristo uriho muri jye"_ (Abagalatiya 2:20).

Amahirwe akomeye yo gukiranukira Imana ni uguhinduka kw'imico yacu. Iyo tweguriye Imana ibintu idusaba kuyegurira - ubutunzi, igihe, umubiri, cyangwa impano - tuba dukura inarijye mu mitima yacu, duha umwanya urukundo n'ubugiraneza. Iyo ibyo bibaye, imico yacu ihinduka nk'iya Kristo.

Na none, Ellen G. White agaragaza iryo hame mu nyandiko ze. Aravuga ati: "Ni iby'icyubahiro cyinshi kuba Ubutumwa bwiza bushingiye ku mahame yagenewe kugarura y'ubumana mu nkoko muntu yaguye, binyujijwe mu bikorwa bihoraho by'ubugiraneza" (Inama Ku Busonga, p. 14. Yongeye kwandika agira ati: "Imana yateganyije gahunda yo kugiraneza, kugira ngo umuntu abashe guhinduka nk'Umuremyi we, kugiraneza no kwikanyiza mu mico, hanyuma hagakurikiraho kuzafatanya Nayo mu munezero w'iteka ryose" (_Igihamya cy'Umutungo, igitabo cya 1_, p. 552).

Ayo magambo yanditswe na Ellen G. White, arimo ubutumwa bw'ingenzi. Bwa mbere, guhinduka kw'imico guturuka mu kwimenyereza gukiranukira Imana ugendera ku mabwiriza yayo. Icya kabiri, Imana ubwayo niyo yashyizeho guhunda yo kuyikiranukira kugira ngo imico yacu ihinduke ireke kwikunda no kwikanyiza.

Ayo magambo yanditswe na Ellen G. White, arimo ubutumwa bw'ingenzi. Bwa mbere, guhinduka kw'imico guturuka mu kwimenyereza gukiranukira Imana ugendera ku mabwiriza yayo. Icya kabiri, Imana ubwayo niyo yashyizeho guhunda yo kuyikiranukira kugira ngo imico yacu ihinduke ireke kwikunda no kwikanyiza.

Mu buryo bwo gushyira ibintu mu ngiro, dore uko bigenda: Tuvuge ko wicaye, imbere yawe hari ameza ateretseho ibyokurya, ariko ukabona ko muri ibyo byokurya harimo ibizira ukurikije amabwiriza yatanzwe n'Imana ajyanye no kwitungira amagara mazima. Uramutse uhisemo kurya ibiri kuri ayo meza byose, inarijye yawe iziyongera kubera ko wahisemo gukurikiza ubushake bwawe, wirengagije gukurikiza ugushaka kw'Imana. Ku rundi ruhande, uramutse wanze gukurikiza ugushaka kwawe ugakurikiza ugushaka kw'Imana, inarijye ikurimo izatsindwa. Ntabwo ari ikibazo cyo kurwara cyangwa nturware, ahubwo icy'ingenzi ni ugutsinda intambara iri mu mutima wawe ijyanye n'inarijye cyangwa gukurikiza ubushake bw'Imana.

Igihe ku iherezo ry'ukwezi uhisemo kudakiranukira Imana mu kugarura icyacumi no gutanga amaturo, ntabwo ikibazo kizaba gusa ko itorero rizabura umutungo wo gukoresha, ahubwo ikibazo gikomeye ni uko inarijye izashinga imizi mu mutima wawe igasigara iwuyoboye. Ku rundi ruhande, igihe ukiranutse mu kugarura ku mutungo Imana yashyize mu biganza byawe, inarijye irimurwa maze imico y'Imana ikakuyobora.

> <p>ICYO DUHAMAGARIRWA:</p> > Ongera uyu munsi uhamye ko ibyawe byose ubyeguriye Imana uyigira nyambere muri byose.

**IMANA MBERE YA BYOSE**

**DUSENGE:**