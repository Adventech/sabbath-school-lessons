---
title:  Iyobokamana "Mvajuru" Cyangwa Irikomoka "Mu Isi"
date:   25/12/2024
---

`Soma Yohana 4:46-54. Ni ikihe kibazo cyazanye umutware kuri Yesu, kandi ni ikihe kibazo nyirizina cyari hano?`

Uyu mugabo yaje kuri Yesu, Umucyo w'isi, ariko yari yagambiriye kwizera gusa ari uko amaze kubona Yesu akijije umwana we. Dushobora kuvuga ko iyobokamana ry'uyu mugabo ryari "iyobokamana rikomoka mu isi." Iyobokamana rikomoka mu isi rishyiriraho Imana ndetse n'ijambo ryayo amategeko. Ibitekerezo by'abantu, bidatunganye kandi bifite aho bigarukira kandi bishingiye ku marangamutima bigahinduka ububasha bwa nyuma bw'uburyo bwo gusobanura ijambo ry'Imana. Mbega umutego uteje akaga dushobora kugwamo!

Ibiramambu, "iyobokamana mvajuru" risubirisha kwizera, kwiringira Imana n'ijambo ryayo bwa mbere (Yohana 4:48; Yohana 6:14, 15; 2 Timoteyo 3:16). Iyo Bibiliya yemewe kubwo kwizera, irisobanura ubwayo. Gushingira ku Byanditswe byera, aho gushingira ku bucurabwenge bw'igihe, ni umuyobozi wo gusobanukirwa no gusobanura Ibyanditswe. Uko abantu babona ibintu kugomba kuba gushingiye ku Ijambo ry'Imana, aho gushingira ku bindi bintu.

Tugomba kwizera amagambo aboneka mu Byanditswe byera niba dushaka kwizera amagambo ya Yesu (Yohana 5:46, 47). "Nimuguma mu ijambo ryanjye muzaba abigishwa banjye nyakuri" (Yohana 8:31). Iyo dushidikanya ijambo ry'Imana, Ijambo ryayo ntabwo rishobora kuguma muri twe (Yohana 5:38). "Unyanga ntiyemera amagambo yanjye afite amuciraho iteka. Ijambo navuze ni ryo rizamuciraho iteka ku munsi w'imperuka. Sinabivuze ku bwanjye, ahubwo Data wantumye ni we wantegetse ibyo nkwiriye kuvuga, n'ibyo nkwiriye kwigisha" (Yohana 12:48, 49).

Kumva ijambo ry'Imana birenze kwakira amakuru gusa. Binasobanuye gukora ibihuje n'ubushake bw'Imana. Kandi iki ni cyo gisubizo cyo kumva ijambo. "Umuntu nashaka gukora ibyo Ikunda, azamenya ibyo nigisha ko byavuye ku Mana, cyangwa yuko mbivuga ku bwanjye" (Yohana 7:17).

Kandi uku kumva, no gukora ibyo ijambo ry'Imana ridusaba ni ukugaragaza ko tuyikunda. "Umuntu nankunda azitondera ijambo ryanjye, na Data azamukunda, tuzaza aho ari tugumane na we" (Yohana 14:23).

`Ni iyihe sano iri hagati yo gukunda Yesu no kumvira? Kuki "ukumvira" k'ubwoko ubwo ari bwo bwose kudashingiye ku rukundo kuba kuri mu kaga ko gutwarwa n'amategeko?`