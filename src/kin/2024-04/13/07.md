---
title:  Ibindi byo Kwiga No Kuzirakanwa
date:   27/12/2024
---

Imirebere y'Imana itandukanye n'imirebere y'abantu. Imana itugaragariza imirebere yayo binyuze mu ijambo ryayo, Bibiliya, kubw'ubufasha bwa Mwuka wera. Nitwe duhitamo niba dushaka kugendera mu mwijima cyangwa tukemera umucyo uturuka kuri Kristo nk'uko ugaragarizwa mu ijambo ryayo.

Umugabane w'ingenzi kuri ayo mahitamo ni ukwiyegurira Yesu Kristo, Umwana w'Imana n'Umucunguzi w'abantu. Binyuze mu mbaraga za Mwuka wera, Imana Data yaduhishuriye uburebure bw'urukundo rwayo binyuze mu mibereho ya Yesu, mu rupfu rwe ndetse no kuzuka kwe, kandi tuzi Yesu bitewe nuko imibereho ye, urupfu rwe, no kuzuka kwe byanditswe mu ijambo ry'Imana.

"Abamarayika b'Imana banyuranamo bava ku isi bajya mw'ijuru, abandi bava mw'ijuru baza ku isi. Ibitangaza bya Yesu ku barenganywa n'abababazwa bisohozwa n'Imana binyuze mu murimo w'abamarayika. Kandi binyuze muri Kristo, imigisha y'ubwoko bwose ituruka ku Mana maze ikatugeraho, izanywe n'intumwa ze mvajuru. Mu kwemera na we ubwe gufata umubiri wa kimuntu, Umukiza wacu yahuje inyungu ze n'iz'abahungu n'abakobwa ba Adamu bacumuye, mu gihe nyamara ubumana bwe bumuhesha gukomera ku ntebe y'Ubwami y'Imana. Bityo Kristo ni we muhuza uvuganira abantu imbere y'Imana, kandi agahuza Imana n'abantu." - Ellen G. White, _Uwifuzwa Ibihe Byose_, pp. 101, 102 (2018).

**IBIBAZO:**

`Mu nkuru zose zivugwa mu gitabo cya Yohana, ni iyihe ivuga urukundo rw'Imana n'imico yayo neza kurusha izindi kuri wowe? Bwira abagize itsinda ryawe impamvu ubona ko iyo nkuru ishimishije cyane?`

`Mu buryo bushyizwe mu bikorwa, ni gute umuntu ashobora gushakisha ukuri?`

`Kubera iki buri gihe biba bikomeye gushyira ku ruhande inarijye nk'umugenga w'ukuri? Mbese dushobora kubikora, cyangwa ubumuntu bwacu, ku rwego rumwe runaka, bugira uruhare ku buryo tubona ibyanditswe? Kubera iki tugomba kumenya uku kuri, kandi ni mu buhe buryo kwicisha bugufi biza kudufasha kwegurira intekerezo zacu ijambo ry'Imana?`

`Amateka y'Ubukristo bwo mu bihugu by'Iburengerazuba yuzuye ingero ziteye ubwoba z'ibyabye ubwo ijambo ry'Imana ryarutishwaga politike ndetse n'ibitekerezo by'abantu. Zimwe muri izo ngero ni izihe, kandi ni irihe somo dushobora kuzigiraho uyu munsi ryerekeranye n'uburyo biteje akaga igihe ibitekerzo by'abantu ari byo bishingiweho mu "Gusobanura Bibiliya?"`

`Mu magambo yawe bwite, muri make garagaza ishusho ngari y'Ubutumwa Bwiza bwanditswe na Yohana. Ubutumwa bw'ingenzi burimo kuri twebwe uyu munsi ni ubuhe?`