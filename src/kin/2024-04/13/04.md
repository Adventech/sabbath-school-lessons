---
title:  Umucyo n'Umwijima
date:   24/12/2024
---

`Soma Yohana 1:4-10; Yohana 3:19-21; Yohana 5:35; Yohana 8:12; Yohana 9:5; Yohana 11:9, 10 na Yohana 12:35. Ni irihe tandukaniro rikomeye rigaragara hano, kandi kuki iri tandukaniro ari urufatiro rwo gusobanukirwa ukuri?`

Isi iri mu mwijima; yanga umucyo kandi yo ubwayo ntibasha kubona inzira igana ku Mana nyakuri, Imana yaremye, yihishura kandi yaducunguye.

"Nta na rimwe, ikiremwamuntu ubwacyo, gishobora kugera ku bwenge bw'Ihoraho. "Biri hejuru nk'ijuru, wabigira ute? Biri hasi kuruta ikuzimu, wabimenya ute?" Yobu 11:8. Keretse gusa umwuka twakiriye ari we utweretse ibyahishwe by'Imana, "ibyo ijisho ritigeze kureba, n'ibyo ugutwi kutigeze kumva, ibitigeze kwinjira mu mutima w'umuntu." "Ariko Imana yabiduhishurishije Umwuka wayo."- Ellen G. White, _Uwifuzwa Ibihe Byose_, p. 326.

Yesu Krito ni We wenyine "wamenyekanishije Se (Yohana 1:18)" Inshinga y'Ikigiriki _exÄ“geomai_, isobanura "gusobanura," "kwerekana". Yohana agaragaza Yesu nk'intumwa yaturutse mu ijuru, akaba ari We utanga ubusobanuro bwo kumenya Imana. Tubasha kumenya Imana gusa binyuze muri Yesu.

`Soma Yohana 8:42-44. Ni mu buhe buryo Yesu asobanura urufatiro rutari urw'ukuri abayobozi b'idini ba Isirayeli bari bashingiyeho ukwizera kwabo.`

Abadahagaze mu kuri bavuga ibyo bitekerereje. Batanga ubusobanuro bw'iri somo bashingiye ku myumvire ya kimuntu. Ikinyuranye n'ibyo, tugomba kwemera ko Kristo ari umucyo w'isi kandi tukamukurikira mu busobanuro bwacu bw'ijambo Rye. Ibiramambu, umwanzi avuga ashingiye ku bitekerezo bye" (Yohana 8:44). Turamutse tutabaye maso kandi ntitwiyegurire Imana kandi ngo tuyumvire, twaba turi mu kaga ko gukora nk'ibyo: gusoma Ibyanditswe dushingiye ku byifuzo byacu n'ibyo tugamije, aribyo byoroshye kubikora kuruta uko tubitekereza.

`Ni buryo ki wakira ukuri kukubangamiye bitandukanye n'uko wakagombye kwakira uko kuri?`