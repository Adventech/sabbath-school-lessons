---
title:  Gahunda yo Kugarurira Icyacumi no Gutura Amaturo
date:   27/12/2024
---

### Ni We Bikomokaho, Ni We Ubibeshaho Kandi Ni We Tubikesha

_"Kandi byose ari we bikomokaho akabibeshaho, akaba ari na we tubikesha! Icyubahiro kibe icye iteka ryose, Amen"(Abaroma 11:36)._

Iyi ni imwe mu ngingo z'ingenzi mu Rwandiko Pawulo yandikiye Abaroma. Intumwa iri hafi kuziba icyuho mu gushimangira kugaragara muri urwo Rwandiko. Kuva ku gice cya 1 ukageza ku gice cya 11, Pawulo agaragaza intambwe ku ntambwe, uburyo umuntu atsindishirizwa imbere y'Imana. Nyamara, guhera ku gice cya 12, akomeza asobanura uruhare rw'Ubutumwa bwiza ku mibereho y'Abakristo.

Muri uyu murongo, Pwulo agaragaza intambwe eshatu zo kuramya nyakuri. Mu gutangira, Pawulo aravuga ati: "Byose ni ibye."Ikizatubashisha kuramya nyakuri ni ugusobanukirwa n'iyi ntambwe. Uku kuri kugaragazwa ku mirongo ibanza muri Bibiliya. Iyo dusoma tuti: "Mbere na mbere Imana yaremye ijuru n'isi" (Itangiriro 1:1), buri gihe dutekereza ko amakuru ya mbere dufite ku Mana muri uyu murongo ari uko Imana ari Umuremyi. Nyamara, nubwo Imana yari ihari mu gihe cy'irema, yahozeho. Ni yo yaremye byose kandi yahozeho. Ntabwo ikeneye ikintu icyo ari cyo cyose giturutse kuri wowe, kuko yahozeho na mbere yuko umuntu abaho.

Pawulo agaragaza ingingo ya kabiri yo kuramya nyakuri, ari yo, "Byose ni we bikomokaho."Mu yandi magambo, ibiza mu biganza byawe ntabwo biterwa n'imbaraga zawe, ubwenge bwawe, cyangwa ubushobozi bwawe, ahubwo biterwa n'ubuntu bw'Imana, ikorera muri wowe kandi ikaguha imbaraga ubwenge ndetse n'ubushobozi.

Kugira ngo ubashe gusobanukirwa n'iyi ngingo ya kabiri, ukeneye gusubiza ikibazo gikurikira: Mbese ni wowe ubwawe wigejeje aho ugeze? Mbese uri uwo uri we ku bwawe? Mbese ufite ibyo ufite bitewe n'ubushobozi bwawe? Ibyiza byose dufite bikomoka mu biganza by'Imana.

Isomo riheruka ni "ni we tubikesha."Ikibazo gikomeye tugira ni ugutera intambwe ya gatatu no kumenya ko ibyo dutunze byose bigomba kwegurirwa umurimo w'Imana. Dushobora kwemera ko ibintu byose ari ibye, ariko tugomba gukorana gukiranuka kugira ngo tugaragaze ko ibyo dutunze byose ari ibye.

><P>ICYO DUHAMAGARIRWA:</P>
> Kimwe na Pawulo, uyu munsi dukwiriye kugaragaza indirimbo yo gushima Imana kandi tugakoresha amagambo yacu n'ibikorwa tuti: "Byose ni we bikomokaho akabibeshaho, kandi akaba ari We tubikesha!"

**IMANA MBERE YA BYOSE!**

**DUSENGE:**