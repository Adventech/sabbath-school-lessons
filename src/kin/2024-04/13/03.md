---
title:  Guhanga Yesu Amaso
date:   23/12/2024
---

`Soma Yohana 21:20-22. Ni ikihe kibazo cyatume Petero anyura mu nzira mbi? Ni mu buhe buryo Yesu yagoroye iyo nzira.`

Yesu yari amaze umwanya muto agaruye Petero mu murimo maze aramubwira ati, "Nkurikira"(Yohana 21:19). Ahari kwari ugukurikira Yesu ku nkombe mu buryo bugaragara. Kandi ni ukubera yuko Petero yahindukiye akareba Yohana na we akurikiye Yesu, maze abaza ibyerekeye Yohana. "Mwami, uyu azamera ate?" (Yohana 21:21).

Mu kugarura Petero mu murimo,Yesu yari yarahanuye uburyo Petero azapfa (Yohana 21:18). Bisa naho Petero yari afite amatsiko yerekeranye n'urupfu rwa Yohana na we. Yesu yahaye intekerezo za Petero icyerekezo gishya cyo kumukurikira, adahagaritswe umutima n'ibizaba ku wundi mwigishwa.

`Soma Yohana 21:23-25. Ni mu buhe buryo ibyo Yesu yavugaga babyumvise uko bitari? Ni mu buhe buryo intumwa Yohana yakosoye iyi myumvire itari yo?`

Abantu bumvise nabi icyo Yesu yashakaga kuvuga ubwo yavugaga ati, "Niba nshaka ko agumaho kugeza aho nzazira, upfa iki? Nkurikira" (Yohana 21:22). Batekereje ko Yesu yashakaga kuvuga ko azagaruka mbere yuko Yohana apfa. Uko igihe cyarushagaho gushira, Yohana agakura, byajyaga guteza ingorane iyo aza gupfa (ari byo byaje kuba) Yesu ataragaruka. Yohana yakosoye iyi myumvire abereka ko ari ubushake bwa Yesu, atari ubuhanuzi bw'_ibyajyaga_ kuba.

Igitekerezo cyo guhanga amaso kuri Yesu, aho kuyahanga ku bandi bantu, ni impamvu ikomeye mu cyigisho cy'iki cyumweru. Yesu ni We Mukiza wacu. Byanze bikunze abantu bazaguhemukira, ndetse ahari bakubabaze.

Ukuri kuvugwa kuva ku ngingo yo ku wa Gatatu kugeza ku ngingo yo ku wa Gatanu kuzibanda ku ngingo yo gusobanukirwa n'ijambo ry'Imana, dufite intego yo kumenya no gukurikira Yesu, We wenyine ukwiriye kuba Databuja ndetse n'Umuyobozi-tutitaye ku bufasha, inama ndetse n'ubuyobozi abandi bantu bashobora kuduha.

`Ni kangahe abandi bantu, ushobora kuba warashakiyeho ubufasha, baguhemukiye? Ni ayahe masomo, nubwo yaba akomeye, wigiye kuri ibyo?`