---
title:  Kuguma Muri Yesu
date:   26/12/2024
---

`Soma Yohana 12:32. Ni mu buhe buryo aya magambo akomeye asobanura ubutware bwa Yesu Kristo?`

Nk'uko twabibonye mu cyigisho cy'iki gihembwe, Ubutumwa bwiza bwanditswe na Yohana butwerekeza kuri Yesu, ariko igihe dushaka kumenya Imana no gukora ibyo ishaka. Muri ubu butumwa bwiza, abantu bahura na Yesu bemera umucyo bagakura cyangwa bakanga umucyo bagahinduka impumyi. Nikodemu, umugore wo ku iriba, umutware, umugabo wo ku kidendezi cy'i Betesida, abantu 5,000 bagaburiwe imigati n'amafi, bene se wa Yesu, abayobozi b'idini, umugabo wavutse ari mpumyi, Mariya na Marita, ndetse na Pilato-bose bahuye na Yesu bakora amahitamo yerekeranye n'ukuri n'umucyo Yesu yazanye.

Iyobokamana rikomoka mu isi ritangirana n'impaka z'abantu zerekeranye no kumenya no gusuzuma ukubaho n'imiterere by'Imana. Imirebere y'abantu, y'inyantege nke, yacumuye, ishingiye ku rwikekwe, ni yo ihabwa agaciro kurusha imitekerereze y'ijuru yera, itunganye kandi imenya byose. Iyobokamana rikomotse mu isi rigamije kuyobya abantu nk'uko byagenze mu gihe cyatambutse ni ko bizagenda no mu gihe kizaza (Ibyahishuwe 14:1-12), igihe ubwenge bw'umuntu bushaka gusimbura ubwenge bw'ijuru, buzagerageza guhatira abatuye isi gusenga mu buryo butemewe.

`Soma Yohana15:1-11. Ni irihe banga ryo gukura mu bya Mwuka no kugira ubuzima bwiza?`

Ibanga ni ugukomeza komatana na Yesu. Yesu ni Jambo w'Imana, Umutsima w'Ubugingo, Umucyo w'isi, Irembo ry'intama, Umwungeri mwiza, Kuzuka n'ubugingo, Inziza, Ukuri n'Ubuguingo, Umuzabibu w'ukuri.

Abagize ubutatu bwera n'ijambo ryabo, Bibiliya, ni nka rukuruzi. Iyo tutinangiye, batwireherezaho. "Ijwi ry'Imana rivugana natwe binyuze mu ijambo ryayo, kandi hari amajwi menshi tuzumva; ariko Kristo yavuze ko dukwiriye kwirinda abazavuga bati, 'Kristo ari hano cyangwa ari hariya.' None se ni gute tuzamenya ko "badafite ukuri, tutifashishije Ibyanditswe byera?" - Ellen G. White, _The Advent Review and Sabbath Herald_, April 3,1888. Nuko rero, tugomba kwegurira imyumire yacu ibyo Ijambo ry'Imana ritwigisha.