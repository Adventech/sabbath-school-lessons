---
title:  "Indunduro: Kumenya Yesu n'Ijambo Rye"
date:   21/12/2024
---

### Aho icyigisho cy'iki cyumweru gishingiye
Yohana 21, Yohana 11:9, 10; Yohana 8:42-44; Yohana 4:46-54; 2Timoteyo 3:16; Yohana 15:1-11.

> <p>Icyo kwibukwa:</P> 
> "Murondora mu byanditswe, kuko mwibwira ko muri byo arimo mufite ubugingo buhoraho, kandi ari byo bimpamya"(Yohana 5:39).

Ubutumwa Bwiza bwanditswe na Yohana, kimwe n'ubwanditswe na Mariko busoza buvuga ibyo guhurira i Galilaya. Muri Yohana, iri somo riheruka rirebana n'uko guhura ariko rikabihuza n'uburyo tumenya Imana ndetse n'ijambo ryayo-ingingo igenda igaruka mu Butumwa bwiza uko ari bune.

Nubwo babanye na Yesu imyaka irenga itatu, abigishwa bari bakiri kure cyane batiteguye kwemera ibyo kubambwa no kuzuka, nubwo Yesu yahoraga ababwira ibyendaga kuzaba. Ntabwo bizeye ijambo rye.

Natwe uyu munsi dushobora kuba mu kaga ko gukora nk'ibyo bakoze: kumva ndetse no gusoma ijambo ry'Imana gusa, ariko ntituryumvire; ntiturikurikize; kandi ntituryubahirize. Ni ukuvuga, kutaryemera nk'umucyo ukwiriye kuyobora intekerezo zacu n'ibikorwa byacu. Ikibabaje, aha ni ho Abakrito benshi bari, ahari mu buryo batazi.

Mu cyigisho cy'iki cyumweru gisoza iki gitabo cya Yohana, tuzarebera hamwe zimwe mu ngingo z'ingenzi z'ubu butumwa bwiza, zishobora kudufasha kurenga ibyo kumenya Yesu mu mutwe gusa, ahubwo tukamumenya neza kandi tukarushaho kuba muri We no mu ijambo Rye.
