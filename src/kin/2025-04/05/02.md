---
title:  Gukurikiranwa kw'Abanyakanani
date:   26/10/2025
---

`Soma mu gitabo cy'Itangiriro 15:16, Abalewi 18:24-30, Gutegeka kwa Kabiri 18:9-14, na Ezira 9:11. Ni iki iyo mirongo itubwira cyerekeye umugambi mugari w'Imana wo guha Abisirayeli igihugu cya Kanani? `

Dukeneye kureba ibirenze ibivugwa mu gitabo cya Yosuwa kugira ngo tumenye neza icyo igicumuro cy'amahanga yari atuye mu gihugu cya Kanani cyari gisobanuye. Ayo mahanga yakoraga imihango irimo ibizira byinshi nk'umuhango wo gutamba abana, kuragura, ubupfumu, ndetse no gukorana n'imyuka y'abadayimoni nk'uko tubisanga mu gitabo cyo (Gutegeka kwa Kabiri 18:9-12).   Ubuvumbuzi bw'inyandiko za kera zitwa Ugaritiki (zavumbuwe na _Ras Shamra_), zitanga ubusobanuro bwimbitse ku idini y'Abanyakanani n'imibereho yabo mu muryango mugari, kandi zikerekana ko guciraho iteka uwo muco bitari ibintu bisobanutse gusa, ahubwo ko hanakurikijwe amategeko y'umuco mbonera avugwa mu Isezerano rya Kera - byari byemewe.

Idini y' Abanyakanani yari ishingiye ku myizerere ivuga ko hari ibintu bidasanzwe byo mu byaremwe, biha abantu icyizere cy'uburumbuke, byagengwaga no guhuza ibitsina hagati y'ibigirwamana n'ibigirwamanakazi. Bityo, biyumvishaga ko icyo gikorwa cyo guhuza ibitsina kw'ibigirwamana gihwanye n'uburyo na bo bitwara bakora icyo gikorwa, kandi bakabikorera mu migenzo n'imihango yo gushimisha ibyo bigirwamana ngo bikore nk'ibyo bakora. Icyo gitekerezo cyatumye bashyiraho icyitwa uburaya "bwejejwe," bwahuzaga ab'ibitsina byombi, abagabo n'abagore, bihurizaga mu mihango ya kinyamaswa, kandi ibyo byose bikaba bigize imigenzereze iranga idini yabo bwite.

Ishyanga rishobora gukabya mu gushayisha mu bijyanye n'imico mbonera bikarenga iby'ibigirwamana abo bantu basenga. Ingaruka z'imyumvire nk'iyo ku mana zabo, nta gitangaje rero ko idini y' Abanyakanani yari ikubiyemo n'ikintu cyo gutamba abana, ikintu Bibiliya yabuzanyaga mu buryo bukomeye.

Igihamya cy'ibijyanye n'ibisigazwa byo mu butaka gishimangira ko abaturage ba Kanani bari bafite umuco wo gutamba abana babo ba mbere (abana b'impfura) babatambira ibigirwamana byabo, abadayimoni, mbese ibyo basengaga bahinduye imana zabo. Utugufa duto twasanzwe twarashengukiye mu nzabya nini zatambirwagamo ibitambo byo guhigura ibyo basezeraniye imana zabo duhamya neza iby'idini yabo yateshaga agaciro abana, umuhango wakorwaga na benshi.

Itsembwa ry' Abanyakanani, ntabwo ryari ikintu cyaje gutekerezwa nyuma, cyangwa ikintu cyakomotse ku cyemezo cy'Imana cyo guha Abisirayeli igihugu cya Kanani. Abari batuye mu gihugu cya Kanani bahawe igihe cyo kwisubiraho, igihe cyo kongererwa imbabazi, muri icyo gihe akaba ari ho bari bafite amahirwe yo kumenya Imana n'imico yayo binyuze mu buhamya bw'abakurambere bari batuye hagati muri bo. Bahawe amahirwe, ariko uko bigaragara, ntabwo bayahaye agaciro, ahubwo bakomeza gukora imihango iteye ubwoba kugeza ubwo byabaye ngombwa ko Imana iyishyiraho iherezo.