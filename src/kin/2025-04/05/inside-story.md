---
title:  Gahunda yo Kugarurira Icyacumi no Gutura Amaturo
date:   31/10/2025
---

### Byashoboka kuba ari Wowe cyangwa jyewe

"_Imana ni yo yadukijije ubutware bw 'umwijima, idukuramo, itujyana mu bwami bw'Umwana wayo ikunda_" (Abakolosayi 1: 13).

Pasitoro J. M. Sitwala yeretse umupasitoro bari kumwe wimenyerezaga umurimo umuntu wari uryamye iruhande rw'umuhanda, maze aramubwira ati: "Byari gushoboka ko ari njye cyangwa wowe wari kuba aryamye hariya." Abo bombi bari mu nzira bagiye kubatiza abantu ku itorero uwo mupasitoro muto wimenyerezaga umurimo yayoboraga. Pasitoro Sitwala ni we wamufashaga kubatiza muri iryo torero ryari rigizwe n'abizera 72. Ubwo yarebaga uwo mugabo wari uryamye hagati y'amacupa y'inzoga, wasinze, Pasitoro Sitwala yatekereje ko iyo hataba Ubuntu bw'Imana, na bo bari kwisanga bameze batyo.

Ibyo byatumwe uwo mupasitoro mushya amenya ko hirya no hino ku isi, hari abantu benshi bameze baryo. Kubona abantu bameze nk'abo byari bikwiriye kudutera gushimira Imana ko yadukijije, ariko cyane cyane bikadutera umwete wo kugera ku bantu nk'abo tubagezaho ubutumwa bwatugize abo turi bo uyu munsi. Mu gihe dushobora kugeza ubutumwa bwiza ku bari hafi yacu, abari kure na bo bwabageraho binyuze mu itumanaho ritandukanye nka radiyo, televiziyo no mu bundi buryo bw'ikoranabuhanga. Ibyo byagerwaho habonetse umutungo. Uwo mutungo uboneka binyuze mu maturo n'icyacumi dutanga.

> <p>Icyo Duhamagarirwa:</p>
> Gutanga icyacumi n'amaturo ni bumwe mu buryo bukoreshwa hagezwa ubutumwa bwiza bwa Kristo ku bantu. Mu gihe tugarurira Uwiteka Imana yacu icyacumi cyacu dutanga n'amaturo, reka twibuke ko byari gushoboka ko natwe uyu munsi twari kuba turi mu bataragerwaho n'ubutumwa bwiza bwa Kristo.

**IMANA MBERE YA BYOSE!**

**DUSENGE:**
