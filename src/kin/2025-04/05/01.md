---
title:  Imana Irabarwanirira
date:   25/10/2025
---

### Aho icyigisho cy'iki cyumweru gishingiye:
Itangiriro 15:16; Ibyahishuwe 18:24-30; 2 Timoteyo 4:1, 8; Kuva 23:28-30; Gutegeka kwa Kabiri 20:10, 15-18; Yesaya 9:6.

> <p>Icyo kwibukwa:</p>
> "Nuko abo bami bose n'ibihugu byabo Yosuwa abaneshereza icyarimwe, kuko Uwiteka Imana y' Abisirayeli yabarwaniye" (Yosuwa 10:42).

Igitabo cya Yosuwa gikubiyemo ibintu bizamura amarangamutima y'abantu. Ibyo bintu bibyutsa ibibazo bikomeye ku bijyanye n'ingingo y'_intambara yera cyangwa irwanwa n 'Imana_ yerekana itsinda ry'abantu bahabwa inshingano yo kurimbura irindi tsinda ry'abantu.

Ikibazo cyerekeranye n'intambara itegetswe n'Imana ivugwa mu Isezerano rya Kera giteje impagarara. Imana igaragara mu Isezerano rya Kera nk'Umugenga wa byose, umutegeka w'isi n'ijuru; kubw'ibyo rero, buri kintu cyose kiba kigomba kuba kivuye ku gushaka kwayo byaba mu buryo buziguye cyangwa butaziguye. Bityo, byanze bikunze ikibazo kigira kiti: "Kuki Imana yemera ko ibintu nk'ibyo biba?" cyibazwa n'abantu benshi. Mu cyumweru gishize, twabonye Imana ubwayo igira uruhare mu ntambara irenze kure kuba intambara cyangwa urugamba rwarwanwe mu mateka y'ikiremwamuntu, intambara ireba buri ruhande rwose rw'imibereho yacu. Ikindi twabonye, ni uko ibintu byose, byaba bishingiye ku mateka ya Bibiliya cyangwa ay'isi, bishobora gusobanurwa mu buryo bwumvikana gusa hashingiwe kuri iyo ntambara.

Muri iki cyumweru, dukomeje gushakisha impamvu ikomeye ituma intambara nk'izo zarwanwe n'Imana zibaho, uburyo buheruka bwo kugera ku mahoro yavuzwe n'abahanuzi bo mu Isezerano rya Kera, n'icyo intambara nk'izo zerekezaho mu bya mwuka.