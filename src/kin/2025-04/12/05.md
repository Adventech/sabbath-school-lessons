---
title:  Uburakari bw'Uwiteka
date:   17/12/2025
---

`Ni mu buhe buryo dukwiriye gusobanura uburyo uburakari bw'Imana ndetse n'ubutabera bwayo buhana, byombi bigaragazwa muri Yosuwa (Yosuwa 23:15, 16) ndetse n'ahandi mu Byanditswe Byera? (Soma mu gitabo cyo Kubara 11:33; 2 Ngoma 36:16; Ibyahishuwe 14:10, 19; Ibyahishuwe 15:1).`

Abisirayeli bari baramaze kugerwaho n'uburakari bw'Uwiteka ubwo bari mu rugendo rwo mu butayu (Kubara 11:33, Kubara 12:9), ndetse n'igihe bari mu gihugu cy'Isezerano (Yosuwa 7: 1), kandi bari bazi ingaruka ziterwa no kwikongereza uburakari bwa Yahwe binyuze mu kwica isezerano mu buryo bugaragara. Iyo mirongo igaragaza ubushorishori bw'ubukana Yosuwa yavuganaga. Birababaje kumva ko Uwiteka azarimbura Isirayeli, mu mvugo imeze kimwe n'iyakoreshejwe hagaragazwa kurimbuka kw'Abanyakanani.

Nk'uko amasezerano y'Uwiteka yerekeranye n'imigisha ya Isirayeli yasohoye, ni ko n'imivumo iterwa no kwica isezerano na yo (Abalewi 26, Gutegeka kwa Kabiri 28) izaba impamo Abisirayeli nibica isezerano. Dushingiye ku kunyagwa ndetse no kurimbuka kw'Abanyakanani, iyo mirongo yongera kugaragaza ko Imana ari Umucamanza w'isi yose. Imana irwanya icyaha, aho cyaba kiri hose. Isirayeli ntabwo yejejwe kandi nta nubwo yongeye guhabwa ibyiza byihariye, binyuze mu kugira uruhare mu ntambara yera kurusha ibihugu by'Abapagani ubwo byahindukaga inzira Imana yanyujijemo igihano cyari kigenewe ishyanga ryatoranyijwe.

Isirayeli yari ifite ubushobozi bwo guhitamo kugira ibyiringiro byo mu gihe cyatambutse urufatiro rwo guhangana n'igihe kizaza.

Ubwa mbere, inyigisho ya Bibiliya yerekeranye n'uburakari bw'Imana isa n'itabangikanywa no kwemeza ko Imana ari urukundo (Yohana 3:16, 1 Yohana 4:8). Ariko, mu burakari bw'Imana ni ho hagaragarira ihame ry'urukundo rwayo. Bibiliya igaragaza Imana nk'Imana y'urukundo, yihangana, itinda kurakara kandi yiteguye kubabarira (Kuva 34:6, Mika 7:18). Nyamara, mu isi yagezweho n'ingaruka z'icyaha, uburakari bw'Imana bugaragaza ukwera kwayo ndetse no gukiranuka kwayo igihe bisakiranye n'icyaha ndetse n'ikibi. Uburakari bwayo nta gihe na kimwe bushingira ku marangamutima, ntabwo ari ubwo guhora kandi ntabwo ari ubwo gukabya. Isezerano Rishya ritwigisha ko Kristo yahindutse icyaha ku bwacu (2 Abakorinto 5:21), kandi binyuze mu rupfu rwe, twunzwe n'Imana (Abaroma 5:10). Umwizera wese ntabwo azagerwaho n'umujinya w'Imana (Yohana 3:36, Abefeso 2:3, 1 Abatesalonike 1 :10). Imvugo "umujinya w'Imana" igaragaza Imana nk'Umucamanza w'isanzure ukiranuka ndetse n'Ushyigikira umurimo w'ubutabera (Zaburi 7:12, Zaburi 50:6, Timoteyo 4:8).
