---
title:  Ibindi byo Kwigwa no Kuzirikanwa
date:   19/12/2025
---

Soma igitabo cyanditswe na Ellen G. White cyitwa '_Abakurambere n'Abahanuzi_' igice kivuga "Amagambo Aheruka ya Yosuwa", pp. 439-442.

"Satani ashuka abantu benshi ababwira ko urukundo Imana ikunda abantu bayo ari rwinshi cyane ku buryo itazita ku cyaha kibarimo. Agaragaza ko nubwo ibyago bivugwa n'Ijambo ry'Imana bibereyeho umugambi uhamye mu butegetsi bwayo, ntabwo bishobora kuzasohora nk'uko byavuzwe. Nyamara mu byo igirira ibiremwa byayo, Imana yakomeje gushikama ku mahame y'ubutungane ikoresheje kugaragaza icyaha muri kamere yacyo nyakuri, yerekena ko ingaruka zacyo nyakuri ari ubuhanya n'urupfu. Kubabarirwa ibyaha kutagira icyo gushingiyeho ntikwigeze kubaho kandi ntikuzigera kubaho. Imbabazi nk'izo zagaragaza kurekwa kw'amahame y'ubutungane, kandi ari yo rufatiro rw'ubutegetsi bw'Imana zatera amasi ataracumuye kumirwa. Imana yagaragaje neza ingaruka z'icyaha, kandi iyo miburo itaba iy'ukuri, mbese twakwiringira dute rwose ko n'amasezerano yayo azasohozwa? Izo ngirwampuhwe zakwirengagiza ubutabera ntabwo ari impuhwe ahubwo ni intege nke.

"Imana ni umutangabugingo. Uhereye mu itangiriro, amategeko yayo yose yari abereyeho guhesha ubugingo. Ariko icyaha cyaraje cyangiza gahunda Imana yari yarashyizeho, maze hakurikiraho amakimbirane. Kuva icyaha kiriho, imibabaro n'urupfu ntibishobora kubura. Kubera gusa ko Umucunguzi yikoreye umuvumo w'icyaha ku bwacu ni cyo gituma umuntu muri we ashobora kugira ibyiringiro byo gukira ingaruka z'icyaha zisharira."-Ellen G. White, _Abakurambere n'Abahanuzi_, p .440.

**IBIBAZO:**

`Ongera urebe igihamya cyo gukiranuka kw'Imana mu mibereho yawe. Ni iki ushobora kugaragaza? Kandi na none, ubyitwaramo ute iyo ibintu bitagenze nk'uko wari ubyiteze cyangwa bitagenze nk'uko wabisabye Imana, cyangwa igihe amasezerano utebutsa asohoye mu buryo butagaragarira amaso?`

`Nimuganire ku nyigisho ya Bibiliya yerekeranye n'umujinya w'Imana. Ni mu buhe buryo wagaragaza umujinya w'Imana nk'umugabane w'inkuru nziza?`

`Ni ayahe mahame wakwigira ku cyigisho cy'iki cyumweru yerekeranye no kubana n'abantu batizera? Ni mu buhe buryo twajyanisha kugira imbibi zigaragara mu buryo bw'amahame ndetse n'ibikorwa mu gihe tubana n'abandi bantu kugira ngo tubakize kandi duharanire imibereho yabo myiza?`

`Vuga zimwe mu nzitizi zikubuza gushikama ku Uwiteka n'umutima wawe wose?`