---
title:  Shikama ku Mana
date:   18/12/2025
---

Uburyo bumwe rukumbi Isirayeli yajyaga kwirinda kugwa mu gishuko cyo gusenga ibishushanyo ndetse no kugerwaho n'umujinya w'Imana ntabwo kwari uguhora bibuka ibyo babuzwaga n'isezerano gusa, ahubwo kwari ukudahemuka ku Uwiteka. Inshinga "kwifatanya" n'Uwiteka (soma Gutegeka kwa Kabiri 4:4) inakoreshwa mu gusobanura isezerano ryo gushyingiranwa rigomba kuba hagati y'umugore n'umugabo (Itangiriro 2:24) cyangwa ubudahemuka bwa Rusi kuri Nawomi (Rusi 1:14). Ni ingenzi kuzirikana ko, dukurikije ibyagaragajwe na Yosuwa, gukiranuka nk'uko kwaranze Isirayeli nk'ishyanga "kugeza na n'ubu." Ikibabaje ni uko igitekerezo nk'icyo kitazaba ukuri mu bihe biheruka amateka ya Isirayeli, nk'uko igitabo cy'Abacamanza kibigaragaza mu buryo bubabaje (Abacamanza 2:2, 7, 11; Abacamanza 3:7, 12; Abacamanza 4:1, n'ahandi).

`Yosuwa yasabye Isirayeli gukunda Uwiteka Imana yabo (Yosuwa 23:11; gereranya no Gutegeka kwa Kabiri 6:5). Urukundo ntabwo rushobora guhatwa; kuko biramutse bibaye bityo, rwaba rutakiri icyo ruri cyo. Ariko se ni mu buhe buryo abantu bashobora gushishikarizwa gukunda?`

Kugira ngo Abisireyeli babashe gukomeza kwishimira imigisha y'isezerano, bagombaga gukomeza kuba indahemuka ku Mana. Igiheburayo kirabishimangira cyane: "Nimwitonde cyane ku bw'ubugingo bwanyu. Ijambo "_ahabah_", "urukundo" rishobora kugaragaza uburyo rusange abantu bagaragazamo urukundo, harimo no kwihuza kwa kivandimwe, isano yimbitse iri hagati y'umugabo n'umugore, urukundo rwa kibyeyi, urukundo rugurumana, ndetse no kuba indahemuka ku Mana. Iyo dusobanukiwe urukundo dukunda Imana nk'ubushake bugambiriwe ndetse no kuyiyegurira, urwo rukundo ruba rushobora gushishikarizwa abantu hatabayeho kwangiza imiterere yarwo (gereranya na Yohana 13:34). Buri gihe Imana yifuza ko kumvira amategeko yayo bikwiriye guturuka ku mushyikirano abantu bafitanye na yo (Kuva 19: 4) [" ... nkabizanira,"], (Gutegeka kwa Kabiri 6:5, gereranya na Matayo 22:37) ushingiye ku cyo Imana yari yarabakoreye mu mbabazi zayo zikomeye ndetse n'urukundo rwayo.

Na none kandi itegeko ryo gukunda Imana rigaragaza imiterere y'ubufatanye bw'urukundo rw'Imana. Imana irashaka gushyikirana na buri wese ugaragaza urukundo rwayo. Bityo, urukundo rwayo ikunda abantu bose rugaragarira mu rukundo rwacu rw'ubushake kandi rudutera gusenyera umugozi umwe.

`Yesu yahaye abigishwa be itegeko rishya. Ni mu buhe buryo iryo tegeko ryari rishya kandi rikaba ryari rinasanzwe? Soma Yohana 13:34, Yohana 15:17 na 1 Yohana 3:11; gereranya n' Abalewi 19:18.`