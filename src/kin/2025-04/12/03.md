---
title:  Ikimenyetso cyo Kwitabwaho
date:   15/12/2025
---

Umwanzuro ushimishije w'uwo mugabane wose (Yosuwa 21:43-45) ukubiyemo ikigombero cyo kumvira cyasohoye. Kugera ku ntego ntabwo bikwiriye kwirengagizwa; ahubwo buri gihe biba bifitanye isano no kumvira Ijambo ry'Imana. Bityo, kugabana igihugu, uretse kuba ikimenyetso cyo gukiranuka kw'Imana ku Bisirayeli (Nehemiya 9:8), bituma habaho iterambere ry'igihe kizaza rirambye rishingiye ku myitwarire ya Isirayeli. Mbese Isirayeli yajyaga gushobora kurinda ibyagezweho?

`Soma Yosuwa 23:1-5. Ni izihe ngingo z'Ingenzi zibandwaho mu buryo Yosuwa yatangiye?`

Amagambo ya Yosuwa ava ku muntu wa kera kandi wari ugeze mu zabukuru (byashimangiwe inshuro ebyiri) akagera ku bari bateze amatwi bagombaga gukomeza umurimo bahawe n'Imana. Yasobanuye uburyo urugamba rwo kwigarurira igihugu rwashobokaga: Uwiteka yarabarwaniriye. Nubwo, kubwo kutizera kwabo ndetse no kutiringira, Abisirayeli bagombaga kugira uruhare muri urwo rugamba nyuma yo kuvanwa mu Misiri, guhindura icyo gihugu ntabwo byavuye mu mbaraga zabo za gisirikare ahubwo byanyuze mu gutabarwa n'Imana.

Imana yahaye Isirayeli ikiruhuko iyikiza abanzi bayo, ariko hari ibihugu bimwe na bimwe byasigaye bagombaga gukomeza kunyaga. Intsinzi ntabwo ari ukuri kwagezweho, kudahinduka kuri Isirayeli ahubwo ni uguhora wishingikiriza ku kwizera ubufasha bw'Imana buhoraho.

`Ni iyihe sano iri hagati y'uburyo Abisireyeli bigaruriye Kanani ubwo bari bayobowe na Yosuwa ndetse n'uburyo uyu munsi Abakristo bashobora kubaho imibereho itsinda? Soma muri Yosuwa 23:10, Abakolosayi 2:15, 2 Abakorinto 10:3-5, Abefeso 6:11-18. `

Intsinzi za Isirayeli ntabwo zishobora kwitirirwa imbaraga zabo n'imikorere yabo. Niko biri no gutsinda icyaha ndetse n'ibishuko byagezweho binyuze mu kwitanga ndetse no kuzuka kwa Yesu Kristo, ahubwo uyu munsi ubwoko bw'Imana bugomba guhora bwishingikirije ku bufasha buhabwa na Mwuka Wera kugira ngo bubeho imibereho itsinda.

`Nubwo dufite amasezerano menshi meza ari imbere yacu, kuki tukibona ko gukora icyaha byoroshye?`