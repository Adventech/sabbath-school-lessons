---
title:  Gahunda yo Kugarurira Icyacumi no Gutura Amaturo
date:   19/12/2025
---

#### Nakoresheje Byose

"_Baramusubiza bati: 'Ni ibya Kayisari. 'Maze arababwira ati 'Nuko rero ibya Kayisari mubihe Kayisari, iby'Imana mubihe Imana_â€™" (Matayo 22:21).

Umunsi umwe, nyuma ya saa sita, nyuma ya gahunda yo kuramya, abakobwa babiri bari batashye bagiye mu rugo gufata ifunguro rya saa sita, bagendaga baganira ku kibwirizwa cy'uwo munsi. Umukobwa mukuru yabajije murumuna we niba yumvise ibyo umubwiriza yavuze ku byerekeranye no gutanga. Umukobwa muto yasubije ko yabywnvise.

Umukobwa mukuru yavuze ko ababajwe n'uko uwo munsi ntacyo yahaye Imana. Umukobwa muto yaratangaye, amubaza impamvu ntacyo yatanze kandi yari afite akazi kamuhemba neza. Umukobwa mukuru yarashubije ati: "Amafaranga yose nayakoresheje mu myiteguro y'iminsi mikuru. Ariko ubutaha nzibuka kugira icyo mpa Imana."

Umukobwa muto yaravuze ati: "Nanjye nahuye n'igishuko cyo gukoresha amafaranga yose, ariko nabanje gushyira ku ruhande iby'Imana, maze nkoresha ibisigaye. Ntekereza ko ibyo byamfashije cyane."

> <p>ICYO DUHAMAGARIRWA</p>
> Ubwo twitegura kwizihiza iminsi mikuru, reka dukoreshe igenamigambi ryitondewe kugira ngo tudakoresha iby'Imana. Ibyo dutanga buri cyumweru, harimo n'ibyo dutanga mu minsi mikuru, bifasha kugeza ubutumwa bw'urukundo rw'Imana ku bantu. Reka dutangane ubushake iby'Imana, kandi twizihize iminsi mikuru tuzirikana ivugabutumwa.


**IMANA MBERE YA BYOSE!**

**DUSENGE:**