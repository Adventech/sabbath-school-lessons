---
title:  Gahunda yo Kugarurira Icyacumi no Gutura Amaturo
date:   12/12/2025
---

### Ntanga Kuko Ndamya Imana

"_Azabona ibituruka mu bise by'ubugingo bwe bimwishimishe, bimuhaze. Umugaragu wanjye ukiranuka azatuma benshi baheshwa gukiranuka no kumenya, kandi azishyiraho gukiranirwa kwabo_" (Yesaya 53: 11).

Iyo abana bavutse bahabwa impano. Inshuti n'abavandimwe baza gufatanya n'abagize umuryango kunezerwa, kandi bakagira ibyo bazana. Niko byagenze ubwo Yesu yavukaga. Reka dusome icyo Bibiliya ivuga muri Matayo 2: 1-11: "Yesu amaze kuvukira i Betelehemu mu gihugu cy'i Yudaya ku ngoma y'Umwami Herode, haza abanyabwenge baturutse iburasirazuba bajya i Yerusalemu, barabaza bati: 'Umwami w'Abayuda wavutse ari hehe? Ko twabonye inyenyeri ye turi iburasirazuba, none tukaba tuje kumuramya.' ... Bageze mu nzu basangamo umwana hamwe na nyina Mariya, barapfukama baramuramya. Maze bahambura imitwaro yabo, bamutura amaturo y'izahabu n'icyome n'ishangi."' (Matayo 2: 1-11).

Abanyabwenge bari baturutse iburasirazuba baramije Umwami Yesu bamuha impano. Inkuru itubwira ko gutanga ari ukuramya. Iyo tugarura icyacumi tugatanga n'amaturo, tuba turamya Imana. Gutanga ntabwo bishobora gutandukanywa no kuramya. No mu gihe cy'Isezeramo rya Kera, kuramya uri mu rusengero byabaga bikubiyemo n'amaturo yaturwaga Imana.

> <p>ICYO DUHAMAGARIRWA:</p>
> Buri rarika ryose riturarikira gutanga ni irarika ryo kuramya. Mbese uramya Imana uko bikwiriye ukurikije ubushobozi bwawe binyuze mu gutanga?

**IMANA MBERE YA BYOSE!**

**DUSENGE:**