---
title:  Guterwa Ubwoba n'ibyo mu Gihe Cyashize
date:   09/12/2025
---

`Ongera usome muri Yosuwa 22:13-15, ariko uhasome mu mucyo w'ibivugwa mu Kubara 25. Kuki Abisirayeli batoranyije Fenehasi nk'umuyobozi w'itsinda ryatumwe ku miryango ibiri n'igice?`

Mbere yo guha agaciro igihuha cy'icyajyaga kugaragara nko gutangaza ubwigenge, irniryango icyenda n'igice yagaragajwe inshuro ebyiri "nk'abana ba Isirayeli" yohereje intumwa ziyihagarariye ngo zijye kubaza intego ndetse n'ubusobanuro bw'icyo gicaniro. lryo tsinda ryari rigizwe na Finehasi, umuhungu wa Eleyazari umutarnbyi mukuru, wagombaga kuzasirnbura Eleyazari igihe yari kuzaba amaze gupfa (Yosuwa 24:33). Finehasi yari yaramenyekanye nk'umuntu washyize iherezo ku busambanyi bw' Abisirayeli igihe bifatanyaga na Bãli y'i Pewori (Kubara 25).

Finehasi, mwene Eleyazari wa Aroni umutambyi, abibonye, ahaguruka hagati mu iteraniro, yenda icumu akurikira uwo Mwisirayeli mu ihema abahinguranya bombi, uwo Mwisirayeli n'uwo mugore rimufata ku nda ye. Mugiga ishira ubwo mu Bisirayeli. (Kubara 25:7,8).

Mu by'ukuri, Finehasi yari afite irnbaraga ishobora kuzana impinduka. Izindi ntumwa zari zihagarariye imiryango icyenda n'igice y'iburengerazuba bwa Yorodani, buri wese ari umuyobozi w'umuryango (bisobanuye ko yabaga ari umukuru w'inzu ya se), mu miryango ya Isirayeli.

Izo ntumwa zatangiye kurega abo bantu icyaha cyo gukora ibizira ndetse no kwigomeka, baravuga bati: "Niko Uwiteka avuga." ltandukaniro riri aha ngaha ni uko Uwiteka atari we wavugaga ahubwo ari "iteraniro ryose ry'Uwiteka (Yosuwa 22:16). Batangije ikirego bavuga ko Isirayeli yacumuye, yahemutse kandi ko yigometse. Ijambo "gucumura" ryakoreshejwe bashaka kugaragaza icyaha cya Akani (Yosuwa 7:1) kandi rigaragara inshuro nyinshi mu bitabo bitanu byanditswe na Mose (Urugero Abalewi 5:15, Abalewi 6:2, Kubara 5:6,12). Urugero rwa Akani n'urwa Bãli y'i Pewori zifasha kwibutsa ibyabayeho kera: rumwe rurebana n'uburiganya, urundi rukarebana no kwigomeka. Izo ngero kandi zinagaragaza ubwoba bw'uko igikorwa cyo kubaka igicaniro kitemewe buzatuma habaho ubuhakanyi, gusenga ibishushanyo ndetse n'ubusambanyi, ibyo bikazatuma uburakari bw'Uwiteka bugera ku ishyanga ryose rya Isirayeli.

`Twese twanyuze mu bibabaje mu gihe cyatambutse kandi ibyo bizatubashisha guhangana n'ibihe bibi bimeze bityo mu gihe kizaza. Ni mu buhe buryo ubuntu bw'lmana budufasha kumenya tudashidikanya ko ibyago twagize mu gihe cyashize atari byo bigena uburyo dufatamo bagenzi bacu muri iki gihe?`