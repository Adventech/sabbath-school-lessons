---
title:  Kuba mu Gihugu
date:   06/12/2025
---

### Aho icyigisho cy'iki cyumweru gishingiye:
Yosuwa 22; Abefeso 6:7; Yohana 7:24; Kubara 25; Imigani 15:1; 1 Petero 3:8,9.

> <p>Icyo kwibukwa:</p>
> "Gusubizanya ineza guhosha uburakari, Ariko ijambo ribabaza ribyutsa umujinya." (Imigani 15:1).

Kuba mu muryango mugari rimwe na rimwe bishobora gutuma habaho intonganya ndetse no gushyamirana. lbi ni ukuri by'umwihariko mu muryango mugari w'abantu, nko mu itorero, aho abantu baba barakuriye mu buzima butandukanye, kandi bari mu byiciro bitandukanye by'ubuzirna, ndetse rimwe na rimwe bakaba bararerewe mu mico itandukanye by'ihabya-baba hamwe kandi bagakorera hamwe bagamije kugera ku ntego imwe.

Muri iki cyumweru, tuzigira hamwe igitabo cya Yusuwa 22 ndetse n'ikibazo cyatewe no kutumva ibintu kimwe kwabaye hagati mu bantu. Mu ntangiro z'icyo gitabo, Yosuwa yategetse irniryango imwe kwambuka Yorodani no kugira uruhare mu rugamba, ifatanyije n'imiryango y'iburengerazuba bwa Yorodani (Yosuwa 1: 12-18). Nyuma yo kurangiza inshingano bari bahawe, bari bafite umudendezo wo gusubira mu mahema yabo. Ariko, ku ruhande rw'iburasirazuba rwa Yorodani, bahubatse igicaniro cyateje impaka mu miryango y'iburengerazuba bwa Yorodani.

Ni kuki guhita wihutira gufata umwanzuro utitondewe ku byerekeranye n'imyitwarire y'abandi biteza akaga? Ni mu buhe buryo dushobora kwimakaza ubumwe mu itorero? Kuki kuzirikana ubugari bw'umuhamagaro wacu no kwirinda kugwa mu mutego wo kurangara ari ingenzi cyane? Ibyo ni bimwe mu bibazo tuzashakira ibisubizo muri iki cyumweru.