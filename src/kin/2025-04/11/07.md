---
title:  Ibindi byo Kwigwa no Kuzirikanwa
date:   12/12/2025
---

Soma igitabo cyanditswe na Ellen G. White cyitwa, '_Abakurambere n 'Abahanuzi_,' igice kivuga ibyo "Kugabana Kanani", pp. 428-438.

"Nubwo ku ruhande rumwe ari ingenzi ko kujenjeka mu guhangana n'icyaha bikwiriye kwirindwa, ku rundi ruhande na rwo, ni ingenzi kwirinda imyanzuro ihutiyeho ndetse n'urwikekwe rudafite ishingiro...

"Ubushishozi bwagaragajwe n' Abarubeni na bagenzi babo bukwiriye kwiganwa. lgihe bashakaga guteza imbere umurimo w'idini nyakuri bataryarya, batekerejwe nabi ndetse baratonganywa cyane; nyamara ntibagaragaje kwitotomba. Mbere yuko bagerageza kwiregura, bitonze kandi bihanganye, bateze amatwi ibirego baregwaga n'abavandimwe babo, nuko nyurna yaho basobanura neza impamvu zabo kandi bagaragaza ko nta cyaha bafite. Uko ni ko ikibazo cyari cyateje ingaruka zikomeye zityo cyaje gukemurwa mu mahoro.

"N'igihe umuntu aregwa ibinyoma, abafite ukuri bashobora kwiyemeza gutuza no gutekereza neza. Imana yita ku bintu byose bidasobanukiye abantu cyangwa se baba basobanura nabi, bityo ibyacu dushobora kubirekera mu maboko yayo twiturije. Uko byamera kose izaburanira abayiringira nk'uko yagaragaje icyaha cya Akani. Abantu bakoreshwa n'umwuka wa Kristo, bazagira urukundo nk'urwo rwihangana kandi rugira neza.

"Ubushake bw'lmana ni uko ubumwe n'urukundo rwa kivandimwe byaba mu bwoko bwayo. lsengesho Kristo yasenze mbere yo kubambwa kwe ryari uko abigishwa be baba umwe nk'uko na We ari umwe na Se, kugira ngo isi yizere ko Imana yamutumye. Iri sengesho rikora ku mutima kandi ry'agahozo ryarakomeje mu bindi bisekuruza byose byahise, ndetse rigera no muri iki gihe cyacu, kuko Kristo yavuze ati: "Sinsabira aha bonyine, ahubwo ndasabira n'abazanyizezwa n'ijambo ryabo." (Yohana 17:20). Nubwo nta hame ry'ukuri na rimwe dukwiriye gukandagira, dukwiriye guhorana intego yo kugera kuri ubu bumwe."-Ellen G. White, _Abakurambere n 'Abahanuzi_, p. 437-438.

**IBIBAZO:**

`Ni mu buhe buryo inama ya Pawulo yo "gufata abandi ko baturuta" (Abafilipi 2:3) idufasha kwirinda gukeka ibibi kuri bene Data na bashiki bacu?`

`Kuki akenshi dukunze gufata ibyemezo birimo gukabya mu bihe runaka bitewe no gutsindwa kwacu cyangwa amakosa twagize mu gihe cyashize? Ni gute dushobora kwirinda ibyo?`

`Nimuganire ku busobanuro bwo gutega amatwi ibitekerezo by'abandi. Ni gute dushobora guteza imbere umuco wo gutega amatwi mu itorero ryacu? (Gereranya na Yakobo 1:19).`

`Turi mu muryango mugari w'abantu, aho imibereho, inshingano z'umuryango, amasezerano twahaye itorero ndetse n'izindi nshingano bishobora gusa n'ibituremerera. Ni mu buhe buryo ihame ryo gukora ibintu byose nk'abakorera Uwiteka bitadutera kurushaho kwiyumvamo inshingano gusa, ahubwo binaduha amahoro yo mu mutima?`