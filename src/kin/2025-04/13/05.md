---
title:  Akaga ko Gusenga Ibigirwamana
date:   24/12/2025
---

`Soma Yosuwa 24:22-24. Kuki Yosuwa yagombye gusubiramo ibyo yari yarasabye Abisirayeli bijyanye no gukuraho ibigirwamana byabo?`

Akaga gaterwa no gusenga ibigirwamana ntabwo ari amagambo. Kera, mu bibaya by' i Mowabu, mu bihe nk'ibyo, Mose na we yasabye abantu gufata icyemezo nk'icyo (Gutegeka kwa Kabiri 30: 19, 20). Ibigirwamana bigaragara aha ngaha ntabwo ari ibyo muri Egiputa cyangwa ibyo hakurya y'uruzi, ahubwo ni ibyari "muri bo." Bityo, Yosuwa asaba abantu be kwegurira Uwiteka imitima yabo. Ijambo ry'Igiheburayo â€˜_natah_' ryakoreshejwe aha ngaha risobanura "kurambura", "kunama." Ryerekana Imana yiteguye kunama maze ikumva amasengesho yacu (2 Abami 19:16, Zaburi 31:2, 3; Daniyeli 9:18), kandi iyo ni yo myifatire abahanuzi baje gusaba Isirayeli kugira mu minsi yakurikiyeho (Yesaya 55:3, Yeremiya 7:24). Iryo jambo rikoreshwa mu kugaragaza ubuhakanyi bwa Salomo igihe umutima we wacaga bugufi imbere y'imana z'abanyamahanga (1 Abami 11:2, 4, 9). Umutima w'umuntu wacumuye ntabwo ufite kamere yo guca bugufi ngo utega amatwi ijwi ry'Imana. Kugira ngo ucishirizwe bugufi gukora icyo Imana ishaka, bidusaba gufata ibyemezo biturutse mu mutimanama.

Igisubizo cy' Abisirayeli dukurikije ijambo ku rindi cyaragiraga kiti: "Tuzayumvira." Iyi mvugo ishimangira imisusire ishingiye ku isano yo kumvira. Isirayeli ntisabwa gupfa gukurikiza amategeko atarimo ubuzima mu buryo bw'akamenyero. Iryo sezerano ryerekeranye no kubaho imibereho yo gusabana n'Uwiteka ntabwo rishobora kugaragazwa n'amabwiriza gusa mu buryo bwuzuye. Iyobokamana ry' Abisirayeli ntabwo ryigeze riba irigambiriye kwishingikiriza ku mirimo itegetswe n'amategeko; ahubwo ryagombaga kuba ikiganiro gihoraho Abisirayeli bagombaga kugirana n'Umukiza wera kandi w'Umunyambabazi mu kwizera no mu rukundo.

Ndetse na nyuma yuko abantu basezeranye isezerano rikubiyemo ibintu bitatu ko bazakorera Uwiteka, nk'uko Yosuwa yabitegetse, bisobanuye gukura ibigirwamana muri bo, nta makuru tubona agaragaza ko ari ko byagenze koko. Muri icyo gitabo cyose, byaje guhinduka akamenyero gutanga amakuru agaragaza ugusohora kw'amategeko ya Yosuwa (cyangwa aya Mose) nk'ibyitegererezo byo kumvira. Kuba ibyo bitagaragara ubu ku iherezo ry'igitabo bituma byumvikana ko ibyo Yosuwa avuga bireba abantu bose. Izingiro ry'icyo Yowuwa asaba muri icyo gitabo, ari cyo gukorera Uwiteka, ntabwo kireba abantu bo mu gisekuru cya Yosuwa gusa, ahubwo kireba abagize buri gisekuru gishya cy'ubwoko bw'Imana bazasoma cyangwa bakumva ubu butumwa.

`Ni kangahe wasezeraniye Uwiteka ko uzakora ikintu runaka ariko hanyuma ntugikore? Kuki utagikoze? Ni iki igisubizo cyawe kikubwira cyerekeranye n'ubuntu?`