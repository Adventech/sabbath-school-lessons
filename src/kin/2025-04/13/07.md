---
title:  Ibindi byo Kwigwa no Kuzirikanwa
date:   26/12/2025
---

Soma igitabo cyanditswe na Ellen G. White cyitwa '_Abakurambere n 'Abahanuzi_,' igice kivuga iby' Amagambo Aheruka ya Yosuwa, pp. 439-442.

"Mu bantu benshi bavuye muri Egiputa harimo benshi basengaga ibishushanyo; kandi iyo ni imbaraga y'akamenyero igaragaza ko iyo migirire yakomeje mu ibanga, ku rwego runaka, na nyuma yo gutura muri Kanani. Yosuwa yari azi ko iki kibi kiri mu Bisirayeli, kandi yabonaga neza akaga kazaterwa n'iyo migirire. Yifuzaga cyane kubona ivugurura nyaryo mu Baheburayo.Yari azi ko abantu nibadafata icyemezo cyo gukorera Uwiteka n'umutima wabo wose, bazakomeza kurushaho kwitandukanya na we ... Mu gihe umugabane muto w'Abaheburayo basengeraga mu Mwuka, abenshi babikoraga byo kurangiza umuhango gusa; nta shyaka n'umuhati byarangaga umurimo wabo. Bamwe basengaga ibishushanyo mu mitima yabo, bashoboraga guterwa ipfunwe no kwemera ku mugaragaro ko ari ko biri."- Ellen G. White, _Signs of the Times_, May 19, 1881.

"Iri sezerano rikomeye ryanditswe mu gitabo cy'amategeko, kugira ngo ribungabungwe nk'ikintu cyera. Nuko Yosuwa ashyira ibuye rinini munsi y'igiti cy'Umwela hafi y'ubuturo bw'Uwiteka. Yosuwa abwira abantu bose ati: "Dore iri buye ni ryo muhamya uduhamiriza ibyo, kuko ryumvise amagambo Uwiteka yatubwiye yose. Ni cyo gituma ribaye umuhamya muri mwe kugira ngo mutazihakana Imana yanyu" (Yosuwa 24:27). Aha ngaha, Yosuwa atangaza mu buryo b weruye ko amabwiriz:a ndetse n'imiburo yahaga abantu bitari amagambo ye bwite, ahubwo ko yari amagambo y'Imana. Iri buye rinini ryagombaga kuz:abera ibisekuru byajyaga kuz:akurikiraho igihamya cy'ibyari byabaye ubwo ryashingwaga, kandi ryagombaga kuba umuhamya wo gushinja abantu, igihe cyose bari kuba bongeye gusenga ibishushanyo."- Ellen G. White, _Signs of the Times_, May 26, 1881.

**IBIBAZO:**

`Nimuganire ku busobanuro bw'imvugo ngo: "Uwiteka ni Imana yera. Ni Imana ifuha" (Yosuwa 24:19). Ni mu buhe buryo Imana ari Imana ifuha?`

`Ni mu buhe buryo urukundo dukunda Imana rufitanye isano n'umudendezo wo guhitamo Imana yaduhaye? Ni ukuvuga ngo: mbese twashobora gukunda by'ukuri tudafite umudendezo? Mbese umuntu ashobora guhatirwa kugira urukundo nyakuri? Niba atari ko bimeze, ni ukubera iki?`

`Ni mu buhe buryo bufatika abayobozi b'itorero uyu munsi bashobora guhererekanya urumuri rukagera ku bantu b'igisekuru kizakurikiraho?`

`Terekeza ku mibereho ya Yosuwa ndetse n'umwanzuro uvuga ko mu mibereho ye yose Abisirayeli bakoreye Uwiteka. Ni uwuhe mwanzuwo wakwifuza ko abantu bafata werekeranye n'imibereho yawe?`