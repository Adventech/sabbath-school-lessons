---
title:  Gahunda yo Kugarurira Icyacumi no Gutura Amaturo
date:   26/12/2025
---

### Nkumbuye Kuzabayo  

"_Mbona ururembo rwera Yerusalemu nshya rumanuka ruva mu ijuru ku Mana, rwiteguwe nk'uko umugeni arimbishirizwa umugabo we_" (Ibyahishuwe 21:2).

Umunsi umwe umubwiriza yagaragaje neza ishusho y'ubuzima tuzabamo mu isi nshya ku buryo ubwo yari arangije kubwiriza, umuntu umwe yavugiye mu iteraniro hagati ati: "Pasito, nkumbuye kuzaba aho hantu."

Imwe mu mirongo ya Bibiliya uwo mu Pasitoro yakoresheje ni Yesaya 33:24: "Nta muturage waho uzataka indwara, kandi abahatuye bazababarirwa gukiranirwa kwabo."

Yesaya 11:9: "Ibyo ntibizaryana kandi ntibizonona ku musozi wanjye wera wose, kuko isi izakwirwa no kumenya Uwiteka nk'uko amazi y'inyanja akwira hose."

Ibyahishuwe 21:4" Izahanagura amarira yose ku maso yabo, kandi urupfu ntiruzabaho ukundi, kandi umuborogo cyangwa gutaka cyangwa kuribwa ntibizabaho ukundi kuko ibya mbere bishize."

Muri iyi si turarira, tukababazwa kandi tugapfa. Ariko niturangiza inshingano yo kugeza ubutumwa ahantu hose, turi mu isi nshya, iyo miruho yose izashira. Mbese twifuza kuzabayo? Hari ikintu kimwe gusa dusigaje gukora ngo tugere mu isi nshya-kurangiza umurimo.

> <p>ICYO DUHAMAGARIRWA:</p>
> Reka tugarure icyacumi dukiranutse kandi dutange n'amaturo y'ubushake kugira ngo umurimo urangire, twigire mu si nshya. Ndahakumbuye. Mbese wowe bimeze bite?

**IMANA MBERE YA BYOSE!**

**DUSENGE:**