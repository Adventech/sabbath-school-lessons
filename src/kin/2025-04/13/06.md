---
title:  Gusoza Neza
date:   25/12/2025
---

`Soma amagambo aheruka y'igitabo cya Yosuwa yanditswe n'umwanditsi wari abumekewe n'Imana (Yosuwa 24:29-33). Ni mu buhe buryo ayo magambo atavuga iby'imibereho ya Yosuwa yo mu gibe cyatambutse gusa ahubwo anavuga iby'imbere mu gibe kizaza?`

Amagambo aheruka yerekeranye n'urupfu rwa Yosuwa ndetse n'urwa Eleyazari, umutambyi mukuru atuma igitabo cya Yosuwa kidasoza mu buryo bushimishije. Ku bwo kongera kuvuga ku muhango wo gushyingura Yosuwa, Eleyazari ndetse n'amagufwa ya Yosefu, umwanditsi agaragaza itandukaniro riri hagati y'imibereho yo hanze y'igihugu ndetse n'intangiriro y'imibereho y'imbere mu gihugu. Nta mpamvu yo kongera kuzerera. Ibisigazwa by'imibiri y'abayobozi ntibagombaga gukomeza kubizererana. Abakurambere bahambye benewabo mu buvumo (Itangiriro 23: 13, 19; Itangiriro 25:9, 10), mu isambu yaguzwe i Shekemu (Itangiriro 33: 19). Ubu noneho ishyanga ryari rihambye abayobozi baryo mu butaka bwa gakondo yabo bwite, bisobanuye ko bagombaga kuhaguma rwose. Amasezerano yari yarahawe abakurambere yari asohoye. Gukiranuka kwa Yahwe ni umurunga w'amateka uhuza urubyaro rwa Isirayeli n'igihe bagezemo ndetse n'igihe kizakurikiraho.

Uko ibika biheruka by'iki gitabo bihuza igitekerezo yose n'inkuru yagutse yo mu gihe cyatambutse, ni ko binafungurira ejo hazaza inzira. Uwahoze ari Musenyeri mukuru wa Canterbury witwaga George Cary, mu magambo yo gutangira iteraniro yavugiye mu rusengero rwitwa Holy Trinity rw'ahazwi ku izina rya Shrewsbury [umwe mu mijyi y'Ubwongereza], yavuze ko itorero ry'Abangilikani ryari "igisekuru kimwe cyarokotse."

Mu by'ukuri, itorero rihora ari igisekuru cyarokotse, kandi ni ko byari bimeze no ku bwoko bw'Imana bwo mu Isezerano rya kera. Igice gikomeye cy'amateka ya Isirayeli cyari kirangiye. Ahazaza habo hashingiye ku bwoko bw'ibisubizo bazatanga ku bibazo byinshi birebana n'ahazaza. Mbese Isirayeli izaba indahemuka ku Mana? Mbese bazashobora gukomeza umurimo utararangiye wo kwigarurira igihugu cyose? Mbese bazakomeza gushikama kuri Yahwe, ntibagwe mu mutego wo gusenga ibigirwamana? Igisekuru cyari kiyobowe na Yosuwa cyabaye indahemuka ku Uwiteka, ariko se igisekuru cyakurikiyeho na cyo cyajyaga gukurikira icyo cyerekezo cy'ibya Mwuka cyatangijwe n 'umuyobozi wacyo ukomeye? Tgisekuru cyose cyakurikiraga icyakibanj irije cy'ubwoko bw'Imana, kigasoma igitabo cya Yosuwa, kigomba gusakirana n'ibyo bibazo. Gutsinda kwabo gushingira ku miterere y'ibisubizo batanga mu mibereho yabo ya buri munsi ndetse n'uburyo bafata ukuri barazwe. Yosuwa, kimwe na Pawulo, "barwanye intambara nziza" (2 Timoteyo 4:7).

`Ni irihe banga ryo kunesha kwa Yosuwa? Ni ibihe byemezo ukeneye gufata uyu munsi kugira ngo nawe uzarangize urugamba ufite ibyiringira by'agakiza?`