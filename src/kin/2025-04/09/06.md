---
title:  Igihughu Cyasubijwe Bene Cyo
date:   27/11/2025
---

`Soma Yeremiya 24:6; Yeremiya 31:16; Ezekiyeli 11:17; Ezekiyeli 28:25; na Ezekiyeli 37:14, 25. Isezerano ry'Imana ku birebana no kugarurwa mu Gihugu cy'Isezerano kw'Abisirayeli ryari irihe kandi ryasohoye rite?`

Mu gihe cy'ubunyage i Babuloni, Abisirayeli ntibagezweho gusa n'ukuri kw'impamo guteye agahinda ko kutagira shinge, ahubwo n'isezerano ry'uko isano bafitanye n'Imana, nubwo yari yaragaragajwe binyuze mu isezerano ryo guhabwa igihugu, ntiyagendeweho, kandi yagarukiye gusa ku kugira igihugu. Igihe Abisirayeli baturaga ibyaha byabo, bakihana, maze bagashaka Uwiteka n'imitima yabo yose, Imana yongeye gusohoza isezerano ryayo, maze yongera kubagarura mu gihugu cyabo nk'ikimenyetso cy'uko ibintu byongeye gusubira uko byari bimeze mbere hose. Ni ukuvuga ko yari kiri Imana yabo, ndetse no mu gihe batari bari mu gihugu cyabo.

Nubwo bimeze bityo, nk'uko isezerano ry'uko Isirayeli yagombaga kugira igihugu bakakibamo iteka ryari ikigombero (Gutegeka kwa Kabiri 28:63, 64; Yosuwa 23:13, 15; 1 Abami 9:7; 2 Abami 17:23; Yeremiya 12:10-12), ni ko n'isezerano ryo kubasubiza mu gihugu no guha Abisirayeli kugubwa neza mu gihugu nyuma yo kuva mu bunyage riri. Muri icyo gihe kandi, abahanuzi bo mu Isezerano rya Kera berekanye ukongera gusubizwa mu buryo kw'ibintu bikozwe n'umwami uzakomoka mu rubyaro rwa Dawidi (Yesaya 9:6, 7; Zekariya 9:9, 19). Iri sezerano ryasohorejwe mu mibereho, urupfu no kuzuka bya Yesu Kristo, muri We akaba ari mo amasezerano yahawe Isirayeli ya kera yagombaga gusohorezwa.

Mu Isezerano Rishya, Igihugu cy'Isezerano ntikivugwa mu buryo butaziguye, nyamara tubwirwa ko amasezerano y'Imana yasohojwe binyuze muri Yesu Kristo (2 Abakorinto 1:20, Abakorinto 15:8). Bityo rero, mu mucyo wa Kristo, igihugu cyongera guhabwa ubusobanuro, maze kigahinduka ikimenyetso cy'imigisha yo mu buryo bwa Mwuka Imana itegura guha ubwoko bwayo bukiranuka hano mu isi ndetse muri iki gihe (Abefeso 2:6) ndetse na nyuma y'ubu buzima.  Ugusohora kudakuka kw'isezerano ry'Imana ry'uburuhukiro, kugira byinshi, n'imibereho myiza mu gihugu, rizasohorezwa mu isi nshya, ubwo tuzaba tubatuwe ku cyaha n'ingaruka zacyo. Muri icyo cyerekezo, nk'Abakristo, ibyiringiro byacu bishingiye ku isezerano rya Kristo ko azagaruka, kandi ko nyuma y'imyaka 1000 turi mu ijuru, azimika mu isi yagizwe nshya ubwami butazahanguka. Uku kuzaba ari ugusohora kudasubirwaho kw'amasezerano yose ajyanye n'igihugu.

`Soma Yohana 14:1-3; Tito 2:13; n' Ibyahishuwe 21:1-3. Ni ibihe byiringiro bidakuka tubona muri iyi mirongo, kandi ni ukubera iki urupfu rwa Yesu ruduha ubwishingizi bwo kuzasohozwa kw'ibi byiringiro?`