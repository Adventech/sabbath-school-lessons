---
title:  Ibindi byo Kwigwa no Kuzirikanwa
date:   28/11/2025
---

Soma Igitabo cy' _Intamabara Ikomeye_ cyanditswe na Ellen G. White, pp. 462- 473, Igice cyitwa "Indunduro y'Intambara."

"Tuzaba dukijijwe by'iteka ryose igihe tuzaba tunyuze mu marembo tukinjira mu murwa. Ubwo ni bwo tuzishimira ko dukijijwe, dukijijwe by'iteka ryose. Nyamara kugeza ubwo icyo gihe kizaba kigeze, dukeneye kumvira itegeko ryatanzwe n'intumwa ngo "Ubwo isezerano ryo kwinjira mu buruhukiro bwayo rikiriho, dutinye kugira ngo ahari hatagira uwo muri mwe wasa nk'aho atarishyikira" (Abaheburayo 4:1). Kumenya Kanani, kuririmba indirimbo z'i Kanani, kwishimira ibyiringiro byo kuzinjira muri Kanani, ntibyagejeje abana ba Isirayeli mu mirima y'imizabibu no mu biti by'imyelayo byo mu gihugu cy'isezerano. Bashoboraga kubihindura ibyabo mu kuri ku bwo kuhaba [kuhigarurira], ku bwo gukurikiza ibyo basabwaga, ku bwo gukoresha ukwizera bari bafite mu Mana, no kubwo gufata aya masezerano bakayahindura ayabo gusa." Ellen G. White, _The Youth's Instructor_, February 17, 1898.

"Muri Bibiliya, umurage w'abakiranutsi witwa "igihugu cyangwa gakondo" (Abaheburayo 11:14-16). Umwungeri mwiza ayobora umukumbi we ku isoko y'amazi y'ubugingo. Ni ho hari igiti cy'ubugingo cyera imbuto zacyo uko ukwezi gutashye, maze ibibabi byacyo bigakiza amahanga. Ni ho hari imigezi idakama y'amazi y'urubogobogo abonerana nk'isarabwayi; iyo migezi ikikijwe n'ibiti bihora bitoshye bizana amahumbezi mu nzira zateguriwe abacunguwe b'Uhoraho. Hari n'ibibaya bigari bigiye bibamo udusozi dutatseho ubwiza n'imisozi itumburutse y'Imana. Muri ibyo bibaya bituje, ku nkengero z'iyo migezi ihora itembana ituze, ni ho iwabo w'abacunguwe bamaze igihe kirekire babungera mu isi, none ubu bazaba bageze imuhira." Ellen G. White, _Intambara Ikomeye_ (2018), p. 470-471.

**IBIBAZO:**

`Nimutekereze ku Gihugu cy'Isezerano nk'ikimenyetso cy'ubugingo bwinshi Kristo yasezeraniye abayoboke be muri Yohana 10:10. Ni mu buhe buryo ibyiza byo kuba mu gihugu cyuzuye byinshi byerekana imigisha y'agakiza?`

`Ni iyihe sano iri hagati yo kuba umwenegihugu w'igihugu no kubaho imibereho y'uburyo runaka? Ni gute kimwe muri ibi kigira ingaruka ku kindi? Ni ibihe bintu runaka bisabwa umwenegihugu w'ubwami bw'Imana?`

`Nk'abantu, duhora tubura ibyo twari twiteze mu masezerano twahawe n'abandi bantu, ndetse rimwe na rimwe bikaba no mu byo twari twisezeranyije. Kuki tugomba kwiringira amasezerano y'Imana?`

`Ni mu buhe buryo dushobora guhindura amasezerano twahawe yo kuzaba mu isi nshya umugabane w'ahazaza hacu mu buryo nyakuri kandi bugaragara, ndetse n'uyu mwanya?`