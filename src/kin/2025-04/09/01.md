---
title:  Abaragwa b'Amasezerano, Imbohe z'Ibyiringiro
date:   22/11/2025
---
### Aho icyigisho cy'iki cyumweru gishingiye:
Itangiriro 3:17-24; Gutegeka kwa kabiri 6:3; Yosuwa 13:1-1-7; Abaheburayo 12:28; Abalewi 25:1-5, 8-13; Ezekiyeli 37:14, 25.

> <p>Icyo kwibukwa:</p>
> "Nimuhindukirire igihome gikomeye, mwa mbohe zifite ibyiringiro mwe. Uyu munsi ndahamya yuko nzabashumbusha kabiri" (Zekariya 9:12).

Mu gitabo cya Yosuwa igice cya 13-21 harimo urutonde rurerure rw'ibimenyetso by'ingabano zerekana imigabane ya gakondo zahawe imiryanyo y'Abisirayeli. Ku musomyi wo muri iki gihe, uru rutonde rushobora gusa n'urudafite akamaro kanini, nyamara rushingiye ku buryo abiga iyobokamana basobanukiwemo ko Igihugu cy'Isezerano gisobanuye byinshi kuri twe muri iki gihe. Binyuze muri uru rutonde rugaragarira amaso, Imana yashakaga kwigisha Abisirayeli ko igihugu kitari inzozi. Bari baragisezeraniwe mu buryo bufatika, kandi bushobora gupimwa. Nyamara bagombaga guhindura iryo sezerano impamo binyuze mu kugira icyo barikoraho.

Icyo bishatse kuvuga ni iki: Imana yari igiye kubaha igihugu ngo kibe gakondo; cyari kigiye kuba impano, nko gusohoza isezerano yari yarahaye ba sekuruza. "Dore igihugu nkibashyize imbere, nimujyemo, muhindure igihugu Uwiteka yarahiye ba sekuruza banyu, Aburahamu na Isaka na Yakobo, ko azabaha, bo n'urubyaro rwabo ruzabakurikira" (Gutegeka kwa Kabiri 1:8). Ariko bari bafite uruhare bagombaga gukora.

Muri iki cyumweru tuzareba inyito zimwe zitangwa n'abiga iyobokamana zifitanye isano n'Igihugu cy'Isezerano n'icyo zisobanuye ku basaba gusohorezwa amasezerano yose aboneka muri Yesu.