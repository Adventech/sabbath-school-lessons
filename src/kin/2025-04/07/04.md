---
title:  Ibicaniro by'Ivugurura
date:   11/11/2025
---

`Ni iki cyateye Yosuwa umwete wo kubaka igicaniro cy'Uwiteka? Soma Yosuwa 8:30, 31; gereranya n'amagambo ari mu Gutegeka kwa kabiri 11:26-30; Gutegeka kwa kabiri 27:2- 10`

Mu gihe cy'abakurambere, ibicaniro by'ibitambo byerekanaga inzira y'urugendo rwabo kandi bigahinduka ibimenyetso bigaragara by'ibyo bavugaga ko igihugu ari icyabo, icyo bari barasezeraniwe n'Imana. Nuko rero, binyuze mu kubaka igicaniro, Abisirayeli babaga bahamya ugusohora kw'amasezerano yari yarahawe ba sekuruza. Muri ubu buryo, kubaka igicaniro, kwari ugusohora kutaziguye kw'amabwiriza bari barahawe na Mose (Gutegeka kwa Kabiri 11:26-30; Gutegeka kwa Kabiri 27:2-10).

Muri Yosuwa 8:30-35 hagaragaza uruhare rukomeye mu guha ishusho ubutumwa bwose bw'iyobokamana buri muri icyo gitabo. Binyuze mu guhuza inkuru zirusha izindi zose kuba zuzuyemo ibiteye ubwoba n'urugomo (intambara) n'ikindi kintu gitandukanye by'ihabya n'ibyo-ibyabaye mu gushimangira isezerano (kuramya) -Yosuwa atugarura kuri imwe mu nsanganyamatsiko z'iyobokamana zirusha izindi kuba ingenzi zivugwa mu ntangiriro z'icyo gitabo: Yosuwa afite inshingano yo kugeza Abisirayeli ku mibereho yo kumvira ibiri mu isezerano (Yosuwa 1:7). Na none iyo ni yo shusho Yosuwa agaragaza mu iherezo ry'igitabo (Yosuwa 24).

Nubwo intambara ndetse no kwigarurira igihugu byari bifite akamaro, hari ikindi kintu cyari kirushijeho kuba ingenzi: kumvira ibyo amategeko y'Imana asaba. Kwigarurira igihugu byari intambwe imwe gusa mu gusohora kw'umugambi Imana yari ifitiye Isirayeli no kongera gusubiza mwenemuntu ibyo yahoranye. Gukiranuka ku mategeko y'Imana yanditswe mu bitabo bitanu bya Mose bigize ikibazo kidasubirwaho cy'icyo mwenemuntu yagenewe.

Yosuwa yandika amategeko ku mabuye abiri magari asa n'umweru, yari atandukanye n'amabuye y'igicaniro (gereranya no Gutegeka kwa Kabiri 27:2-8). Muri ubwo buryo, birashoboka ko amabuye yari yanditsweho Amategeko Cumi, yari urwibutso rwihariye rwari hafi y'igicaniro rwahoraga rwibutsa Abisirayeli amahirwe yari ari mu isezerano n'inshingano zijyana na yo.

Yosuwa ashushanya Ychosuwa wo mu Isezerano Rishya (Yesu), wari ufite umurimo ariko si wo wonyine-wo kugeza mwenemuntu ku kongera kumvira Imana. Kugira ngo agere kuri iyo ntego, yagombaga gutangira intambara yo kurwana n'imbaraga z'ikibi. Intego ye idasubirwaho yari iyo gusohoza ibyo isezerano risaba mu cyimbo cyacu: "Ibyo Imana yasezeranye byose muri We ni mo 'Yee' iri. Ni cyo gituma ari We udutera kuvuga ngo 'Amen', ngo Imana ihimbazwe natwe." (2 Abakorinto 1:20).

`Ni bikorwa ki by'iby'umwuka dushobora gukora muri iki gihe bishobora kugira umumaro uhwanye n'uwo kubaka igicaro byari bifite mu bihe bya kera?`