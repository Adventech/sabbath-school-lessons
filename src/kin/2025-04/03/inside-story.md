---
title:  Gahunda yo Kugarurira Icyacumi no Gutura Amaturo
date:   17/10/2025
---

### Mbese Byari Ugupfusha Ubusa?

"_Yesu ubwo yari i Betaniya mu nzu ya Simoni umubembe, yicaye arya, haza umukobwa ufite umukondo w'amavuta meza y'igiciro cyinshi cyane, ameze nk'amadahano y'agati kitwa narada, nuko amena umukondo amavuta ayamusuka ku mutwe. Bamwe muri bo bararakara cyane bati: 'Aya mavuta apfushirijwe iki ubusa? Ko yajyaga kugurwa idenariyo zisaga amagana atatu, zigahabwa abakene!'Baramwivovotera. Ariko Yesu arababwira ati: 'Nimumureke! Muramuterera iki agahinda? Ko angiriye neza cyane!_'" (Mariko 14:3-6).

Mariya yahaye Yesu amavuta y'igiciro cyinshi y'agati kitwa narada, mu buryo bwo kugaragaza kunyurwa n'urukundo amukunda. Reka turebe uburyo abigishwa ba Yesu babonye impano ye.

Abigishwa babonye impano ya Mariya nko gupfusha ubusa, batitaye ku mpamvu iyo mpano yari itanzwe. Ukuri ni uko na n'ubu abantu babona ko gutanga ku mpamvu z'umurimo w'Imana ari ugupfusha ubusa. Abantu nk'abo bashobora gutanga umutungo mwinshi ku bindi bintu, ariko byagera ku murimo w'Imana bagatanga bike babona ko ari ugupfusha ubusa.

Tekereza aho umurimo w'ivugabutumwa wari kuba ugeze iyo buri muntu atanga nk'uko Mariya yabikoze. Mbese ubutumwa bwiza ntibwari kuba bwaramaze guhetura isi yose? Kubw'amahirwe make, umurimo uracyari mugari kubera ko bamwe babona ko gushyigikira umurimo w'Imana ari ugupfusha ubusha. Ibyo bituma umurimo w'Imana udindira.

Nta hantu heza dushobora kubika umutungo wacu haruta mu murimo w'Imana kuko tuba twibikira ubutunzi bwacu mu bwami bw'ijuru (Matayo 6:19-21). Ibyo bivuze ko iyo dutanga, tutaba duteza imbere umurimo w'Imana gusa, ahubwo tuba tunibikira umutungo wacu mu bwami bwo mu ijuru.

> <p>ICYO DUHAMAGARIRWA:</p>
> Imana iduhe umugisha mu gihe dukomeje gushyigikira umurimo wayo ari nako twibikira ubutunzi bwacu mu ijuru.

**IMANA MBERE YA BYOSE**

**DUSENGE:**