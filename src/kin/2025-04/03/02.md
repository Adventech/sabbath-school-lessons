---
title:  Kwambuka Yorodani
date:   12/10/2025
---

`Soma Yosuwa 3:1-5 no mu Kubara 14:41-44. Ni ukubera iki Imana yasabye Abisirayeli kwitegura mu buryo bw'umwihariko ibyari bigiye kuba?`

Ubwo nibwo bwa mbere isanduku y'isezerano yavuzwe mu gitabo cya Yosuwa. Kugeza igihe ibyo byavuzwe mu Isezerano rya Kera, isanduku y'isezerano yagaragaye mu cyerekezo cy'ubuturo bwera (Kuva 40:21); mu rugendo rw'Abisirayeli bava i Sinayi (Kubara 10:33-36); gutangira kugerageza kwigarurira Kanani ntibabishobore (Kubara 14:44). Cyari ikintu cyera mu buturo bw'Abisirayeli, kikaba cyarimo ibintu bitatu, buri kintu kigaragaza umushyikirano wihariye Isirayeli yari ifitanye n'Imana: (1) ibisate by'amabuye byari byanditsweho amategeko cumi y'Imana; (2) inkoni ya Aroni, umutambyi mukuru; n' (3) urwabya rwarimo manu (Kuva 16:33; Abaheburayo 9:4).

Isanduku y'isezerano ndetse no kwitegura kwambuka Yorodani byibukije Abisiraheli 'ko batagomba kwinjira muri Kanani uko bishakiye n'igihe bashakiye. Urugamba rwabo rwajyaga kugera ku ntego binyuze mu gukurikiza gahunda yashyizweho n'Imana ndetse n'igihe cyayo. Imana igaragazwa nk'iyabaga iri hagati y'abakerubi hejuru y'intebe y'ihongerero yo ku isanduku y'isezerano (Kuva 25:22, Kubara 7:89), kandi ikagendana n' isanduku y'isezerano yinjiye mu gihugu cya Kanani iri imbere y'Abisirayeli nk'iyari iyoboye urugamba.

Ijambo "kwezwa" (Yosuwa 3:5) cyangwa "kwegurirwa" avuga uburyo bwo gutunganya/gukurwaho imyanda yose, ni kimwe n'uburyo abatambyi bakurikizaga . mbere yuko batangira umurimo wabo w'ubutambyi mu buturo bwera (Kuva 28:41. Kuva 29:1). bihwanye w'ibyo Abisiayeli basabwe gukora mbere yuko hnana ibihishurira ku musozi Sinayi (Kuva 19:10. 14). Uko kwiyeza kwabaga kugizwe no kwitandukanya n'ieyaha eyose no gukura imihango yose izira muri bo. Itegeko nk'iryo ryatanzwe mu gitabo cyo Kuva 11:18, biganisha ku gitangaza Imana yabaga igiye kubakorera. Imyiteguro nk'iyo ni yo yasabwaga gukorwa na mbere yuko batangira intambara babaga bagiye kurwana (Gutegeka kwa Kabiri 23:14). Mbere yuko Imana irwanirira Abisirayeli urugamba, bagombaga kugaragaza ko urwo rugamba barweguriye Imana akaba ari yo irurwana kandi biringiye ko ari yo Mugaba wabo Mukuru muri urwo rugamba.

Igitangaza eyo kwambuka uruzi rwa Yorodani eyari kigiye guhamiriza Abisirayeli ko Isezerano Uwiteka Imana yabahaye ryo kuzabakura mu Misiri akabageza mu Gihugu cy'Isezerano rigomba kwizerwa. Uwashoboraga gukamya uruzi rwa Yorodani bakambuka nta nkomyi, yagombaga no kubaha impano y'igihugu cyiza yabasezeraniye.

`Ntabwo buri gihe Imana itandukanya amazi ya Yorodani. Gutabara kwayo ndetse no kwigaragaza kwayo si ko buri gihe biba ari ngombwa. Ni mu buhe buryo utekereza ko dushobora gukuza ibyamwuka byacu byo kuyiringira muri byose uko byamera kose, twiringiye ubutabazi bwayo?`