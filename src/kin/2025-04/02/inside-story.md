---
title:  Gahunda yo Kugarurira Icyacumi no Gutura Amaturo
date:   10/10/2025
---

### Gushima n'Urukundo ni byo Bigena Icyo Dutanga

Mariko 14:3-5, "_Ubwo Yesu yari i Betaniya mu nzu ya Simoni umubembe, yicaye arya, [haje umugore] ufite umukondo w'amavuta meza y'igiciro cyinshi cyane, ameze nk'amadahano y'agati kitwa narada: nuko amena umukondo, amavuta ayamusuka ku mutwe. Bamwe muri bo bararakara bati "Aya mavuta apfushirijwe iki ubusa? Ko yajyaga kugurwa idenariyo zisaga magana atatu, zigahabwa abakene! Baramwivovotera._"

Uyu murongo n'amagambo ya Yesu akurikiraho byerekana ibikorwa by'uyu mugore. Dushobora kuvana amasomo atatu muri iyi nkuru, kandi irya mbere riri ku mpano ubwayo. Bibiliya ivuga ko impano y'uyu mugore yari "amavuta meza y'igiciro cyinshi cyane y'agati kitwa narada." Impano nk'iyi yerekana ikintu cyitondewe bihagije; nticyabaye igikorwa gihutiweho. Umugore yerekanye urukundo n'ishimwe afitiye Umwami we kubw'ibyo yari yaramukoreye. Urukundo rwe n'ishimwe rye byagaragariye mu cyo yari atunze cy'agaciro karuta ibindi - "amavuta y'igiciro cyinshi ya narada." Ni we wenyine wari usobanukiwe n'ukuntu yakunze Yesu. Ni we wenyine wari uzi ubwinshi bw'ishimwe yari afitiye Umwami we. Nta muntu n'umwe ubasha gusobanukirwa urukundo ukunda Yesu. Nta n'umwe ubasha kumenya uko ushimira Imana kubw'ibyo yakoreye ubuzima bwawe. Urukundo n'ishimwe dufitiye Yesu bikwiriye kugaragarira mu maturo tumutura. Yatanze icyiruta ibindi byose mu byo yari afite nk'igihamya cy'urukundo rwe n'ishimwe ashimira Imana. Ni ikihe gipimo cy'ishimwe ryawe n'urukundo ufitiye Imana? Amaturo dutanga yerekana ingano y'urukundo dukunda Yesu n'uburyo tumushimira ibyo yadukoreye.

> <p>ICYO DUHAMAGARIRWA:</p>
> Mu gihe dutanga uyu munsi n'ahazaza, nimureke tujye twibuka kugaragariza Imana urukundo n'ishimwe byacu mu buryo bwuzuye, binyuze mu maturo dutanga.

**IMANA MBERE YA BYOSE**

**DUSENGE:**