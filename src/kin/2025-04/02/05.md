---
title:  Indangagaciro Zihanganye
date:   08/10/2025
---

`Soma muri Yosuwa 9:1-20. Ni ayahe masano inkuru ya Rahabu a'iy'Abanyagibewoni bifitanye n'itandukaniro riri hagati y'izo nkuru? Ni kuki bifite ubusobanuro bukomeye?`

Iki gice cya cyenda cya Yosuwa gitangira kiduha amakuru avuga iby'abami batanu b'Abanyakanani bari basanzwe bayobora imijyi mito biyemeje kurema ihuriro rirwanya Abisirayeli. Ibihabanye n'ibyo, abaturage b'i Gibeyoni bo bafashe icyemezo cyo kugirana isezerano n'Abisirayeli.

Kugira ngo Abanyagibeyoni bashuke Abisirayeli bagirane na bo isezerano, bakoresheje amayeri yo kwihindura intumwa zihagarariye igihugu cy'amahanga. Dukurikije ibivugwa mu Gutegeka kwa Kabiri 20:10-18, Imana yagaragaje ko hari itandukaniro hagati y'Abanyakanani n'abantu batari batuye mu Gihugu cy'Isezerano.

Ijambo ryasobanuwe nka "ubucakura" cyangwa "uburiganya" rishobora guhabwa ubusobanuro bwiza, rikerekana amakenga n'ubuhanga (Imigani 1:4; Imigani 8:5, 12), cyangwa rigahabwa ubusobanuro bubi nk'umugambi mubisha (Kuva 21:14, 1 Samweli 23:22, Zaburi 83:3). Kuri aba Bagibeyoni, inyuma y'igikorwa cy'uburiganya n'ubuhemu bwabo hihishe umugambi utabarimbuza bikabije, ahubwo ugamije kwirengera bagakomeza kubaho.

Amagambo Abagibeyoni bavuze asa neza n'ayo Rahabu yavuze. Bombi bemera imbaraga z'Imana ya Isirayeli, kandi bombi bemera ko kuba Isirayeli yaragize icyo igeraho bitatewe n'ubutwari bwa kimuntu. Mu buryo bunyuranye n'uko byari bimeze ku bandi Banyakanani, bo ntibigometse ku mugambi wa Yehova wo guha Abisirayeli igihugu, kandi bemera ko Uwiteka ubwe ari We wirukanaga ayo mahanga imbere y Abisirayeli. Inkuru yo gutabarwa bakavanwa muri Egiputa, no kunesha Sihoni na Ogi, byatumye Rahabu n'Abanyagibeyoni bashaka kugirana isezerano n'Abisirayeli. Icyakora, aho kugira ngo Abagibeyoni bemere byimazeyo kugandukira Imana ya Isirayeli nk'uko Rahabu yabigenje, bahisemo gukoresha amayeri.

Amategeko ya Mose yagiraga icyo avuga ku birebana no kumenya ubushake bw'Imana ku kibazo nk'iki (Kubara 27:16-21). Yosuwa yari akwiriye kubaza Uwiteka kugira ngo amenye ubushake bwe, bityo akaba yirinze ikinyoma cy'Abagibeyoni. Inshingano y'ibanze y'umuyobozi ugendera ku mahame y'iby'iyobokama, kimwe n'iy'umuyobozi w'Umukristo uwo ari we wese, ni iyo gushaka kumenya ibyo Imana ishaka (1 Ngoma 28:9, 2 Ngoma 15:2, 2 Ngoma 18:4). Bitewe no kwirengagiza, Abisirayeli bari bahatiwe gutandukira ibintu by'ingenzi byabashobozaga kwigarurira icyo gihugu, cyangwa se bakanyura ku ndahiro bari barahiye mu izina ry'Uwiteka, kandi bari baboshywe n'iyo ndahiro.

`Ni kangahe nawe ujya wisanga ufite intambara hagati y'ibigaragara nk'indangagaciro ebyiri zihanganye muri Bibiliya?`