---
title:  Gahunda yo Kugarurira Icyacumi no Gutura Amaturo
date:   07/11/2025
---

### Reka Uwo Mwuka Ugaruke

"_Batwingingira cyane kugira ngo twakire ubuntu bwabo batanze, babone uko bafatanya umurimo wo gukenura abera._" (2 Abakorinto 8:4).

Pawulo avuga ko ab'i Makedoniya batari abakire. Bari abakene. Ariko nubwo bari abakene, bashakaga kugira uruhare mu kugira icyo batanga ngo bafashe bene se na bashiki babo b'i Yerusalemu.

Muri iyi nkuru, ikigaragara ni uko abizera basabye guhabwa amahirwe yo kugira ibyo batanga. Ibi ntabwo bikunze gukorwa n'abantu benshi uyu munsi. Umunsi umwe, umuntu umwe yabajije Pasitoro ati: "Pasito, uyu munsi haracyari abantu bameze nk'Abanyamakedoniya basaba abapasitoro babo cyangwa abandi bizera bagenzi babo ngo babahe amahirwe yo gutanga?" Pasitoro yasubije ko abantu nk'abo bagihari. Uwo muntu yakomeje avuga ko kuva yagera muri iryo torero, atigeze abona umuntu umeze atyo.

Niba Abanyamakedoniya barasabye kandi bakinginga Pawulo ngo bemererwe gutanga bitewe n'ibihe bitoroshye bumvise bene se na bashiki babo b'i Yerusalemu barimo, mbese twebwe ntabwo twakoreshwa n'uwo Mwuka uyu munsi, ko natwe dufite bene Data na bashiki bacu bari mu bice bitandukanye by'isi bari gupfa batumvise ibya Yesu? Duhora tubwirwa amakuru y'abantu bagirwaho ingaruka z'ihindagurika ry'ikirere, amakimbirane, ndetse n'izindi ngorane. Mbese ibyo tubikoraho iki? Mbese Abanyamakedoniya bakora iki baramutse bakiriho uyu munsi?

Reka dusenge dusabe ububyutse bw'umwuka wari mu Banyamakedoniya, kugira ngo budutere gufasha bene Data na bashiki bacu bari mu bukene. Reka uwo mwuka uze kugira ngo tugire ibyo dutanga maze umurimo w'Imana urangire, dutahe.

<p>ICYO DUHAMAGARIRWA:</p>
> Ubwo dutanga icyacumi n'amaturo, ndasaba buri wese muri twe gusenga kugira ngo agire umwuka nk'uwari mu bizera b'i Makedoniya,

**IMANA MBERE YA BYOSE!**

**DUSENGE:**