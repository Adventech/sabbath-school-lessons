---
title:  Yosuwa Nyakuri
date:   29/11/2025
---

### Aho icyigisho cy'iki cyumweru gishingiye:
1 Abakorinto  10:1-13; Matayo 2:15; Yosuwa 1:1-3, Ibyakozwe n'Intumwa 3:22-26; Abaheburayo 3:7-4:11; 2 Abakorinto 10:3-5. 

> <p>Icyo kwibukwa:</p>
> "Ibyo byababereyeho kutubera akabarore, kandi byandikiwe kuduhugura twebwe abasohoreweho n'imperuka y'ibihe" (1 Abakorinto 10: 11 ). 

Mu gitabo cya Yosuwa, hagaragaza ko imibereho y' uvugwa cyane muri icyo gitabo igaragaza ukuri kurenze ugushobora kuvugwa ku muntu. Iri hame turibona muri Bibiliya yose, nk'uko bigaragara mu gihugu cy'i Kanani, ikimenyetso cy'ibyiringiro byacu by'iteka ryose mu isi nshya. Kandi imirimo yakorerwaga mu buturo bwera bwo ku isi yagaragazaga ukuri gukomeye: "Ariko Kristo amaze kuza, ahinduka Umutambyi mukuru w'ibyiza bizaza, anyura mu ihema rirusha rya rindi gukomera no gutungana rwose ritaremwe n'intoki. Ibyo ni ukuvuga ngo ritari iryo mu byaremwe ibi tubona" (Abaheburayo 9: 11 ). 

Ariko hari ikibazo gihita cyibazwa: Ni mu buhe buryo Yosuwa agaragaza ibizaba mu gihe kizaza? Ni mu buhe buryo dushobora kwizera ko ubusobanuro bw'icyo gitabo bwemewe? Ni ayahe mahame ya Bibiliya agenga imikoreshereze y'igitabo cya Yosuwa mu bivugwa mu Isezerano Rishya ndetse n'ibizaba mu minsi iheruka? 

Muri iki cyumweru, tuzarebera hamwe amahame y'ubusobanuro bwa Bibiliya bwerekeranye n'ikigereranyo. Tuzigira hamwe uburyo Bibiliya ubwayo irimo ibigaragaza ibigereranyo ndetse n'uburyo imibereyo ya Yosuwa ishushanya umurimo wa Mesiya kandi ikaba igaragaza ibimenyetso byagaragariye mu itorero, ndetse no mu mateka y'ikiremwa muntu.