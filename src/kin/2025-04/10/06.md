---
title:  Yosuwa Natwe
date:   04/12/2025
---

`Yosuwa, nk'ikigereranyo, agaragaza umurimo wa Yesu Kristo usohorezwa mu itorero, ari ryo mubiri wa Kristo. Ni mu buhe buryo intambara zarwanywe na Isirayeli igihe yari iyobowe na Yosuwa zirengurira ku ntambara z'ibya Mwuka itorero rirwana? Izo ntambara z'uburyo bubiri zitandukanyeniye he? Soma 1 Timoteyo 1:18; 2 Timoteyo 4:7, Abefeso 6:10-12; Abakorinto 10:3-5, n'Ibyakozwe n'Intumwa 20:32. `

Abanditsi b'Isezerano Rishya bemera ko ikigereranyo cya Yosuwa cyasohoreye mu itorero. Abagize umubiri wa Kristo, itorero, bagira uruhare mu ntambara y'ibya Mwuka bahanganye n'imbaraga z'ikibi; ariko bishimira ikiruhuko cy'ubuntu bw'Imana (Abaheburayo 4:9-11) ndetse n'imigisha y'umurage wabo w'ibya Mwuka. 

`Ni iki aya masomo avuga cyerekeranye no gusohora kudasubirwaho kw'ubusobanuro bw'ikigereranyo cya Yosuwa? 1 Petero 1 :4, Abakolosayi 3:24, Ibyahishuwe 20:9, Ibyahishuwe 21:3. `

Gusohora kwa nyuma kandi kuzuye k'ubusobonuro bw'ikigereranyo buhabwa Yosuwa kuzabaho ubwo Yesu azaba agarutse (nk'uko Ibyahishuwe cyangwa ibizabaho mu bihe biheruka bibyerekana). 

Imibereho ya Yosuwa yagaragazaga byinshi cyane byo mu mico y'Imana ku buryo bimwe mu byagaragaye mu buzima bwe byafashe ishusho ya gihanuzi yacureraga Mesiya ubwe ndetse n'umurimo we. 

Kuri twebwe, muri iki gihe, Mesiya yamaze kuza. Umurimo We ntabwo ukeneye gushushanywa, ariko turacyafite amahirwe yo kugaragaza imico Ye- icyubahiro Kristo yashakaga gusangira n'abigishwa be (Yohana 17:22) kandi iyo mica ishobora guhinduka iyacu binyuze mu kwitegereza Kristo (2 Abakorinto 3:18). Uko turushaho gutumbira Yesu, ni ko turushaho kugaragaza ubwiza bw'imico ye. Iki ni urufatiro rukomeye rw'icyo kugendana na Kristo kwacu kwa buri munsi gukwiriye kutugezaho. Iyi ni yo mpamvu kumara igihe twiga ijambo ry'Imana buri munsi ari ingenzi cyane. Ni na yo mpamvu dukwiriye kumara igihe twibanda ku mibereho ya Yesu, imico ye ndetse n'inyigisho ze. Iyo duhanze Yesu amaso, turahindurwa (tugasa na we). 

`Yosuwa, ikigereranyo, yabajije Abisirayeli ati: "Muzageza he kugira ubute bwo guhindÅ«ra igihugu, Uwiteka Imana ya ba sogokuruza yabahaye?" (Yosuwa 18:3). Ni mu buhe buryo Yesu, washushanywaga na Yosuwa, yabaza icyo kibazo uyu munsi?`