---
title:  Ibindi byo Kwigwa no Kuzirikanwa
date:   05/12/2025
---

"Abantu bo mu gihe cya Yesu ntibasobanukiwe umurimo wari waramuzanye .... Imigenzo yabo yahishe ubutumwa Imana yari yaragennye kubagezaho. Iyo migenzo yabaye imbogamizi ku gusobanukirwa no gushyira mu bikorwa iyobokamana nyakuri. Igihe uwo bari bategereje yazaga yitwa Kristo, Abayuda ntibamwitayeho. Ntibamenye ko uwo bari bategereje yaje. Banze kumukurikira bihambira ku migenzo n'imihango yabo bitagira umumaro. Ubutumwa bwavugaga ngo: 'Mwihane, kuko ubwami bwo mu ijuru buri hafi' babwakiraga basaba gukorerwa igitangaza. Ubutumwa bwa Kristo kuri bo bwari ikibazo kuko basabaga ibimenyetso aho gusaba Umukiza. Bari bategereje Mesiya uzaza akerekena impinduka mu mbaraga ikomeye yo kwigarurira amahanga, akimika ingoma ye amaze gutsinda ubwami bwo ku isi. Ibyo bibwiraga Yesu yabisubirishije umugani w'umubibyi. Ubwami bwo mu ijuru si ubw'imbaraga z'amaboko, si ubwo gutwaza abantu igitugu; ahubwo ni ubwo kuzana amahame mashya mu mitima y'abantu." Ellen G.White, _Imigani Ya Kristo_, p. 14. 

"Itorero rikeneye abizera nka Yosuwa na Kalebu, biteguye kwakira ubugingo buhoraho kubwo kumvira. Amatorero yacu akeneye abakozi. Isi ni uruzabibu dufitemo umurimo. Abavugabutumwa barakenewe mu mijyi no mu cyaro, aho usanga gusenga ibigirwamana byarabigaruriye kurenza abapagani bâ€™iburasirazuba, kubera ko batigeze bamenya kurenza ukuri. Umwuka w'abavugabutumwa nyakuri wakamutse mu matorero menshi usanga ahirimbanira kwihimbaza. Imitima yabo ntikirangwamo urukundo rwo gukiza ubugingo bw'abandi n'icyifuzo cyo kubinjiza mu mukumbi wa Kristo. Dukeneye abakozi b'indahemuka. Mbese ntawakwishimira gusubiza abatakira impande zose batabaza bati: 'Muze ... mudutabare"'? - Ellen G.White, _Ibihamya by'Itorero_, vol. 4, p.149. 

**IBIBAZO:** 

`Ni mu buhe buryo ubusobanuro bw'ibigereranyo byo muri Bibiliya bugufasha kurushaho gusobanukirwa umurimo Yesu Kristo akora ku bwawe?`

`Ni mu buhe buryo intambara yacu y'ibya Mwuka imeze kimwe n'intambara yo kwigarurira Kanani, kandi izo ntambara zombi zitandukanye zite?`

`Ibande ku gusohora kudakuka k'ubusobanuro bw'ikigereranyo cya Yosuwa. Ni mu buhe buryo ishusho y'isi itarangwamo kubabara, agahinda ndetse n'urupfu iduha ibyiringiro nyakuri mu ntambara za buri munsi zo muri ubu buzima?`

`Yosuwa yagaragaje imico y'Imana ku buryo yashushanyije mbere y'igihe umurimo wa Kristo. Ni ubuhe buryo bugaragara ushobora kwemerera Yesu kugaragariza imico ye muri wowe mu buryo bwuzuye?`