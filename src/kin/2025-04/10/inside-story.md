---
title:  Gahunda yo Kugarurira Icyacumi no Gutura Amaturo
date:   05/12/2025
---

### Ifunguro rya Saa Sita Ryaratinze

"_Kandi ubu butumwa bwiza bw'ubwami buziglshwa mu isi yose, ngo bube ubuhamya bwo guhamiriza amahanga yose, ni bwo imperuka izaherako ize_" Matayo 24:14.

Igitondo kimwe, ubwo nari mu mwaka wa mbere w'amashuri yisumbuye, narabyutse maze mbona muramukazi wanjye ahugiranye ategura ifunguro rya saa sita. lbyari bigize iryo funguro byagaragazaga ko iryo funguro riza kuba rimeze neza. Icyo gitondo, mbere yo kujya ku ishuri, ntabwo nabanje gufata ifunguro rya mu gitondo nk'uko bisanzwe. 

Ubwo navaga mu rugo, numvaga mfite amatsiko yo kugaruka ngo mfate ifunguro rya saa sita. Uwo munsi, narebaga ku isaha buri kanya, mbara iminota isigaye ngo njye gufata ifunguro rya saa sita. Ariko amasaha yasaga n'atagenda. Uwo munsi wambereye muremure cyane kurusha indi minsi. 

Nyuma y'igihe kirekire ntegereje, inzogera y'ishuri yaje kuvuga. Cyari igihe cyo kujya gufata ifunguro rya saa sita. Nahise mfata ibitabo byanjye niruka ngana ku muryango w'ishuri, ariko nkigera ku muryango, mwarimu arampamagara arambwira ati: "Icara." Numvise nkozwe n'isoni maze ndicara. Mbere yuko nihanganira inzara narimfite, mwarimu yafashe ingwa atambuka agana ku kibaho. Yanditse amahurizo atanu ku kibaho maze aratubwira ati: "Nimubanze 
mukore aya mahurizo mbere yuko mujya mu kiruhuko cya saa sita." Kubera ko nari ntewe ipfa ry'ifunguro rya saa sita, nahise mfata amakayi yanjye kugira ngo ntangire gusubiza. 

Mushobora kubona uburyo nari nishimye ubwo mwarimu yakosoraga ahereye ku kibazo cya 1 akageza ku kibazo cya 4. Ariko kubw'amahirwe make, yaciye akarongo ku kibazo cya 5 kuko nari ntakirangije. Nasubiye ku kibaho ngiye kugikosora, ariko nongera kucyica. Uwo munsi, natindijwe kujya gufata ifunguro rya saa sita atari uko ifunguro ritari rihari ahubwo ari ukubera ko ibyo nari nasabwe gukora bitari byarangiye. 

> <p>ICYO DUHAMAGARIRWA</p>
> Bene Data, bashiki banjye, hashize imyaka irenga 2,000 Yesu atanze isezerano ko azagaruka. Gutinda kwe ntabwo kwatewe n'uko amazu yagiye kudutegurira ataruzura, ahubwo kwatewe n'ibyo yadutegetse gukora bitararangira. Reka dukore kandi tugire uruhare mu kwamamaza ubutumwa bwiza kugira ngo tubashe gutaha tudatinze. 

**IMANA MBERE YA BYOSE!**
**DUSENGE:**
