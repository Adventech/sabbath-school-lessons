---
title:  "Intwari zo Kwizera: Yosuwa na Kalebu"
date:   15/11/2025
---

### Aho icyigisho cy'iki cyumweru gishingiye:
Kubara 13:6, 30-32; Yosuwa 14:6-14; Luka 18:1-5; Yosuwa 19:49-51; 2 Abakorinto 3:18; Abaroma 12:1, 2.

> <p>Icyo kwibukwa:</p>
> Mwibuke ababayoboraga kera, bakababwira ijambo ry'Imana. Muzirikane iherezo ry'ingeso zabo, mwigane kwizera kwabo (Abaheburayo 13:7).

Buri mubyeyi wese azi ko abana be bigira ku rugero bahabwa, mbese si ko biri? Mbese ni ababyeyi bangahe bigeze guhagarikwa umutima no kubona abana babo bigana imico yabo mibi aho kwigana imyiza bafite? Imyaka y'ubukuru twaba dufite yose, tubona ari ibintu byoroshye gukora nabi kuruta gukora neza. Ni umugabane w'icyo kuba ibiremwa byaguye bisobanura. "Kuko ibyo nshaka, atari byo nkora, ahubwo ibyo nanga, akaba ari byo nkora" (Abaroma 7:15).

Guhera bakivuka, abantu bafata ishusho ivuye mu mbaraga z'urugero bahabwa. Twiga gukora ibintu by'ibanze byo mu buzima, nko kugendesha amaguru, kuvuga, no kugaragaza amarangamutima yacu, binyuze mu kwigana abatwegereye cyane. Natwe abantu bakuru, tuba tugikeneye abantu b'ibyitegererezo, kandi, nubwo tudatunganye, dushobora kwishimira kandi tukigana ya mico yo mu bya Mwuka yatumye baba intwari zo kwizera.

Muri iki cyumweru, tuzarushaho kwimbika mu ngero z'abantu babiri babaye intwari zo kwizera bari mu gitabo cya Yosuwa: Kalebu na Yosuwa. Ni iki cyabashoboje kuba indashyikirwa mu bo mu gisekuru cyabo maze bakagira uruhare rw'ingenzi mu mibereho y'ubwoko bw'Imana mu bihe byari bikomeye cyane byo mu mateka ya Isirayeli?