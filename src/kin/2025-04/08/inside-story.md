---
title:  Gahunda yo Kugarurira Icyacumi no Gutura Amaturo
date:   21/11/2025
---

### Ubuntu Bukwiriye Kudusanga Twese

"_Nuko rero nk'uko musāga muri byose, ari ukwizera no kuvuga neza no kumenya, no kugira umwete no kudukunda, mube ari ko murushaho kugirira umwete uwo murimo wo kugira ubuntu na wo_" (2 Abakorinto 8:7).

Pawulo agira inama abizera b'itorero ry'i Korinto yuko nk'uko basāze mu kwizera, kuvuga neza no kumenya, no kugira umwete, no gukunda, ari ko bakwiriye kugira ubuntu bwo gutanga.

Ubusanzwe ntabwo gutanga bibaho ku bwacu. Ahari iyi ni yo mpamvu mu Byakozwe n'Intumwa 20:35, Yesu yavuze ati: "Gutanga guhesha umugisha kuruta guhabwa." Umunsi umwe, hari umuntu wavuze ko azapfa atumvise umuntu uvuga ati: "Mfite umugisha kuko icyumba mbikamo ibyokurya cyari gisanzwe cyuzuye, ubu gicagase kuko nafashije abakene."

Ku rundi ruhande, uwo muntu ntabwo ashobora kubara inshuro yumvise abantu bavuga ko bafite umugisha kuko buri gihe cyose bavuye mu rugo, bagarukana n'umuntu runaka ugira icyo abaha."

Kugira ngo dusohoze itegeko ryo kugeza ubutumwa ahantu hose ndetse no gufasha abakene bari mu miryango yacu, dukwiriye gusenga kugira ngo duhabwe umwuka wo gutanga. Ntabwo Imana idusaba kureka gukora ibyo dukora neza; ahubwo idusaba kongeraho n'ubuntu bwo gutanga ku byo twamaze gukora neza. Igihe cyose uri umubwiriza, umuririmbyi, ucumbikira abashyitsi, umunyembabazi, cyangwa ukaba ufite ubushobozi bwo kuyobora, ongeraho n'ubuntu bwo gutanga.

> <p>ICYO DUHAMAGARIRWA:</p>
> Ubwo tugarura icyacumi dutanga n'impano, reka natwe tugire ubuntu bwo gutanga mu rugendo rwacu rwa Gikristo.

**IMANA MBERE YA BYOSE!**

**DUSENGE:**
