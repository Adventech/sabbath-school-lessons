---
title:  Abaragwa b'amasezerano
date:   30/09/2025
---

`Muri Yosuwa 1:2, 3, Uwiteka abwira Yosuwa ko abaha igihugu. Ku rundi ruhande, yavuze ko yamaze kukibaha. Ibyo bisobanuye iki ?`

Igihugu cyari impano itanzwe n'Uwiteka, ari We nyiracyo by'ukuri. Muri Yosuwa 1:2, 3, inshinga « gutanga » yakoreshejwe mu buryo bubiri butandukanye, bikumvikanisha imigaragarire ibiri y'ingenzi yo kuragwa igihugu. Uburyo bwa mbere bwerekana urugendo rwo gutanga igihugu. Intara zo hakurya ya Yorodani ni zo zonyine zari zarigaruriwe na Isirayeli. Naho umugabane munini w'Igihugu cy'Isezerano wari utarahindūrwa.

Muri Yosuwa 1:3 inshinga yakoreshejwe itondaguwe mu gihe cyerekana igikorwa kimaze igihe gito kirangiye, bikaba byumvikanisha ko bari baramaze guhabwa icyo gihugu. Iyo Imana ari yo ruhamwa (ikora) muri ibyo bikorwa, ubwo buryo bwitwa « ibikorwa byarangiye byo mu buhanuzi. » Kandi ibyo biterwa n'uko ibyo isezerana mu Ijambo ryayo ari ibintu by'ukuri bihamye dushobora kwiringira nk'ukuri kw'impamo muri iki gihe.

Indangangenga zikoreshwa ku murongo wa 3 ari zo, « _mu_[muzakandagiza] » na « _ba_[ndahabahaye] » ziri mu bwinshi ; bityo rero, isezerano ntiryahawe Yosuwa wenyine, ahubwo ryihawe ishyanga ryose rya Isirayeli. Kuba havugwa iby'isezerano ryahawe Mose, bigaragaza ko umugambi w'Imana ukomeza.

Na none kandi, ijambo kol, « byose, » « hose, » risubirwamo inshuro nyinshi mu gice cya mbere. Kuba iryo zina riboneka ahantu hose, byumvikanisha ko kugira ngo Yosuwa agere ku ntego yari yarashyiriweho, yagombaga kuba umuntu witanze byuzuye kandi w'inyangamugayo. Kugira ngo Abisirayeli bagere ku nsinzi mu rugamba rwari rubari imbere rwo kwigarurira Igihugu cy'Isezerano, Imana, Yosuwa n'abantu bose bagombaga guhuriza hamwe mu buryo bwuzuye.

`Soma muri Yosuwa 1:4-6 no mu Abaheburayo 6 :17, 18. Icyo gihe, Igihugu cy'Isezerano cyari icyo mu by'ukuri, isezerano. Nyamara Imana icyita gakundo. Kuba abaragwa b'amasezerano y'lmana bisobanura iki?`

Nta mayobera ari mu masezerano y'Imana. Ugusohora kwayo ntibishingira ku bubasha yo ubwayo yifitemo cyangwa ngo abe yakwisohoza. Ubwishingizi bw'uko azasohora, buhishwe mu kuba Imana iri kumwe na bo, kuko ivuga iti : "nzabana namwe." Mu by'ukuri, kuba Imana yari iri kumwe na bo byari ingenzi cyane kugira ngo Abisirayeli bashobore kubaho. Iyo itabana na bo, bari kuba ishyanga mu yandi mahanga, nta muhamagaro wihariye, nta zina, cyangwa umurimo wihariye bari kuba bafite (Kuva 33:12-16). Kuba Uwiteka yari ari kumwe na bo byari bihagije ngo Yosuwa agere ku nsinzi.

`N'uyu munsi nta cyahindutse, ni yo mpamvu dufite isezerano Yesu yadusigiye dusanga muri Matayo 28:20.`