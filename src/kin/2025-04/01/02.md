---
title:  Mose Mushya
date:   28/09/2025
---

`Soma mu Gutegeka kwa Kabiri 18:15-22, no muri Yosuwa 1:1-9. Ni ukubera iki kuba igitabo cya Yosuwa gitangirira ku gusubira mu isezerano rifitanye isano n'ibyari kubaho nyuma y'urupfu rwa Mose ari ibintu bifite akamaro gakomeye?`

Nubwo Mose yari yarapfuye ndetse n'umuyobozi mushya Yosuwa, akaba yari yarashyizweho n'Imana, tubona ko hari ibintu bombi bahuriyeho. Abo bagabo bombi bari barabwiwe n'Imana ko bazayobora ubwoko bwabo mu gihugu cyasezeraniwe ba sekuruza. Nk'uko Uhoraho yabibwiye Yosuwa ati: "Aho muzakandagira hose ndahabahaye, nk'uko nabwiye Mose (Yosuwa 1:3). Yoshuwa yagombaga kurangiza umurimo wari warabanje guhabwa Mose. Mu kuri, yari Mose mushya.

`Soma Kuva 33:11; Kubara 14:6, 30, 38; Kubara 27:18; Kubara 32:12; Gutegeka kwa Kabiri 1:38; Gutegeka kwa Kabiri 31:23; Gutegeka kwa Kabiri 34:9. Ni iki aya masomo atubwira cyerekeranye na Yosuwa?`

Kuri uru rwego, isezerano ry'uko Imana "izabahagurukiriza" umuhanuzi umeze nka Mose (Gutegeka kwa Kabiri 18:15) rigaragara gusa nk'ikintu gishoboka aho kuba ukuri kwamaze gusohora. Amagambo atangira iki gitabo cya Yosuwa yibutsa umusomyi w'iri sezerano kandi na none, akamuremamo kwitega kuzabona risohoye.

Nubwo Mose yari yarapfuye, ni we uvugwa cyane mu gice cya mbere. Izina rye rivugwa incuro cumi, irya Yosuwa ryo rivugwa inshuro enye. Mose yitwa "umugaragu w'Uwitekaâ€œ naho Yosuwa akavugwa nk' "umufasha wa Mose" (Yosuwa 1:1). Byasabye Yosuwa kubaho imibereho irangwa no gukora akiranuka kandi yumvira kugira ngo ahabwe izina ry' "umugaragu w'Uwiteka" (Yosuwa 24:29).

Nubwo igice cya mbere cya Yosuwa kigaragaza impinduka yabaye hagati y'abayobozi babiri bakomeye ba Isirayeli, uw'ingenzi cyane uvugwa ni Uwiteka ubwe, amagambo ye akaba ari yo atangiza icyo gitabo, kandi ubuyobozi bwe bukaba ari bwiganje muri icyo gitabo. Nta bibazo twakwibaza rero ku byerckeranye n'uwari umuyobozi nyakuri wa Isirayeli.

`Mu bihe byose, Imana yahamagariye abagabo n'abagore kuyobora ubwoko bwayo. Kuki ari ingenzi cyane kwibuka umuyobozi nyakuri w'itorero, utagaragarira amaso uwo ari we?`