---
title:  Ibindi Byo Kwigwa No Kuzirikanwa
date:   03/10/2025
---

Soma amagambo yanditswe na Ellen G. White mu gitabo cyitwa _Abakurambere n'Abahanuzi_, igice cya 44, "Bambuka Yorodani," pp. 404-408; n'igitabo cyitwa _The Story of Redemption_, igice cyitwa "Entering the Promised Land."

"Mu masezerano ye no mu miburo ye, Yesu nijye abwira. Imana yakunze abari mu isi cyane, bituma itanga Umwana wayo w'ikinege, kugira ngo jyewe nimwizera, ne kuzarimbuka, ahubwo nzahabwe ubugingo buhoraho. Ibivugwa mu ijambo ry'Imana nkwiriye kubigira ibyanjye. Amasezerano no gusenga, amabwiriza n'imiburo, byose bikaba ibyanjye. ... Kubera ko kwizera kwakira amahame y'ukuri, ayo mahame ahinduka igice kigize umuntu kandi agahinduka imbaraga ikomeza ubugingo. Ijambo ry'Imana, iyo ryakiriwe mu mutima, ritunganya intekerezo, kandi rikinjira mu mikurire y'imico myiza." - Ellen G. White, _Uwifuzwa Ibihe Byose_, p. 304 (2016).

"Nta ngingo n'imwe ikeneye gutindwaho cyane, nta yikeneye kurushaho gusubirwamo kenshi, cyangwa ngo irusheho gushimangirwa mu bwenge bw'abantu bose, nk'ingingo ivuga ko umunyabyaha waguye adashobora kugira icyo ahabwa kuko agikwiriye kubw'imirimo ye myiza iruta iyindi yose. Agakiza kabonerwa gusa mu kwizera Yesu Kristo." - Ellen G. White, _Faith and Works_, p. 19.

**Ibibazo:**

`Nubwo ibihe Yosuwa yabayemo ndetse n'ibyo yanyuzemo bitandukanye n'ibyacu, ni ayahe mahame yo mu buryo bw'umwuka dushobora kuvana mu mibereho ye, tukayakurikiza mu mibereho yacu? None se, ni kuki buri gihe tugomba kuzirikana ibihe ikintu cyabereyemo igihe dushaka gukura isomo ku bisa n'icyo kintu cyabayeho?`

`Muganire ku isano iri hagati y'amasezerano y'Imana no kuyumvira kwacu. Ni mu buhe buryo ibyo bintu byombi byuzuzanya? Ni akahe kaga gashobora guterwa no gukabya kwibanda kuri kimwe muri ibyo byombi ugasuzugura ikindi? Mu yandi magambo, ni akahe kaga gaterwa no gushyira imbere amategeko maze tugaha agaciro gake ubuntu? Cyangwa tugashyira hejuru cyane ubuntu mu gihe duha agaciro gake amategeko?`

`Ushingiye ku cyigisho cy'iki cyumweru, wasobanura ute ibyerekeranye no guhirwa ugendeye ku cyerekezo cya Bibiliya? Ni uwuhe mwanya kugubwa neza gufite mu busobanuro bwa Gikristo bwo guhirwa?`

`Tekereza ukuntu Yosuwa yiyumvaga ameze mu gihe yasimburaga Mose. Ni irihe sezerano Imana yamuhaye ryamukomeje cyane (reba muri Yosuwa 1:5) mu nshingano ze zikomeye cyane?`