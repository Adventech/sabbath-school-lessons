---
title:  Amabwiriza yo Kugera ku Ntsinzi
date:   27/09/2025
---

### Aho icyigisho cy'iki cyumweru gishingiye:
Gutegeka 18:15-22; Yosuwa 1; Abaheburayo 6:17, 18; Abefeso 6:10-18; Zaburi 1:1-3; Abaroma 3:31.

> <p>Icyo kwibukwa:</p>
> "Icyakora ukomere, ushikame cyane kugira ngo witondere amategeko yose umugaragu wanjye Mose yagutegetse; ntuzayateshuke, uciye iburyo cyangwa ibumoso, kugira ngo ubashishwe byose aho uzajya hose" (Yosuwa 1:7).

Benjamini Zanderi, umuyobozi wa muzika mu itsinda ry'abacuranzi ryitwa Orukestre ya Filarimoniki yo mu mugi wa Boston (Boston Philharmonic Orchestra), yigishije isomo ryo gusobanura umuzika. Yitegereje uburyo abanyeshuri bahangayitse ubwo bahuraga n'isuzumabumenyi ry'ibyo bari bamaze kwiga. Kugira ngo abo banyeshuri bumve bisanzuye kandi bagere ku byo bashobora kugeraho byose, ku munsi wa mbere w'isomo yatangaje ko buri wese azahabwa amanota ya mbere bita "A." Iyi "A" ntiyari ikintu umuntu yari yiteze kugeraho ahubwo byari uburyo bwo kubigira ibyabo bakabona ko bishoboka.â€œ Icyo basabwaga gusa ni uko abanyeshuri bandika ibaruwa mu byumweru bibiri bya mbere by"igihembwe cy'ishuri, ariko bakayishyiraho itariki iryo somo rirangiriraho. Iyo baruwa yasobanuraga impamvu bari bakwiriye guhabwa amanota yo hejuru.

Igitabo cya Yosuwa kivuga ibintu bishya bishoboka. Mose, wari warayoboye Isirayeli mu gihe cy'imyaka 40, yari uwo mu gihe cyahise. Kuva muri Egiputa no kuzerera mu butayu, ni igihe cyaranzwe mu buryo bubabaje n'imyifatire yo kwigomeka no kuba intakoreka, cyari cyarangiye. Ab'igisekuru gishya, bari bafite ubushake bwo kumvira Imana, bari biteguye kwinjira mu Gihugu cy'Isezerano, atari ikintu biteze ko bazashyira bakakigeraho, ahubwo nk'ikintu bishoboka ko bakibamo.

Nimureke twige uburyo Imana yabumbuye igice gishya mu mibereho y'Abisirayeli, n'uburyo Ishobora kubidukorera natwe mu buzima bwacu.