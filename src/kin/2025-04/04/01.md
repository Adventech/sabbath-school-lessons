---
title:  Amakimbirane Yihishe Inyuma y'Amakimbirane Yose
date:   18/10/2025
---

### Aho icyigisho cy'iki cyumweru gishingiye:
"Yosuwa 5:13-15; Yesaya 37:16; Ibyahishuwe 12:7-9; Gutegeka kwa Kabiri 32:17; Kuva 14:13, 14; Yosuwa 6:15-20."

> <p>Icyo kwibukwa:</p>
> "Kandi nta munsi wahwanye n'uwo mu yawubanjirije cyangwa muyakurikiye, ubwo Uwiteka yumvaga umuntu, kuko Uwiteka ari we warwaniye Abisirayeli" (Yosuwa 10:14).

Iyo dusomye impapuro zigize igitabo cya Yosuwa, dusangamo itegurwa ry'intamba itoroshye yarwanywe ku itegeko ry'Imana, mu izina ry'Imana, kandi bafashijwe n'Imana. Igitekerezo cy'uko Imana ari yo yari inyuma yo kwigarurira Kanani ni cyo kiri mu gitabo cya Yosuwa, kandi cyavuzwe mu mvugo y'uwavugaga iyo nkuru (Yosuwa 10:10, 11) aya magambo yavuzwe n'Imana ubwayo (Yosuwa 6:2, Yosuwa 8:1), mu magambo yabwiwe Yosuwa (Yosuwa 4:23, 24; Yosuwa 8:7), ayavuzwe na Rahabu (Yosuwa 2:10), ayavuzwe n'abatasi (Yosuwa 2:24), ndetse n'ayavuzwe n'abandi bantu (Yosuwa 24: 18). Imana ivuga ko ari yo yari iyoboye izo ntambara zikomeye. 

Uko kuri kwabyukije ibibazo bitakwirengagizwa. Ni mu buhe buryo twakumva ko ubwoko bw'Imana bwatoranyijwe bwakora ibintu nk'ibyo mu bihe byo mu Isezerano rya Kera? Bishoboka bite guhuza ishusho y' "ibisa n'intambara" n'imico y'Imana y'urukundo (urugero, soma mu Kuva 34:6, Zaburi 86:15, Zaburi 103:8, Zaburi 108:5) utagabanyije icyizere, ubushobozi n'amateka by'Isezerano rya Kera?

Muri iki cyumweru ndetse n'igitaha, tugiye gusesengura ikibazo gikomeye cyerekeranye n'uburyo Imana yayoboye intambara zivugwa mu gitabo cya Yosuwa ndetse n'ahandi hose.