---
title:  Gahunda yo Kugarurira Icyacumi no Gutura Amaturo
date:   24/10/2025
---


### Hari Amajwi Amwe n'Amwe Udakwiriye Kujya Utegera Amatwi

"_Yesu ubwo yari i Betaniya mu nzu ya Simoni umubembe, yicaye arya, haza umukobwa ufite umukondo w 'amavuta meza y 'igiciro cyinshi cyane, ameze nk'amadahano y'agati kitwa narada, nuko amena umukondo amavuta ayamusuka ku mutwe. Bamwe muri bo bararakara cyane bati: 'Aya mavuta apfushirijwe iki ubusa? Ko yajyaga kugurwa idenariyo zisaga amagana atatu, zigahabwa abakene!' Baramwivovotera. Ariko Yesu arababwira ati: 'Nimumureke! Muramuterera iki agahinda? Ko angiriye neza cyane!_ "' (Mariko 14:3-6).

Abatarashoboraga kubona ibingana n'ituro rya Mariya bavuze ko apfushije ubusa. Nyamara, ukuri ni uko, iyo dutanze tuba dufashije ubutumwa bwiza kugera hose, tunibikiye ubutunzi bwacu mu ijuru. Reka turebe ku batishimiye ugutanga kwa Mariya, turebe n'icyo Yesu yabivuzeho. Rimwe na rimwe gutanga kwacu gushobora kudashimwa na bene Data na bashiki bacu nk'uko twari tubyiteze, bamwe muri twe ntibidushimishe.

Muri uko kunenga ituro rya Mariya, Yesu yagize icyo abivugaho agira ati: "_Nimumureke! Muramuterera iki agahinda? Ko angiriye neza cyane!_ "' (Mariko 14:3-6). Ntimucike intege. Yesu ararema agatima abatanga bose kubw'umurimo We ababwira ati: "Murakora umurimo mwiza." Ntihakagire ikibabuza gutanga mushyigikira umurimo w'Imana. Vuba bidatinze, igihe Yesu azaba agarutse, muzumva ababwira ati: "Nuko nuko mugaragu mwiza ukiranuka, wakiranutse mu bike, nzakwegurira byinshi, injira mu munezero wa shobuja" (Matayo 25:23).

> <p>ICYO DUHAMAGARIRWA:</p>
> Mureke dutangane ubuntu uyu munsi. Niba udafite icyo gutanga uyu mwanya, gambirira kuzagira icyo utanga ku Isabato itaha, cyangwa ikindi gihe, kubera ko gutanga ari ikintu cyiza.

**IMANA MBERE YA BYOSE!**

**DUSENGE:**
