---
title: "Ikwirakwizwa Ryo Kutizera"
date: 29/09/2022
---

`Soma Ibyahishuwe 12. Ni iki iki gice cyigisha cyerekeye ikwirakwizwa ry'ibirebana no kwigomeka kwabaye mu ijuru kwaje no kugera ku isi ?`

Kugwa kwa Lusiferi ntabwo kwari ukugwa koroheje twagereranya nk amakimbirane azanwa no kudahuza mu bitekerezo . Mu gitabo cy'Ibyahishuwe 12 hatubwira intandaro yatumye intambara irota mu ijuru hagati ya Lusiferi n'abamarayika be ku ruhande rumwe, na Kristo n'abamarayika Be ku rundi ruhande . Muri icyo gice, Lusiferi yiswe " ikiyoka kinini ", " inzoka ya kera ", " Umwanzi na Satani " akaba " n'umurezi wa bene data " ( Ibyahishuwe 12 : 9, 10 ) . Ahangaha Kristo yiswe " Mikayeli " ( Ibyahishuwe 12 : 7 ), risobanura " Usa n'Imana . " 

Hashingiwe ku birengurira kuri " Mikayeli marayika ukomeye " ( Yuda 9 ), abasobanuzi bamwe bizera ko We ubwe ari marayika gusa . Ariko mu gitabo cya Daniyeli, buri yerekwa ryose ry'ingenzi rifite aho rihurira na Kristo n'Ubwami Bwe butazahanguka - nk'ibuye ritarimbuwe n'intoki ( Daniyeli 2:34, 45 ), usa n'Umwana w'umuntu ( Daniyeli 7:13 ), nk'Umugaba w'ingabo n'Umwami w'abami ( Daniyeli 8:11, 25 ), kandi nka Mikayeli wa mutware ukomeye ( Daniyeli 12 : 1 ) . Niyo mpamvu, nka Marayika w'Uwiteka ari Uwiteka ubwe ( Kuva 3 : 1-6 ), Ibyakozwe n'Intumwa 7 : 30-33 ), Mikayeli agomba kuba ari umwe mu bagize ubutatu bwera, ni ukuvuga, Mikayeli ni Kristo . Mu gitabo cy'Ibyahishuwe 12 hatanga ubusobanuro bwagutse bw'iyo ntambara ikomeje na n'uyu munsi, ariyo ( 1 ) yatangiriye mu ijuru biturutse ku kwigomeka kwa Lusiferi n'icya gatatu cy'abamarayika bo mu ijuru, ( 2 ) yageze aho ruzingiye ingata ubwo Kristo yayitsindiraga ku musaraba, ( 3 ) na nubu ikaba ikomeje kandi yibasiye ubwoko bw ' Imana bwasigaye bwo mu gihe cy'imperuka . 

Ellen G. White yavuze ku ntangiriro y'iyo ntambara muri aya magambo : " Imana kubw' imbabazi zayo nyinshi yihanganiye Lusiferi igihe kirekire . Ntabwo igihe cya mbere yahaga icyicaro umwuka we wo kutanyurwa yahereye ko akurwa mu mwanya we w'icyubahiro yari yarahawe, haba ndetse n'igihe kugenda avugira ibinyoma imbere y'abamarayika bumvira . Yamaze igihe kirekire arekewe mu ijuru . Inshuro nyinshi yagiye asezeranirwa ko azababarirwa naramuka yihannye kandi akayoboka Imana " Ellen G. White, *Intambara Ikomeye*, p . 354 . 

Ntabwo tuzi igihe iyo ntambara yamaze mu bikari byo mu ijuru . Tutitaye ku bukana bwayo n'igihe yamaze, icy'ingenzi dukwiriye kumenya ni uko iyo ntambara yarangiye Satani n'abamarayika be " baneshejwe, kandi mu ijuru ahabo ntihaba hakiboneka " ( Ibyahishuwe 12 : 8 ; soma no muri Luka 10:18 ) . Mu by'ukuri, ikibazo cyabaye ni uko baciwe mu ijuru bakaza kuri iyi si . 

`Ni mu zihe nzira dushobora kubonamo iyo ntambara irwanirwa kuri iyi si ? Ni ibihe byiringiro rukumbi dufite byo kunesha uwo mwanzi wacu muri iyo ntambara ?`