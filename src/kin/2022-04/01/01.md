---
title: "Kuva K'urupfu Ukajya Ku Byiringiro By'ahazaza"
date: 24/09/2022
---

### Aho icyigisho cy' iki cyumweru gishingiye:
1 Yohana 4:8,16; 1 Yohana 4:7-16; Yesaya 14:12-15; Ibyahishuwe 12.

> <p>Icyo kwibukwa<p> 
> â€œWa nyenyeri yo mu ruturuturu we, mwana w'umuseke ko uvuye mu ijuru, ukagwa! Uwaneshaga amahanga ko baguciye bakakugeza ku butaka!" (Yesaya 14:12).

Abashakashatsi mu bya Bibiliya benshi bagerageje gusobanura inkomoko y' ikibi. Bamwe bavuga ko ikibi cyabayeho na cyera na kare kubera ko, mu myumvire yabo, kwishimira ikiza bivuga ko ikibi nacyo gihari. Abandi bizera ko isi yaremwe ari nziza ariko, mu buryo bumwe cyangwa ubundi, ikibi kiyinjiramo. Nk' urugero, mu migani y' imihimbano y' Abagiriki, ivuga ko ikibi cyatangiye igihe umugore w' umunyamatsiko yapfunduraga agasanduku kari gapfundikiye kariho n' ikimenyetso, maze ibibi byose byari muri ako gasanduku bikaguruka bigakwira mu isi yose( nyamara kandi uwo mugani ntabwo usobanura aho ibyo bibi atekereza ko byari byihishe muri ako gasanduku byaturutse).

Ibihabanye n' ibyo, Bibiliya yigisha ko Imana yacu yuje urukundo ifite ububasha bwose(1 Ngoma 29:10,11) kandi itunganye(Matayo 5:48).Ni muri ubwo buryo, ibyo ikora byose bigomba kuba bitunganye( Gutegekwa kwa Kabiri 32:4),harimo n' uburyo yaremye isi yacu. None se, ikibi n' icyaha byaba byaraturutse he kugira ngo byinjire mu isi itunganye? Dukurikije ibivugwa mu gitabo cy' Itangiriro igice cya 3, ukugwa mu cyaha kwa Adamu na Eva nibyo byazanye icyaha n' ikibi, biza gukurikirwa n' urupfu. Ariko icyo gisubizo kibyutsa ikindi kibazo. Ndetse na mbere yo gucumura, ikibi cyari cyaramaze kubaho, cyarazanywe "n' inzoka" Yashutse Eva( Itangiriro 3:1-5). Nyamara, dukeneye gusubiza amaso inyuma, ndetse na mbere yo gucumura, kugira ngo tubashe kubona inkomoko n' intandaro y' ikibi gitegeka imibereho yacu muri iki gihe kandi rimwe na rimwe kikayihindura umwaku.