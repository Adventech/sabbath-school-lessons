---
title:  IKIGUZI CY'UBWIBONE
date:   28/09/2022
---

Mu Byanditswe Byera , umuntu ashobora kubonamo insanganyamatsiko ebyiri z'ingenzi zihatse izindi cyangwa ibintu bibiri twavuga ko bihanganye . Imwe ni  insanganyamatsiko ivuga ibya insanganyamatsiko ivuga iby'i Salemu , Umusozi Siyoni , Yerusalemu , na Yerusalemu Nshya , aribyo bihagarariye ingoma y'Imana . Iyindi ni  Babeli na Babuloni , aribyo bihagarariye ingoma ya Satani y'icyiganano . Inshuro nyinshi Imana yagiye ihamagarira abantu bayo gusohoka muri Babuloni mpagani ngo bajye kuyikorera mu Gihugu cy'Isezerano . 

Nk'urugero , Aburamu ( nyuma waje kwitwa Aburahamu ) yasabwe kuva muri Uri y'Abakaludaya akajya mu gihugu cy'i Kanani ( Itangiriro 11 : 31-12 : 9 ) . Ku iherezo ry'igihe kirekire bamaze mu buhungiro , Abayuda bavuye i Babuloni basubira i Yerusalemu ( Ezira 2 ) . Kandi mu gitabo cy'Ibyahishuwe hatubwira ko , ubwoko bw'Imana burarikirwa gusohoka muri Babuloni yo mu gihe cy'imperuka ( Ibyahishuwe 18 : 4 ) bakifatanya na Yo ku Musozi Siyoni no muri Yerusalemu Nshya ( Ibyahishuwe 14 : 1 ; Ibyahishuwe 21 : 1- 3 , 10 ) . 

`Soma muri Yesaya 14 : 12-15 . Ni izihe ngaruka z'igihe kirambye ubwibone bwa Lusiferi bwazanye mu gihe yari akiri mu ijuru akabugeza mu isanzure no kuri iyi si ?`

Muri Bibiliya , umurwa wa Babuloni ushushanya imbaraga zirwanya Imana n'ubwami bwayo ; kandi umwami wa Babuloni ( dufatiye ku rugero rwa Nebukadinezari ) ahinduka ikimenyetso cyo kwishyira hejuru n'ubwirasi . Imana yahishuriye Umwami Nebukadinezari ko Babuloni yari umutwe wa zahabu gusa wigishushanyo gikomeye cy'ubwami bwari bwarubatse izina ( Daniyeli 2:37 , 38 ) . Mu kuvuguruza iby'Imana yamweretse , uwo mwami yakoze ishusho igizwe n'izahabu gusa , kuva ku mutwe ukagera ku birenge - ikimenyetso kigaragaza ko  ubwami bwe bwazahoraho iteka ryose -ndetse buri muntu wese akaba agomba  kuyiramya ( Daniyeli 3 ) . Nk'uko byari biri ku mwami w'i Tiro ( Ezekiyeli 28 : 12-19 ) , umwami wa Babuloni na we yahindutse ikimenyetso cya Lusiferi . 

Muri Yesaya 14 : 3-11 hasobanura kugwa k'umwami wa Babuloni w'igitugu kandi wishyiraga hejuru . Hanyuma , muri Yesaya 14 : 12-15 havuga amateka y'ubutegetsi  bwo ku isi , bikagera mu bikari byo mu ijuru bigaragaza umwuka nk'uwo wo kwishyira hejuru n 'ubwirasi ari wo wakomotseho kugwa kwa Lusiferi . Iryo somo risobanura ko Lusiferi yari yateguye " kuzamura intebe ye ikarenga aho ibicu bigarukira , akaba nk ' Isumbabyose " ( Yesaya 14:14 ) . Iyo yari intangiriro ry'ibihe bishya aho urukundo  rw'Imana rutikanyiza n'ubwumvikane byari bigiye kugeragezwa n'inarijye ya Lusifer no guhangana nawe . Umwanzi ntabwo yari atewe ubwoba no gushinja Imana uko we ubwe yari ari no gukwirakwiza ikinyoma mu bandi bamarayika . Aho niho tubona intangiriro y'ikibi mu ijuru mu buryo bw'ubwiru utabonera ubusobanuro . 

`Ni ukubera iki byoroshye kuba wakwishyira hejuru wirata ibyo wagezeho cyangwa umwanya ufite , cyangwa byombi ? Ni mu buhe buryo gukomeza gutumbira umusaraba biturinda kuba twagwa mu mutego nk'uwo ?`