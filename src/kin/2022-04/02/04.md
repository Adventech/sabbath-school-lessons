---
title:  GUPFA NTIMUZAPFA
date:   04/10/2022
---

`Soma mu gitabo cy'Itangiriro 3:4. Ni inshuro zingahe icyo kinyoma cyagiye gisubirwamo kenshi mu buryo butandukanye uko ibihe byagiye biha ibindi?`

Ukwigaragaza gukomeye kw'icyo kinyoma eyabaye gikwira kuboneka mu myizerere ihuriweho na benshi yo kudapfa k'ubugingo. Iyo myumvire niyo amadini menshi ya kera n'ubucurabwenge bishingiyeho. Mu bike bya kera mu gihugu cya Misiri hashyizweho uburyo bwo kumisha imirambo ntiyangirike, ikabikwa mu nyubako zabugenewe arizo tubona muri iki gihe zitwa piramide.

Iyo nyigisho yahindutse inkingi ya mwamba ubucurabwenge bw' Abagiriki bwubakiyeho. Nk'urugero, mu nyandiko yiswe *Repuburika ya Plato*, uwitwa Socrates yabajije Gulukoni [Glaucon] ati: “Mbese ntabwo uzi ko ubugingo bwacu budapfa bukaba butazigera bunazima?” Mu yindi mbwirwaruhame ya Plato yitwa 'Plato's Phaedo', Socrates yasongeye ibyo Plato yavuze asa n'ukomereza aho yagarukiye, avuga ko “ubugingo budapfa kandi butazima, kandi ko roho zacu zizakomeza kubaho i Kuzimu.” Iyo mitekerereze ya gicurabwenge niyo igize umuco w'abo mu burengerazuba ndetse ikaba yararangaga n'Abakristo bo mu itorero ryakurikiye iry'intumwa. Ariko ikaba yari yaratangiye mbere y'icyo gihe, kuko tuyisanga no mu murima wa Edeni, itangijwe na Satani ubwe. Mu izingiro ry'ikinyoma cyagushije abo muri Edeni mu cyaha, Satani yahamirije Eva akomeje ko “Batazigera bapfa!” (Itangiriro 3:4). Mu gushimangira ibyo avuze, Satani yashyize ijambo rye hejuru arirutisha Ijambo ry'Imana.

`Mu kuvuguruza ikinyoma cyo kuba ubugingo budapfa, ni iki imirongo yo muri Bibiliya ikurikira yigisha, kandi ni mu buhe buryo yakoreshwa mu kuvuguruza icyo kinyoma? (Zaburi 115:17; Yohana 5:28, 29; Zaburi 146:4; Matayo 10:28; 1Abakorinto 15:51-58).`

Inyigisho ya Satani yo kudapfa k'ubugingo yarakomeje ku buryo na nubu ikiriho. Ibitabo n'amasinema, hamwe na zimwe muri gahunda zinyura ku ma televiziyo bikomeje gukanurira abantu zibacengezamo ibitekerezo by'uko igihe dupfuye, twimurirwa ahandi hantu, tugakomereayo ubuzima. Mbega ukuntu biteye agahinda, kuba ikosa nk'iryo ryigishwa mu matorero menshi ya Gikristo. Ndetse no muri siyansi yacengeyemo. Hari ikigo muri Amerika  kikageregeza gukora ikoranabuhanga, kivuga ko gifasha abantu bagashobora kuvugana n'ababo bapfuye, bizera ko bakiriho, ariko noneho bameze, "nk'abantu b'ibikanka badahumeka." Kuba iryo kosa rimaze kuba gikwira, ntabwo bitangaje ko icyo kinyoma kizagira uruhare rukomeye mu bizaranga amateka aheruka y'ikiremwamuntu.

`Ni mu buhe buryo icyo kinyoma cyakwirakwijwe mu muco wanyu? Ni iyihe mpamvu ituma tugomba kwishingikiriza kubyo Ijambo ry'Imana rivuga tubirutisha ibyo amarangamutima yacu atubwira?`