---
title: "Isezerano Rya Mbere Ry'ubutumwa Bwiza"
date: 06/10/2022
---

`Soma mu Itangiriro 3:15, 21. Ni ibihe  byiringiro by'inyokomuntu yose ushobora kubona muri iyo mirongo?`

Mu Itangiriro 3 hasobanura akaga gakomeye kagwiriye isi nyuma yo gucumura. Buri kintu cyose cyarahindutse, kandi Adamu na Eva bashoboraga kubona itandukaniro hagati y'uko isi yari imeze mbere n'uko yari imaze guhinduka. Ariko muri icyo gihe bari mu majune bihebye, Imana yarabahumurije ibaha ibyiringiro by'ako kanya n'ibyo mu gihe kizaza. Yabanje kuvuma inzoka mu magambo agaragaza ibyiringiro bya Mesiya wari kuzaza. Imana yabwiye inzoka aya magambo: “Nzashyira urwango hagati yawe n’uyu mugore, no hagati y"urubyaro rwawe n’urwe: ruzagukomeretsa umutwe nawe uzarukomerctsa agatsinsino” (Itangiriro 3:15).

Ijambo "urwango" (ijambo ty Igiheburayo *eybah*) ntabwo risobanura gusa intambara y'igihe kirekire ireba isi n'ijuru yo hagati y'ikibi n'icviza, ahubwo ni n’intambara umuntu ku giti cye arwana n’icyaha yatangijwe n'Imana kubw'ubuntu bwayo iyishyira mu bitekerezo by'umuntu. Mu busanzwe, tugereranwa nk'abapfuye tuzize ibicumuro byacu (Abeteso 2:1, 5) “n’imbata z’ibyaha” (Abaroma 6:20). Nyamara, ubuntu Kristo ashyira mu mibereho ya buri muntu burema muri twe urwango rwo kwanga Satani. Kandi ni urwo “rwango”. impano y'Imana yo muri Edeni. itubashisha kwakira ubuntu Bwayo bukiza. Hatariho ubuntu bw Imana buhindura, n’imbaraga ihembura. inyokomuntu yakabaye ikomeza kuba mu bubata bwa Satani, abagaragu bahora biteguye gukora ibyo Satani ashaka.

Icyakurikiyeho, Uwiteka Imana yifashishije igitambo cyitungo mu gusobanura iri sezerano rya Mesiya (soma mu Itangiriro 3:21). “Igihe Adamu, dukurikije ubuyobozi bw’Imana butangadje, yatambaga igitambo cy'icyaha, cyari igikorwa kimukomereye cyane kandi cyamubabaje kurenza ibindi byose. Yagombaga kurambura ukuboko kwe akica itungo, akaryambura ubugingo butangwa n'Imana gusa kugira ngo abone igitambo cy'icyaha cye. Nibwo bwa mbere yari abonye urupfu n'amaso ye (kubona ikintu cyapfuye), Ubwo yitegerezaga iryo tungo ry inzirakarengane rivirirana amaraso, riborogeshwa n‘uko urupfu rurisatiriye. mu kwizera, yerekeje ibitekerezo bye ku Mwana w’Imana wati kuzapfa kugira ngo abe igitambo cy'umuntu ariwe iryo tungo ryashushanyaga.” — Ellen G. White, *The Story of Redemption*, p. 50.

`Soma mu 2 Abakorinto 5:21 na Abaheburayo 9:28. Icyo ayo masomo atwigisha ni iki cyerekeje icyabanje guhishurwa muri Edeni?`

Mu kumenya ko byanze bikunze bazapfa, Adamu na Eva bavuye mu Murima wa Edeni (Itangiriro 3:19, 22-24). Ariko ntabwo basohotsemo bambaye ubusa cyangwa bambaye ibicocero by’amababi y’umutini (Itangiriro 3:7), ahubwo Imana “yabaremeye imyambaro y'impu, irayibambika" (Itangiriro 3:21), ikinyemetso cyo kwambikwa gukiranuka Kwayo (soma muri Zekariya 3:1-5. Luka 15:22). Nyamara, ndetse na mbere y'icyo gihe, kuva na kera kose, ndetse no muri Edeni, ubutumwa bwiza bwari bwarahishuriwe ikiremwamuntu.