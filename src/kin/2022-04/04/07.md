---
title: "Ibindi Byo Kwiga No Kuzirikanwa"
date: 21/10/2022
---

Soma mu gitabo cya Ellen G. White cyitwa:"Abahanuzi n'Abami", igice kivuga: "Kwerekwa Ikuzo ry'Ahazaza" pp. 465-472. 

Siyansi yo muri iki gihe cy'amajyambere yigisha ko ikintu cyose kigizwe n'uduce fatizo tw'ingirangingo, natwo tukaba tugizwe n’utundi tugirangingo tubiri, duto cyane kuri atome, twitwa *kwakisi [quarks] na leputoni* [leptons], bikaba byizerwa ko ari two nkingi ya mwamba ibintu byose bigaragara byubakiyeho. Niba rero, ishingiro ry'ibyo tubona ku isi bigizwe n'utwo tuntu duto cyane(kwakisi na *leputoni*), mbese Imana yaremye ibiri ku isi, ikaba ari na Yo ibeshejeho yananirwa kongera kubirema bundi bushya igihe cyo kutuzura kigeze? Mu buryo bwo gukerensa iby'umuzuko, umuhakanamana witwa Bertrand Russell yabajije ku iba biba ku bantu bariwe n'abandi, kubera ko imibiri yabo iba yarivanze n'iya ba bandi babariye, none se muri abo bombi, uwariye n'uwariwe, ni nde uzazuka? Ariko tuvuge ko Uwiteka Imana afata utwo tugirangingo duto cyane twitwa kwakisi na leputoni, bivugwa ko aritwo ubuzima bushingiyeho, kandi kuba ariwe uzi uburyo yabumbabumbye buri muntu wese muri twe, akongera akaturema bundi bushya muri utwo tugirangiro duto cyane ntabwo twakongera tukabaho? We ntabwo akeneye icyo aheraho mu bitugize ngo abashe kuturema bundi bushya, kuko icyo yakoresha cyose cyakora. Cyangwa, mu by'ukuri, ashobora kuvuga gusa hakabaho utugirangingo duto cyane twa kwakisi na leputoni dushya. Uburyo yabikoramo bwose, Imana Umuremyi w'isi nijuru ashobora kongera kuturema bundi bushya, aribyo idusezeranira kuzadukorera mu gihe cy'umuzuko w'abapfuye.

"Umutangabugingo azahamagara abe yaguze igiciro cyinshi bazuke mu muzuko wa mbere, kandi bazategereza bazuke kuri iyo saha yo kunesha urupfu kwe, igihe impanda y'Imana iheruka izaba ivuze ingabo nyinshi ziririmba intsinzi, maze buri mukiranutsi usinziririye mu gituro azuke arinzwe cyanye nk'amabuye y'agaciro kenshi, kuko azaba azwi n'Imana mu mazina ye. Kubw'imbaraga y’Umukiza wabo iri muri bo bakiri bazima, kandi bakaba bafite umugabane w’imico y’Imana, bazazuka mu bapfuye babe bazima.” —Ellen G. White Comments, *The SDA Bible Commentary*, vol. 4, p. 1143.

**Ibibazo**

`Hari amamiriyari n'amamiriyari y'inyenyeri mu isanzure ry'ijuru. Mu buryo bwo kugereranya ayo mamiriyari y'inyenyeri agabanyijemo amatsinda abiri manini cyane. Kandi zimwe muri izo nyenyeri zifite imibumbe izizenguruka nk’uko hari imibumbe izenguruka izuba. Noneho rero, tekereza ku mbaraga ntagereranywa y'Imana yaremye izo nyenyeri zose, ikaba ari nayo izibeshejeho, ikanaziyobora zikagendera kuri gahunda yazihaye zidasobanya. Si n'ibyo gusa, izo nyenyeri zose Imana izizi mu mazina (Zaburi 147:4). Nubwo uko kuri gutangaje kudahamya neza ko iyo Mana ishobora cyangwa izazura abupfuye, ni mu buhe buryo iduhishurira ko imbaraga nk'iyo, byanze bikunze ari ikintu, nko kuzuka kw' abapfuye bidashobora kunanira imbaraga y'Imana?`

`Mu rwandiko Pawulo yandikiye Abaheburayo 11 hagaragaza ugukiranuka kwa benshi mubo twita "intwari zo kwizera"  bo mu gihe cya kera n'ibyo twabigiraho. Ni mu buhe buryo ibyanditswe muri icyo give bidufasha cyane gushobanukirwa ubwoko bw'ibyiringiro abo bantu bo mu Isezerano rya Kera bari bafite, ndetse na mbere y'izuka rya Yesu?`