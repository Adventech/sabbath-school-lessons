---
title: "Abasinziriye Mu Mukungugu"
date: 20/10/2022
---

Nk'uko tuzabibona, Isezerano Rishya rivuga ku buryo burambuye iby'umuzuko w'abapfuye kandi nk'uko twabibonye, igitekerezo cy'umuzuko w'abapfuye kiboneka no mu Isezerano rya Kera. Abo bantu babayeho mu bihe mu Isezerano rya Kera byo nk'uko natwe tubifite. Marita, wabayeho mu gihe cya Yesu, yari afite ibyo byiringiro (Yohana 11:24). Nta kibazo, nicyo gihe, Abayuda bari bafite ubumenyi ku bijyanye n'umuzuko w'abapfuye mu gihe cya nyuma, nubwo atari mo bose babyizeraga. (Soma Ibyakozwe n'Intumwa 23:8).

`Soma muri Daniyeli 12. Ni ibihe byiringiro dusanga aho ngaho, mu nyandiko z'uwo muhanuzi ukomeye?`

Mu gitabo cya Daniyeli 12:1 havuga ibya Mikayeli, 'umutware ukomeye', ibimuranga bikaba byaragiweho impaka nyinshi. Kubera ko buri yerekwa rikomeye rivugwa mu gitabo cya Daniyeli risozwa no kwigaragaza kwa Kristo n'ubwami bwe, ibyo bigomba kuba bigendana n'iri somo ryihariye. Mu gitabo cya Daniyeli tuhasanga amagambo arengurira ku ntumwa yaturutse ku Mana nk' "umugaba w'ingabo" (Daniyeli 8:11), "umwami w'abami"(Daniyeli 8:25), "Mesiya Umutware" (Daniyeli 9:25), hanyuma hakaza "Mikayeli, umutware ukomeye" (Daniyeli 12:1). Niyo mpamvu, dukwiriye kubona ko Mikayeli ari Kristo. 

Amasomo yo mu Isezerano rya Kera ikindi yibanzeho ni umuzuko w'abakiranutsi (Yobu 19:25-27, Zaburi 49:16, Zaburi 71:20, Yesaya 26:19), ayo masomo yose avuga kuri iyo ngingo. Ariko muri Daniyeli 12 havuga ku muzuko wa bombi, abakiranutsi n'abanyabyaha. Igihe Mikayeli azahaguruka, "Abenshi bo muri bo bazaba barasinziriye mu gitaka, bazakanguka, bamwe bazakangukira ubugingo buhoraho, abandi bazakangukira gukorwa n’isoni, no gusuzugurwa iteka ryose" (Daniyeli 12:2).

Abenshi babona iryo somo risa nk'aho rivuga ku muzuko w'umwihariko w'abantu runaka, ureba bose abakiranuka n’abadakiranuka, igihe Yesu azaba agarutse. 

"Ibituro bizakinguka, kandi 'benshi mu bapfuye bagahambwa bazazuka, bamwe bazahabwa ubugingo buhoraho, abandi bazakozwa n'isoni bacirwe ho iteka burundu.' Abapfuye bizera ubutumwa bwa marayika wa gatatu bose, bazasohoka mu bituro bafite ubwiza, kugira ngo bumve isezerano ry'amahoro Imana yagiranye n'abakomeza amategeko yayo bose. 'Ndetse n abatoboye umubiri we', ba bandi bakwennye kandi bagashinyagurira Kristo asamba, ndetse n'abarwanyije ukuri kwe,bakarenganya ubwoko bwe, bazazukira kumubona aje mu ikuzo rye kandi banirebere uko abanambye kuri Kristo kandi bakamwumvira bazahabwa icyubahiro" -Ellen G. White, *Intambara Ikomeye*, pp. 445-446.