---
title: "Kuva Mu Mbaraga Y'igituro"
date: 17/10/2022
---

`Soma muri Zaburi 49. Ni iki cyatumye umunyazaburi ahamya neza ko azazuka ku muzuko uheruka (Zaburi 49:6-14)?`

Zaburi ya 49 ivuga ibyerekeye ibyiringiro by'abapfapfa "biringita ubutunzi bwabo, bakirata ibintu byabo byinshi" (Zaburi 49:6), "bagasigira abandi ubutunzi bwabo" (Zaburi 49:11), "nubwo yibwiraga akiriho ko ahiriwe" (Zaburi 49:18), “Ntugakangwe n'uko umuntu akungahaye, umutungo w'urugo rwe ukiyongera, napfa nta na kimwe azajyana” (Zaburi 49:11, 17, BII).

Ariko abapfapfa bibagirwa ko nubwo umuntu yaba ari umunyacyubahino abaho igihe gito, ntaho aba ataniye n'inyamaswa, apfa nka zo (Zaburi 49: 12). "Nk'uko intama zijyanwa kubagwa, ni ko na bo bajyanwa ikuzimu bashorewe n'urupfu... Imirambo yabo izashangukira ikuzimu, babe kure y’amazu yabo meza’ (Zaburi 49:15, BII). Nk'uko byavuzwe na Yobu mu myaka amagana yari ishize, "navuye mu nda ya mama nambaye ubusa, nzasubira mu nda y'isi ntacyo nambaye" (Yobu 1:21; 1 Timoteyo 6:7). Umunyazaburi agaragaza ko. umunyabwenge n'umupfapfa bose bapfa, bagasigira abandi ubutunzi bwabo (Zaburi 49:11).

Ariko hari itandukaniro rikomeye hagati yabo. Ku ruhande rumwe hari abapfapfa barimbuka, nubwo bagerageza gushaka ibibarema umutima mubyo batunze no mubyo bagezeho. Ku rundi tuhande rutandukanye n'urwo hari umunyabwenge wizeye ko, nyuma y'ibiruhije anyuramo harimo n'igituro kigereranwa na gereza, hari n'ingororano y'ubwiza babikiwe mu ijuru (1Petero 1:4). Afite iyo myumvire mu bitekerezo bye, umunyazaburi yashoboye kuvuga ibyo yifitiye icyizere, "Ariko Imana izacungura ubugingo bwanjye, ibukure mu kuboko kw’ikuzimu, kuko izanyakira" (Zaburi 49:15).

Mu mujyo w'ibyiringiro bivugwa mu Isezerano rya Kera, iyo myugo ntivuga ko mu gihe cyo gupfa ubugingo bw'umunyazaburi buzahita buguruka bwigire mu ijuru. Icyo avuga ahangaha ni uko igituro kitazamuherana ngo agumemo iteka ryose. Ahubwo igihe kizagera Imana ikamukura mu rupfu ikamujyana mu bikari byo mu ijuru. Na none, ihame ridakuka ry'umuzuko w'ahazaza ryavuzwe na mbere hose, ritera ibyiringiro, icyizere, bityo, kubaho kw'iki gihe kukagira ireme. Niyo mpamvu, abanyabwenge bazahabwa ibirenze ubwiza n'ingororano zihoraho biruta ibinezeza abapfapfa bashobora kwirundanyiriza mu gihe gito bamara ku isi.

`Ni mu zihe nzira wabashije kubonamo ubupfapfa bw'abiringira ibutunzi bwabo n'ibyo bagezeho? Ni mu buryo guhanga amaso umusaraba bukurinda kuba wagwa mu mutego nk'uwabo?`