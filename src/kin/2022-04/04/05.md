---
title: "Abawe Bapfuye Bazaba Bazima"
date: 19/10/2022
---

`Som muri Yesaya 26:14 na 19. Ni irihe tandukaniro riri hagati y'abazarimbuka by'iteka (Yesaya 26:14; soma no muri Malaki 4:1) n'abazahabwa ubugingo buhoraho (Yesaya 26:19)?`

Igitabo cya Yesaya kigaragaza itandukaniro rikomeye hagati yo gukomera kw'Imana n'ubumuntu bwacu bw'igihwayihwayi (soma mun Yesaya 40). Nubwo tumeze nk'ubwatsi buraba n'uburabyo buhunguka, Ijambo ry'Imana rihoraho iteka ryose (Yesaya 40:8). Nyamara, usibye kamere yacu y"icyaha nk'abantu, ubuntu bw’Imana bukiza burahari kuri buri kiremwamuntu cyose, ndetse bukaba bugera no ku banyamahanga bakira isezerano ry'Imana bagakomeza Isabato (Yesaya 56).

Mu gitabo cy'umuhanuzi Yesaya ibyiringiro by'umuzuko byavuzwe mu buryo bwagutse. Mu gihe ibyari byavuzwe muri Bibiliya ku muzuko byasaga nk’aho bivuga umuntu ku giti cye (Yobu 19:25-27, Zaburi 49:15, Zaburi 71:20), umuhanuzi Yesaya abivugaho na we yivuga ubwe hamwe n'abagize umuryango mugari w'abizera bakubiye mu isezerano (Yesaya 26:19). 

Muri Yesaya 26 hagaragaza itandukaniro hagati y'ibigomba kuba ku banyabyaha no ku bakiranutsi. Ku ruhande rumwe, abanyabyaha bazaguma mu bituro, ubutazongera kubaho ukundi, kugeza nyuma "y'urupfu nwa kabiri" (Ibyahishuwe 21:8). Bazatsembwaho by'iteka ryose, ntibazibukwa iteka ryose (Yesaya 26:14). Uwo murongo ushimangira inyigisho ivuga ko nta bugingo cyangwa umwuka bizasigara ari bizima nyuma y'urupfu. Kuvuga ku kurimbuka guheruka kw'abanyabyaha, kuzaza hanyuma, hari ahandi Uwiteka avuga ko abanyabyaha bazashya bagakongoka, "ntuzabasigira umuzi cvangwa ishami" (Malaki 3:19). 

Ku rundi ruhande, abakiranutsi bapfuye bazazurwa mu bapfuye kugira ngo bahabwe ingororano. Muri Yesaya 25 havuga ko Uwiteka Imana "azamira urupfu bunguri kugeza iteka ryose" ikindi "azahanagura amarira ku maso yose" (Yesaya 25:8). Muni Yesaya 26 tuhasanga aya magambo akurikira: "Abawe bapfuye bazaba bazima; intumbi z’abantu banjye zizazuka. Ababa mu mukungugu mwe, nimukanguke  muririmbe, kuko ikime cyawe kimeze nk'igitonda ku bwatsi, kandi ubutaka buzajugunya abapfuye” (Yesaya 26:19). Abakiranutse bose bazaba bazutse bazishimira mu birori Uwiteka Imana azaba yabateguriye (Yeseaya 25:6). Umuzuko uheruka uzahuriza hamwe abakiranutsi bose, b'ibihe byose, harimo n'abawe ukunda bapfiriye muri Kristo.

`Tekereza turamutse tudafite ibyiringiro na bike, nta cyuzere, impamvu n'imwe yatuma dutekereza ko gupfa kwacu nta kindi bisobanuye usibye kuba iherezo rya buri kintu cyose kuri twe. Na none, ibirushijeho kuba bibi, buri muntu wese twamenyanye yaba atakiriho, bidatinze tukibagirana nk'aho tuti tutigeze tubaho, cyangwa ubuzima bwacu butigeze bugira agaciro na gake. Ni mu buhe buryo ibyo bihabanye n'ibyiringiro dufite?`