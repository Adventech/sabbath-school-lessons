---
title:  IBINDI BYO KWIGWA NO KUZIRIKANWA
date:   14/10/2022
---

`Soma mu gitabo cya Ellen G. White cyitwa: *Intambara Ikomeye*, igice kivuga, “Igishuko cya Mbere Gikome" pp. 377-389.`

Niba warigeze kubagwa, ugaterwa ikinya cy ’umubiri wose, ushobora kuba waragize igitekerezo cy’uko gupfa bimera. Nyamara na none, igihe ikinve kikikurimo utarakanguka, ubwonko bwawe buba bukora. Tekereza uko biba bimeze ku muntu wapfuye, igihe buri rugingo rw’umubiri we ruba rwahagaze gukora ibyo rushinzwe. Abageze aho baba bapfuye. igikurikiraho ni uguhombeka amaso yabo nk’uko bigenda kuri buri mupfu wese. Icyo bazongera kumenya ni ukugaruka kwa Yesu cyangwa kuza kwe nyuma y'imyaka igihumbi (soma Ibyahishuwe 20:7-15).Kugeza icyo gihe, abapfuye bose, baba abakiranutsi n’abakiranirwa, baruhukiye mu bituro, gukanguka kuri bo bizasa nk’aho bamaze umwanya muto basinziriye, Kuri twe tukiriho, tubona bamaze igihe kinini bapfuye. Ku bakiri bazima ni uko batabona; ariko ku bapfuye, nibakanguka, bizasa nk'aho bamaze akanya gato cyane basinziriye.

“Iyaba byari ukuri koko, ko roho zabantu bose ziherako zijya mu ijuru mu gihe umwuka ubavuyemo, noneho twajya twifuza gupfa kuruta kubaho. Benshi bagiye bizera izo nyigisho, maze bagahita bashyira iherezo ku buzima bwabno. igihe bagoswe n'amakuba, impagarara, no gucika intege, byakorohera benshi guca akagozi kangiritse, k'ubuzima maze bakigira mu munezero wisi izahoraho iteka” —Ellen G. White, *Intambara Ikomeye*, p. 382.

“Nta na hamwe mu Byanditswe Byera dusoma ko abakiranutsi bahabwa ingororano zabo, abakiranirwa bagahabwa ibihano byabo igihe bapfuye. Abakurambere n’Abahanuzi bagiye badafite ibyo byiringiro. Yesu n’abigishwa be ntacyo babivuzeho. Bibiliya yigisha yeruye ko abapfuye badaherako bajya mu ijuru. Igaragaza ko'basinziriye kugeza ku munsi w’umuzuko” —Ellen G. White, *Intambara Ikomeye*. p. 389. 

**IBIBAZO:**

`Nimu buhe buryo ubumenyi twigishwa na Bibiliya ku kiremwamuntu; y’uko umuntu akomeza kuba umuntu ufite ubwenge igihe aba akiri wese atagabanyije (ni ukuvuga umubiri n’umwuka biri kumwe) aribyo bidufasha gusobanukirwa n’imiterere y’umuntu?`

`Isi yatwawe n’inyigisho ivuga ko ubugingo budapfa, igaba amashami atabarika hirya no hino. Ni ukubera iki noneho ubutumwa bwacu bwigisha ukuri kujyanye n'uko abapfuye bamera ari ingenzi cyane. Ni ukubera iki kandi ndetse no mu Bakristo, tuhasanga abarwanya iyo nyigisho y'ukuri gutangaje mu buryo bukomeye?`

`Ni mu buhe buryo gusobanukirwa ukuri k'uko abapfuye bamera biturinda ibishobora kutugwirira kukaba twabirebesha amaso yacu? Ni ukuvuga, ni ukubera iki buri gihe tutizera ibyo tubona, mbese umwuka w'abapfuye hari aho ahuriye n'ibyo nk'uko bamwe bavuga ko bawubonye?`