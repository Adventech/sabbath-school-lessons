---
title: "Abapfuye Ntacyo Bamenya"
date: 12/10/2022
---

`Soma muri Yobu 3:11-13; Zaburi 115:17; Zaburi 146:4; na Umubwiriza 9:5, 10. Ni iki dushobora kwigishwa n’ayo masomo cyerekeye uko abapfuye bamera?`

Bamwe mu basobanuzi ba Bibiiya bavuga ko aya masomo akurikira (Yobu 3:11-13; Zaburi 115:17; Zaburi 146:4; Umubwiriza 9:5, 10), yanditswe mu rurimi rwa gisizi, adashobora gukoreshwa mu busobanuzi bw'uko ibiremwamuntu bimera iyo bipfuye. Ni ukuri ko rimwe na rimwe ururimi rwa gisizi rutera urujijo ntirubashe gusobanura ibintu neza, ariko siko bimeze kuri ayo masomo. Ururimi rwayo rurumvikana, kandi ingingo avuga zihuje neza n'ibyo asobanura, byuzuzanya neza n’ibyo Isezerano rya Kera ryigisha kuri iyo ngingo.

Bwa mbere muri Yobu 3, umukurambere avuma umunsi yavutseho, kubera ko yahuye n’ibimubabaza byinshi. (Mu bihe bishishana, ni nde utarigeze yifuza ko yaba atarigeze avuka?) Abona ko iyo aza gupfa akivuka, yari kuba yisinziriye, aruhutse (Yobu 3:11, 13). Zaburi 115 isobanura aho abapfuye baba bari hitwa ahacecekerwa, kubera ko “abapfuye badashima Uwiteka” (Zaburi 115:17). Ibyo byakumvikana mu buryo bugoye nk'aho bivuze ko abapfuye bakiranuka bari mu ijuru aho baramya Imana.

Dukurikije ibivugwa muri Zaburi 146, ubushobozi bwo gutekereza bw'umuntu burangirana no gupfa kwe: “Umwuka umuvamo, agasubira mu mukungugu; imigambi ye igahita irangiriraho” (Zaburi 146:4). Ubwo ni ubusobanuro nyakuri Bibiliya itanga busobanura ibiba ku muntu upfuye. Mu gitabo cy’Umubwiriza 9 hongeraho aya magambo: "Abapfuye ntacyo bamenya" kandi aho bari mu gituro “Nta ngororano baba bakizeye, kuko batakibukwa” (Umubwiriza 9:5, 10). Ayo magambo ahamya ko inyigisho ya Bibiliya ku bapfuye ishimangira ko abapfuye ntacyo bamenya.

Inyigisho ya Bibiliya ivuga ko abapfuye ntacyo bamenya ntawe ikwiriye gutera ubwoba mu Bakristo, Bwa mbere na mbere, nta muriro utazima ubaho cyangwa gushya by'akanya gato muri purugatori utegereje gutunganya abapfuye badatunganye. Bwa kabiri, hari ingororano zidasanzwe zitegereje kuzahabwa abapfira muri Kristo. Ntibitangaje rero ko "ku wizera, urupfu ni akantu k'ubusabusa... Ku Mukristo, urupfu ni ibitotsi, ni agahe umuntu amara acecetse kandi ari mu mwijima. Ubugingo
bwe buba buhishanywe na Kristo mu Mana kandi “Ubwo Kristo ari we bugingo bwacu,: azerekazwa namwe muzaherako mwerekananwe na We muri mu bwiza.’ Yohana 8:51. Abakolosayi 3:4." —Ellen G. White, *The Desire of Ages*,p. 619 (2018).

`Tekereza ku bapfiriye muri Kristo. Iyo umwuka ubavuyemo, bahombeka amaso yabo bikaba birangiye bapfuye. Bazamara mu gituro imyaka 1500 cyangwa amezi 5, kuri bo byose ni kimwe. Ikintu kizakurikiraho bazongera kumenya ni ukugaruka kwa Kristo. None se, ni mu buhe buryo umuntu yajya impaka kuri icyo kintu, mu buryo bumwe, mbese gupfa byaba biruta kubaho?`