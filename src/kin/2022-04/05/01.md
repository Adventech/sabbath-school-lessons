---
title: "Imizuko Yabayeho Mbere Y'umusaraba"
date: 22/10/2022
---

### Aho icyigisho cy' iki cyumweru gishingiye:
Yuda 9; Luka 9:28-36, 1 Abami 17:8-24: Luka 7:11-17; Mariko 5:35-43: Yohana 11:1-44.

> <p>Icyo kwibukwa</p>
> "Yesu aramubwira ati, "Ni jye kuzuka n'ubugingo,unyizera naho yaba yarapfuye azabaho, kandi umuntu wese ukiriho unyizera ntazapfa iteka ryose. Mbese wizeye ibyo?"" (Yohana 11:25, 26)

Amasomo yo mu Isezerano rya Kera avuga iby'umuzuko twabonye kugeza ubu yari agizwe cyane n'ibyiringirwa abantu babaga bategereje gusohorezwa (Yobu 19:25-27, Heb 11:17-19, Zaburi 49:15. Zaburi 71:20) no ku masezerano y'ahazaza (Daniyeli 12:1, 2, 13). Ariko na none, dufite n'inyandiko zahumetswe ziduhaminiza iby'abantu bamwe bazuwe bakuwe mu bapfuye.

Umuzuko wa mbere wabaye uwa Mose (Yuda 9, Luka 9:28-36). Mu gihe cy'ubwami bwa Isirayeli, umuhungu w'umupfakazi w'i Sarefati (1 Abami 17:8-24) n'umwana w'umuhungu w'Umunyashunemu (2 Abami 4:18-37) na bo barazuwe. Kristo, ubwo na we yari hano ku isi, yazuye umwana w'umuhungu w'umupfakazi w'i Nayini (Luka 7:11-17), azura umukobwa wa Yayiro (Luka 8:40-56), azura na Lazaro (Yohana 11). Usibye Mose gusa, abo bandi bose bazuwe nk abantu bapfa kandi bari kongera gupfa n'ubundi. Iby'aba bantu byongera kandi gushimangira inyigisho ya Bibiliya ivuga ko abapfuye ntacyo bamenya (Yobu 3:11-13, Zaburi 115:17, Zaburi 146:4, Umubwiriza 9:5, 10). Haba muri ibi bitekerezo, cyangwa n'ahandi aho ariho hose muri Bibiliya bavuga iby'umuzuko, nta na hamwe havuga iby'ubuzima bukomeza nyuma y'urupfu. 

Muri iki cyumweru tuzibanda cyane ku mizuko yabayeho mbere y'urupfu rwa Kristo n'umuzuko we bwite.