---
title:  Igihe Itishimire Ibitambo
date:   21/03/2024
---

`Soma Zaburi 40:6-8, Zaburi 50:7-23, na Zaburi 51:16-19. Ni ikihe kintu cy’ingenzi iyo mirongo ivuga? Kuki Imana itishimira ibitambo yategetse my ijambo ryayo (Kuva 20:24)?`


Kimwe n'abahanuzi, abanyezaburi banenga imikoreshereze mibi yo kuramya. Ingingo y'ingenzi bagarukaho muri iyi mirongo ntabwo ari uburyo witeke yanga ibitambo n'ibirori bya Isirayeli ahubwo impamvu ibyanga ni: intera iteye akaga iri hagati yo kuramya n'ibya Mwuka.

Ntabwo Imana yangira ubwoko bwayo ibitambo n'amaturo yabo ahubwo ibahora gukiranirwa kwabo n'ibikorwa by'akarengane bari barakoze mu mibereho yabo (Zaburi 50:17-2). Ntabwo Zaburi zirwanya ibitambo no kuramya ahubwo zirwanya ibitambo by’imfabusa no kuramya kudafite ubusobanuro, bigaragarizwa mu gukiranirwa kw'abaramya.

Iyo ubumwe buri hagati y'ibigaragara inyuma mu kuramya n'impamvu z'imbere nyakuri zo kuramya bukuweho, akenshi imihango ni yo ihabwa umwanya w'imbere kuruta kwegera Imana. Ni ukuvuga ko ishusho yo kuramya ariyo ihinduka ikigenderewe aho kugira ngo Imana ibe ari Yo yerekanwa kandi ihishurirwe muri iyo mihango.

`Soma Yohana 4:23, 24. Ni iki Yesu avuga aha ngaha gisa n’icyo Zaburi zitubwira uyu munsi?`

Ibitambo byonyine ntabwo bihagije. Mbese ibyo bitambo byari kuba bimaze iki igihe ababitangaga babaga batuzuwe no kwihana, kwizera, no kubabazwa n'icyaha? Ibitambo by'ibimasa bishobora gushimisha Imana nk'"ibitambo byo gukiranuka" (Zaburi 51:19,Zaburi 50:14) igihe gusa biherekejwe no kwihana ndetse no gushima kuvuye ku mutima. Yesu, asubiramo amagambo yavuzwe na Yesaya, yabivuze atya ati: "Ubu bwoko bunshimisha iminwa, ariko imitima yabo imba kure” (Matayo 15:8). Ibibazo abanyezaburi babonye byari bimeze kimwe n'ibyo  Yesu yabonye abantu bamwe na bamwe bari bafite by'umwihariko abayobozi, mu gihe cy'umurimo we hano ku isi.

`Nk'Abadiventisiti bahawe uyu mucyo n'ubumenyi, ni mu buhe buryo twakwizera ko tutagwa mu mutego wo gutekereza ko kumenya ukuri gusa no kurangiza umuhango  byonyine bihagije?`