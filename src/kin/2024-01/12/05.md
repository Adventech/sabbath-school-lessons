---
title:  Mwogeze Icyubahiro Cye Mu Mahanga
date:   20/03/2024
---

`Soma Zaburi 96. Ni ibihe bikorwa byo kuramya bivugwa muri iyi Zaburi?`

Kuramya bigizwe no kuririmbira Uwiteka (Zaburi 96:1,2), guhimbaza izina rye (Zaburi 96:2), kogeza ineza ye no gukomera kwe (Zaburi 96:3,4) no kuzana amaturo mu rusengero rwe (Zaburi 76:5). Icyiyongera kuri ibyo bikorwa bisanzwe byo kuramya, Zaburi 96 igaragaza ikindi gikorwa Kidakunze kugaragara cyane cyo kuramya, ari cyo rwego rw'ivugabutumwa mu kwamamaza ubwami bw'Imana ku bandi bantu (Zaburi 96:2,3,10).

Ariko kuririmba, kuramya, kuzana amaturo, no kwamamaza ubutumwa bwiza ntabwo ari bikorwa bitandukanye, ahubwo ni imvugo zigaragaza kuramya. Kwamamara agakiza k'Imana mu mahanga yose ni byo biha ireme guhimbaza no kwishimira kuramya. Reba uburyo impamvu zo kuramya zihurirana n'ubutumwa bubwitwa abandi bantu: "kuko Uwiteka akomeye”(Zaburri 96:4), "kuko ibigirwamana by'amahanga byose ari ubusa, ariko Uwiteka ni We waremye ijuru”(Zaburi 96:5).' Uwiteka ari ku ngoma'" (Zaburi 96:10), "kuko agiye kuza agacira amahanga imanza"(Zaburi 96:13). Bityo, intego y'ivugabutumwa ni ugushishikariza abantu kwifatanya n'ubwoko bw'Imana, ndetse n'ibyaremwe byose mu kuramya Uwiteka (Zaburi 96:11-13).

Kuramya biterwa no kumenya Uwiteka uwo ari We, ko ari Umuremyi, Umwami n'Umucamanza (Zaburi 96:5, 10, 13). Kuramya bigizwe no kwibuka imirimo y'Imana yo mu gihe cyatambutse (irema), kwishimira ibitangaza byayo by'uyu muntu (uburyo Imana ikomeza isi n'ubwami bwayo), kuvuga ibikorwa byayo byo mu gihe kizaza (urubanza ruheruka n'ubuzima bushya mu ijuru rishya n'isi nshya).

Muri Zaburi, urubanza rusobanura kongera kugarura gahunda y'Imana y'amahoro, ubutabera, n'imibereho myiza muri iyi si none iremerewe akarengane ndetse n'imibabaro. Bityo, isi yose itegerezanyije umunezero urubanza rw’Imana (Zaburi 96:10-13; Zaburi 98:4-9). Kuba Uwiteka ari Umucamanza ukiranuka na byo byari bikwiriye gutera abantu umwete wo kumuramya mu kwera kandi bahinda “umushyitsti” kandi byari bikwriye gutuma badaha agaciro gake igikorwa cyo kuramya (Zaburi 96:9). Kuramya bikubiyemo ibyishimo byinshi n'icyizere (Zaburi 96:1,2,11-13) n'ubwoba bwera ndetse n'igitinyiro/guhinda umushyitsi (Zaburi 96:4,9).

Irarika rireba isi yose ryo muri Zaburi 96 ryo kuramya Umuremyi n’Umucamanza ryerekana kwamamazwa k'ubutumwa bwiza mu isi ubutumwa bw'abamarayika batatu bwo mu Ibyahishuwe 14:6-12. Mu buryo butandukanye iyi Zaburi isa n'igizwe n'ubu butumwa buheruka: irema, agakiza (“ubutumwa bwiza bw'itcka ryose”), kuramya, n'urubanza. Byose bikubiyemo.

`Gereranya iyi Zaburi n’ubutumwa bw'abamarayika batatu (Ibyahishuwe 14:6-12). Ni mu buhe buryo iyi Zaburi yigisha ukuri ak’uk'ubutumwa buheruka tugomba kubwira abatuye isi?`