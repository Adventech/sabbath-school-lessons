---
title:  Ibindi Byo Kwiga No Kuzirikanwa
date:   22/03/2024
---

Soma igitabo cyanditswe na Ellen G. White cyitwa, “_How to Pray_” (Uburyo bwo gusenga), ingingo ivuga  ibyo guhamagarirwa guhagarara ukwawe (a Call to Stand Apart), pp.39-42.

Iziringiro ryo kuramya ryari ukwifuza kwihana, kwihana nyakuri: “kwihana rero, ni ukubabazwa n ibyaha, no kubicikaho. Ariko ntawareka ibyaha atiyumvisemo ububi bwabyo. Kubicikaho bya nikize ntibyatuma duhinduka by'ukuri. “Hariho benshi bayoberwa kwihana nyakuri. Abantu benshi baterwa agahinda n’uko bacumuye, ndetse bagahinduka bya nikize kuko batinya ingaruka yabyo. Bene uko si ko kwihana Bibiliya yigisha. Barizwa n'ishyano bagusha aho kurizwa n'ibyaha; nk’uko Esawu yagenje abonye ko ahebye umugisha wo kuragwa ibya se. Na Balamu wari wishwe n'ubwoba cya gihe marayika yari amuhagaze imbere, afite inkota mu ntoke, yemera ibyaha bye by'ukuri. Umutima we ntiwari wahindutse; ntiyari yazinutswe ibibi. Yuda Isikariyota amaze kugambanira Umwami, yaratatse ati: ’Nakoze icyaha, kuko nagambaniye amaraso adafite urubanza.” Matayo 27:4 - Ellen G.White, _Kugana Yesu_, p. 26.

“Nubwo Imana idatuye mu nsengero zubatswe n’amaboko y’abantu, yubahiriza kuba mu materaniro y'ubwoko bwayo. Yasezeranye ko igihe bazateranira hamwe baje bayigana, bakicuza ibyaha byabo kandi bagasabirana, izaza aho bari kubw’Umwuka wayo. Ariko abantu bateranywa no kuramya bakwiriye kuzibukira ikibi cyose. Keretse gusa nibayisenga mu Mwuka, mu kuri no mu butungane, naho ubundi guterana kwabo nta gaciro kuzagira. Bene abo, Uwiteka abavugaho ati: ‘Ubu bwoko bunshimisha iminwa, ariko imitima yabo imba kure "Matayo 15:8, 9. Abasenga Imana bagomba kuyisenga 'mu Mwuka no mu kuri, kuko Data ashaka ko bene abo ari bo bamusenga” Yohana 4:23”-Ellen G. White, _Abahanuzi n'Abami_, p. 31.

**IBIBAZO:**

`Ni irihe turo rikomeye abaramya bakwiriye gutura Imana (Zaburi 40:6-10; Abaroma 12:1,2)?`

`Ni mu buhe buryo kuramya k’umuntu ku giti cye gufitanye isano no kuramya kw’abantu benshi muri rusange? Kuki mu by’ukuri byombi tubikeneye? Ni mu  buhe buryo kimwe cyunganira ikindi?`

`Abantu benshi bumva ko kuramya bigizwe no gusenga, kuririmba, kwiga Bibiliya n'ibitabo by’ Umwuka w’ubuhanuzi gusa. Nubwo ibyo bikorwa na byo ari ingenzi mu kuramya, mbese kuramya kugarukira kuri ibyo bikorwa byonyine? Tanga ingeso z’ubundi buryo bwo kuramya`

`Ellen G. White yaranditse ati: “Ntidukwiriye kuyikorera n'umutima ubabaye ucogoza abandi. Ahubwo dukwiriye kujya dusenga Uwiteka twishima, tunejejwe no kumukorera?-_Kugana Yesu_, p. 106, Ni mu buhe buryo kuramya Uwiteka bishobora kutubera umunezero?`