---
title:  Kuramya Kutagira Iherezo
date:   16/03/2024
---

### AHO ICYIGISHO CY'IKI CYUMWERU GISHINGIYE:
Zaburi 134; Yesaya 42:10-12; Ibyahishuwe 14:3; Zaburi 15; Zaburi 101:1-3; Zaburi 96; Ibyahishuwe 14:6-12; Yohana 4:23,24.

><p>ICYO KWIBUKWA:</P>
> “Nzajya ndirimbira Uwiteka nkiriho, nzajya ndirimbira Imana yanjye ishimwe ngifite ubugingo."(Zaburi 104:33).

Uko turushaho gusobanukirwa n'ubuntu bw'Imana ndetse n'imbaraga zayo, ni ko duhatirwa kubaza nk'umunyezaburi tuti: “Ibyiza Uwiteka yangiriye byose ndabimwitura iki?” (Zaburi 116:12). Byanze bikunze, igisubizo kiba icyo kwegurira Imana imibereho yacu kugira ngo tuyibere indahemuka.

Muri Zaburi, Isirayeli ntabwo ari igihugu gusa, ahubwo ni n” iteraniro rinini” (Zaburi 22:23,26, Zaburi 35:18). Ibi bigaragaza inshingano y'ibanze Isirayeli yo guhimbaza Imana no kuyimenyesha andi mahanga, kuko Uwiteka ashaka ko isi yose ifatanya n'ubwoko bwayo mu kuramya. Ubwoko bw'Imana bugaragazwa nk'abakiranutsi, baramya Uwiteka kandi bafite ibyiringiro muri we no mu rukundo rwe.

Guhimbaza Imana mu iteraniro bifatwa nko kuramya gukomeye. Ibi ntabwo bisobanuye ko isengesho no guhimbaza by’umuntu ku giti cye muri Isirayeli bikwiriye guhabwa agaciro gake. Ibihabanye nibyo, kuramya Imana k'umuntu ku giti cye bituma mu iteraniro habaho ishimwe rishya (Zaburi 22:23,26), kandi kuramya k'umuntu ku giti cye na byo bikabonera imbaraga mu gusabana n'abandi mu iteraniro. Iteraniro ryo kuramya na none ryitwa "iteraniro ry‘abatunganye” (Zaburi 111:1). Abatunganye bazi Imana (Zaburi 36:11) kandi Imana na yo irabazi (Zaburi 37:18), kandi ibi biba mu mibereho yabo yose.