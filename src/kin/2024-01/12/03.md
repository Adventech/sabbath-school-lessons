---
title:  Nimuririmbire Uwiteka Indirimbo Nshya
date:   18/03/2024
---

`Soma Zaburi 33:3, Zaburi 40:4, Zaburi 96:1; Zaburi 144:9, na Zaburi 14:9, na Zaburi 149:1. Ni iki ayo masomo ahuriyeho?`

Zaburi zihamagarira abantu kuririmba “indirimbo nshya” Mbese “indirimbo nshya" ahangaha ni iyihe? Impamyu idutera kuririmba “indirimbo nshya" ni ukumenya ububasha bw’Uwiteka no gukomera kwe mu isi no kumushimira uburyo atwitaho nk'Umuremyi ndetse n'Umucamanza w'isi. Gukizwa abanzi n'urupfu, n'imbabazi nyinshi Imana igirira Isirayeli, ni zimwe mu mpamvu zituma umuntu aririmba “indirimbo nshya”. Mu gihe izindi ndirimbo na zo zihimbaza Uwiteka nineza ye n'imirimo itangaza yakoze, “indirimbo nshya” ni indirimbo yihariye, igaragaza kongera kugira ibyishimo n'isezerano ryo kongera kwiyegurira Imana. Kongera gusobanukirwa no gutabarwa n'Imana bituma abantu bazirikana ko Uwiteka ari Umuremyi n'Umwami wabo. Insanganyamatsiko rusange muri Zaburi zivuga “indiribo nshya” ni ukwiringira Imana, kuyishimira imirimo yayo itangaza, gukizwa imibabaro n’izindi.

`Soma Yesaya 42:10-12, Ibyahishuwe 5:9, n' Ibyahishuwe 14:3. Ni iki dushobora kumenya cyerekeranye n'"indirimbo nshya” muri iyi mirongo yo muri Bibiliya?`

Ubwoko bw’Imana bwa Isirayeli bugaragazwa mu mvugo nziza nk’ "ubwoko bumuri bugufi" (Zaburi 148:14), bisobanuye ko mu byaremwe byose, Isirayeli ifite imiterere yihariye, kandi ku bw'iyo mpamvu, ifite inshingano ikomeye n'amahirwe yo guhimbaza Imana. Bibiliya ishishikariza abizera bo mu bisekuru byose kuririmba indirimbo nshya bahimbaza umucunguzi wabo, ari byo bitanga ubuhamya bwabo bwihariye bwerekeranye n'agakiza mu maraso y'Umwana w'Intama. "Indirimbo nshya" ishobora kugaragaza indirimbo nziza itarigeze yumvwa n'umuntu uwo ari we wese, indirimbo yibutsa ubuntu bw'Imana mu mibereho y'umuntu. "Indirimbo nshya" na none ishobora kugaragaza ibyiringiro indirimbo zigaragarizwamo mu gutegereza icyubahiro cy'Imana cyihariye cyo mu gihe kizaza. Kuramya nyakuri kurenze ibitambo n'amaturo kandi kugaragaza umushyikirano n'Imana uhora ari mushya kandi ufite imbaraga. Muri make, umuntu ashobora kuvuga ko “indirimbo nshya” ari ukugaragaza buri munsi urukundo dukunda Imana no kuyishimira ibyo yadukoreye.

`Ibuka imigisha Imana yaguhaye mu buzima bwawe. Uramutse uririmbye indirimbo nshya, iyo ndirimbo yaba iyihe?`