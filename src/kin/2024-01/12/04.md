---
title:  Uwiteka, Ni Nde Uzaguma Mu Ihema Ryawe?
date:   19/03/2024
---

`Soma Zaburi 15. Ni abahe bantu babonereye kuramya bari imbere y’Uwiteka?`

Igisubizo cyatanzwe muri iyi Zaburi ni incamake y'ibisabwa byatanzwe mu mategeko y'Imana n'Abahanuzi: ufite imirimo ("imirimo yo gukiranuka") n'imico (“mu mutima we") (soma Gutegeka kwa kabiri 6:5, Mika 6:6-8) bigaragaza Imana. Ubuturo Bwera bwari ahantu hera, kandi buri kintu cyose cyabubagamo, harimo n'abatambyi, cyabaga cyeguriwe Imana. Bityo, ukwera ni icyangombwa gisabwa kugira ngo umuntu ajye imbere y'ubwiza bw'Imana. Ukwera kwa Isirayeli kwagombaga kuba kuzuye, guhuza kuramya n'imyitwarire kandi bigakorwa mu migabane yose y'ubuzima. Ubwoko bw’Imana bwahawe amategeko yo kubushoboza kugaragaza ubushobozi bwabwo, nko kubaho nk’abatambyi. Ubutambyi bwa cyami bukubiyemo imibereyo yo kwera imbere y'Imana no kugeza imigisha y’isezerano ku yandi mahanga.

`Soma Zaburi 24:3-6 na Zaburi 101:1-3. Kwera bisobanuye iki?`

“Umutima utunganye” ni indangagaciro iruta izindi iranga y’umuntu uramya imbere y'Imana. Ijambo ry'Igiheburayo rivuga “gutungana", _tamim_, risobanura “ikintu cyuzuye” kandi “gishyitse.” Umuzabibu “utunganye” ni wose, nta nenge ufite kandi ni muzima (Ezekiyeli 15:5). Inyamaswa zatambwagaho ibitambo zagombaga kuba _tamim_, cyangwa zitagira inenge (Abalewi 22:21-24) Amagambo atunganye ni ukuri (Yobu 36:4)." Umutima “utunganye" ni umutima uboneye (Zaburi 24:4)cyangwa umutima w'ubunyangamugayo (Zaburi 15:5).

Ushaka Imana (Zaburi 24:6) kandi usubizwamo intege n'imbabazi z’Imana(Zaburi 51:2-10). Imibereyo izira amakemwa ituruka ku kumenya ubuntu bw’Imana no gukiranuka kwayo. Ubuntu bw’Imana butuma abagaragu bayo bayubaha, kandi ibyo bisobanuye kugirana na Yo umushyikirano uzira kidobya no kumvira ijambo ryayo. Ubuhamya bw'imibereho yeguriwe Imana butera umuntu kuramya Imana ntabwo bumutera kwihimbaza. Zirikana ko ibisabwa muri Zaburi 15 bivugwa mu buryo bw'impakanyi (Zaburi 15:3-5). Uko ntabwo ari ukugira icyo ukora ngo uhabwe imbabazi z’Imana ahubwo ni ukwirinda ibintu bishobora kuba byaradutandukanyije n'Imana.

`Ni mu buhe buryo dushobora guhitamo neza tukirinda ibintu bitujyana kurey'Tmana? Bimwe muri ibyo bintu ni ibihe, kandi ni mu buhe buryo dushobora kubyirinda?`