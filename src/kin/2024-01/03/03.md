---
title:  Uwiteka ari ku Ngoma
date:   15/01/2024
---

Kuba Uwiteka ari Umwami n'Umutware bifitanye isano idashobora gutandukanywa no kuba Uwiteka ari Umuremyi. Amagambo “Uwiteka ari ku ngoma” avugwa muri Zaburi 93:1, Zaburi 97:1, na Zaburi 99:1, ariko ukwirangira kwayo kumvikana mu gitabo cyose cya Zaburi.

Uwiteka yambaye icyubahiro, gukomera n'imbaraga (Zaburi 96:10, Zaburi 104:1). Akikizwa n'ibicu ndetse numwijima (Zaburi 97:2), ariko na none “yambara umucyo nkumwenda” (Zaburi 104:2). Izi mvugoshusho zigaragaza imbaraga n'icyubahiro by'Umwami kandi  zatoranyijwe mu buryo bwitondewe kugira ngo zigaragaze gukomera kw'Imana kwihariye kurenze ubwenge bw'umuntu.

`Soma Zaburi 97. Ni iki kiranga ingoma y'Imana? (Zaburi 97:2, 10). Ubwami bwayo bugera he? (Zaburi 97:1, 5, 9).`

Ubutware bw'Uwiteka bugaragarira mu mirimo yayo y'irema (Zaburi 96:5), akagiza (Zaburi 98:2), n'urubanza (Zaburi 96:10).Uwiteka ni Umwami wisi yose (Zaburi 47:7-10). Ubwami bw'Imana ni ubwami butazahanguka, butagereranywa mu mbaraga n'ubutware (Zaburi 45:7, Zaburi 93:1, 2; Zaburi 103:19). Ubwami bw'Imana bwubakiye ku mbabazi, ubutabera, no gukiranuka, kandi ibyo bizana gahunda n'umutekano ku isi yaremwe (Zaburi 98:3, Zaburi 99:4). Ubwami bw'Imana buhuriza hamwe, abaramya bo mu ijuru abo mu isi mu gikorwa cyo  guhimbaza Imana (Zaburi 103:20-22; Zaburi 148). Zaburi nyinshi zirarikira abantu bose kumenya ubutware bw'Imana (Zaburi 96:10, Zaburi 97:1, Zaburi 99:1, Zaburi 145:11-13).

Ariko siko abantu bose, ndetse n'abatware bo ku isi, babikora ubu. Ubwami bw Imana akenshi busuzugurwa n'abanyabyaha, bahakana kandi bagakinisha Uwiteka kandi bagakandamiza ubwoko bwe (Zaburi 14:1, Zaburi 74:3-22), Nubwo atewe impungenge no kugubwa neza kwabanyabyaha bamwe na bamwe kandi akaba atewe ikibazo no kwihangana kw'Imana, umunyezaburi yiringira ubutware bw'Imana kandi agakomeza kwiringira imanza z'Imana zikiranuka (Zaburi 68:22; Zaburi 73:17-20). Kubwo kwizera, ubwoko bw'Imana bwishimira itangizwa ry'ubwami bw'Imana binyuze mu murimo wa Kristo wo gucungura kandi butegereza gushyirwaho k'ubwo bwami ubwo Kristo azaba agarutse (Matayo 12:26-28, 1 Abakorinto 15:20-28).

`“Mwa bakunda Uwiteka mwe, mwange ibibi!” (Zaburi 97:10). Kuki urakundo dukunda Imana rukwiriye gutuma twanga ibibi? Ni mu buhe buryo ibyo byombi bifitanye isano?`