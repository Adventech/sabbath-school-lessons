---
title:  Guhora Tuzirikana Isezerano Rye
date:   17/01/2024
---

`Insanganyamatsiko yurubanza rw'Imana ituma hibazwa ikibazi cy'ingenzi: Ni mu buhe puryo ubwoko bw' Imana bushobora kugirana amahoro n'Imana micyizere cy'agakiza mu gihe cy'urubanza? Soma Zaburi 94:14, Zaburi 105:7-10, Daniyeli 7:22.`

Ubwoko bw'Imana buri mu mutekano kuko Uwiteka yashyize Ubuturo bwe i Siyoni (Zaburi 76:2, 3) kandi agashyiraho isezerano tye rihoraho yagiranye na bwo nk'umutungo we wagaciro (Zaburi 94:14, Zaburi 105:8-10), Ntabwo Imana isezerana kudatererana ubwoko bwayo bw'isezerano gusa; ahubwo inakora ibikorwa bituma ubwo bwoko bwayo bukomeza gutekana muri yo. Ibabarira ibyaha byabo (Zaburi 103:3). Imana yigisha ubwoko bwayo, ikabuha umugisha kandi ikanabukomeza (Zaburi 25:8-11, Zaburi 29:11, Zaburi 105:24), Imanza z'Imana ziberaho kwereka abantu gukiranuka no kwerekana ko Imana yita kuri bo (Zaburi 94:8-15).

Zaburi 105 yose igaragaza ubudahemuka bw'Uwiteka ku isezerano rye mu mateka Isirayeli. Mu byababayeho byose, ibyiza n'ibibi, Imana yari ihari. Mu mbabazi zayo, Imana yayoboye Yozefu muri Egiputa kandi binyuze muri we, Imana yakijije ubwoko bwayo ndetse n'amahanga muri icyo gihe cy'inzara ikomeye (Zaburi 105:16-24), Imana yahagurukije Mose kugira ngo ayobore ubwoko bwayo abukure mu bubata bwa Egiputa, ari byo yaje gukora yifashishije ibimenyetso nibitangaza ku bwabo (Zaburi 105:25-38).

Uwiteka yahaye ubwoko bwe igihugu cy'isezerano (Zaburi 105:11, 44) kandi akomeza kuburinda (Zaburi 105:12-15). Yarabagwije (Zaburi 105:24), ibakura mu maboka yababatwazaga igitugu (Zaburi 105:37, 38), abaha ibyo bakeneye bya buri mu nsi (Zaburi 105:39, 41). Nta gushidikanya, Imana ni yo Mugenga w'ibiba ku bwoko bwayo byose. Uku ni ukuri abanyezaburi bashaka ko ubwoko bwayo butazigera bwibagirwa.

Iyo Imana yibutse isezerano ryayo, biba bisobanuye ikirenze kumenya cyangwa kwibuka kuko buri gihe bituma habaho igikorwa (Itangiriro 8:1, Samweli 1:19, Zaburi 98:3, Zaburi 105:42-44), Kimwe nibyo, iyo ubwoko bw'Imana buhamagariwe kwibuka ibitangaza by'Imana n'imanza zayo, biba bisobanuye ko ubwo bwoko bukwiriye kubaho bwubaha Imana.

Muri iri sezerano, ikintu cy'ibanze Isirayeli ihamagarirwa gukora ni ugukomeza kuba indahemuka ku isezerano binyuze mu kubahiriza amategeko y'Imana (Zaburi 78:5-7, Zaburi 105:45). Ubwoko bw'Imana na none buhamagarirwa guhamya Imana mu yandi mahanga, kuko Uwiteka yifuza ko amahanga yose yifatanya nubwoko bwe bwa Isirayeli (Zaburi 105:1, 2). Bityo, isi ifite umutekano mu isezerano ry'uburinzi bw'Imana ishobora byose kandi y Inyambabazi (Zaburi 89:28-34).

`Ni iki dufite muri Yesu kigaragaza impamyu ayo masezerano yahawe Isirayeli ya kera ashobora kuba ayacu uyu munsi? (Soma Abagalatiya 3:26-29).`