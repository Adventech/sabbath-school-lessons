---
title:  Uwiteka Ni Ubuhingiro mu Gihe cy'Amakuba
date:   23/01/2024
---

`Soma Zaburi 17:7-9; Zaburi 31:1-3; na Zaburi 91:2-7. Ni iki umunyezabuyi akora mu bihe by’amakuba?`

Umunyezaburi ahura n’ingorane Zubwoko butandukanye kandi muri zo, atakira Uwiteka, ari we buhungiro mu ngorane zose. Kwiringira ni amahitamo yo kwemera ubushobozi bw'Imana mu biba mu mibereho y’umuntu byose. Iyo kwiringira bidakoze mu gihe cy'amakuba, ntahandi kuba gushobora gukora.

Ubuhamya bw’umunyezaburi, “Ndabwira Uwiteka nti ‘Uri ubuhungiro bwanjye n'igihome kinkingira, Imana yanjye niringira.” (Zaburi 91:2), bukomoka mu buryo yabanye n'Imana kandi bukomeza kwizera kwe mu gihe kizaza, Umunyezaburi atabaza Imana iri hejuru ya byose kandi ishobora byose (Zaburi 91:1-2), yibuka gukomera kw’Imana ye.

Umunyezaburi kandi avuga umutekano umuntu ashobora kubonera mu Mana: “urwihisho” (“ubwugamo” cyangwa “ubuhungiro”), “igicucu” (Zaburi 91:1), “ubuhungiro” “igihome” (Zaburi 91:2), “amababa”, “ingabo”, “icyuma gikingira” (Zaburi 91:4), “ubuturo” (Zaburi 91:9).  Izi mvugoshusho zigaragaza ubuhungiro mu mvugo y'umunyezaburi.

Umuntu akeneye gutekereza ku bushyuhe butihanganirwa bw’izuba muri uwo mugabane w'isi kugira ngo yishimire igicucu cyangwa kwibuka ibihe by’intambara mu mateka ya Isirayeli kugira ngo ahe agaciro umutekano utangwa n’ingabo cyangwa icyuma gikingira.

`Soma Zaburi 17:8 na Matayo 23:37. Ni iyihe mvugoshusho yakoreshejwe ahangaha, kandi igaragaza iki?`

Imwe mu mvugoshusho yakoreshejwe ni ivuga ibyo kuba “mu gicucu cy'amababa yawe” (Zaburi 17:8; Zaburi 57:25 Zaburi 63:8). Iyi mvugo igaragaza ihumure n'ibyiringiro hakoreshejwe uburyo inyoni irinda abana bayo, Uwiteka agereranywa ikizu kirinda abana bacyo gikoresheje amababa yacyo (Kuva 19:4; Gutegeka kwa kabiri 32:11) kandi akagereranywa n'inkoko ibundikira imishwi yayo mu mababa yayo (Matayo 23:37).

`Ni mu buhe buryo twitwara mu bihe by’ingorane, aho dusa naho tutabona uburinzi bw’Uwiteka? Kuki ibyo bidasobanuye ko Uwiteka ataba ari kumwe natwe?`