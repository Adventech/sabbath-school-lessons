---
title:  Ubufasha Buturuka mu Buturo Bwera
date:   25/01/2024
---

`Soma Zaburi 3:5; Zaburi 14:7; Zaburi 20:2-4; Zaburi 27:5; Zaburi 36,9, Zaburi 61:5 na Zaburi 68:5, 36. Muri iyo mirongo, gutabarwa guturuka he?`

Ishusho y'ubuhungiro bw'ibya Mwuka n'iby’umubiri n'ubufasha igaragaririra mu gitekerezo cy'Ubuturo Bwera. Ubuturo Bwera ni ahantu haturuka ubufasha, umutekano, n'agakiza, Ubuturo Bwera butanga ubwihisho bw’ingorane. Imana irengera imfubyi n'abapfakazi kandi igaha ubwoko bwayo imbaraga ziturutse mu Buturo Bwera. Igihe “kuri Siyoni aho ubwiza butagira inenge, ni ho Imana irabagiraniye” (Zaburi 50:2), imanza z’Imana zikiranuka ziratangazwa, kandi imigisha y'Uwiteka igatangwa (Zaburi 84:5; Zaburi 128:5; Zaburi 134:3).

Ubuhungiro bwo mu Buturo Bwera hari umutekano uruta utangwa nahandi hantu aho ari ho hose mu isi kuko mu Buturo Bwera Imana ubwoyo ari ho iba. Icyubahiro cy'Imana, atari inyubako gusa, gitanga umutekano. Ni cyo kimwe no kuba umusozi aho Uwiteka aba, umusozi Siyoni uruta indi misozi nubwo ubwawo wari umusozi woroheje (Zaburi 68:16, 17; Yesaya 2:2).

> <p></p>
> “Kuko dutafite umutambyi mukuru utabasha kubabarana natwe mu ntege nke zacu, ahubwo yageragejwe uburyo bwose nkatwe, keretse yuko atigeze akora icyaha. Nuko rero, twegere intebe y’ubuntu tudatinya, kugira ngo tubabarirwe tubone ubuntu bwo kudutabara mu gihe gikwiriye”(Abaheburayo 4:15, 16). 

`Ni mu buhe buryo iyi mirongo ifitanye isano n’icyo umunyezaburi avuga ku Buturo Bwera?`

Kwera k'Ubuturo Bwera bw’Imana gutuma umunyezaburi yemera ko abantu bose ari abanyabyaha kandi ko bakwiriye kugirirwa imbabazi z’Imana, kandi akavuga ko gutabarwa gushingiye ku gukiranuka kw'Imana wubuntu bwayo gusa (Zaburi 143:2, 9-12). Muri twe, nta kintu na kimwe gishobora gutuma twemerwa imbere y'Imana. Abantu bashobora gusaba ibyiringiro by’Imana no gutabarwa igihe bafitanye umushyikirano n'Imana binyuze mu kwihana no kwemera ubuntu n'imbabazi by’Imana. Imirimo yakorerwaga mu Buturo Bwera yari ihagarariye agakiza kabonerwa muri Yesu.