---
title:  Igikanka Cyanjye Ntiwagihishwe
date:   21/01/2024
---

`Soma Zaburi 139:1-18. Ni mu buhe buryo hagaragaza ubushobozi bw’Imana (Zaburi 139:1-6), kubera hose icyarimwe (Zaburi 139:7-12), ubwiza (Zaburi 139:13-18)? Ni iki ugukomera kw’Imana kuvuga cyerekeranye n'amasezerano y'Imana?`

Ese wigeze wifuza gufasha umuntu runaka ariko ukabura ubushobozi? Ni cyo kimwe n'abantu bagerageje kugufasha ariko ntibasobanukirwe n'ibyifuzo byawe. Mu buryo butandukanye n'abantu bakunda cyane kandi bafite ubushake, Imana isobanukiwe n'imiterere yacu ndetse n'ibitubaho, kandi ifite ubushobozi bwo kudufasha. Bityo, amasezerano yayo yo kudufasha no kutubatura ntabwo agarukira mu magambo gusa ahubwo ni ibyiringiro bishikamye.

Uburyo Imana isobanukiwe n'umunyezaburi burakomeye cyane kandi buihagije kuburyo n'inda nyina w'umunyezaburi idashobora kumuhisha Imana (Zaburi 139:13, 15). Ubumenyi bw’Imana burebana nfigihe (Zaburi 139:2), ibyo umuntu atekereza (Zaburi 139:2, 4), n'ahantu (Zaburi 139:3) imibereho y'umunyezaburi yose. Ubumenyi bw'Imana butangaje ni umusaruro w'igikorwa cyayo cyo kurema ndetse n'uburyo isobanukiwe n'abantu kandi ubwo bumenyi bugaragarira mu buryo yita kuri bo.

Uku kuri gutangaje kwerekeranye n'uburyo Imana idusobanukiwe ntabwo kwari gukwiriye kudutera ubwoba ahubwo kwari gukwiriye kutuyobora mu biganza bya Yesu n'ibyo yadukoreye ku musaraba. Kuko kubwo kwizera Yesu, twahawe gukiranuka kwe, “gukiranuka kw’Imana” ubwayo (Abaroma 3:5, 21).

Kubera hose icyarimwe kw’Imana gushimangirwa no kugaragaza Imana nk'igera “ikuzimu" (_Sheol_, “imva”) no mu “mwijima” (Zaburi 139:8, 11, 12). Na none kubera hose icyarimwe kwayo kugaragazwa nko “kwenda amababa y'umuseke” (iburasirazuba) “ngatura ku mpera  y'inyanja” (iburengerazuba) (Zaburi 139:9). Icyo izi mvugoshusho zigaragaza ni ukuri kuvuga yuko nta hantu mu isanzure dushobora kuba Imana itadusanga. Nubwo Imana itari umugabane w'isanzure, nk'uko bamwe babyizera, iri hafi yayo, kuko itayiremye gusa ahubwo inayikomeza (Soma Abaheburayo 1:3).

Nk'Imana idusobanukiwe, ishobora kudufasha kandi ikaduhindura bashya. Gusobanukirwa no gukomera kwayo bituma umunyezaburi ayihimbaza kandi akayiringira, Umunyezaburi yemera gusuzumwa n'Imana nk'uburyo bushobora gukura mu mibereho ye ikintu cyose gishobora guhungabanya umubano we n'Imana.

`Abantu benshi bashobora kubona ko kuba Imana izi byinshi cyane biberekeyeho ndetse ikaba izi n'amabanga yabo ari mu mwijima, ari ikintu giteye ubwoba. Kuki ubutumwa bwiza ari bwo byiringiro byacu rukumbi?`