---
title:  Uwiteka Arumva Kandi Agakiza
date:   20/01/2024
---

### AHO ICYIGISHO CY'IKI CYUMWERU GISHINGIYE:
Zaburi 139:2-19; Zaburi 121; Zaburi 17:8; Matayo 23:37; 1 Abakorinto 10:1-4; Abaheburayo 4:15, 16.

><p>ICYO KWIBUKWA:</P>
> “Abakiranutsi baratatse Uwiteka arabumva, abakiza amakuba n'ibyago byabo byose” (Zaburi 34:18).

Inshuro nyinshi, Zaburi zigenda zigaruka ku kuri kuvuga yuko Uwiteka ari Umwami waremye isanzure, akaba ari we urikomeje, kandi akaba yigaragaza nk'Imana yatangije kandi igashyigikira umushyikirano igirana n’abantu.

Imana iri hafi y'ubwoko bwayo n'ibiremwa byayo, mu ijuru no mu isi (Zaburi 73:23, 25). Nubwo “yashyize intebe yayo mu ijuru” (Zaburi 103:19) kandi ikaba “inyura mu butayu iri mu igare” (Zaburi 68:5), inari “hafi y’abamutakira bose, abamutakira mu by'ukuri bose” (Zaburi  145:18). Nta gushidikanya, Zaburi zishyigikira ukuri kuvuga yuko Uwiteka ari Imana nzima, itabara abayitakira (Zaburi 55:17-23). Zaburi zifite ubusobanuro bwumvikana kuko zitwibutsa kandi zikavuga iby'Imana nzima yumva kandi igasubiza amasengesho.

Dukwiriye kwibuka ko igisubizo cyo kuba hafi y'Uwiteka kigizwe n'imibereho yo kumwizera, no kumvira amategeko ye. Nta kintu kiri musi y'uku kwizera no kumvira kizemerwa na yo, nk'uko amateka ya Isirayeli akunze kubigaragaza.