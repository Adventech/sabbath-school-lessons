---
title:  Ibindi Byo Kwiga No Kuzirikanwa
date:   15/03/2024
---

Soma ubutumwa bwo muri Yesaya 40 na Yesaya 51:1-16.

Indirimbo za Siyoni zituma habaho kwiyemeza gukomeza gutekerera Siyoni n'ibyiringiro bizima byo mu bwami bw’Imana Siyoni  ihagarariye. Mu gihe imigisha myinshi y'Ubuturo Bwera bw'Imana ibonerwa muri ubu buzima bwuzuye n'ibyishimo muri Siyoni kizaze onshi mu bana b'Imana bararira iyo bibutse Siyoni yo mu ijuru (Zaburi 137:1). Kwibuka Siyoni ntabwo bisobanura igitekerezo cy'aknya gato gusa, ahubwo bisobanura kuzirikana n'icyemezo cyo kubaho ukurikije urwo rwibutso (Kuva 13:3, Kuva 20:8).

Kubw'iyo mpamvu, kuririmba indirimbo z'i Siyoni bigaragaza ishyaka ryo kugira ibyiringiro byo kugarura ubwami bw’Imana mu isi nshya (Ibyahishuwe 21:1-5).

“Aho mu isi nshya, abacunguwe mu bwenge bwabo butajijwa bazanezererwa ibitangaza by’imbaraga yo kurema n'amabanga y'urukundo rw’Umucunguzi. Nta mu gizi wa nabi uzaba ahari, nta mwanzi wo koshya abantu kwibagirwa Imana. Ubwenge n’impano zose bizakomeza gukura. Ubumenyi bushya buzajya bwungukwa ntibuzananiza imitima yacu kandi ntibuzacogoza imbaraga zacu. Umugambi mwiza watekerejwe uzagerwaho, kandi icyifuzo cyatangiwe kizashimisha abantu, n'icy’umuntu yifuje kugeraho kizashoboka. Ariko bazahora batera intambwe zo kuzamuka mu rwego rw’ubumenyi, bazahora bunguka ibishya byo kubatangaza, ukuri gushya bazaba bagomba kumenya, kandi imbaraga z’ubwenge, umutima, n'umubiri, bizahora bivugururwa’- Ellen G. White, _Intamabara Ikomeye_, p. 472.

Ubwitange bwo kutibagirwa Siyoni ni isezerano riziguye ry’abagenzi bajya mu ijuru, ry’uko batazigera na rimwe batekereza ko iyi si ari gakondo yabo ahubwo bategereje ijuru rishya n'isi nshya.

Bityo, Zaburi za Siyoni zishobora kuririmbwa n'abizera b'ibisekuru byose bifuza kuzaba muri Yerusalemu nshya (Ibyahishuwe 3:12). Indirimbo z’i Siyoni zidutera umwete wo gukumbura isi yahazaza dufite ibyiringiro, ariko zinaduha inshingano yo kuba umusemburo n'ubuntu bw'Imana muri iyi si ya none.

**Ibibazo:**

`Ni mu buhe buryo dufata amahame y’ibya mwuka riyobokamana yerekeranye n'ubwoko bw Imana muri Siyoni, ahantu hagaragara muri Yerusalemu, tukayakoresha mu itorero n'inshingano yaryo ku batuye isi?`

`Ni mu buhe buryo abizera bashobora gukomeza kwibera mu Buturo Bwera uyu munsi? (Yohana 1:14-18, Abaheburayo 12:22-24).`

`Ni mu buhe buryo Siyoni izaba umurwa w'ibihugu byose nk’uko bigaragara muri Zaburi 87? (Abaroma 5:10, Abefeso 2:11-16, Abakolosayi 1:19-23).`

`Ni mu buhe buryo wasubiza umuntu uvuga ko abanyabyaha batera imbere muri iyi si mu gihe abantu beza benshi bababaye? Kuki ari ingenzi kumenya ko tudafitiye ibintu byose ibisubizo byuzuye?`