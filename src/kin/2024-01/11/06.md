---
title:  Bameze nk'Umusozi Siyoni Utabasha Kunyeganyezwa
date:   14/03/2024
---

`Soma Zaburi 125:1, 2. Ni mu buhe buryo abiringiye Uwiteka bagaragazwa hano?`

Abiringye Uwiteka bagereranywa n’umusozi Siyoni, ikimenyetso cyo gushikama n'imbaraga. Kwitegereza imisozi myiza ikikije umurwa Yerusalemu byatumye umunyezaburi yemera ukuri ko kurindwa n’Imana (Zaburi 5:12, Zaburi 32:7,10). Mu buryo butandukanye n'imisozi itegekwa n'abakiranirwa, ikurwa ahayo ikajya imuhengeri (Zaburi 46:2), kuramba gutangaje k’umusozi Yerusalemu yubatsweho kugaragaza ukuri kwimbitse. Icyizere cyo kurindwa n’Imana kirushaho gushikama ndetse n'igihe ikibi gisa n'icyiganza.

`Soma Zaburi 125:3-5, Ni mu buhe buryo abakiranutsi bageragezwa? Ni irihe somo dushobora kuhigira?`

Abana b’Imana bashobora gucogozwa no gutsinda kw’abanyabyaha, kandi ahari, bakageragereshwa gukurikira inzira zabo (Zaburi 73:2-13; Zaburi 94:3). Gukomera k'umusozi Siyoni ntabwo gukomeza abatera Uwiteka umugongo. Abantu baracyahabwa umudendezo wo “kuramburira amaboko gukora ibyo gukiranirwa” (Zaburi 125:3) no “kwiyobagiriza mu nzira zabo zigoramye” (Zaburi 125:5). Imana irakiranuka kandi izacira urubanza abantu bakomeza kwigomeka bagakomeza kwifatanya n'abanyabyaha banze kwihana.

Aha, ubwoko bw’Imana burarikirwa gushikama mu kwizera no kwiringira Uwiteka, nk'uko umusozi Siyoni ari ubuhungiro butanyeganyezwa. Ni ukuvuga ko, n’igihe haba hari ibyo tudasobanukiwe, tuba dukwiriye gukomeza kwiringira ukugira neza kw'Imana.

“Uburyo ibyaha byadutse mu isi, nuko Kristo yigize umuntu, n'ibyo kubyarwa ubwa kabiri, n'ibyo kuzuka n’ibindi byinshi nk'ibyo muri Bibiliya, byabaye amayoberane asumba ubwenge bw’abantu. Uretse kubisobanura, no kubyumva ntibabyumva. Ariko rero, ibyo ntibyatuma tutizera ijambo ry’Imana, tubitewe nuko tutabasha kumva amayoberane Imana yaduhishe...

`N’aho tujya hose hari ibitangaza bisumba ubwenge bwacu tutabasha gusobanura. None se ko bimeze bityo ku bigaragarira amaso, twatangara dusanze ko no mu by’umwuka harimo amayoberane tutabasha kurondora?” Amendezo yo kutabisobanukirwa ni ubwenge bwacu budashyitse. Mu Byanditswe Byera ni mo hari ibihamya bihagije byo kutugaragariza ko aho byakomotse ari kuri yo ubwayo. Nuko rero, kuko bibaye bityo ntituba dukwiriye gushidikanishwa iryo jambo ryayo wWuko tutabasha kurondora cyangwa se kumva bisobanutse iby'amayoberane yaryo byose”-Ellen G. White, Kugana Yesu ,p.109.`