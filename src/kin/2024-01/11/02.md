---
title:  Umunsi Umwe mu Bikari Byawe Uruta Iyindi Igihumbi Ahandi
date:   10/03/2024
---

`Soma Zaburi 84:2-5. Kuki umunyezaburi yifuza kwibera mu Buturo Bwera?`

Umutima w'umunyezaburi “wifuza” kandi “ukagirira isari” kwibera mu buturo Bwera kugira ngo abashe kuba bugufi bw’Imana iteka ryose (Zaburi 84:2, 3). Ubwiza bw'Imana (Zaburi 82:2) butuma Ubuturo Bwera buba ahantu hihariye. Mu Buturo Bwera, abaramya bashobora “kureba ubwiza bw'Uwiteka” (Zaburi 27:4, soma  na Zaburi 63:3) kandi ”bagahazwa nibyiza byo mu nzu y'Uwiteka” (Zaburi 65:5). Zaburi 84 igaragaza umunezero utagereranywa uterwa no gusabana n’Imana, ari wo ukubiyemo umushimisha (Zaburi 84:5), no kumwiringira (Zaburi 84:13). 

Ubuturo bwera ni ahantu ubwo busabane bugaragarira binyuze mu Kuramya no gusabana n'abizera. Ubwiza bw'Imana mu Buturo bwera butuma abaramya arabukwa ubwami bw'icyubahiro cy’Imana kandi bagasogongera ku bugingo bw'iteka.

`Soma Zaburi 84:5-12. Ni nde wundi ushobora kugerwaho n’imigisha yo mu Buturo Bwera?`

Imigisha y'Imana igaragazwa nk’ituruka mu Buturo Bwera, ikabanza kugera ku bakora mu Buturo Bwera (Zaburi 84:5), igakomeza ikagera ku bagenzi bajya ku Buturo Bwera (Zaburi 84:6-11), hanyuma ikagera ku mpera z’isi yose. Icyizere cyo guhurira n'Imana mu Buturo Bwera gikomeza kwizera kw'abagenzi (Zaburi 84:8). Mu gihe abagenzi basanzwe bacogozwa n'urugendo ruruhije, ku bagenzi bajya mu Buturo Bwera, uko barushaho kwegera Ubuturo Bwera, ni ko imbaraga zabo zirushaho kwiyongera.

Nubwo mu bigaragara bakurwa mu Buturo Bwera, abana b'Imana bakomeza kugira ikimenyetso cy'Ubuturo Bwera binyuze mu mibereho ikwiriye (Zaburi 84:12), ari yo iranga abakiranutsi binjira mu Buturo Bwera bw'Uwiteka (Zaburi 15:1, 2). Uwiteka yitwa “Izuba", bigaragaza ko imigisha ituruka mu Buturo Bwera, kimwe n'imirasire y'izuba, igera ku mpera z'isi (Zaburi 84:12). Ni ukuvaga ko abibanira n’Imana binyuze mu kwizera, bagirirwa ubuntu, aho baba bari hose.

`Soma Ibyahishuwe 21:3. Ni ibihe byiringiro byo mu Buturo Bwera bwo ku isi tugaragarizwa hano? Ni mu buhe buryo n'ubu dushobora gutangira gutekereza uko ibi bizaba bimeze?`