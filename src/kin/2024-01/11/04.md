---
title:  Siyoni - Iwabo w'Amahanga Yose
date:   12/03/2024
---

`Soma Zaburi 87: 1, 2. Ni iki kigira Siyoni ahantu h'agaciro gakomeye?`

Zaburi 87 ni indirimbo itaka Siyoni nk'umurwa wihariye watoranyijwe ijwe kandi ukundwa n'Imana. Urufatiro rw'urusengero rw'Imana ruri ku musozi Siyoni (Zaburi 2:6; Zaburi 15:1). Ku iherezo, Siyoni izaruta indi misozi, bisobanuye ububasha bw'Imana mu isi yose (Zaburi 99:2; Yesaya 2:2, Mika 4:1). Zaburi 87 yerekana Siyoni nk’"umusozi" mu buryo bwo kugaragaza icyubahiro cyawo (Zaburi 133:3). Uwiteka akunda amarembo Siyoni “akayarutisha ubuturo bwe se bw’Abayakobo” (Zaburi 87:2), ari byo bisobanura isumbwe rya Siyoni ku handi hantu ho muri Isirayeli ubwoko bw’Imana bwo mu gihe cyatambutse bwahuriraga, nka Shilo na Beteli. Bityo, Zaburi yemeza ko kuramya Imana nyakuri ari ukuyiramiriza ahantu yatoranyije ndetse no mu buryo yategetse. 

`Soma Zaburi 87:3-7. Ni ibihe bintu byiza bivugwa kuri Siyoni?`

Icyubahiro cya Siyoni kirehereza amahanga yose ku Mana, maze bigatuma imbibi z'ubwami bw'Imana zaguka zikagera ku isi yose. Zirikana ko Imana idafata andi mahanga nk'ubwoko bwa kabiri, nubwo mu bya mwuka Siyoni igaragazwa nka kavukire y'abantu bose Uwiteka nk'Umukiza wabo.

Abantu bandikwaga hakurikijwe aho bavukiye (Nehemiya 7:5, Luka 2:1-3). Zaburi ivuga incuro eshatu ko amahanga yavukiye i Siyoni, bisobanuye ko Uwiteka ayaha ibiyaranga bishya kandi akayaha amahirwe yose y'abana bemewe namategeko bavuka i Siyoni (Zaburi 87:4-6).

Zaburi 87 igaragaza agakiza k’Abayuda n'abanyamahanga, kandi ikagaragaza ko bahuriye mu itorero binyuze mu murimo wa Kristo wo gucungura (Abaroma 3;22; Abaroma 10:12; Abagalatiya 3:28,29; Abakolosayi 3:11). Uburyo Zaburi igaragaza iterambere rya Siyoni bwibutsa iyerekwa rya Daniyeli ry’ubwami bw'Imana bwaje guhinduka ibuye rinini ryaje gukwira isi yose (Daniyeli 2:34,35,44,45) n'umugani wa Yesu werekeranye no kwaguka kubwami bw'Imana bugahinduka igiti kinini cyaje kwarikwamo n'inyoni zo mu kirere (Matayo 13:32).

`Ni gute uburyo Siyoni yiteguye kwakira abantu bose bwuzurira mu nshingano ikomeye y’itorero yo kwamamaza ubutumwa bwiza mu bihugu byose (Matayo 28:18-20)? Ni mu buhe buryo iki gitekerezo gifitanye isano n’inshingano yo kubwiriza ubutumwa bw’abamarayika batatu?`