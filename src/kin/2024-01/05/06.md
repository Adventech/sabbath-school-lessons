---
title:  Kugira ngo Umukiranutsi atagwa mu Gishuko
date:   01/02/2024
---

`Soma Zaburi 37:1, 8 Zaburi 49:5-75 Zaburi 94:3-75 na Zaburi 125:3. Ni iyihe ntambara umunyezaburi ahanganye na yo?`

Izi Zaburi zerekana agahinda gaterwa no kubona  inkozi z’ibibi zigubwa neza zigatunga kandi ibyo bikabera ikibazo abakiranutsi. Ababi ntibagubwa neza gusa, ahubwo akenshi banasuzugura Imana bihandagaje kandi hagakandamiza abandi. Ikibazo giteye urujijo ni uko mu gihe “inkoni y'ubutware y’abanyabyaha” (Zaburi 125:3) itegeka isi, “inkoni yutwara agororotse” (Zaburi 45:6) imeze nk'itagira icyo igeraho. Nonese ni Kuki umuntu atabireka akifatira inzira y’ikibi nk'uko abandi babikora?

`Soma Zaburi 73:1-20, 27. Ni iki umunyezaburi azana nk’umuti w’iki kibazo giteye akaga? Ni irihe herezo ry’abiringira ibitagira umumaro? (Soma 1 Petero 1:17).`

Mu gihe muri Zaburi 73 umunyezaburi yakomeje kwitegereza ikibi kiboneka muri iyi si, ntiyashoboye kubona ishusho ngari y’ibyo Imana ibona. Ikibazo cyo kugubwa neza kw’inkozi z'ibibi cyarenze kure ukwizera afite; yizeraga kandi ko ibyo avuga byerekeranye nuko kwizera kudafite umumaro byari bishingiye ku bigaragara.

Nyamara, Zaburi 73 yerekana ko “ibi bintu bikwena abatazi imirongo ya mbere y'iyi zaburi, ari yo igize incamake y’iyi zaburi yose: ‘Ni ukuri Imana igirira neza Abisirayeli, bafite imitima iboneye!’ ”— Johannes Bugenhagen, _Reformation Commentary on Scripture_ (_Downers Grove, IL: InterVarsity Press_, 2018), p. 11.

Umunyezaburi yajyanywe mu Buturo Bwera [“Ahera h'Imana"], aho Imana, ari Yo Mutegeka wa byose iganje, maze ahibukirizwa ko hari agace kamwe gusa ari kubona “ayu munsi” [k'ishusho ngari], kandi ko akwiriye kwita no ku “iherezo” ubwo inkozi zibibi zizagezwa imbere  y'urubanza rw'Imana. Kuba umunyezaburi yarasobanukiwe n'uku kuri ari mu Buturo Bwera maze akavuga iby’ubupfapfa bwe yari afite [mbere] byerekana ko tubasha gusobanukirwa n’ibyo tubona igihe tuyobowe n'imyumvire y'iby'amwuka gusa aho kuyoborwa n'imitekerereze ya muntu.

`Ni buryo ki isezerano ry’urubanza Imana izacira isi n'inkozi z’ibibi, bigukomeza mu gihe ibibi byinshi bikomeza gukorwa ntibibihanwe?`