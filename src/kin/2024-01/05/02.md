---
title:  Iminsi y'Ikibi
date:   28/01/2024
---

`Soma Zaburi 74:18-22 na Zaburi 79:5-13. Ni ikihe kibazo giteje akaga kivugwa ahangaha?`

Umunyezaburi ashaka gusobanukirwa n'intambara ikomeye iri hagati y'Imana n'imbaraga z'ikibi, akanerakana ukwihangana kw'Imana kutagira akagero, hamwe n'imbaraga zayo n'ubwenge bwayo bitarondoreka.

Ikibazo cyatejwe n'ikibi (icyaha) kivugwa mu gitabo cya Zaburi gishingiye mbere na mbere ku iyobokamana; kirebana n'ibibazo byerekeye ku Mana. Akenshi, kurimbuka kwa Yerusalemu no gusenywa k'urusengero bifatwa nk'urukozasoni kuko byahaye abapagani uburyo bwo gutuka  Imana. Umurage w’Imana (ubwoko bwa Israyeli) ni ikimenyetso cyo gutoranywa Imana kwabo n'Isezerano yagiranye na bo (Gutegeka kwa kabiri 4:32-38, Gutegeka kwa kabiri 32:8, 9) bitazigera bitsindwa. Ihame ry'umurage w'Imana kandi rikubiyemo ukuri kw'iherezo ry'ibihe, kwerekana ko igihe kimwe, amahanga yose azaba umurage w'Imana kandi akazayikorera. Igitekerezo kivuga ko ibihugu byateye abo Imana yagize umurage wayo ngo bibigarurire kiba kirwanya ayo masezerano y'Imana.

Nta gushidikanya, umunyezaburi yemera ko ibyaha by'abantu byahindanyije isano y'isezerano ubwoko bw'Imana bwagiranye na Yo kandi bikabuzanira ingaruka zose (Zaburi 79:8, 9). Kurokoka kw'ubwo bwoko guterwa gusa ubuntu bw'Imana bwabatabaye hamwe ivugurura ry'isezerano bagiranye binyuze mu mpongano y'icyaha. Uwiteka ni “Imana y'agakiza kacu,” kandi gukiranuka kwayo ni ko kuyitera gukomeza isezerano rikubiyemo Amasezerano yatugiriye (Zaburi 79:9).

Nyamara, ikirushijeho kuba ingenzi kurusha gukomorerwa kwa Isirayeli igasubirana ubutunzi bwayo, ni uburyo Imana irindira imico yayo mu isi (Zaburi 79:9). Niba ibikorwa bibi by'amahanga (y’abapagani) bikorwa ntibihanirwe, byasa nkaho Imana idafite ububasha bwayo (Zaburi 74:18-23, Zaburi 83:16-18, Zaburi 106:47). Ariko igihe Imana ikijije ubwoko bwayo nibwo izina ryayo riba ritsindishirijwe rigashyirwa hejuru.

Kimwe n'iki gihe, ihame nk'iryo ryahozeho mbere ni ko rikimeze. Ibyaha byacu, guteshuka kwacu tugasubira inyuma, ibibi byacu, ntibitesha agaciro twe twenyine guisa, ahubwo ikirushaho kuba kibi cyane, bitesha agaciro izina ry’Imana twitirirwa. Ibikorwa byacu bibi bishobora kugira ingaruka mbi mu bya Mwuka ku buhamya bwacu ndetse ubutumwa bwacu. Ni abantu bangana iki bavuye mu byo twizera bitewe n'ibikorwa by'abavuga ko bitirirwa izina rya Kristo?

`“Icyubahiro cy’Imana, icyubahiro cya Kristo, ni byo bituma imico y'abantu ishobora gutungana."—Ellen G. White, _Uwifuzwa Ibihe Byose_, p. 530 (2018). Ni buryo ki wumva uku kuri kw ingenzi, n'icyo gukwiriye kuba gusobanura mu mibereho yawe bwite ya Gikristo?`