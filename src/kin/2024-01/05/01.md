---
title:  Kuririmba Indirimbo y'Uwiteka mu Mahanga
date:   27/01/2024
---

### AHO ICYIGISHO CY'IKI CYUMWERU GISHINGIYE:
Zaburi 79:5-13, Zaburi 88:3-12, Zaburi 69:1-3, Zaburi 22:1, Zaburi 77, Zaburi 73:1-20, 1 Petero 1:17.

><p>ICYO KWIBUKWA:</P>
> “Twaririmba dute indirimbo y’Uwiteka mu mahanga?” (Zaburi 137:4)

Ntidukeneye gucengera mu gitabo cya Zaburi kugira ngo tuvumbure ko zaburi zandikiwe mu isi idatunganye, y'icyaha, y'ikibi, y'umubabaro, n'urupfu. Irema rituje riyobowe n'Umwami Ushobora byose hamwe namategeko ye atunganye, rihora rihungabanywa n’ikibi. Uko icyaha kirushaho kwanduza isi, ni ko iyi si yarushijeho kubera “amahanga” ubwoko bw’Imana. Uku kuri ni ko soko y'ikibazo umunyezaburi yibaza agira ati: Ni gute wabaho imibereho yo kwizera uri mu mahanga? 

Nk'uko twamaze kubibona, abanditsi ba Zaburi bemera ububasha n'ubutware bw'Imana Nyirubushobozi, ndetse n'amateka yayo atunganye. Bazi ko Imana ati Ubuhungiro buhoraho n'Umufasha utabura kuboneka mu bihe bibi by’amakuba. Kubw'iyi mpamvu, rimwe na rimwe abanyezaburi baterwa ubwoba no kubona Imana imeze nkaho itaboneka [icecetse] hamwe no kwiyongera kw'ikibi mu maso y'Imana nziza kandi ishobora byose, Imiterere ihabanye ya Zaburi zimeze nk'amasengesho yagaragajwe mu bisubizo abanyezaburi batanga ku mpamvu y'igisa nko guceceka kw’Imana. Mu yandi magambo, abanyezaburi barasubiza icyo babona gisa nko kutaboneka [guceceka] kw’Imana, kimwe no kuboneka kw'Imana.