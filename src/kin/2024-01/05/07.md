---
title:  Ibindi Byo Kwiga No Kuzirikanwa
date:   02/02/2024
---

Soma Zaburi ya 56; n'igice kivuga “_Kwishimira mu Mwami_” kiboneka mu gitabo cyanditswe na Ellen G. White, cyitwa “_Kugana Yesu._”

Kimwe n'abanditsi ba Zaburi, abantu b'mana babayeho mu bihe byose, akenshi bajya bibaza uburyo baririmba indirimbo y'Uwiteka “mu mahanga” Icyizere dufitiye Uhoraho ushoborabyose kandi agategeka byose kirageragezwa, ndetse ibihe bimwe kikageragezwa bikomeye, tukagera n'aho twibaza niba Imana igenzura ibintu byose cyangwa niba mu by’ukuri ifite ubushobozi kandi ari nziza nk’uko Ibyanditswe bibivuga.

Kwizera Bibiliya itubwira, akenshi kugendana n’ibihe bihindagurika kandi bitizewe nk'uko binyuzamo bikaduha n'icyizere no gushikama. Rimwe na rimwe ibihe bihindagurika kandi bitizewe, cyane cyane nk’ibihe byigaragazamo ikibi bisa nkaho Imana idahari, biragora kubyihanganira. Nanone kandi, ibihe bihindagurika ntibigomba kubarwa ku Mana y'urukundo n’imico ikiranuka kandi yo kwizerwa. Abanditsi ba zaburi babasha kutamenya ibyahazaza, ariko akenshi bishingikiriza ku rukundo rw’Imana rudahinduka kandi rukiranuka (Zaburi 36:5-10; Zaburi 89:2, 8).

Muri ubwo buryo, natwe tugomba gukurikiza urwo rugero. “Koresha imbaraga zawe zose mu guhanga amaso hejuru, aho kuyahanga hasi ku ngorane zawe; nibwo utazigera uteguza cyangwa ngo ugwe. Bidatinze uzabona Yesu akikijwe n'igicu, arambuye ukuboko Kwe ngo agufashe; ni yo mpamvu icyo ugomba gukora ari ukumuha ikiganza cyawe kubwo kwizera, ukamwemerera akakuyobora. Uko uzarushaho guhinduka umwizerwa ni ko uzarushaho kugira ibyiringiro, kubwo kwizera Yesu”—Ellen G. White, _Testimonies for the Church_, vol. 5, pp. 578, 579.

Ibihe tubona ko Imana “ihishe mu maso hayo” ntibikuraho agaciro k'isengesho. Ibiramambu, ibi bihe bituma abanditsi ba Zaburi bisuzuma ubwabo, bikabibutsa ibikorwa byo gukiza Imana yakoze mu gihe cyashize, maze bikabatera gushaka Imana bayisabana umutima wihana kandi wicishije bugufi (Zaburi 77:10-12, Zaburi 89:46-52). “Kwizera gukomera binyuze mu gusakirana no gushidikanya ndetse n’imbaraga zikurwanya. Ubunararibonye bwungukirwa muri ibi bigeragezo ni ubwagaciro karuta aKamabuye yagaciro kenshi”—Ellen G, White, _Ibihamya by'Itorero_, umuzingo wa 3, p. 594.

**Ibibazo:**

`Ni izihe ntambara Abanyezaburi bahura na zo igihe babona ikibi? Ni izihe ntambara zimeze nk’izo nawe waba warahuye na zo, kandi wazitwayemo ute? Mbese ukomeza ute kwizera kwawe mubihenkibyo?`

`Ni hehe dukwiriye gushakira ibisubizo igihe kwizera dufite mu Mana guhuye n'ibigeragezo cyangwa igihe abantu bahuye n'imibabaro ikabatera kwibaza ku kugira neza n’ububasha by’Imana?`

`Ni buryo ki twasubiza ikibazo rusange cyerekeranye n'ikibi tubona mu isi yaremwe kandi ikaba ibeshejweho n'Imana ishoborabyose kandi yuje urukundo? Ni buryo ki impamvu iboneka mu ntambara ikomeye idufasha gusubiza iki kibazo?`