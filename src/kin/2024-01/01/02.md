---
title:  Zaburi mu Kuramya kw'Abisirayeli ba Kera
date:   31/12/2023
---

`Soma mu 1 Ngoma 16:7, Nehemiya 12:8, Zaburi 18:1, Zaburi 30:1, Zaburi 92:1, Zaburi 95:2, Zabur 105:2, Abakolosayi 3:16, na Yakobo 5:13. Ni ibiki byabaye byatumye habaho kwandika zimwe muri za Zaburi? Ni ryari ubwoko bw'Imana bukoresha Zaburi?`

Zaburi zahimbwe kugira ngo zikoreshwe mu kuramya Imana byaba ku giti cy'umuntu no mu kuramya muri rusange. Zaririmbwaga mu rusengero nk'indirimbo zo guhimbaza Imana, nk'uko byabaga bikurikije n'amanote y'indirimbo ariyo yagenaga ibicurangisho biri bukoreshwe (Zaburi 61:1), amajwi (Zaburi 9:1) n'abayobozi b'umuziki (Zaburi 8:1).

Muri Bibiliya y'Igiheburayo, izina ry'igitabo cya Zaburi, _tehilim_ “guhimbaza," kigaragaza umugambi wacyo nyakuri, ariwo wo guhimbaza Imana. Izina ry igitabo cya Zaburi mu rurimi rw'Icyongereza ryakomotse ku ijambo ry'Ikigiriki _psalmoi_, riboneka muri Bibiliya y'Ikigiriki  yasobanuwe n'abantu mirongo irindwi, mu ntangiriro y'ikinyejana cya kabiri n'icya gatatu mbere ya Kristo, ikaba yarasobanuwe mu rurimi rw'Ikigiriki ikuwe mu rurimi rw'Igiheburayo.

Zaburi ni umugabane udashobora gutandukanwa no kuramya kw'Abisirayeli. Nk'urugero, zakoreshwaga mu mihango yo kweza urusengero, mu minsi mikuru y'idini, zigakoreshwa nk'indirimbo itangiza gahunda zo mu rusengero, no mu gihe cyo kwimurira isanduku y'isezerano I Yerusalemu.

“Indirimbo zAmazamuka” (Zaburi 120-134), zanitwaga indirimbo ziririmbwa mu rugendo rw'Iyobokamana, mu muco wa Kiyuda, zikaba ari nindirimbo zaririmbwaga n'abazamukaga bajya I Yerusalemu, ibyo bikaba byakorwaga mu bihe bitatu by'ingenzi mu mwaka (Kuva 23:14-17). “Indirimbo zo guhimbaza zaririmbwe n'Abanyegiputa” (Zaburi 113-118) hamwe “n'indirimbo zikomeye” (Zaburi 136) zaririmbwaga mu gihe cyiminsi mikuru yabaga gatatu mu mwaka, harimo n'iminsi mikuru y'imboneko z'ukwezi no kweza urusengero. Indirimbo z'Abanyegiputa zahabwaga umwanya w'ingenzi mu gihe cy'umunsi mukuru wimitsima idasembuye. Zaburi za 113 na 114 zaririmbwaga mu ntangiriro y'igaburo rya Pasika, mu gihe Zaburi 115-118 zaririmbwaga ku musozo waryo (Matayo 26:30). Zaburi yaririmbwaga buri munsi (Zaburi 145-150) yashyizwe muri gahunda z'amasengesho za buri gitondo zaberaga mu rusengero.

Zaburi ntabwo zakoreshwaga muri gahunda zabantu zo kuramya gusa, ahubwo zanabayoboraga mu buryo bagomba kuramya Imana mu buturo bwera. Yesu yakoresheje amagambo yo muri Zaburi 22 (Matayo 27:46). Zaburi zari zinafite uruhare runini mu mibereho y'abantu bo mu itorero rya mbere (Abakolosayi 3:16, Abefeso 5:19)...

`Nubwo twebwe bitumvikana ko tutaramya Imana nkuko byari bimeze mu gihe cy'ubuturo bwera bwo ku isi, ni mu buhe buryo twakwifashisha Zaburi mu kuramya kwacu, byaba iby'umuntu ku giti cye cyangwa ibyo muri gahunda abantu benshi bahuriramo?`