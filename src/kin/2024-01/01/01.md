---
title:  Uburyo bwo Gusoma Zaburi
date:   30/12/2023
---

### Aho icyigisho cy'iki cyumweru gishingiye
1 Ngoma 16:7; Nehemiya 12:8; Zaburi ya 25:1-5; Zaburi 33:1-3; Abaroma 8:26, 27; Zaburi 82:8; Zaburi 121:7.

> <p>Icyo kwibukwa</P>
> “Maze arababwira ati, 'Aya ni amagambo nababwiraga nkiri kamwe namwe, yuko ibyanditswe kuri jye byose mu mategeko ya Mose no mu byahanuwe no muri Zaburi bikwiriye gusohora'. Maze abungura ubwenge, ngo basobanukirwe n'ibyanditswe” (Luka 24:44, 45).

Zaburi zabaye igitabo cy'Amasengesho n'igitabo cy'indirimbo ku Bayuda n'Abakristo uko ibihe byagiye biha ibindi. Kandi nubwo Zaburi ari amagambo y'umunyazaburi yabwiraga Imana, ntabwo inkomoko ya Zaburi iva ku bantu bapfa, ahubwo Zaburi ikomoka ku Mana, ariyo yahumekeye ibitekerezo byabo.

Nyamara kandi, Uwiteka Imana yarabahumekeye kugira ngo bandike ibyo bakoze, akaba ariyo mpamvu Zaburi ibwira twebwe binyuze mu bagaragu bayo, bayobowe na Mwuka wayo. Yesu, intumwa, n'abanditsi  b'Isezerano Rishya bakoresheje amagambo ya Zaburi kandi bakayafata nk' Ibyanditswe Byera (Mariko 12:10; Yohana 10:34, 35; Yohana 13:18). Mu kuri, ni Ijambo ry'Imana nkuko igitabo cy'Itangiriro kiri hamwe n'urwandiko rwandikiwe Abanyaroma (Abaroma).

Zaburi yanditswe mu mvugo y'ubusizi bwo mu rurimi rw'Igiheburayo, yandikwa n'abanditsi batandukanye bo muri Isirayeli ya kera, akaba ariyo mpamvu igaragaza imiterere y'isi bari babayemo muri icyo gihe, nubwo ubutumwa bwabo bwari bugenewe isi yose. Kwemera Zaburi nk'Ijambo ry'Imana no kwita ku miterere y'imvugo ya gisizi zanditswemo, kimwe n'ibyerekezo byazo byo mu buryo bw'amateka. Iyobokama no kuramya bigize urufatiro rudufasha gusobanukirwa ubutumwa buzikubiyemo, bwambukiranya ibinyejana imyaka ibihumbi n'ibihumbi kugera muri iki gihe cyacu.