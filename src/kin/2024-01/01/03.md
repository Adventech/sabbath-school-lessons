---
title:  Menya Abahimbyi ba Zahuri
date:   01/01/2024
---

Umwami Dawidi, witiriwe hafi ya Zaburi zose, yashyize umwete mu gushyiraho gahunda y'imisengere y'Abisirayeli mu gihe cyo kuramya mu rusengero. Dawidi yiswe “Umunyazaburi ukunzwe wo muri Isirayeli” (2 Samweli 23:1). Isezerano Rishya rihamya ko ubwanditsi bwa Dawidi bwa Zaburi zitandukanye ari ukuri (Matayo 22:43-45; Ibyakozwe n'Intumwa 2:25-29, 34, 35; Ibyakozwe n'Intumwa 4:25; Abaroma 4:6-8). Zaburi nyinshi zahimbwe n'abayobozi babaririmbyi bo mu rusengero, bakaba bari Abalewi: nk'urugero, Zaburi 50 na Zaburi 73-83 zahimbwe na Asafu; Zaburi 42, Zaburi 44-47, Zaburi 49, Zaburi 84, Zaburi 85, na Zaburi 88 zahimbwe n'abahungu za Kora; Zaburi ya 88 yahimbwe na Hemani, Umwezerahi, Zaburi 89 ihimbwa na Etani Umwezerahi. Ibirenze ibyo, Salomo (Zaburi 72, Zaburi 127) na Mose (Zaburi 90) nabo hari Zaburi banditse.

`Soma Zaburi 25:1-5; Zaburi 42:1; Zaburi 75:1; Zaburi 77:1; Zaburi 84:1, 2; Zaburi 88:1-3; na Zaburi 89:1. Izo Zaburi zigaragaza iki ku mibereho abanditsi bazo bari babayeho?`

Mwuka Wera niwe wahumekeye abahimbyi ba Zaburi akoresha impano zabo mu murimo w'Imana bafasha abo bari bahuje kwizera. Abanyazaburi bari abantu bitanga batizigamye kandi bafite kwizera kwimbitse, ikindi ntibacogojwe nibibaca intege n'ibigeragezo, nk'uko bitugendekera. Nubwo Zaburi zanditswe kera cyane, ziracyagaragaza bimwe mubyo duhura nabyo muri iki gihe.

“Uwiteka Mana y'agakiza kanjye, ntakira imbere yawe ku manywa na nijoro. Gusenga kwanjye kwinjire imbere yawe, utegere ugutwi gutaka kwanjye; kuko umutima wanjye wuzuye imibabaro, kandi ubugingo bwanjye bwegereye ikuzimu” (Zaburi 88:2, 3). Gutaka nk'uko kumvikana no muri iki gihe cyo mu kinyejana cya makumyabiri na kimwe, ndetse kurenze nuko byari bimeze mu myaka 3,000 ishize.

Zaburi zimwe zivuga ku miruho n'imihati; izindi zikibanda ku byishimo. Abanyezaburi batakiye Imana ngo ibakize, maze bagerwaho n'ubuntu butagabanyije. Bashimiye Imana kubwo gukiranuka n'urukundo byayo, maze bayisezeranira kuyikorera umurimo batizigamye. Abanyezaburi ni abahamya bo gucungurwa no gutabarwa nijuru nibimenyetso by'ubuntu bw'Imana n'ibyiringiro. Abanyezaburi bahamiriza bose bemera kwakira isezerano ry'Imana kubwo kwizera, impano y'Imana yo kubabarirwa n'ubugingo bushya. Nyamara kandi na none, ntabwo bagerageza kurenzaho, guhisha cyangwa gupfukirana imiruho n'imihati ndetse no kubabazwa byabaye gikwira mu isi y'icyaha.

`Ni mu buhe buryo dushobora kugira ibyiringiro n'umutuzo, mu gihe tuzi neza ko ndetse n'abantu b'indahemuka ku Mana nk'abanyezaburi, bahanganye n'ibibarushya nk'ibyo duhura nabyo muri iki gihe?`