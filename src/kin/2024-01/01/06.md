---
title:  Isi Ya Zaburi
date:   04/01/2024
---

`Soma Zaburi 16:8; Zaburi 44:8; Zaburi 46:15; Zaburi 47:1, 7; Zaburi 57:2; Zaburi 62:8; Zaburi 82:8; na Zaburi 121:7. Ni uwuhe mwanya Imana ifite mu mibereho y'umunyezaburi?`

Isi Umunyezaburi yari  ishinze imizi mu Mana; icyo yari agamije ni ukuyiyegurira, mu masengesho no mu guhimbaza,  imibereho ye yose ikagengwa n'Imana. Imana ni Umuremyi uri hejuru ya byose, Umwami n'Umucamanza w'isi yose. Agenera abana be ibyo bakeneye byose. Niyo mpamvu, agomba kwiringirwa ibihe byose. Nubwo abanzi b''ubwoko bw'Imana babaza bati: â€œMbese Imana yawe iri?"  Igihe abantu b'Imana basa n'abacitse intege (Zaburi 42:10). Nk'uko Umwami Imana abera hose icyarimwe kandi akaba ari Imana itajya itererana abantu bayo, bivuze ko abantu b'Imana ibahora hafi. Niyo mpamvu umunyezaburi avuga ko ategereje igihe ubwoko bw'Imana n'ibiremwa byayo byose bazayiramya(Zaburi 47:1, Zaburi 64:9).

Kuba Imana ari ishingiro rya byose nibyo biyishyira mu mwanya wo gusengwa bakayiramya. Kuramya umunyezaburi yari amenyereye gutandukanya no kuramya abantu benshi bo mu gihe cya none bazi, kubera ko kuramya kuzwi mu muco wa Bibiliya kwari umwimerere kukaba n'ishingiro ry'imibereho y'abagize umuryango mugari w'abatuye isi. Kubw'ibyo rero, buri kintu cyose kiba, cyaba kibi cyangwa cyiza, ntagushidikanya ko mu mibereho y'abantu b'Imana irangwa no kuramya. Imana itega amatwi umunyezaburi, aho yaba ari hose, ikamusubiza mu gihe  cyayo gikwiriye kigeze (Zaburi 3:4, Zaburi 18:6, Zaburi 20:6).

Umunyezaburi azi neza ko ubuturo bw'Imana buri mu ijuru, ariko na none, Imana iba muri Siyoni, mu buturo bwayo bwera, aho ituye hagati mu bwoko bwayo. Ikindi Imana iberahose icyarimwe, hafi na kure, kandi ikaba no mu rusengero rwayo rwera (Zaburi 11:4), aho yihishe  (Zaburi 10:1) cyangwa yifungiranye (Zaburi 41:12). Muri Zaburi niho iyo mico yose y'Imana ihurizwa hamwe. Abanyezaburi basobanukiwe neza ko kwigaragaza no kwiheza byose ari imico y'Imana udashobora gutandukanya mu bumana Bwayo (Zaburi 24:7-10). Abahimbyi ba Zaburi  basobanukiwe n'izo mbaraga zikomeye za mwuka. Basobanukiwe kugira neza kw'Imana no kubigaragariza kwayo, mubyo banyuramo byose, nibyo bibaha ibyiringiro mu gihe baba bategereje gutabarwa nayo, mu gihe cyose no mu buryo bwayo yahitamo kubikora.

`Ni mu buhe buryo Zaburi zidufasha gusobanukirwa y'uko tudashobora gukumira Imana mu bintu runaka mu buryo tubayeho? Ni mu yihe migabane y'ubuzima bwawe ugerageza guhezamo Imana?`