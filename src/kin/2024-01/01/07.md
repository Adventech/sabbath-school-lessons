---
title:  Ibindi Byo Kwiga No Kuzirikanwa
date:   05/01/2024
---

Musome mu gitabo cya Ellen G. White cyitwa "Abahanuzi n'Abami", igice cyacyo cya 2: ‘Ingoro no Kwegurirwa Imana Kwayo' pp. 23-31; “Ubutumwa ku Basore”: ‘Ibyiza bya Muzika' pp. 283-288.

Igitabo cya Zaburi kigizwe na Zaburi 150, ziri mu matsinda atanu, twavuga ko ari ibitabo bitanu: igitabo cya 1 kiva kuri (Zaburi 1-41), igitabo cya 2 kiva kuri (Zaburi 42-72), igitabo cya3 kiva kuri (Zaburi 73-89), igitabo cya 4 kiva kuri (Zaburi 90-106), naho igitabo cya 5 kiva kuri (Zaburi 107-150). Kugabanya ibyo bitabo bitanu bigize igitabo cya Zaburi cyose ni umuco wa kera w'Abayuda ba mbere wagereranyaga ibyo bitabo n'ibitabo bitanu byanditswe na Mose.

Igitabo cya Zaburi gitanga igihamya k'ibituwe biriho byakusanyirijwe hamwe bikitwa Zaburi: izahimbwe n'Abakorahite (Zaburi 42-49, 84, 85, 87, 88), izahimbwe na Asafu (Zaburi 73-83), indirimbo z'amazamuka (Zaburi 120-134), n''indirimbo zo guhimbaza (indirimbo za Haleluya)  (Zaburi 111-118, 146-150). Zaburi 72:20 zikaba zitanga ibihamya bya Zaburi nke zahimbwe na Dawidi.

Mu gihe hafi ya zaburi zose zerekweza ku gihe cy''Umwami Dawidi n'ubwami bwabanje (ahagana mu kinyejana cya cumi nyuma ya Kristo), Zaburi zakomeje kwiyongera, abahimbyi bazo bakomeza guhimba no mu binyejana byakurikiyeho: igihe ubwami bwagabanywagamo ibice, igihe bari mu bunyage ndetse na nyuma yaho. Bifatwa ko abandi b'Abaheburayo, bayobowe na Ezira bahuje inyandiko za zaburi zitandukanye bakoramo igitabo kimwe igihe bashyiragaho gahunda nshya yari kugenderwaho mu rusengero rushya.

Kuba abanditsi barahurije hamwe Zaburi zose zikaba igitabo kimwe, ntabwo bikuraho  ko zose zahumetswe n'Imana. Abanditsi, kimwe n'abahimbyi ba za zaburi, bari abagaragu b'lmana biyeguriye gukora umurimo wayo bamaramaje, niyo mpamvu umurimo bakoraga wabaga uyobowe n'Imana (Ezira 7:6, 10). Gukoreshwa n'Imana kwabantu bahimbye za Zaburi bigereranwa n'uburyo Imana yiyunze n'ikiremwamuntu mu kwigira umuntu kwa Kristo. “Nyamara Bibiliya yanditswemo ukuri kwatanzwe n'Imana ariko kugasobanuzwa imvugo y'abantu, yerekana ubumwe ubumana bufitanye n'ubumuntu. Ubwo bumwe bwagaragaye mu mibereho ya Kristo wari Umwana w'Imana akaba n'Umwana w'umuntu. Kubw'ibyo rero, nk'uko byari bimeze kuri Kristo ni na ko biri kuri Bibiliya ko 'Jambo uwo yabaye umuntu abana natwe'”-Ellen G. White, _Intambara Ikomeye_ p. 10.

**IBIBAZO:**

`Bisobanuye iki kuba Zaburi ari amasengesho nindirimbo by'abantu bageza ku Mana? Ni mu buhe buryo icyo gitekerezo, nubwo kiruhije kucyumva, kidufasha kubona ubumwe Imana ishaka kugirana nabantu bayo? Ni mu buhe buryo ibyo bihishura mu buryo bwabyo, uburyo Imana iri  hafi y'ikiremwamunty, na hafi ya buri muntu muri twe?`

`Mu mutwe wanyu wishuri ryo ku Isabato, nimuganire ku gihe buri wese muri mwe yumvise amagambo ya Zaburi asa nkaho ariwe abwira, bitewe n'ibihe arimo. Ni ukuhe guhumurizwa iibyiringiro wabonye muri ayo magambo?`