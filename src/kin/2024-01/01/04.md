---
title:  Indirimbo y'Ibihe Byose
date:   02/01/2024
---

`Soma Zaburi 3, Zaburi 33:1-3, na Zaburi 109:6-15. Ni ibihe bazo byo mu mibereho y'umuntu izi Zaburi zakomojeho?`

Zaburi zituma umuryango mugari w'abizera ukamenya umwanya nyakuri imibereho y'ikiremwamuntu irimo, zikanagaragaza ko abizera bashobora kuramya Imana mu mibereho yabo. Muri zo, tuhabona ibi bikurikira:

1. Indirimbo zivuga icyubahiro cy'Imana n'ububasha bwayo mu irema, ubwami Bwayo, ubutabera Bwayo, no gukiranuka.

2. Indirimbo zo gushima Imana zigaragaza ishimwe ritarondoreka, kubw'imigisha itagira urugero icunshumurira ku bana bayo.

3. Amaganya ashengura umutima abwirwa Imana kugira ngo itabare abari mu kaga.

4. Zaburi zivuga iby ubwenge zitanga imirongo migari ifatika ngenderwaho iyobora abantu kubaho imibereho yo gukiranuka. 

5. Zaburi zivuga ibirebana nubwami ziba zerekeza kuri Kristo, ariwe Mwami uganje n'umutabazi w'ubwoko Bwe.

6. Zaburi zishingiye ku mateka zibutsa iby'igihe cyahise cy'Abisirayeli no gushimangira  ubudahemuka bw'Imana no kunamuka kw'Abisirayeli ku nshingano yo gukomeza  kwigisha ab'ibisekuru byari kuzakurikiraho kugira ngo batazongera gusubira gukora  amakosa abakurambere babo bakoze, ahubwo bakiringira Imana bakomezakuba  indahemuka kuri Yo no ku isezerano ryayo.

Ubusizi buboneka muri Zaburi bwerekana Umusizi wa zaburi agaragaza ububasha ndengakamere bwo kwireherezaho abasomyi Zaburi zifite. Nubwo imwe mu migabane y'ubusizi itakara mu gihe cyo gusobanura inyandiko, dushobora gukomeza guha agaciro byinshi dushima byo mu rurimi rwacu rwa kavukire bisigaramo.

1. _Igereranya_ rikubiyemo guhuza iyubakwa ry'amagambo, interuro, cyangwa ibitekerezo.  Igereranya rifasha mu kumva ubusobanuro bw'imigabane ikurikira igika cyabanje.  Nk'urugero: “Mutima wanjye, himbaza Uwiteka. Mwa bindimo byose mwe, muhimbaze  izina rye ryera!” (Zaburi 103:1). Muri iryo gereranya, “mutima wanjye” niwo “ukubiyemo ibindimo byose,” bivuze impagarike yanjye yose.

2. _Imvugoshusho_ ikoresha imvugo ngereranyo irarikira umusomyi kwita ku bifatika mu  buryo bukomeye. Nk'urugero, ubuhungiro bw'Imana bwagereranyijwe n'aya magambo: Umpishe mu gicucu cy'amababa yawe” (Zaburi 17:8).

3. _Imvugo itandukanya ibintu bivuga kimwe_ igaragaza ko ishyitse mu gihe hari igereranya  ry'imigabane ibiri ihabanye "Ntakira imbere yawe ku manywa na nijoro", kurira ubudahozwa (Zaburi 88:1).

4. Umukino w'amagambo y'ubwenge asobanurwa mu ijwi ryumvikana kimwe n'ubutumwa bwa mwuka. Muri Zaburi 96:4, 5, amagambo y'Igiheburayo 'elohim, “ibigirwamana," na 'elilim, "ibishushanyo," birema ikintu cyo gutanga ubutumwa bwuko ibigirwamana byo mu gibugu bisa nkaho ari bya 'elohim, “imana” kandi ari ibishushanyo 'elilim.

`Amaherezo, ijambo “kwitsa” bisaba guhagarara gato, byaba  kurarikirwa kwitsa gato maze ugatekereza ku butumwa bw'igika runaka cya Zaburi cyangwa impinduka mu biherekeza umuziki (Zaburi 61:4).`