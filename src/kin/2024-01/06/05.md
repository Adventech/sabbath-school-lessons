---
title:  Suka Uburakari Bwawe
date:   07/02/2024
---

`Soma Zaburi 58:7-9; Zaburi 69:23-29; Zaburi 83:10-18; Zaburi 94:1,2; na Zaburi 137:7-9. Ni ibihe byifuzo byo mu mutima izi Zaburi zigaragaza? Ninde ukora umurimo w'ubucamanza uvugwa muri izi Zaburi?`

Zaburi zimwe zisaba zinginga Imana ngo yihimure ku mahanga nabantu bafite umugambi wo kubabaza cyangwa bateye umubabaro abanyezaburi cyangwa ubwoko bwabo. Izi Zaburi zigaragara nk'izitera ubwoba bitewe n'imvugo zibabaza n’amagambo asa nkanyuranya n'ihame rya Bibiliya rirarikira abantu gukunda abanzi babo (Matayo 5:44).

Nanone, uburakari bw’umunyezaburi butewe nakarengane abona ni bwiza. Busobanura ko abanyezaburi bafata icyiza n’ikibi batabijenjekeye ku buryo burenze uko benshi babikora. Ndetse yita no ku bibi bikorerwa muri iyi si, bitari kuri we gusa, n'ibikorerwa n'abandi.

Nyamara, nta na hamwe dusanga ko umunyezaburi ashaka kwikorera umurimo wo kwihimura. Ibiramambu, arekera mu maboko y'Imana umurimo wo kwitura ibihano. Zaburi zivuga ku mivumo yasezeranywe n'Imana (Gutegeka kwa kabiri 27:9-16) maze zigasaba Imana gukora nk'uko yasezeranye.

Zaburi zikubiyemo ukwamamaza kwa gihanuzi kwerekeranye n'urubanza rw'Imana rugiye gusohora; ntabwo zigizwe n'amasengesho y'umunyezaburi gusa. Zaburi 137 igaragaza amatangazo y'urubanza Imana izacira Babuloni, nk'uko tubibona mu bahanuzi. Ukurimbura Babuloni yateje ibindi bihugu kuzayihindukirira kuyigereho. Zaburi zitanga imiburo mvajuru ivuga ko uko byamera kose ikibi kitazabura guhanwa.

Igihano cy'Imana kizapimishwa ubutabera n'ubuntu, Abana b'Imana bararikirwa gusabira ababatoteza kandi bakabifuriza kwihana (Zaburi 83:19, Yeremiya 29:7).

Nyamara, mu gihe dushaka guhuza izi Zaburi n'amabwiriza ya Bibiliya yo gukunda abanzi, tugomba kwirinda gupfobya umubabaro ukabije ugaragazwa n'izi Zaburi. Imana izirikana umubabaro w’abana bayo kandi ibaha icyizere cy'uko “urupfu rw'abakunzi be ari urw'igiciro cyinshi mu maso ye” (Zaburi 116:15). Imana iha ubwoko bwayo inshingano yo kurangurura bukarwanya ibibi byose maze bugaharanira kwimikwa kw'ingoma y'Imana mu buryo bwuzuye. Nanone kandi Zaburi zivugira abahura n'umubabaro, zikabamenyesha ko Imana izi neza imibabaro banyuramo, kandi ko umunsi umwe ubutabera buzasohora.

`Ninde utarigeze, mu bihe runaka, atekereza cyangwa ngo ashake kwihimura ku bamugiriye nabi cyangwa bahemukiye bikabije abakunzi be? Ni buryo ki izi Zaburi zigufasha kumenya uko ugenza ayo marangamutima mu buryo bukwiriye?`