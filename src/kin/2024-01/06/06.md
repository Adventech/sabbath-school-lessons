---
title:  Urubanza rw'Uwiteka n'Ubuturo Bwera
date:   08/02/2024
---

`Soma Zaburi 96:6-10; Zaburi 99:1-4; na Zaburi 132:7-9, 13-18. Ni hehe urubanza rw’Imana rubera, kandi ni ibiki rugamije nk'igisubizo kuri twe? Ni buryo ki ubuturo bwera budufasha gusobanukirwa uburyo Imana izagenza ikibi?`

Urubanza rw’Uwiteka rufitanye isano ikomeye n’ubuturo bwera. Ubuturo bwera bwabereye umunyezaburi ahantu hamuzaniye impinduka y’uburyo bwo gusobanukirwa n'ikibazo cyatewe n'ikibi (Zaburi ya 73:17-20). Ubuturo bwera bwateguriwe kuba ahantu habera urubanza rw'Imana nk’uko byagaragajwe n’urubanza rwa Urimu (Kubara 27:21) n’urubanza rwagaragazwaga n'umwambaro wo ku gituza cy'umutambyi mukuru (Kuva 28:15, 28-30). Muri ubwo buryo, Zaburi nyinshi zerekana Imana yicaye ku ntebe yayo mu buturo bwera, yiteguye gucira imanza isi kubera ibyaha n’ibibi byayo.

Inama y’agakiza yahishuriwe mu buturo bwera. Mu bupagani, icyaha cyagaragazwaga n'icyasha cyabaga kiri ku mubiri, cyagombaga gukurwaho n'imihango y'ubupfumu. Ibinyuranye n’ibyo, Bibiliya yerekana ko icyaha ari ukugomera itegeko ry’Imana. Ukwera kw'Imana gusobanura ko Ikunda ubutabera no gukiranuka. Mu buryo nk'ubwo, abantu b'Imana bakwiriye gushakisha ubutabera no gukiranuka kandi bakaramya Imana mu kwera kwayo. Kugira ngo ibyo bikorwe, bagomba gukomeza amategeko y'Imana, ari yo yerekana ukwera kwayo.

Ni yo mpamvu, ubuturo bwera ari ahantu habonerwa imbabazi z’icyaha, abantu bagahabwa gukiranuka ari byo bigaragazwa n'intebe y'imbabazi y'Imana hamwe n’ “ibitambo byo gukiranuka (Gutegeka kwa Kabiri 33:19, Zaburi 4:6).

Nanone kandi, “Imana ibababarira” ihorera ibikorwa bibi by'abantu batihana (Zaburi ya 99:8). Ibintu bifatika ubuturo bwera bwerekana nk'ahantu Imana icira urubanza bigaragazwa no kumenya uko kwera kw’Imana, kandi bugasaba ko abantu bagira imibereho irangwa no gukiranuka nk'uko bikubiye mu isezerano ry'Imana.

Urubanza Imana icira ku musozi Siyoni rugaragarira mu kugubwa neza k'umukiranutsi no gutsindwa kw’inkozi z’ibibi (Zaburi 132:13-18). Ubuturo bwera bwatebutsaga igihe cyabaga gitegerejwe cyo kuza k'Umwami Imana nk'Umucamanza, by'umwihariko gihe cy'Umunsi w'Impongano. Muri ubwo buryo kandi, Zaburi ishimangira ukuri ko kuza k'Umucamanza wo mu ijuru dutegereje (Zaburi 96:13, Zaburi 98:9), ari We Yesu Kristo uri mu buturo bwera bwo mu ijuru (Ibyahishuwe 11:15-19).

`Soma Abaroma 8:34. Ni buryo ki uyu murongo utwereka ko icyo Kristo ari gukorera mu buturo bwera bwo mu ijuru ari inkuru nziza k'ubwoko bwe?`