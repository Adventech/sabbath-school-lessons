---
title:  Muzageza he Guca Imanza Zibera?
date:   06/02/2024
---

Uwiteka yahaye abayobozi ba Isiraheli ububasha bwo kwimakaza ubutabera muri Isirayeli (Zaburi 72:1-7, 12-14). Abami ba Isirayeli bagombaga gukoresha ubutware bwabo mu buryo bugendana n'ubushake bw'Imana, Abayobozi bagombaga kwimakaza amahoro n'ubutabera mu gihugu no kwita ku batagira kivurira. Ibyo ni byo byagombaga gutuma igihugu cyose n'abaturage bacyo babasha gukungahara. Ingoma y’umwami yakomezwaga no gukiranukira Imana, bidaturutse ku bushobozi bwa muntu.

`Soma Zaburi 82. Bigendaga bite iyo abayobozi bagoretse ubutabera kandi bakarenganya abo bakagombye kurinda?`

Muri Zaburi 82, Imana ivuga ko izacira imanza abacamanza ba Isirayeli barenganya abantu. Ijambo “imana” rikoreshwa muri Zaburi 82:1, 6 byumvikana neza ko atari imana z'abapagani cyangwa ngo babe ari abamarayika, kuko abo batigeze bahabwa inshingano yo gucira imanza abantu b'Imana bityo bakaba badashobora gucirwa imanza z'uko batujuje iyo nshingano. Urutonde rw’ibishinja bivugwa muri Zaburi 82:2-4 birengurira ku mategeko yo mu bitabo bitanu bya Mose, byerekana ko “imana” ari abayobozi b’Abisiraheli (Gutegeka kwa Kabiri 1:16-18, Gutegeka kwa Kabiri 16:18-20, Yohana 10:33-35). Imana ibaza “abana babantu” niba baca imanza zitabera, maze bagahabwa igihano cyabo kuko bagaragaye ko batakiranutse. Abayobozi bagendagenda mu mwijima badafite ubwenge (ntacyo bazi) (Zaburi 82:5), kuko baretse amategeko y'Imana, umucyo wayo (Zaburi 119:105).

Ibyanditswe Byera bishimangira bidasubirwaho ukuri kwerekana ko Uwiteka ari We Mana yonyine. Imana ifatanya nabayobozi babantu bashyizweho nk'abayihagarariye mu kuyobora isi (Abaroma 13:1). Nyamara se, ni kangahe aba bayobozi bayihagarariye bagiye bakiranirwaku nshingano bahawe?

Zaburi 82 yerekana uburyo bamwe mu bayobozi baretse Imana, bagasigara biyumva ko ari bo “mana” ziri hejuru y’abandi bantu. Nubwo Imana yahaye abayobozi ba Isirayeli ubutware n'amahirwe, kugira ngo babashe kwitwa “abana b'Isumbabyose” kandi bayihagararire, Imana yamagana abayobozi babi. Imana ibibutsa ko ari abantu bapfa kandi ko na bo bagengwa n'amategeko y’Imana kimwe n'abandi bantu bose. Nta numwe uri hejuru y'Amategeko y'Imana (Zaburi 82:6-8).

Imana izacira urubanza abari mu isi bose; Ubwoko bw’Imana na bwo, buzabazwa ibyabwo imbere y’Imana. Ari abayobozi, ari n'ubwoko bw'Imana, bose bakwiriye kwerekana urugero rw'Umucamanza mvajuru kandi ibyiringiro byabo rukumbi bikaba bishingiye kuri We.

`Ni ubuhe butware ufite imbere y’abandi bantu?Mbese ubukoresha ute mu buryo bunogeye bose kandi budasumbanya? Ibyo ubyitondere.`