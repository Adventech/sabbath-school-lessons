---
title:  Ndahaguruka
date:   03/02/2024
---

### AHO ICYIGISHO CY'IKI CYUMWERU GISHINGIYE:
Zaburi 18:3-18, Zaburi 41:2-4, Gutegeka kwa Kabiri 15:7-11, Zaburi 82, Zaburi 96:6-10, Zaburi 99:1-4, Abaroma 8:34.

><p>ICYO KWIBUKWA:</P>
> “ 'Ku bwo kunyagwa k’umunyamubabaro, Ku bwo gusuhuza umutima k’umukene, Nonaha ndahaguruka' ni ko Uwiteka avuga; 'Ndashyira mu mahoro uwo bacurira ingoni' ” (Zaburi 12:6).

Igihe cyacu si cyo gihe gusa tubonamo ikibi, akarengane, n'ikandamizwa bigwiriye. Abanditsi ba Zaburi na bo babayeho mu bihe bimeze nk’ibyo. Bityo, uko zimeze kose, Zaburi na zo zigaragaza uburyo Imana irwanya akarengane n'ikandamizwa biboneka mu isi ya none, nk'uko yabirwanyije mu isi ya kera, mu gihe cy'abanditsiba Zaburi.

Ni koko, Uwiteka arihangana kandi akomereza uburakari bwe mu mbabazi agira, adashaka ko hagira n'umwe urimbuka ahubwo ko bose bihana bagahindura imigenzereze yabo (2 Petero 3:9-15). Kandi nubwo igihe gikwiriye cy'ubutabazi bw’Imana akenshi kidahura n'iby'umuntu aba yiteze, umunsi w'urubanza rw'Imana ugiye gusohora (Zaburi 96:13, Zaburi 98:9). Icyo dukwiriye gukora ni ukuyiringira, tukiringira amasezerano yayo, kugeza igihe uwo munsi uzasohorera.

Umuremyi wacu, uri ku ngoma ishingiye ku gukiranuka n'ubutabera (Zaburi 89:14, Zaburi 97:2), ni We wenyine ubasha guha iyi si umutekano no kugubwa neza, akoresheje urubanza rwe ruri hejuru byose. Impande ebyiri z'urubanza rw'Imana zikubiyemo gucungurwa  kw'abakandamijwe, no kurimburwa kw’abanyabyaha (Zaburi 736-17).

Ibi ni byo twasezeraniwe, kandi ibi ni byo bigiye gusohora ariko mu gihe Imana yateganyije, atari igihe cyacu, ari yo ngingo umunyezaburi ashimangira.