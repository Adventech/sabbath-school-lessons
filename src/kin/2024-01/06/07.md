---
title:  Ibindi Byo Kwiga No Kuzirikanwa
date:   09/02/2024
---

**Soma igice kivuga “Abanyahirwe” mu gitabo cyanditswe na Ellen G. White, cyitwa Abahirwa ni Bande? pp. 10-17; 29-35.**

Zaburi zamagana imyifatire yo kutita ku karengane kw’abantu; ntizemera ikibi na gato. Ntizikoreshwa no gushaka kwihorera, ahubwo zikoreshwa n'ishyaka ryo guhimbaza izina ry'Imana. Bityo rero, birakwiriye ko umukiranutsi yishimira kuzabona Imana yihoreye ku kibi, kubera ko binyuze muri iyo nzira izina ry'Imana n'ubutabera bwayo bizihesha icyubahiro mu isi (Zaburi ya 58:10, 11). Zaburi zitegeka abantu kwamagana ikibi no guharanira ko ingoma y'Imana yimikwa mu buryo bwuzuye. Muri Zaburi kandi, ni ho tubonera ibyiringiro byo gukomezwa no gucungurwa duhabwa n'Imana. Uwiteka azahaguruka!

Yesu yaravuze ati “ ‘Ubwo abantu bazabatuka kandi bakabarenganya, muzanezerwe kandi muzishime cyane? Nuko abwira abamwumvaga kureba abahanuzi bahanuye mu izina ry'Uwiteka ngo babone uko babakuraho ‘icyitegererezo cyo kurenganywa no kwihangana’ Yakobo 5:10. Abeli, umukiranutsi wa mbere wo mu bana ba Adamu, yahowe Imana. Enoki yagendanye n'Imana, ab'isi ntibamumenya. Nowa baramukobye bamwita umuntu ukabya kandi utera abantu ubwoba. ‘Abandi bakageragereshwa gushinyagurirwa no gukubitwa ibiboko, ndetse no kubohwa no gushyirwa mu mazu y'imbohe’  ‘Abandi bakicishwa inkoni ntibemere kurokorwa, kugira ngo bahabwe kuzuka kurushaho kuba kwiza? Abaheburayo 11:36, 35:"— Ellen G. White, _Abahirwa ni Bande?_ p. 32.

**IBIBAZO:**

`Bitewe nuko tubona ububi bw’ikibi burushaho kwiyongera kuri iyi si, ibyo bituma umuntu ashobora kwibaza niba mu by’ukuri Uwiteka ari ku ngoma. Ni buryo ki ibyo bikwiriye gutuma turushaho kugira kwizera kutajegajega ndetse n’igihe tugeze mu bigeragezo? Ni ukuvuga ngo, ni iki  tugomba guhangaho amaso kugira ngo dukomereze kwizera kwacu mu rukundo rw’Imana no kugira neza n'ubushobozi bwayo? Ni iki umusaraba ukwiriye kutubwira cyerekeranye n'Imana n'imico yayo?`

`Kuki ari ingenzi ko tureka kwishingikiriza ku by’abantu (ku bayobozi, ku bigo, no ku biduhurije hamwe) nk'ibintu twabonamo ubwenge n'igisubizo cy'ubutabera muri iyi si, ahubwo tukishingikiriza ku Ijambo ry’Imana nubutabera bwayo gusa?`

`Ni ibihe bintu bifatika bigaragaza ko ubuturo bwera ari ahantu habera urubanza rw'Imbana?`

`Ni buryo ki tubasha kumva imvugo iremereye ikoreshwa muri Zaburi zimwe na zimwe? Ni buryo ki iyo mvugo idufasha kumva ko natwe dufite ubumuntu nk'ubwabo banditsi bazo?`