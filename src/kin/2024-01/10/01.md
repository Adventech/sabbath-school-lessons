---
title:  Amasomo Twigira ku Gihe Cyashize
date:   02/03/2024
---

### AHO ICYIGISHO CY'IKI CYUMWERU GISHINGIYE:
Zaburi 78, Zaburi 105, Abagalatiya 3:29, Zaburi 106, Zaburi 80, Kubara 6:22-27, Zaburi 135.

><p>ICYO KWIBUKWA:</P>
> "Ibyo twumvise tukamenya, ibyo ba sogokuruza batubwiye, ntituzabihisha abuzukuruza babo, tubwire ab’igihe kizaza ishimwe ry’Uwiteka, n'imbaraga ze n’imirimo itangaza yakoze.” (Zaburi 78:3, 4).

Muri Zaburi nyinshi, ishimwe rifata ishusho yo kuvuga imirimo y’agakiza Uwiteka yakoze. Izo Zaburi akenshi zitwa “Zaburi z'amateka y'agakiza” cyangwa “Zaburi z'amateka” Zimwe muri zo zirarika ubwoko bw'Imana, zikabusaba kwigira ku mateka yabwo, by'umwihariko kwigira ku makosa ya basekuruza babo. Zaburi z'amateka zimwe na zimwe ziganjemo indirimbo zishimangira imirimo itangaje y'Imana yo mu gihe cyashize yakozwe mu izina ry'ubwoko bw'Imana kandi ikomeza kwizera kwabwo mu Mwami ufite ubushobozi kandi ukiranukira kubukura mu ngorane z'iki gihe.

Irarika ryihariye rya Zaburi z'amateka ni uko izo Zaburi zidufasha kubona imibereho yacu nk'umwe mu migabane igize amateka y'ubwoko bw'Imana no gufata icyo gihe cyashize nk'icyacu bwite. Nk'ukwo twashyizwe mu muryango wubwoko bw'Imana binyuze muri Kristo (Abaroma: 8:15, Abaroma 9:24-26, Abagalatiya 4:6, 7), umurage w'amateka y'Abisirayeli ba kera ni inkuru yibisekuru byacu mu bya Mwuka. Bityo, dushobora kandi dukwiriye kwigira ku mateka yabo ari na yo mateka yacu natwe. Intego iheruka ni ukumenya ko buri gisekuru cy’ubwoko bw'Imana kigira uruhare ruto ariko rw'ingenzi ma mugambi ukomeye w’Imana mu ntambara ikomeye.