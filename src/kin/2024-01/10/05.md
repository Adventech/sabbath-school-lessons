---
title:  Umugani w'Uruzabibu rw'Uwiteka
date:   06/03/2024
---

`Soma Zaburi 80. Ni mu buhe buryo ubwoko bw’Imana bugarazwa muri iyi Zaburi kandi ni ibihe byiringiro bikomeye busaba?`

Isirayeli igaragazwa nk'umuzabibu Imana yakuye muri Egiputa, igtugu cy'uburetwa, maze ikawazana mu gihugu cy'isezerano cy'uburumbuke. Imvugo shusho y'umuzabibu igaragaza uburyo Imana yatoranyije Isirayeli n'uburyo yayitayeho (Soma Itangiriro 49:11, 12, 22; Gutegeka kwa kabiri 7:7-11).

Nyamara, muri Zaburi 80, uruzabibu rw’Imana rugerwaho n'uburakari bwayo (Zaburi 80-12). Abahanuzi batangaza ibyo kurimbuka k'uruzabibu nk'ikimenyetso cy'urubanza n'Imana kuko uruzabibu rwahindutse rubi (Yesaya 5:1-7, Yeremiya 2:21).

Nyamara, Zaburi 80 ntabwo ivuga impamvu z'urubanza rw'Imana. Nubwo ubuntu bw'Imana bwagutse, umunyezaburi aterwa ubwoba n'uko Imana ishobora gukura ubwiza bwayo ku bwoko bwayo mu gihe kirekire. Itandukaniro riri hagati y'uburakari bw'Imana ndetse n'urubanza rwayo, ku ruhande rumwe, ubuntu bw'Imana ndetse imbabazi zayo ku rundi ruhande, rituma umunyezaburi aterwa ubwoba nuko uburakari bw'Imana bushobora kugumaho kandi bugakongora abantu burundu (Zaburi 80:17).

`Soma Kubara 6:22-27. Ni mu buhe buryo iyi migisha ikoreshwa muri Zaburi 80?`

Imirongo igenda igaruka yo muri Zaburi yibutsa isezerano ryahawe Aroni ry'uko Imana izaha ubwoko bwayo imigisha buri gihe (Kubara 6:22-27) kandi ikagaragaza ibyiringiro by'uko ubuntu bw'imana buzatsinda ibitera umubabaro w'abantu: “Mana, Nyiringabo utwigarurire. Umurikishe mu maso hawe natwe turakira” (Zaburi  80:8,20).

Ijambo ry'Igiheburayo risobanura “kugarura", aha rikomoka ku ijambo rusange risobanura “kugaruka”  kandi rikoreshwa inshuro nyinshi muri Bibiliya Imana ihamagara ubwoko bwayo. Rifitanye isano ya bugufi n'igitekerezo cyo kwihana, kureka icyaha ukagarukira Imana. "Nzabaha umutima wo kumenya ko ari niye Uwiteka, bazaba ubwoko bwanjye nanjye nzaba Imana yabo, kuko bazangarukira n'umutina wabo wose” (Yeremiya 24:7).

`Ni mu buhe buryo wihannye mu mibereho yawe bwite nk’ikimenyetso cyo kugarukira Imana?`