---
title:  Ubudahemuka Ndakumirwa bw'Uwiteka
date:   03/03/2024
---

`Soma Zaburi 78. Ni ibihe bihe bitatu by’ingenzi bigaraguza muri iyi Zaburi? Ni ayahe masomo agenda agaruka Asafu agaragaza buri gihe?`

Gusubiramo amateka ya Isirayeli bigaragaza ubudahemuka bw'Imana n'ubuhemu bwa Isirayeli. Na none kandi bikwiriye kwigisha ibisekuru byahazaza udakora amakosa nk'ayakozwe na basekuruza babo ahubwo bakiringira Imana kandi bagakomeza kuba indahemuka ka igezerano ryayo. Umunyezaburi akoresha amateka nk'umugani (Zaburi 78:2), bisobanuye ko abantu bakwiriye gutekereza mu buryo bwimbitse ku butumwa bw'umunyezaburi kandi bagashakisha ubusobanuro bwabwo ku giti cyabo. Muri Zaburi 78:2 hari ubusobanuro bwa gihanuzi bw'uburyo Yesu yigishirizaga mu migani (Matayo 13:34,35).

Zaburi kandi ivuga iby'igihe cyo kuva mu Misiri (Zaburi 78:9-54), kujya gutura i Kanani (Zaburi 78:55-64), n'igihe cya Dawidi (Zaburi 78:65-72). Igaragaza imirimo y'agahebuzo y'Uwiteka n'ingaruka zageze ku bantu kubwo kwica isezerano bari baragiranye n'Imana. Amateka ya Isirayeli avuga uburyo bwinshi butandukanye  ubwoko bw'Imana bwahemukiye Imana, by'umwihariko, igihe bwasengaga ibishushanyo (Zaburi 78:58).

Ariko umunyezaburi yibanda ku muzi wo gukiranirwa kwa Isirayeli: bibagiwe ibyo Imana yabakoreye, ntabwo biringiye Imana, bagerageje Imana (Zaburi 78:18, 41, 56), barayigomera, ntibagendera mu mategeko yayo, ntibitondera isezerano ryayo, n'ibihamya byayo (Zaburi 78:10, 37, 56). Binyuze mu kugaragaza ubwo buryo butandukanye bwo gusenga ibishushanyo, umunyezaburi aba ashaka kuvuga ko kurekwa kwa Isirayeli kwatewe n'icyaha kimwe gikomeye, ari cyo kutiringira Uwiteka (Zaburi 78:7, 8).

Iyo usomye Zaburi, utangazwa no kwinangira imitima kw’abantu kwa hato na hato ndetse n'ubuhumyi mu bya Mwuka, bitandukanye no kwihangana kw'Imana kutagira umupaka ndetse n'ubuntu bwayo. Ni mu buhe buryo buri gisekuru gishya cyagiye kigenda biguru ntege mu kwiga?

Mbere yuko ducira imanza ibisekuru byatambutse, twari dukwiriye kubanza tukirebaho twebwe ubwacu. Mbese twebwe ntabwo twibagiwe imirimo itangaza y'Imana yo mu gihe cyatambutse kandi ntabwo twirengagiza ibyo isezerano ryayo ridusaba? Ntabwo Zaburi ishishikariza abantu kwishingikiriza ku mirimo yabo bwite. Ahubwo, Zaburi 78 igaragaza ko ubushake bw'umuntu butagira agaciro keretse bushinze imizi mu gubora tuzirikana gukiranukwa kw’Imana no kwemera ubuntu bwayo. Kutagera ku ntego kw'intambara z'ubwoko bw'Imana (Zaburi 78:9, 62-64) bisobanuye isomo ry'umunyezaburi rivuga ko imbaraga z'abantu zitarimo kwizera Imana, byanze bikunze, ziratsindwa.

`Ni ayahe masomo wize, cyangwa ukwiriye kuba warigiye ku makosa yawe y’igihe cyatambutse?`