---
title:  Ibindi Byo Kwiga No Kuzirikanwa
date:   29/03/2024
---

Soma igitabo cyanditswe na Ellen G. White cyitwa _Kugana Yesu_ ingingo ivuga ngo 'Gukurira muri Kristo', pp.67-77.

Zaburi iturarikira gutegereza Uwiteka. “Turiza Uwiteka umutegereze wihanganye” (Zaburi 37:7). Iyo gutegereza bituremereye nk'umutwaro, tugashidikanya kandi tukumva turi twenyine, tuba dukwiriye kwibuka abigishwa ku munsi wo kuzamurwa mu ijuru kwa Yesu (Ibyakozwe n'Intumwa 1:4-11). Yesu yazamuwe mu ijuru bamureba, ubwo bari basigaye kugira ngo bamutegereze kugeza ubwo azaba agarutse ku munsi utazwi. Ni nde wigeze agira amatsiko yo kwakira imigisha y’Imana kuruta uko aba bigishwa bari bayafite kuri uwo munsi? Mu by'ukuri bifuzaga kubwira Yesu bati, “Mwami reka tujyane na we” ariko bahawe amabwiriza yo gutegereza isezerano rya Data wa twese no kugaruka kwa Yesu.Turamutse dutekereje ko abigishwa bari buzuwe no gushidikanya ndetse no gucika intege, tuba twibeshye. Basubiye i Yerusalemu kandi bakora nk'uko Yesu yari yarababwiye bategereje impano ya Mwuka wera maze babwiriza ubutumwa bwiza mu isi bafite imbaraga (Ibyakozwe n'Intumwa 1:12-14, Ibyakozwe n'Intumwa 2).

Itegeko ry'Umwami ryo gutegereza ntabwo rishoboka keretse yarakoze umurimo we muri twe binyuze muri Mwuka wera. Nta munezero w'umuntu ushobora kugereranywa imbaraga gutegereza kuzazana mu mibereho yacu. Ikintu kimwe cyonyine ni cyo kizaduha iyo mbaraga, kandi icyo kintu ni ukuba muri Yesu Kristo. Ni ukuvuga, kugirana na we umushyikirano.” Noneho Kristo mu mitima yacu, azadutera gukunda no gukora ibyo yishimira” (Abafilipi 2:13). Ni ho tuzagenza uko yagenzaga. Tuzagira umutima uhwanye n'uwe. Uko ni ko tuzamukunda no kuguma muri we.” dukurire muri we muri byose” (Abefeso 4:15). Ellen G. White, _Kugana Yesu_, p.77. Uko dukomeza gutegereza Uwiteka, ni ko tuzarushaho kubonera amahoro n'umunezero muri Zaburi. Amasengesho yacu n'indirimbo zacu biri aho umutima w’Imana n’imitima yacu bihurira buri munsi.

**IBIBAZO:**

`Kuki gutegereza bifite akamaro mu mibereho yacu y’ibya Mwuka? Nimuganire ku gutegereza kwa zimwe mu ntwari zo kwizera zo muri Bibiliya. Ni mu buhe buryo gutegereza byatunganyije kandi bigatera imbaraga kwizera kwazo? (Abaroma 4:19-22, Abaheburayo 11).`

`Mbese iherezo ryo gutegereza kwacu ni irihe? (Zaburi 37:34-40). Ni ukuvuga, ni iki dusezeranirwa igihe ibintu byose bizaba birangiye? Ni ibihe byiringiro dukura muri iyo mirongo byerekeranye nubutabera bumaze igihe kirekire bwarabuze muri ubu buzima?`

`Ku byerekeranye n’abapfuye ndetse n'ibikorwa byabo, kuki gutegereza Yesu kwabo gusa n'ukwarangiye (Umubwiriza 9:5)? Ni ibihe byiringiro dushobora gukura muri icyo gisubizo?`