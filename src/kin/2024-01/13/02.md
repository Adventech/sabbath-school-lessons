---
title:  Guhamagarirwa Gutegereza
date:   24/03/2024
---

`Soma Zaburi 27:14, Zaburi 37:7, 9, 34; Zaburi 39:7; Zaburi 40:1; Zaburi 69:6; Abagalatiya 5:5, n’ Abaroma 8:18-29. Ni iki iyi mirongo isaba ubwoko bw'Imana gukora?`

Ahari, kimwe mu bintu bihangayikisha mu buzima ni ugutegereza. Abo twaba turi bo bose, aho twaba turi hose, umwanya wose twaba turimo mu buzima, twese tuba tugomba gutegereza ibintu runaka. Uhereye ku gutegerereza ku murongo imbere y'iduka ukageza ku gutegereza ibisubizo bya muganga, turategereza ari byo buri gihe tudakunda gukora. Mbese si ko biri?

None se gutegereza Imana bimeze bite? Ingingo yo gutegereza ntabwo iboneka muri Zaburi gusa, ahubwo iboneka muri Bibiliya yose. Ijambo ry'ingenzi muri ibi byose ni ukwihangana. Kwihangana ni ubwitange bwacu bukomeye bwo kwanga kugengwa n'ubwoba bwo gucibwa intege uko Imana itazaza kutujyana mu ijuru. Umwana w'Imana wayiyeguriye ategereza azi ko Imana ari iyo kwizerwa, kandi abayitegereza bashobora kwiringira ko nituyegurira imibereho yacu, dushobora kwiringira ko izayiduhindurira myiza, nubwo rimwe na rimwe atari ngombwa ko duherako tubibona gutyo.

Gutegereza Uwiteka birenze gutegereza umwanya muto gusa. Ni ugukumbura Imana byimbitse ari byo byagereranyijwe no kugira inyota nyinshi uri mu gihugu cyumye (Zaburi 63:1). Umunyezaburi ategereje imigisha myinshi ituruka ku Mana, kandi ari kwifuriza abategereje kuba bugufi bw'Imana ye birenze ikindi cyifuzo icyo ari cyo cyose mu buzima. Nk'uko Pawulo abivuga, muri uyu murongo wo mu Baroma utangaje, ibyaremwe byose bitegereje kuvugururwa kw’isi no guhura n'Imana, ubwo Imana izabonana n'abantu bayo ku iherezo ry’ibihe. Yaranditse ati: “kuko ndetse n'ibyaremwe byose bitegerezanya amatsiko guhishurwa kw’abana b’Imana” (Abaroma 8:19).

Mbega isezerano ridasanzwe! Nanone kandi, igihe dutegereje agakiza no kongera guhuzwa n'Imana, nk'uko n'ibyaremwe “binihira hamwe kandi bikaramukirwa hamwe” (Abaroma 8:22), Nubu Uwiteka akomeje kubana n'ubwoko bwe, binyuze muri Mwuka Wera.

Hagati aho, duhamagarirwa kuba abagabo bo guhamya (Ibyakozwe n’Intumwa 1:4-8) inama y'agakiza, izasozwa mu irema rishya Irema rishya, ni ryo dutegereje, gusohora guheruka kw’ibyiringiro byacu nk'Abakristo b'Abadiventisiti, bafite izina rikubiyemo igitekerezo cy'ibyiringiro by'uko dutegereje. Turategereje, kandi tuzi neza ko ibyiringiro byacu bitazaba imfabusa. Urupfu rwa Kristo no kuzuja jwe, ubwo yazaga ku ncuro ya mbere, bitwizeza ko azagaruka.

`Ni ibihe bintu utegereje ku Mana ubu? Ni mu buhe buryo wiga gutegereza ufite kwizera no kwiringira, by’ umwihariko igihe icyo dusaba kiba kitarasohora?`