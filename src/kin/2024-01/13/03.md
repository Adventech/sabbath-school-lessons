---
title:  Amahoro y'Umwana W'incuke
date:   25/03/2024
---

`Soma Zaburi 131. Ni ikiiyi Zaburi itwigisha cyerekeranye n’isano dufitanye n’Imana?`

Ubwoko bw'Imana buba mu isi ibangamira kwizera, isi yuzuye ibishuko n’imibabaro ku bantu hafi bose. Kumenya ko ari umwana w'Imana kandi ko yishingikirije ku Mana bihumuriza umunyezaburi kandi bigatuma yatura ko ubwibone bwe nta gaciro bufite. Ubushukani bw'ubwibone ni uko butera uwirata kumva ko yihagije kandi ntabashe kureba hirya ye. Abibone bihuma amaso kugira ngo batareba ukuri kw’Imana.

Ibihabanye n'ibyo, abakiranutsi bubura amaso yabo bakayahanga ku Mana (Zaburi 123:1,2). Kumenya ugukomera kw’Imana bituma bicisha bugufi kandi bakareka kwihugiraho n'ibyifuzo bitagira umumaro. Umunyezaburi avuga ko atiha “ibiruta urugero rwe” n'ibitangaza byamunanira” (Zaburi 131:1). Izo mvugo zisobanura imirimo y'Imana mu isi irenze uko abantu bashobora kuyisobanukirwa. Siyanse y'iki gihe igaragaza ko n"utuntu duto" dushobora kugorana ndetse ntitudusonukirwe, ahari n'uyu munsi. Mu by'ukuri, hari ogereranya rikomeye: uko turushaho kwiga ibyerekeranye n’isi y’ibigaragara, ni ko turushaho kubona amayobera akomeye agaragarira imbere yacu.

Hagati aho, imvugo ngeraranyo yo muri Zaburi 131:2, “nk’uko umwana wincuke yigwandika kuri nyina", ni ishusho ikomeye igaragaza umuntu ubona amahoro kandi utuje imbere y'Imana. Bigaragaza isano y'urukundo umwana agirana na nyina mu byiciro byinshi mu mibereho y'uwo mwana ukiri muto.

Binyuze mu kudukura (kuducutsa) ku byifuzo bitagira akamaro n'ubwibone, Imana iduha ibyokurya bikomeye, ari byo “gukora ibyo uwantumye ashaka, no kurangiza umurimo we” (Yohana 4:34, soma n’ Abaheburayo 5:12-14). Kwizera nk'ukumwana muto kugaragazwa muri Zaburi 131 ni ukwizera gushyitse kwageragejwe n'ingorane z’ubu buzima maze kukabona ko Imana ari iyo kwizerwa kandi ko ijambo ryayo ari iry'ukuri.

Icyo umunyezaburi yibandaho ku iherezo kirebana n'imibereho myiza y'ubwoko bw’Imana. Byanze bikunze, duhamagarirwa gukoresha ubunararibonye dufite ku Mana tugakomeza itorero Rye. Ni ukuvuga ko duhereye ku byo twize, ku giti cyacu, byerekeranye no gukiranuka kw'Imana n'ubugiraneza bwayo, dushobora kubibwira abandi bakirwana no kwizera kwabo, kubw'impamvu izo ari zo zose. Ubuhamya bwacu bwerekeye Kristo bushobora no kuba mu itorero ubwaryo, aho abantu benshi bakeneye kumumenya ku giti cyabo.

`Ndababwira ukuri yuko nimudahinduka ngo mumere nk’abana bato, mutazinjira mu bwami bwo mu ijuru” (Matayo 18:3). Ni iki Yesu atubwira aha? None se iki gitekerezo gisobanuye iki?`