---
title:  Mu Gitondo Impundu Zikavuga
date:   28/03/2024
---

`Soma Zaburi 5:4, Zaburi 30:6, zaburi 49:15, Zaburi 59:17, Zaburi 92:3, Zaburi 119:147, 2 Petero 1:19, n’ Ibyahishuwe 22:16. Ni ikihe gihe cy'umunsi kigaragazwa mu buryo bw'ikimenyetso nk'igihe cyo gucungura kw’Imana, kandi kuki?`

Muri Zaburi, igitondo ni cyo gihe gucungura kw’Imana guteganyijwe. Igitondo kigaragaza imbabazi z’Imana, ari zo zishyira iherezo ku ijoro rirerire ryo gucika intege no kwiheha (Zaburi 130:5, 6). Muri Zaburi 143, ubutabazi bw’Imana buhindura Umwijima w'urupfu w'iki gihe (Zaburi 143:3) umucyo w'igitondo gishya (Zaburi 143:8), no kuba mu rwobo (Zaburi 143:7) bukabihindura kuba mu “gihugu cy'ikibaya” (Zaburi 143:10).

`Soma Mariko 16:1-8. Ni iki cyabaye mu gitondo kivugwa ahanga, kandi kuki icyo kintu ari ingenzi kuri twe?`

Igitondo cy'umuzuko wa Yesu Kisto cyafunguye inzira y'igitondo gihoraho cyagakiza k’Imana kabizera izina rye bose. Abigishwa ba Yesu babonye imbaraga zose z'isezerano riri muri Zaburi 30:5; “Ahari kurira kwararira umuntu nijoro, ariko mu gitondo impundu zikavuga” ubwo bahuraga n’'Umwami wazutse. Ni ku bw'imbabazi z’Imana gusa n'urukundo rwayo rutagira ikigombero amarira yacu ahinduka umunezero (Zaburi 30:6, 8).

Nk'uko inyenyeri yo mu ruturuturu iteguriza abantu ugutangira k'umunsi mushya, ni na ko kwizera ari ikimenyetso kigaragaza ukuri gushya k'ubugingo bw’iteka mu bana b’Imana (2 Petero 1:19). Yesu yitwa umucyo n’inyenyeri yo mu ruturuturu (Ibyahishuwe 22:16), kandi ni We dutegerezanyije amatsiko ko yimika ubwami Bwe butazabamo ijoro, ikibi n'urupfu (Ibyakozwe n’Intumwa 21:1-8,25). Iki ni cyo kintu kiruta ibindi byose dutegereje igihe tuvuga ibyerekeranye no gutegereza Uwiteka. Kandi, mu by’ukuri, gutegereza ni ngombwa.

“Kristo yari yatangazanyije kunesha ku mva yamaze gusaduka Yazefu ngo 'Ni njye kuzuka n’ubugingo.' Imana ni yo yonyine yari kubasha kuvuga ayo magambo. Ibyaremwe byose bibeshwaho n’ubushake ndetse n’imbaraga by’Imana. Bitega amakiriro ku bugingo bw’Imana. Uhereye ku muserafi wo ku rwego rwo hejuru ukageza ku cyoroheje kurenza ibindi byose bifite ubugingo, byuzurizwa na Soko y’ubugingo. Umwe wenyine uhwanye n'Imana ni we ubasha kuvuga ati 'Nshobora gutanga ubugingo bwanjye kandi nshobora kubusubirana.' Mu bumana bwe, Kristo yari afite ububasha bwo gutanyaguza imirunga y'urupfu.” Ellen G. White, _Uwifuzwa Ibihe Byose_, p. 617

`Byavuzwe ko urupfu rwashyizwe mu ngirabuzima zacu mu gihe cyo kuvuka. Nubwo ibyo ari ukuri nk'ibiremwa byacumuye ni iki umuzuko wa Yesu wadusezeraniye cyerekeranye n'uko urupfu ari urwakanya gato? Kuki tugomba kutigera twibagirwa ko urupfu ari urw’akanya gato?`