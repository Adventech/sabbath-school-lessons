---
title:  Gutegerereza Mu Kiruhuko cy'Isabato y'Imana
date:   27/03/2024
---

`Soma Zaburi 92. Ni ibihe bintu bibiri bigaragazwa muri iyi ndirimbo y'umunsi w'Isabato?`

Guhimbaza Imana ku bw'imirimo y'intoke zayo (Zaburi 92:4,5) no kugereranywa na Edeni k'umukiranutsi (Zaburi 92:12-14) bigaragaza Irema, ikintu cya mbere Isabato itwibutsa. Zaburi ihimbaza Uwiteka ku bw’intsinzi Ye atsinda abanzi nk’Imana y’ubutabera (Zaburi 92:7-15) kandi bigashimangira ingingo kabiri y'Isabato gucungurwa ukava mu bibi (Gutegeka kwa kabiri 5:12-15). Bityo, Zaburi 92 isingiza Imana ku bw’Irema ryayo ryo mu gihe cyatambutse no gukomeza isi ko muri iki gihe, kandi igaragaza ibyiringiro byo mu gihe giheruka mu mahoro na gahunda by’iteka ryose.

Abantu bashobora kwishimira ikiruhuko cy'Isabato kuko Imana “isumba byose” (Zaburi 92:1); umwanya wayo w’icyubahiro uyiha gutsinda abanzi babo.

Ariko, nubwo ari Imana isumba byose, Uwiteka aramanuka akicisha bugufi kugira ngo akize abamutabaza. Umurimo w’Imana wo kurema, by’umwihariko gucungurwa kw’ibyaremwe, ukwiriye gutuma abantu bayiramya kandi bakayikunda. Nyuma byose, kuba mu byaremwe byacumuye, udafite ibyiringiro byo gucungurwa, ntabwo ari ikintu cyo kwishimira. Turakunda, tukababara, tugapfa-kandi ibyo byose tukabikora tudafite ibyiringiro. Nyamara, turamya Uwiteka nk'Umuremyi n'Umucunguzi wacu.

“Amavuta mashya” asobanuye kwitanga k'umunyezaburi yitangira gukorera Imana no kwiyegurira kuba umugaragu wayo (Zaburi 92:11). Umuhango wo gusukwaho amavuta wakorwaga mu gihe cyo kweza abantu babaga batoranyirijwe kuba abatambyi cyangwa abami (Kuva 40:15, 1 Samweli 10:1). Ariko, umunyezaburi yahisemo ijambo ry'Igiheburayo ridasanzwe, **_balal_**, ashaka kuvuga gusukwaho amavuta kwe bidasobanuye kweza abagaragu b'Imana ahubwo bisobanuye “kuvanga” amavuta n’indi migabane y’ibitambo (Kuva 29:2, Abalewi 2:4,5). Gukoresha ijambo **_balal_** kumunyezaburi mu buryo bwihariye gusobanura icyifuzo cye cyo kwigaragaza nk’igitambo kizima cy’Uwiteka no kwegurira Imana ubuzima bwe bwose (Abaroma 12:1).

Ntabwo bitangaje kubona ibitekerezo byerekaranye no kwezwa muri Zaburi byeguriwe Isabato, kuko Isabato ari ikimenyetso kigaragaza ko Uwiteka yeza ubwoko bwe (Kuva 31:13). Imvugoshusho y'ibiti by'imikindo n'imyerezi y'i Lebanone igaragaza ubwoko bw'Imana bukurira mu kwizera no kwishimira imigambi y’Imana n'urukundo rwayo.

Isabato ni ikimenyetso cy’isezerano ry'Imana rihoraho yagiranye n'ubwoko bwayo (Ezekiyeli 20:20). Bityo, ikiruhuko cy’Isabato ni ingezi ku bwoko bw'Imana kuko Isabato ibatera imbaraga zo gutegereza Uwiteka bizeye kugira ngo asohoze amasezerano Ye (Abaheburayo 4:1-10).

`Ongera usome Zaburi 92, Ni ibihe byiringiro bikomeye duhabwa aha ngaha, kandi ni mu buhe buryo dushobora, ndetse n'ubu ngubu, guhumurizwa n'ibyo iryo somo rivuga?`