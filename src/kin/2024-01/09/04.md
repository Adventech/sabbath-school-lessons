---
title:  Yabaye Indahemuka Ku Isezerano rye by'Iteka Ryose 
date:   27/02/2024
---

Isezerano ryahawe Dawidi rikubiyemo isezerano ry'Imana ryo gufasha abakomoka kuri Dawidi n'iterambere ry'ubwoko bw’Imana (1 Samweli 7:5-16; Zaburi 89:1-4, 19-37; Zaburi 132:12-18). Uguhoraho kw'isezerano ry’Imana kwashyizweho n'indahiro y'Imana no kwizera Imana k'umwami. Nyamara, ndetse n’abami bitanze nka Dawidi si ko buri gihe babaga indahemuka ku Uwiteka. Muri Zaburi 89 hari amagambo y'amaganya atewe n'ukuri gusa nk'ukugaragaza yuko amasezerano meza yahawe Dawidi yazimiye. Mbese Isirayeli yaretswe n'Imana? Igisubizo ni ‘Oya!’

Ni byo koko, umujinya wImana ugaragaza urubanza rwo mu ijuru (Zaburi 38:1, Zaburi 74:1). Nyamara uwo mujinya ntabwo uhoraho iteka ryose kuko urukundo rw'Imana ruhoraho rubabarira ibyaha by'abantu igihe bihannye. Nyamara, iyo Imana irakariye abantu bakora ibyaha, uburakari bwayo buba bukaze. Abantu bagerwaho n'ingaruka zishaririye zo kutumvira kwabo kandi bakabona uburemere bw’ibyaha byabo (Zaburi 89:38-46). Ariko barabaza bati, ”Uzageza he” bashaka ko uburakari bw’Imana burangira (Zaburi 89:47). Ibyiringiro bishya bituruka mu bwishingizi bwo mu budahemuka bw’Imana bwo “kwibuka” imbabazi zayo (Zaburi 89:48, 51).

Muri make, nubwo uruhande rw’isezerano rw'abantu rwatsinzwe, abantu bashoboraga kuruhukira mu isezerano ry’imigambi y'Imana idahinduka binyuze muri Mesiya, ufite gukiranuka kose n'agakiza ka Isirayeli ndetse n’agakiza k'isi yose. Ni ukuvuga ko ku iherezo, Imana izatsinda, kandi ubwami bwayo buzahoraho iteka ryose ariko ku bwa Yesu gusa, bidatewe n'ubwoko bw’Imana.

Yesu Kristo ni mwene Dawidi kandi akaba Mesiya (Matayo 1:1; Abaheburayo 1:8). Yitwa “imfura mu byaremwe byose” (Abakolosayi 1:15), ari byo birengurira kuri Zaburi 89:27 yita Dawidi, wagereranyijwe na Kristo, umwana w'Imana w'imfura." Kandi nzamuhindura imfura yanjye,  asumbe abandi bami bo mu isi”.

Mu bigaragara, izina “imfura” ntabwo rivuga imiterere y'umubiti ya Dawidi yari umwana wa munani w'ababyeyi be (1 Samweli 16:10,11). Ni ko bemeze no kuri Yesu. Iri zina risobanuye icyubahiro cye n'ubutware bwe bidasanzwe (Abakolosayi 1:16,20-22). Imana yagize Yesu Umwami usumba abandi bo mu isi igihe yamuzuraga mu bapfuye (Ibyakozwe n’Intumwa 2:30,31).

`Soma Abakolosayi 1:16, 20-22. Ni iki iyi mirongo itwigisha cyerekaranye n'uwo Yesu ari we n'icyo yadukoreye? Ni irihe sezerano ushobora gukura muri iyi mirongo ushobora kugira iryawe?`