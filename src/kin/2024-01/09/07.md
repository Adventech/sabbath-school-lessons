---
title:  Ibindi Byo Kwiga No Kuzirikanwa
date:   01/03/2024
---

`Soma igitabo cyanditswe na Ellen G, White cyitwa _Uwifuzwa Ibihe Byose_, ingingo ivuga ngo “Imana iri kumwe natwe", pp.13-19`

Kubwo kuba amasengesho ya Kristo n'amasengesho yerekeye Kristo, Zaburi zitanga ihishurwa ryihariye ry'ubumuntu bwa Kristo n’umurimo wo gucungura nk'Imana iri kumwe natwe" (Matayo 1:23). Yesu ni “Imana iri kumwe natwe mu masengesho y’urugamba rwo kurekwa ndetse n'imibabaro.

Ni Imana iri kumwe natwe mu guhungabana k’ubutabera no gutabarwa. Yesu ni Imana iri kumwe natwe binyuze mu kutadusiga twenyine mu kuzimira kwacu no kwiheba ahubwo akatwereka inzira yo kugera ku nsinzi yo kwizera. Yatubereye umutambyi n'Umwami w'iteka ryose Kugira ngo adukize kurimbuka kw’iteka ryose ku bw’icyaha. Muri Kristo, umwami  ukomoka mu muryango wa Dawidi, amasezerano yose y'inama y’agakiza ni mo asohorera (2 Abakorinto 1:20).

Ellen G. White asobanura ubumwe bwa Kristo n'inyokomuntu muri aya magambo: “Mu bumuntu bwe, Kristo yegereye inyokomuntu; mu bumana bwe, yabashiije gushyikira intebe y'Ubwami bw'Imana. Nk'Umwana w'umuntu, yaduhaye icyitegererezo cyo kumvira; nk'UMwana w'Imana, aduha imbaraga yo kumvira. Ni Yesu wavuganive na Mose muri cya gihuru cyo ku musozi Horebu agira ati 'NDI UWO NDI WE...Abe ari ko uzabwira Abisirayeli uti, NDIHO yabantumyeho' (Kuva 3:14). Iri ryari isezerano ryo gucungurwa kw'Abisirayeli. Bityo rero ubwo yazaga 'afite ishusho y'umuntu,' yivuzeho ko yitwa NDI Umwana w'i Beterehemu, Umugwaneza kandi Umukiza wicisha bugufi, ni Imana 'yerekanywe ifite umubiri' (1 Timoteyo 3:16). Kandi natwe aratubwira ati: 'NDI umwungeri mwiza.' 'NDI umutsima w'Ubugingo.' 'NDI Inzira, Ukuri n' Ubugingo' 'Nahawe ubutware bwose mu ijuru no mu isi' (Yohana 10:11; 6:51; 14:6; Matayo 28:18). NDI amizero y'ibyasezeranywe byose. NDI, witinya” _Uwifuzwa Ibihe Byose_ (2016), p.17.

**IBIBAZO:**

`Ni mu buhe buryo Imana yagaragaje gukiranuka kwayo kutagereranywa ku isezerano ryayo ititaye ku gukiranirwa kw'ubwoko bwayo? Ni ibihe byiringiro ibyo biha abana b’Imana bahanganye n'urugamba uyu munsi?`

`Ni mu buhe buryo ubutambyi bukuru bwa Kristo bwihariye mu buryo bwa Melikisedeki bushimangira imbaraga y’icyizere cy’agakiza k'ubwoko bw’Imana?`

`Ubutumwa bwiza bugaragaza ko amasezerano menshiyo muri Zaburi yerekeranye na Mesiya yasohoye binyuze muri Yesu Kristo. Ni mu buhe buryo ibi byerekana ukuri kw'ijambo ry’Imana? Kuki tugomba kurwanya ibitekerezo bishaka guca intege ibyiringiro byacu dufite mu ijambo ry'Imana?`

`Ni ukuhe guhumurizwa gukomeye dushobora kubonera mu magambo yavuzwe na Kristo, “Nahawe ubutware bwose mu ijuru no mu isi” (Matayo 28:18)? Ni mu buhe buryo dukoresha iri sezerano mu mibereho yacu?`