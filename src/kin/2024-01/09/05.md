---
title:  Umwami Uhoraho Ufite Imbaraga Zitagereranywa
date:   28/02/2024
---

`Soma Zaburi 2; Zaburi 110:1-3; Zaburi 89:4; 13-17 na Zaburi 110:1, 2,5.6. Ni iki iyo mirongo itwigisha cyerekeranye na Kristo nk'Umwami?`

Kugaragazwa kw’Imana nka se wa Mesiya kugaragaza ukwimikwa k'umwami igihe umwami mu isezerano ry’Imana (Zaburi 2:7, Zaburi 89:26-28). Zaburi 2:7 ivuga ibyo kuzuka kwa Kristo no gushyirwa hejuru kwe nk'umuseke w’isezerano rihoraho n'ubutambyi bwe (Ibyakozwe  n’Intumwa 13:33-39, Abaheburayo 1:5, Abaheburayo 5:5). Mesiya yicaye iburyo bw'Imana nk'ufite icyubahiro n'ubutware bitagereranywa (Zaburi 110:1; Ibyakozwe n’Intumwa 7:55,56)." Byongeye kandi, imikoranire hagati y'Uwiteka na Mesiya 'wasizwe’ na yo igaragaza umugambi wo kugereranya Mesiya ukomoka mu muryango wa Dawidi n’Uwiteka ubwe...Niba uwicaye iburyo ari Uwiteka, ubwo Uwiteka ni Mesiya, kuko uwo na we agaragara iburyo (Soma Zaburi 110:1,5.)”-Jacques Doukhan, _On the Way Emmaus_ (Clarksville, MD: Lederer Books, 2012), pp. 26, 27.

Ku iherezo, Kristo azabona insinzi idasubirwaho atsinde abanzi be. Kugira abanzi “intebe y'ibirenge” ni imvugo shusho igaragaza umuco w'abami ba kera bo Burasirazuba bwa Hafi wo gukandagiza ibirenge byabo ku majosi y’abanzi babo batsinzwe mu buryo bwo kugaragaza ko babigaruriye. Ariko, ahangaha, inkoni y’ubutware ya Kristo ntabwo ari igikoresho cy'iterabwoba (Zaburi 2:9, Zaburi 110:2).

Inkoni y'ubutware yatwarwaga n'abayobozi b'imiryango nk'ikimenyetso cy'uwo muryango (Kubara 17:2-10). Inkoni y'ubutware ya Kristo ituruka i Siyoni kuko Kristo ahagarariye ubwoko bw’i Siyoni. Inkoni ye y'ubutware ni ikimenyetso cy’urubanza rwo mu ijuru, rushyira ku iherezo ubutware bw'ikibi kandi rukagaragaza ubutware bwa Kristo butagereranywa (Ibyahishuwe 2:27, Ibyahishuwe 12:5). Ndetse n'abami bakiranirwa bahabwa amahirwe yo kwihana ndetse no kwiyeguriya Mesiya (Zaburi 2:10-12).

Ishusho imwe y’insinzi ihebuje ya Kristo iboneka mu rubanza kagenzuzi rwerekanwa muri Daniyeli 7, hagaragaza ko, nyuma y’ugucibwa k'urubanza, "abera b'Isumbabyose bazatsindishirizwa” (Daniyeli 7:22), kandi “ubwami bwayo ni ubwami buzahoraho iteka” (Daniyeli 7:27). Kubw’umusaraba, isezerano ry'ubwami ririzewe.

Umugisha usezeranirwa abantu bose biringira Umwami, n'abantu bishimira ubuyobozi no gukiranuka kwa Mesiya (Zaburi 2:12, Zaburi 89:15-17).

`Mibega uburyo ari byiza kumenya ko ku iherezo icyiza kizanesha ikibi, ubutabera ugatangwa, kandi uburibwe no kubabara bigakurwaho burundu! Ni mu buhe buryo uku kuri kwari gukwiriye kuduhumuriza ubu, aho mu mirebere ya kimuntu, ikibi gisa n'igikomeje kuganza?`