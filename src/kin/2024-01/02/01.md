---
title:  Twigishe Gusenga
date:   06/01/2024
---

### AHO ICYIGISHO CY'IKI CYUMWERU GISHINGIYE:
Zaburi 105:5; Abakolosayi 3:16, Yakobo 5:13, Zaburi 44, Zaburi 22, Zaburi 13, Zaburi 13, Zaburi 60:3-7.

><p>Icyo kwibukwa</p>
> “Nuko ari ahantu hamwe asenga, arangije umwe mu bigishwa be aramubwira ati, ‘Databuja, twigishe gusenga nk'uko Yohana yigishije abigishwa be” (Luka 11:1).

Imyizerere ivuga ko isengesho rifatiweho, ritasubiwemo ari ryo ryonyine rifatwa nk'isengesho nyakuri igaragara nkiyiganje mu Bakristo bamwe na bamwe. Nyamara abigishwa ba Yesu bagororewe bikomeye igihe basabaga Yesu kubigisha gusenga. Imana yashyize igitabo cy'isengesho, ari cyo gitabo cya Zaburi, hagati muri Bibiliya, itagamije kutwereka uburyo ubwoko bw'Imana bwo mu gihe cya kera bwasengega gusa, ahubwo igamije kutwigisha uburyo natwe dushobora gusenga uyu munsi.

Uhereye kera, Zaburi zahaye amasengesho y'ubwoko bw'Imana ishusho, harimo n'amasengesho ya Yesu (1 Ngoma 16:7, 9; Nehemiya 12:8; Matayo 27:46; Abefeso 5:19). Muri iki cyumweru tuzarebera hamwe akamaro Zaburi zagize mu gufasha ubwoko bw'Imana kunyura mu nzira y'urugendo rw'ubuzima bwabo no gutera imbere mu mushyikirano bagirana n'Imana. Dukwiriye kwibuka ko Zaburi ari amasengesho, kandi afite agaciro, bitari igitekerezo cy'iyobokamana gusa, ahubwo ku buryo zishobora gukungahaza no guhindura amasengesho y'umuntu ku giti cye cyangwa amasengesho ahuriweho n'abantu benshi.

Gusenga hifashishijwe amagambo yo muri Zaburi byafashije abizera benshi gushyiraho gahunda yo gusenga ihoraho kandi ishyirwa mu bikorwa. Muri iki cyumweru tuzakomeza kureba Zaburi, by'umwihariko, igihe ibihe bitameze neza kuri twe.