---
title:  Kwiringira mu Bihe by'Amakuba
date:   08/01/2024
---

Abakristo bose bazi kandi bagezweho n'ibihe byo kwiheba ndetse n'imibabaro, ibihe bibajije icyo Uwiteka ari gukora, cyangwa  impamvu Uwiteka yemerako  ibyo bintu bibabaho. Abanyezaburi na bo ubwabo banyuze mu bihe nk'ibyo. Kandi, bahumekewe n'Imana, banditse ibyo banyuzemo.

`Soma Zaburi 44. Ni iki hatubwira, kandi kuki ibyo ari ingenzi ku bizera b'ibihe byose?`

Guhitamo Zaburi zikwiriye gukoreshwa mu bikorwa byo kuramya mu itorero akenshi bigaragaza kwirengagiza imiterere n'amagambo tuvuga mu masengesho yacu ya rusange. Uko kwibanda ku magambo amwe gusa bishobora kuba ikimenyetso cy'uko tudafite ubushobozi cyangwa dufite impungenge zo kuvuga ku bihe bibi mu mibereho yacu. Nubwo rimwe na rimwe dushobora kumva ko Imana idufata mu buryo budakwiriye igihe imibabaro itugezeho, ntabwo tubona ko bikwiriye ko tugaragaza ibitekerezo byacu mu kuramya kwa rusange cyangwa no mu isengesho ry'umuntu ku giti cye.

Uko kwanga gukoresha amagambo amwe namwe bishobora gutuma duhusha intego yo kuramya. Kunanirwa kugaragaza amarangamutima yacu ku muragaragaro n'uburyo tubona ibintu imbere y'Imana mu masengesho akenshi bidusiga mu bubata bw'amarangamutima yacu. Ibi na none bituvutsa icyizere no kwiringira kwegera Imana. Gusenga ukoresha amagambo ya Zaburi bitanga icyizere cy'uko, igihe dusenga kandi turamya, ntabwo tuba dutegerejweho kunenga cyangwa guhakana ibitubaho.

Urugero, Zaburi 44 ishobora gufasha abaramya kugaragaza imibabaro ibageraho bakabivuga bisanzuye kandi mu buryo bukwiriye. Gusenga ukoresheje Zaburi bifasha abantu kugira ubwisanzure bwo kuvuga mu isengesho. Zaburi ziduha amagambo tutashoboraga kubona cyangwa ngo tugerageze kuvuga. “Umutima wacu ntiwasubiye inyuma, intambwe zacu ntiziyobagije ngo zive mu nzira yawe. Bitume utuvunagurira ahantu h'ingunzu, udutwikirize igicucu cy'urupfu” (Zaburi 44:19, 20).

Nyamara, zirikana uburyo Zaburi ya 44 itangira. Umwanditsi aravuga uburyo mu gihe cyatambutse, Imana yari yarakoze ibintu bikomeye ibikoreye ubwoko bwayo. Bityo, umwanditsi agaragaza ko yiringiye Imana aho kwiringira “umuheto we” (Zaburi ya 44:7). Nubwo bimeze bityo, amakuba yakomeje kugera ku bwoko bw'Imana, Urutonde rw'amakuba n'amaganya ni rurerure kandi rurababaje. Nyamara, no muri ibyo bibazo, umunyezaburi atakira Imana ngo “imucungure ku bw'imbabazi zayo” (Zaburi 44:27). Ni ukuvuga ko no mu ngorane, azi ukuri kw'Imana n'urukundo rwayo.

`Ni mu buhe buryo kwigira ku bihe byatambutse, ubwo icyubahiro cy'Imana cyagaragajwe neza, bigufasha guhangana n'ibihe amakuba atuma utekereza ko Imana iri kure yawe?`