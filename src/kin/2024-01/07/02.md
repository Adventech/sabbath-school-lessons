---
title:  Imbabazi ze Zihoraho Iteka Ryose
date:   11/02/2024
---

`Soma Zaburi 136. Ni ikihe gitekerezo cyiganjye muri iyi Zaburi? Nihehe umunyezaburi abona igihamya cy’icyifuzo cye?`

Zaburi 136 ihamagarira ubwoko bw’Imana gushimira Uwiteka kubw’imbabazi ze zahishuriwe mu irema (Zaburi 136:4-9) no mu mateka y’Abisirayeli (Zaburi 136:10-22). “Imbabazi” (Mu Giheburayo ni _khesed_, “urukundo rutagajuka”) zerekana kugira neza kw'Imana n’ubudahemuka bwayo igirira ibiremwa byayo kandi ikazigaragariza mu isezerano ryayo yagiranye na Isirayeli. Zaburi yerekana ko ubushobozi buheranije bw'Imana nicyubahiro cyayo bishingiye ku rukundo rwayo rutagajuka.

Uwiteka ni “Imana Nyamana” n’ “Umwami w’abami; ari yo mvugoshusho y'Abaheburayo isobanurwa ngo ni “Imana Ikomeye cyane” (Zaburi 136:1-3), ntibivuze ko hari izindi mana ahubwo bivuze ko ari Yo Mana yonyine.

Ibitangaza bikomeye Uwiteka akora, bidashobora kwiganwa n'uwo ari we wese, ni ibimenyetso bitagibwaho impaka by'ubutware bwayo (Zaburi 136:4). Imana yaremye ijuru nisi n'ibiri mu ijuru, ari byo bisengwa n'abapagani (Gutegeka kwa Kabiri 4:19). Zaburi rero, zitesha agaciro ubutware bw'imana z‘abapagani, ndetse no ku buryo bwagutse, zigatesha agaciro imbaraga n'ubutware bw'ibyo umuntu ashingiraho ibyiringiro bye. Ibyo byose ni ibikomoka ku biremwa bisanzwe. Ni ibintu byaremwe, ntabwo ari Umuremyi ubwe, ari na ryo tandukaniro rikomeye.

Imvugoshusho y’intokiz’imbaragaz’Imanan'ukuboko kurambutse (Zaburi 136:12) bishimangira ubushobozi bukomeye bw’imbabazi z'Imana wahantu ntagereranywa zibasha kugera.

Imbabazi z’Imana mu irema no mu mateka bikwiriye guha abantu imbaraga zituma barushaho kuyiringira no gukomeza kuba indahemuka ku isezerano ryayo. Amagambo yo gusubiramo avuga ngo “Kuko imbabazi zayo zihoraho iteka ryose” yasubiwemo incuro 26 muri iyi Zaburi, bityo akaba asubiza ibyiringiro mu mitima y‘abaramya [Imana] ko Uwiteka atazigera ahinduka kandi ko azahora aha imigisha ye [yatanze kuva na kera] abo mu bihe byose. Imana yibuka abantu bayo (Zaburi 136:23) kandi ni Indahemuka ku isezerano ry'ubuntu bwayo. Ukwizera imbabazi zihoraho z’ Uwiteka ni ishingiro rigize ukwizera kwa Bibiliya, gukubiyemo kuramya dukorana ibyishimo n’icyizere, ndetse no kwitonda hamwe no kwihana.

Zaburi 136 (imirongo 23-25) isoza yerekana uburyo Imana yita ku bari mu isi yose. Imbabazi z’Imana ntizigarukira ku Bisirayeli gusa, ahubwo zigera no ku biremwa byose. Ni yo mpamvu Zaburi ivuga ku buntu bw'Imana bugera ku bari mu isi yose kandi ikararikira abari mu isi bose kwifatanya n'Abisirayeli guhimbaza Imana (soma no muri Luka 2:10, Yohana 3:16, Ibyakozwe n'Intumwa 15:17).

`Ni buryo ki ishusho ya Yesu ku musaraba, adupfira nk’Incungu y'ibyaha byacu, ihishura ku buryo bukomeye ukuri gukomeye kwerekeye ku Mana, yuko “urukundo rwayo ruhoraho iteka ryose”?`