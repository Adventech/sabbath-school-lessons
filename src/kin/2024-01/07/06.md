---
title:  Ntiwibagirwe Ibyiza Yakugiriye
date:   15/02/2024
---

`Soma Zaburi 103. Imbabazi z’Imana zerekanwa gute muri iyi Zaburi?`

Zaburi 103 irondora imigisha myinshi y'Uwiteka. Iyo migisha ikubiyemo “ibyiza yakugiriye byose” (Zaburi 103:2) ikaguha ubuzima bwiza (Zaburi 103:3-6). Iyi migisha ishingiye ku mico yuje ubuntu bw’Imana no ku gukiranuka kwayo ku isezerano yagiranye n'Abisirayeli (Zaburi 103:7-18). Uwiteka “yibuka” ko umuntu ari ubusa akaba n'igihwayihwayi maze akagirira imbabazi abantu be (soma Zaburi 103:13-17). 

Kwibuka birenze igikorwa cyo gufata mu mutwe. Bikubiyemo isezerano n'icyo wiyemeje  gukora: Imana irakiza (iracungura) kandi igakomeza kwita ku bwoko bwayo (Zaburi 103:3-13). Imvugoshusho ziri muri Zaburi 103:11-16 zigereranya ugukomera kutagira akagero k'ubuntu bw’Imana, kubasha kugereranywa gusa n'ubwisanzure bw'ijuru butagira iherezo (Yesaya 55:9).

`Nonese, ni buryo ki ubwoko bw'Imana bwakwitura kugiraneza k'urukundo rw’Imana?`

Ubwa mbere, binyuze mu mugisha wo guhimbaza Uwiteka (Zaburi ya 103:1, 2). Akenshi, umugisha wumvikana nk'igikorwa cyo guha umuntu ibintu bifatika n'inyungu z’ iby'umwuka umuntu abona (Itangiriro 49:25, Zaburi 5:12). Bitewe nuko Imana ari Yo Soko y'imigisha yose, mbese umuntu yabasha ate kuyiha umugisha? Uworoheje abasha guha umugisha ukomeye binyuze mu kumushimira cyangwa kumuhimbaza (1 Abami 8:66, Yobu 29:13). Imana iha umugisha abantu  kubw’ibintu ibaha, naho abantu bagaha Imana umugisha kubwo kuyihimbariza ibyo Ibaha; ni ukuvuga, binyuze mu kuyubahisha kubw’imico y'ubuntu bwayo.

Ubwa kabiri, kubwo kwibuka ibyiza byose adukorera nisezerano rye (Zaburi 103:2, 18-22), nk'uko Uhoraho yibuka intege nke za muntu r’isezerano yagiriye ubwoko bwe (Zaburi 103:3-13). Kwibuka ni ikintu cy’ingenzi cyane cyerekeranye nisano iri hagati y'Imana n'ubwoko bwayo. Nk'uko Imana yibuka amasezerano yagiranye nubwoko bwayo, ni ko n'ubwoko bwayo bufite umwenda wo kwibuka gukiranuka kw’ Imana maze bukitura Imana kuyikunda no kuyumvira.


`Mu kuzirikana iki gitekerezo, nimwite no kuri aya magambo y’umujaw'Imana Ellen G. White agendana na cyo: “Byatubera byiza buri munsi tugiyetumara isaha dutekereza kandi twiga imibereho ya Kristo. Tugomba kureba ingingo ku ngingo, kugira ngo ibitekerezo byacu bibashe  gusobanukirwa buri mugabane w'imibereho ye, cyane cyane imibereho ye iheruka ya hano ku isi. Uko twibanda ku gitambo cye gikomeye yatanze kubwacu, kumwiringira kwacu kuzarushaho gukomera, urukundo rwacu ruziyongera, kandi tuzarushaho kuzurwa n'Umwuka We. Niba amaherezo tugomba gukizwa, tugomba kwigira icyigisho cyo kwihana no kwicisha bugufi munsi y’umusaraba.”— Uwifuzwa Ibihe Byose, p. 47 (2010).`