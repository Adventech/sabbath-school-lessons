---
title:  Uwiteka, Wagumya Kwibuka Ibyo Dukiranirwa
date:   13/02/2024
---

`Soma Zaburi 130. Uburemere bw’icyaha w'ibyiringiro by’umunyabyana bigaragazwa gute muri iyi Zaburi?`

Umubabaro ukomeye w'umunyezaburi awusanisha n'ibyaha bye hamwe n'iby'ubwoko bwe (Zaburi 130:3, 8). Ibyaha by'ubwoko biraremereye ku buryo biteje ubwoba bwo gutandukana kwabo n'Imana by’iteka (Zaburi 130:3). Ibyanditswe bivuga ko hari ibitabo byandikwamo ibyaha bigakomeza kubikirw’Umunsi w'Urubanza (Daniyeli 7:10, Ibyahishuwe 20:12) kandi amazina y'abanyabyaha agakurwa mu gitabo cy'ubugingo (Kuva 32:32, Zaburi 69: 28, Ibyahishuwe 13:8).

Ni yo mpamvu umunyezaburi atakambira imbabazi z’Imana, kuko ari zo zikuraho ibyaha burundu (Zaburi 31:3, 11; Yeremiya 31:34; Mika 7:19). Aziko Imana itagira uburakari bwayo kamere yayo. Urukundo rwayo ruhoraho ibihe byose. ‘Uburakari’ bwayo bukongezwa n'uko umuntu ananirwa kwishimira urukundo rwayo. . . . Umugambi w'uburakari bwayo ntabwo ari ukugira ngo ikomeretse, ahubwo iba ishaka gukiza umuntu; ntabwo iba ishaka kurimbura ahubwo iba ishaka gukiza ubwoko bwayo bwagiranye isezerano na yo (soma Hoseya 6:1, 2)”—Hans K. LaRondelle, _Deliverance in the Psalms_ (Berrien Springs, MI: First Impressions, 1983), pp. 180, 181.

Igitangaje, Imana ihora yiteguye kubabarira ibyaha byabo, aho kubahana, ari na cyo kigomba kubatera kubaha Imana (Zaburi 130:4, Abaroma 2:4). Kuramya bivuye ku mutima bishingiye ku gushima no kwishimira imico y'urukundo rw'Imana, aho kubikorana ubwoba bwo gutinya ibihano.

Abana b’Imana bahamagarirwa gutegereza Uwiteka (Zaburi 27:14, Zaburi 37:34). Ijambo ry’Igiheburayo _qawah_, “gutegereza;” mu buryo bwahuranyije, risobanurwa nko “gukomeza nturekure,;’ kandi ni ryo gicumbi cy’ijambo ry’Igiheburayo “ibyiringiro”. Bityo, gutegereza Uwiteka si igikorwa cyo kubura uko ugira kubera ibibazo, ahubwo ni “ugukomeza nturekure” ibyiringiro cyangwa ugahora utegereje ugutabarwa kuva k'Uwiteka. Ibyiringiro by'umunyezaburi ntibishingiye ku cyizere cye bwite, ahubwo bishingiye ku Ijambo ry’Imana (Zaburi 130:5). Gutegereza wiringiye Uwiteka si iby’ubusa, kuko nyuma y'ijoro ry’umwijima, haza igitondo cyo gucungurwa n'Imana.

Zirikana uburyo ukwinginga kumunyezaburi ku giti cye guhinduka ukw’abantu bose (Zaburi 130:7, 8). Ubuzima bwiza bw’'umuntu ku giti cye ntiwabutandukanya n'ubw'abantu bose. Ni yo mpamvu, nta muntu ukwiriye kwisabira ubwe gusa ahubwo agomba gusabira n'abandi bantu. Nkabizera, turi umugabane w’abandi bantu tubana, kandi ikigira ingaruka ku mugabane wabandi bantu kigira ingaruka no kuri buri wese.

`Tekereza ku kibazo gikurikira: “Uwiteka, wagumya kwibuka ibyo dukiranirwa, Mwami, ni nde wazahagarara adatsinzwe?” (Zaburi 130;3). Ni iki ayo magambo akubwiye wowe ubwawe? Uwiteka abaye yanditse ibicumuro byawe waba uwande, waba uri hehe?`