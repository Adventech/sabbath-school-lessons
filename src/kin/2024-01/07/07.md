---
title:  Ibindi Byo Kwiga No Kuzirikanwa
date:   16/02/2024
---

Soma igitabo cya Ellen G. White cyitwa Kugana Yesu, igice kivuga “Uko Umunyabyaha Akwiriye Kristo,” pp. 17-23 (2019). 

Muriza Zaburi, amajwi y’abantu b'Imana afatanyiriza hamwe yikiranya asubiramo aya magambo ngo, “Kuko imbabazi Ze zihoraho iteka ryose yishimira urukundo ruhoraho rw'Imana (Zaburi 106:1, Zaburi 107:1, Zaburi 118:1-4, 29, Zaburi 136). “Kudahimbaza Imana byaba bisobanura kwibagirwa ibyo yagukoreye byose, ntiwishimire imigisha y’Imana. Abahimbaza ni bo bonyine batibagirwa. Gutekereza no kuvuga iby’Imana biba bitaraba kuyihimbaza. Guhimbaza bitangira igihe umuntu yemera icyubahiro cy’Imana n'imirimo yayo, maze akabisubirisha kuyishimira kugiraneza kwayo, imbabazi zayo, n'ubwenge bwayo?— Hans LaRondelle, _Deliverance in the Psalms_, p. 178 [_Gucungurwa Kuvugwa muri Zaburi_].

Ubusobanuro bwo kwatura duhamya ibyimbabazi z'Imana zihoraho iteka bugira n'ubundi busobanuro bwimbitse igihe twibutse ko isezerano ryo kugiraneza k’urukundo no gukiranuka kwayo - bihoraho kandi bidahinduka no mu bunyacyaha n'ubwigomeke bw’umuntu imbere y'Imana.

“Twayicumuyeho, ntidukwiriye kugirirwa ubuntu; nyamara Yo ubwayo yashyize mu minwa yacu aya magambo meza cyane yo kuyitakambira tugira tuti, ‘Ntutuzinukwe, ugirire izina ryawe; ntukoze isoni ingoma y'icyubahiro cyawe: ibuka, we kwica isezerano wadusezeranije? Yeremiya 14:21. Iyo tumusanze twatura ibyaha byacu no kutabonera kwacu, We ubwe yadusezeraniye ko azumva gutaka kwacu. Icyubahiro cy’ingoma Ye gishingira ku kudusohoreza ijambo Rye”—Ellen G. White, _Christ’ Object Lessons_, p.148.

Kumenya ko Imana yamubereye inyabuntu ikamuhaza ibyiza (Zaburi 103:2) byateye umwete umunyezaburi wo guhamya agira ati, “Uwiteka akora ibyo gukiranuka aca imanza zitabera zirenganura abarenganywa” (Zaburi 103:6). Ni yo mpamvu, intego iheruka y'ubuhamya bwite bw'umunyezaburi, n'ishimwe ashimira Imana kubw’imbabazi yamugiriye, ari ugutera umwete abandi ngo bamenye kugira neza kuje urukundo rw’Imana, kugira ngo na bo babashe gukingurira Imana imitima yabo maze bakire ubuntu bwayo bukiza kandi bahimbaze Imana (Zaburi 9:12, 13; Zaburi 22:23-28; Zaburi 66:16).

`Niba imbabazi z’Imana zihoraho iteka ryose kubw’agakiza k’abantu, ni iki ibyo bikwiriye kubatera gukora? Ni kuki ibyo bidakwiriye gutuma umuntu akomeza gukora ibyaha yibwira ko imbabazi zizahoraho iteka ryose?`

`Twahuza dute imbabazi Imana itugirira kubwibyaha byacu n'igitekerezo cy'urubanza Imana igomba gucira icyaha?`

`Ni buryo ki amagambo avuga iby’imbabazi z’Imana mu Isezerano Rishya ahura n'ayo muri Zaburi (Abefeso 2:4, 5; 1 Timoteyo 1:16; Tito 3:5; Abaheburayo 4:16)?`