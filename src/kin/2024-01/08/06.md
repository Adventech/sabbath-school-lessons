---
title:  Imigisha Izanwa mo Kubaho Ukiranuka
date:   22/02/2024
---

`Soma Zaburiya 1:1-3, Zaburi 112:1-9, na Zaburi 128. Ni iyihe migisha yasezeraniwe abubaha Uwiteka?`

Mu migisha myinshi yasezeraniwe abubaha Uwiteka, ahari amahoro ni umwe mu migisha isumba iyindi. Zaburi 1 igaragaza umukiranutsi imugereranya nigiti cyatewe hafi y'umugezi, cyera imbuto zacyo mu gihe cyacyo kandi amababi yacyo ntiyuma (Zaburi 1:3; Yeremiya 17:7, 8;  Ezekiyeli 47:12). lyo mvugoshusho yerekana inkomoko y imigisha yose, ari yo yo kuguma imbere y’Imana mu buturo bwayo maze ukishimira guhora mu rukundo no kwibanira n’Imana. Mu buryo butandukanye n'ubw’abanyabyaha, bagereranywa n’umurama, bahindagurika, batagira ishyikizo, badafite ahazaza, abakiranutsi bo bameze nk'igiti cyera imbuto gifite imizi, bibera hafi y’Imana, kandi ahazaza habo akaba ari ubugingo buhoraho.

Zaburi 128:2, 3 ivuga imigisha yo mu bwami bwa Mesiya, aho umuntu azicara munsi y'uruzabibu rwe no munsi y’umutini bishushanya amahoro nuburumbuke (Mika 4:4). Umugisha wamahoro muri Yerusalemu (Zaburi 122:6—8; Zaburi 128:5, 6) uganisha ku byiringiro bibonerwa muri Mesiya uzashyira iherezo ku kibi, akagarura amahoro mu isi.

“Muri Bibiliya, umurage wabakiranutsi witwa “igihugu cyangwa gakondo.” Abaheburayo 11:14-16. Ni ho Umwungeri mwiza ayobora umukumbi we ku isoko y’amazi y'ubugingo. Ni ho hari igiti cy'ubugingo cyera imbuto zacyo uko ukwezi gutashye, maze ibibabi byacyo bigakiza amahanga. Ni ho hari n’imigezi idakama y’amazi y'urubogobogo abonerana nk'isarabwayi, iyo migezi ikikijwe n’ibiti bihora bitoshye bizana amahumbezi mu nzira zateguriwe abacunguwe b’'Uhoraho. Hari n'ibibaya bigari bigiye bibamo udusozi dutatseho ubwiza n’imisozi itumburutse y'Imana. Muri ibyo bibaya bituje, ku nkengero z'iyo migezi ihora itembana ituze, ni ho iwabo wabacunguwe, bamaze igihe kirekire babungera mu isi none ubu bazaba bageze imuhira.” — Ellen G. White, *Intambara Ikomeye*, pp. 470-471.

Isezerano Rishya rivuga ibyo gusohora kw’ibyo byiringiro binyuze mu kugaruka kwa Kristo no kuremwa kw’isi nshya (Matayo 26:29, Ibyahishuwe 21). Bityo rero, mu gihe abakiranutsi babona imigisha myinshi muri ubu buzima, igihe cyo gusohora kw'imigisha y'Imana kirabategereje ubwo ubwami bw’Imana buzaba bwimitswe burundu ku iherezo ry'ibihe.

`Ni kuki umusaraba, n'ibyawubereyo, ari ubwishingizi bw’amasezerano dusanga mu Isezerano rya Kera bw’ibyo Imana itubikiye? Ni buryo ki twabona ibidukomeza muri ayo masezerano ndetse n’uyu munsi?`