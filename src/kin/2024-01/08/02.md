---
title:  Nabikiye Ijambo Ryawe mu Mutima Wanjye
date:   18/02/2024
---

`Soma Zaburi 119:1-16, 161-168. Ni buryo ki twakomeza (twabika) amategeko y'Imana, kandi ni iyihe migisha tubona igihe tubikoze?`

Bibiliya yerekana imibereho ya buri munsi yo kwizera nk’urugendo (rw’iyobokamana) tugendana n’Imana mu nzira yayo yo gukiranuka. Imibereho yo kwizera tuyibashishwa no kugendera “mu mategeko y’Uwiteka” (Zaburi 119:1) ndetse no kugendera “mu mucyo wo mu maso hayo” (Zaburi 89:15). Izi si ingendo ebyiri zihabanye na mba. Kugendera mu mucyo wo mu maso y’Imana bisobanuye kuguma mu mategeko y'Imana. Nanone kandi, “kugendera mu mategeko y Uwiteka” bikubiyemo gushakisha Imana umutima wose (Zaburi 119:1, 2, 10). 

Kuba “abagenda batunganye” ni ubundi buryo Zaburi zisobanura imibereho yo gukiranuka (Zaburi 119:1). “Gitunganye” bishushanya igitambo “kidafite inenge” cyemewe n’Imana (Kuva 12:5). Kimwe rfibyo, imibereho y'umuntu wumukiranutsi, ari yo gitambo kizima (Abaroma 12:1), igomba kuba itunganye itanduzwa no gukunda icyaha. Imibereho yeguriwe Imana kandi ni “inzira itunganye,’ ari byo bivuga ko umuntu yiyemeza kuyobora imibereho ye mu nzira y'ukuri ishimisha Imana (Zaburi 101:2, 6; soma na Zaburi 18:32).

Kwitondera (gukomeza) amategeko yImana ntibikwiriye na gato kwitiranywa no gutwarwa namategeko y’Imana. Ibiramambu, bikubiyemo “kugira ubwenge” bwo kumenya gutandukanya ukuri n’ikinyoma, icyiza n'ikibi (Zaburi 111:10; soma 1 Ngoma 22:12), kandi bireba umuntu uko yakabaye, atari ibikorwa bigaragarira inyuma gusa. Kuba umuntu “utunganye,’ kwitondera amategeko y’Imana no gushakisha Imana umutima wose, byose ni imyitwarire idashobora gutandukanywa mu buzima (Zaburi 119:1,2).

Amategeko y’Imana ni ihishurwa ry’ubushake bw’Imana ku batuye isi. Yigisha abantu uko bakwiriye kuba abanyabwenge no kubaho imibereho irangwa numudendezo n'amahoro (Zaburi 119:7-11, 133). Umunyezaburi yishimira amategeko kuko amategeko amwemeza ko Imana ari Indahemuka (Zaburi 119:77, 174).

“Abakunda amategeko yawe bagira amahoro menshi, nta kigusha bafite” (Zaburi 119:165). Imvugoshusho y'ikigusha igaragaza gutsindwa mu ntekerezo. Nk'uko itabaza rimurikira ibirenge by’umunyezaburi (Zaburi 119;105), Ijambo ry’Imana rituronda kugwa mu bishuko (Zaburi 119:110).

`Ni buryo ki Kristo yerekanye ububasha bw’Ijambo ry’Imana mu mibereho Ye (Matayo 4:1-11)? Ni iki ibi bikwiriye kutubwira cyerekeranye n'imbaraga zituruka mu mutima wimenyereje kumvira amategeko y'imana?`