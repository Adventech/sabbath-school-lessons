---
title:  Kugira Ubwenge bwo Kubaho Imibereho Ikiranuka
date:   17/02/2024
---

### AHO ICYIGISHO CY'IKI CYUMWERU GISHINGIYE:
Zaburi 119:1-16, Zaburi 90, Yohana 3:16, Zaburi 95:7-11, Zaburi 141, Zaburi 128.

><p>ICYO KWIBUKWA:</P>
> “Utwigishe kubara iminsi yacu, Uburyo butuma dutunga imitima y'ubwenge” (Zaburi 90:12).

Nk'uko twabibonye, ubuntu bw'Imana buduhesha imbabazi z’ibyaha, kandi bukarema umutima mushya mu munyabyaha wihana, agasigara abeshwaho no kwizera.

Ijambo ry’Imana kandi ritwigisha uburyo bwo kubaho imibereho ikiranuka (Zaburi 119:9-16). Gukomeza amategeko y’Imana ntibikwiriye na gato kwitiranywa no gutwarwa n'amategeko cyangwa amabwiriza; ahubwo ni imibereho yo kugirana ubucuti bwimbitse n'Imana, imibereho yuzuyemo imigisha (Zaburi 119:1, 2; Zaburi 128).

Ariko kandi, imibereho y’'umukiranutsi na yo ishobora kugerwaho n'ibishuko. Rimwe na rimwe, umukiranutsi abasha kugeragezwa na kamere yubucakura y'icyaha (Zaburi 141:2-4) ndetse akagwa muri icyo kigeragezo. Imana yemera ko abana bayo bagera mu bihe byo kugeragezwa kugira ngo gukiranuka (cyangwa gukiranirwa) kwabo guhishurwe neza. Iyo abana b'Imana bakurikije amabwiriza bahabwa n’Imana kandi bakita ku miburo yayo, ukwizera kwabo kuratunganywa, kandi kwiringira Imana kwabo kugakomezwa. Ubwenge bwo kubaho imibereho ikiranuka buboneka binyuze mu buzima umuntu anyuramo ari kumwe n’Imana hagati mu bigeragezo no mu ngorane. Ni yo mpamvu, gusenga dusaba ko Imana itwigisha kubara iminsi yacu kugira ngo dutunge imitima y'ubwenge (Zaburi 90:12), byerekana ukwitanga kwa buri gihe tugendana n'Imana dukiranutse.