---
title:  Ibishuko by'Inzira Mbi
date:   21/02/2024
---

`Soma Zaburi 141. Ni iki umunyezaburi asaba?`

Zaburi 141 ni isengesho risaba kurindwa ibigeragezo bituruka imbere n'inyuma. Umunyezaburi ntatewe ubwoba nimitego y'inkozi z’ibibi gusa (Zaburi 141:9, 10); ahubwo anageragereshwa gukora nk’uko inkozi z’ibibi zikora. Intege nke mbere ishingiye ku kwirinda mu magambo, aho umunyezaburi asenga asaba Uwiteka gushyira umurinzi ku minwa ye (Zaburi 141:3). lyi mvugoshusho yumvikanisha abarinzi babaga bari ku marembo y'umurwa, mu bihe bya Bibiliya, kugira ngo barinde umurwa wabo.

Ikigeragezo hano kandi ni igihe umwana w’Imana ahanganye no kwemera kuyoborwa n'inama y'umukiranutsi cyangwa akemera gushukwa n'uburiganya bwinkozi z'ibibi (Zaburi 141:4, 5). Umunyezaburi agaragaza umutima we nk’ikintu cya mbere cyibasiwe kuko muri wo ari ho urugamba nyakuri rubera. Umwana w’Imana abasha gukizwa ikigeragezo binyuze gusa mu gusenga ubudasiba asaba kwizera kuzuye no kwiyegurira Imana. (Zaburi 141:2).

`Soma Zaburi 1:1 na Zaburi 141:4. Ni buryo ki ubwiyongere n’uburemere bw'imiterere y’ikigeragezo bugaragazwa muri aya masomo?`

Zaburi 141:4 igaragaza ubwiyongere bw imiterere y ikigeragezo. Ubwa mbere, umutima ubogamira ku kibi. Ubwa kabiri, ukora imirimo mibi (ubusobanuro bwabyo mu Giheburayo bushimangira gusubiramo ibikorwa bibi). Ubwa gatatu, umuntu asangira ibibi n'inkozi z'ibibi, ari byo bivuga ko yemera gukorana na zo ibikorwa bibi, bikamera nk'ibintu byifuzwa. Mu buryo nkubwo, ikigeragezo kivugwa muri Zaburi 1:1 kiza kigamije guteshura umwana wImana kugendera mu nzira yUwiteka, kikamuteza kugendana n'ababi, guhagarara mu nzira y’abanyabyaha, hanyuma  kandi, kikamuteza kwicarana n'abakobanyi. Ababi, abanyabyaha, nabakobanyi: ntitugomba kumera nka bo cyangwa ngo twemere ko batuyobya ngo badukure ku Mana.

`Zaburi zerekana uburyo ikigeragezo kigenda gikura, kikiyongera, kandi kikarushaho kuba kibi, ari byo bishimangira uburyo tugomba guhora twishingikirije k'Uwiteka We wenyine udushoboza gutsinda, Zaburi zigaragaza akamaro k'amagambo tuvuga, n'ayo twumva, igihe turi mu kigeragezo. Iherezo rya bombi, umunyabyaha n'umukiranutsi rikwiriye kwigisha abantu gushaka ubwenge buva ku Mana (Zaburi 1:4-6, Zaburi 141:8-10), Nanone kandi, muri izo Zaburi zombi, gutsindishirizwa guheruka kw'abana b’Imana gushingiye ku hazaza. Ibyo bivuze ko abizera bararikirwa gukomeza kwiringira Imana no kuyitegereza bihanganye.`