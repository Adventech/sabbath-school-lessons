---
title:  Ikigeragezo cy'Uwiteka
date:   20/02/2024
---

`Soma Zaburi 81:7, 8; Zaburi 95:7-11; na Zaburi 105:17-22. Ni ibiki bikubiye mu kigeragezo cy’Imana dusanga muri aya masomo?`

Meriba ni ahantu Abisirayeli bageragereje Imana bahinyura gukiranuka n'ubushobozi bwayo mu kubabonera ibyo bari bakeneye (Kuva 1711-75; Zaburi 95:8, 9). Zaburi 81 ihindura ibintu mu buryo butangaje maze igasobanura icyo gikorwa nkigihe Imana yagerageje Abisirayeli (Zaburi 81:7). Maze, kubwo kutumvira kwabo no kutayiringira, (Zaburi 81:11), ubwo bwoko bwatsinzwe nikigeragezo cy’Imana.

Imvugo yerekeza kuri Meriba ikubiyemo ubutumwa bubiri. Ubwa mbere, Ubwoko bw'Imana ntibugomba gusubira mu mafuti yakozwe nababubanjirije bo mu bihe byahise. Ahubwo, bugomba kwiringira Imana bukagendera mu nzira yayo (Zaburi 81:13). Ubwa kabiri, nubwo ubu bwoko bwatsinzwe nikigeragezo, Imana yarabukijije ubwo bwari mu mubabaro (Zaburi 81:7). Ubuntu bw’Imana bwakizaga mu gihe cyahise butanga icyizere cyo gukiza n'abo mu gihe kizaza.

Zaburi 105 yerekana ko ibigeragezo byari uburyo Imana yakoresheje igerageza kwizera Yosefu yari afitiye jambo ry’Imana ku byerekeranye n'ahazaza he (Itangiriro 37:5-10, Zaburi 105:19). lambo ry'Igiheburayo *Tsarap*, “yageragejwe,’ dusanga ku murongo wa 19 ritanga ubusobanuro bwo “gukamura,’ “kuyungurura” cyangwa “kwezwa.” Bityo, umugambi w'Imana mu kugerageza kwizera kwa Yosefu wari uwo kumukuramo gushidikanya uko ari ko kose kw’isezerano ry Imana no gukomeza kwizera kwa Yosefu mu buyobozi bw’Imana.

Umugambi w’igihano cy’Imana ni ugukomeza abana b’Imana no kubategurira ugusohozwa kw'isezerano, nk'uko byagaragariye mu cyitegererezo cya Yosefu (Zaburi 105:20-22). Nyamara, kwanga imiburo yImana bigeza [umuntu] ku gukomeza kutagonda ijosi no kwinangira k'umutima w'umuntu udashaka guhinduka.

“Imana isaba kumvira amategeko yayo kudakebakeba kandi kutabaza ibibazo; ariko abantu barasinziriye cyangwa bagushijwe ikinya n'ibinyoma bya Satani, ubateza gutanga impamvu n'imitego, maze akigarurira imitimanama yabo, akababwira nkuko yabwiye Eva mu murima
wa Edeni ati: ‘Gupfa ntimuzapfa? Kutumvira ntibinangira umutima w'umunyabyaha gusa, ahubwo biba bigamije no kwangiza kwizera kw’abandi. Icyagaragaraga bwa mbere ko ari kibi cyane kuri bo kigenda gitakaza uko bakibonaga uko kirushaho kuboneka imbere yabo, kugeza ubwo basigara bibaza niba koko icyo kintu ari icyaha maze bakagwa muri rya kosa batabizi.’—Ellen G. White, _Testimonies for the Church_, vol. 4, p. 146.

`Ni ibiki wowe ubwawe waba waranyuzemo bikwereka ukuntu icyaha kinangira umutima? Ni kuki icyo gitekerezo kigomba kutwerekeza ku musaraba, aho tubasha kubonera imbaraga zo kumvira?`