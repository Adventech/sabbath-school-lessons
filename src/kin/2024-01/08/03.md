---
title:  Twigisha Kubara Iminsi Yacu
date:   19/02/2024
---

`Soma Zaburi 90, Zaburi 102:11, na Zaburi 103:14-16. Ni izihe Ngorane za mwene muntu?`

Kubaho kwa muntu ni igihu gihita tubigereranyije n'iteka ryose. Imyaka igihumbi mu maso y'Imana imeze “nk’igicuku cy’ijoro,” kimara amasaha atatu cyangwa ane (Zaburi 90:4). Tubigereranyije n’igihe cy’Imana, ukubaho k’tumuntu kuraguruka (Zaburi 90:10). Abanyambaraga kurusha abandi bagereranywa n’ubwatsi bworohereye cyane kurusha ubundi. (Zaburi 90:5, 6; Zaburi 103:15, 16). Kandi n'ubwo buzima bugufi bwuzuyemo imiruho numubabaro (Zaburi 90:10). Ndetse n’abantu biisi, batizera Imana, bararira bagashavuzwa n'uko ubuzima ari bugufi, cyane cyane kuba buhabanye n’iteka ryose bazi ko riri hafi kubaho bakikanga ko batazarigeramo.

Zaburi 90 ishyira imibereho muntu mu cyerekezo cy'uko Imana yita ku bantu nk'Umuremyi wabo. Uwiteka yakomeje kuba ubuturo bw’ubwoko bwe mu bihe byose. (Zaburi 90:1, 2). Yjambo ry’Igiheburayo *ma‘on* [maoni], “ubuturo? ryerekana Uwiteka nk'ubwugamo cyangwa ubuhungiro bw’ubwoko bwe (Zaburi 91:9).

Imana ihagarika uburakari bwayo bwera Ikongera imbabazi zayo bundi bushya. Umunyezaburi avuga atangaye agira ati, “Ni nde uzi imbaraga z’uburakari bwawe?” (Zaburi 90:11), bivuze ko nta muntu n'umwe wigeze abona ingaruka zose z’uburakari Imana ifitiye icyaha, bityo iha abantu ibyiringiro ngo bihane kandi babone ubwenge butuma babaho imibereho ikiranuka.

Muri Bibiliya, ubwenge ntibuvuga ubuhanga busanzwe; ahubwo buvuga icyubahiro duha Imana. Ubwenge dukeneye ni ukumenya uburyo bwo “kubara iminsi yacu” (Zaburi 90:12). Niba dushobora kubara iminsi yacu, bivuze ko iminsi yacu ifite aho igarukira kandi tukaba tuzi ko ifite iherezo. Kubaho dufite imitima y'ubwenge bisobanuye kubaho tuzi ko ubuzima ari ubw’igihe gito bikadusaba kugira kwizera no kumvira. Ubu bwenge buboneka gusa binyuze mu kwihana (Zaburi 90:8, 12) nimpano z’Imana zo kutugirira imbabazi, kutugirira impuhwe, no kudusazaho ubuntu (Zaburi 90:13, 14).

Ikibazo cy’ingutu dufite ntigishingiye ku kuba twararemwe nk'abantu, ahubwo gituruka ku cyaha n'icyo icyaha cyazanye muri iyi si yacu. Ingaruka mbi zacyo ziragaragara ahantu hose no ku muntu wese.

Nyamara Yesu ashimwe, we waduharuriye inzira yo gusohoka muri icyo kibazo cy'imibereho ya muntu (Yohana 1:29, Yohana 3:14-21). Naho ubundi, nta byiringiro twari kugira na mba.

`Uko ubuzima bwacu bwaba bwihuta kose, ni irihe sezerano dufite muri Yesu? (Soma Yohana 3:16.) Ni ibihe byiringiro twari kugira tutamufite?`