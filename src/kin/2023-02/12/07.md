---
title:  Ibindi Byo Kwigwa No Kuzirikanwa
date:   16/06/2023
---

“Igihe Ubuporotesitanti buzarambura ikiganza cyabwo hejuru y’ikigobe kugira ngo bufatane ikiganza na Roma, igihe Ubuporotesitanti buzagera hejuru y’umworera kugira ngo bufatane ikiganza n’ubupfumu, ku bw’impinduka zizaterwa n’iri huriro ry’inyabutatu, igihugu cyacu [Leta Zunze Ubumwe za Amerika] kizanga buri hame ryose rigize itegeko nshinga ryacyo nk’igihugu cyemera Ubuporotesitanti, kandi Kizategura uburyo bwo gukwirakwiza ibinyoma by’ubupapa, ni yo mpamvu dukwiriye kumenya ko igihe cy’ibikorwa bya Satani bitangaje kigeze kandi iherezo riri bugufi”- Ellen G. White, _Testimonies for the Church_, vol. 5, p. 451.

“Twakunze kwirengagiza ko umunsi w’Icyumweru ari umunsi wo kuramya washyizweho n’indi mbaraga iturwanya...mu gitekerezo cy’igitabo cy'Ibyahishuwe. Umunsi w’Icyumweru ni ikimenyetso cy’ingenzi, kigaragaza ubucakura bw’ikiyoka...Uku ... guhindura itegeko ry’Imana kugaragarizwa mu gikorwa kimwe kigaragaza urwango ikiyoka gifitiye Imana mu ntambara ibera mu isanzure. Ukwicisha bugufi kwayo kurashukana cyane. Ikiyoka cyigiriye inama yo kwishyira mu mwanya w’Imana mu isanzure binyuze mu kwigaragaza ko ari cyo gikwiriye gusengwa kandi, kikavuga ko amategeko y’Imana akiranirwa-ko akwiriye guhindurwa. Ikiyoka cyibasiye itegeko ry’izingiro mu Mategeko Cumi y’Imana aho Imana igaragazwa nk’Umuremyi n’Umucunguzi, n’Imana dukwiriye kuramya yonyine (Kuva 20:8-11, Gutegeka kwa kabiri 5; Ibyahishuwe 4:11; 5:9, 13, 14). Guhindura amategeko ntabwo bigaragaza urwango ikiyoka gifitiye amategeko y’Imana gusa, ahubwo binagaragaza ko ikiyoka gishaka kwishyira mu mwanya w’Imana kugira ngo abe ari cyo gisengwa...ikwirakwizwa ry’uku guhindura amategeko kuzacyizeza itsinzi.”- Angel Manuel Rodriguez, “_The Closing of Cosmic Conflict: Role of the Tree Angels' Messages,_” Unpublished manuscript, pp. 53, 54.

**Ibibazo**:

`Nubwo tubaho dutegereje kandi duteganya ibizabaho mu minsi iheruka, kuki dukwiriye kuba maso kugira ngo tutagwa mu mutego w’ubwaka, kwishyiriraho amatariki cyangwa gutekereza ibirenze ibyo twahishuriwe binyuze mu Byanditswe Byera? Ni akahe kaga kazanwa no gukora ibyo, kandi ni izihe ngaruka zabaye igihe ibyo abantu bari bategereje bitabereye igihe ndetse no mu buryo abantu bari biteze?`

`Mu gihe twirinda akaga kavuzwe mu kibazo cyabanjirije iki ngiki, ni mu buhe buryo twasubiza abantu bavuga ko ibijyanye n’ikimenyetso cy’inyamaswa n’itotezwa bidashobora kubaho kuko bisa naho bidashoboka, hashingiwe ku miterere y’isi y’iki gihe? Mbese iyi myumvire iterwa n’iki, nubwo mu bigaragara isa niyumvikana ariko mu by’ukuri ikaba itumvikana na gato? (Nyuma y’ibyo byose, reba uburyo impinduka zikomeye zishobora kuba ku isi mu buryo bwihuse.)`
