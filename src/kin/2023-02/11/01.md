---
title:  "Ikimenyetso cy'Imana n'Ikimenyetso cy'Inyamaswa: Umugabane wa 1"
date:   03/06/2023
---

### Aho Icyigisho Cy'iki Cyumweru Gishingiye:
Ibyahishuwe 14:12; Abefeso 2:8-10; Matayo 27:45-50; Ibyahishuwe 13:15-17; Ibyahishuwe 14:4; Luka 5:18-26.

> <p> Icyo Kwibukwa</p>:
> “Mbona na marayika wundi azamuka ava i burasirazuba, afite ikimenyetso cy’Imana ihoraho, arangurura ijwi rirenga, abwira ba bamarayika bane bahawe kubabaza isi n’inyanja ati, Ntimubabaze isi cyangwa inyanja cyangwa ibiti tutaramara gushyira ikimenyetso mu ruhanga rw’imbata z’Imana” (Ibyahishuwe 7:2, 3).

Igihe twiga ibizaba mu minsi iheruka byerekeranye n’ikimenyetso cy’inyamaswa, ingingo y’ingenzi iza mu bitekerezo byacu ni itandukaniro riri hagati y’uburyo Imana ikora ndetse n’uburyo umwanzi w’ubugingo akora. 

Nk’uko twabyize, ibibazo bikomeye mu ntambara iri hagati ya Kristo na Satani bishingiye ku budahemuka, ubutware, no kuramya. Ubuhanuzi busobanura ububasha bw’inyamaswa ivugwa mu Byahishuwe 13, agahembe gato kavugwa muri Daniyeli 7, n’umwana wo kurimbuka uvugwa mu 2 Abatesalonike 2, ubwo buhanuzi bwose buvuga ku mbaraga ishaka kwigarurira ubutware bw’Imana, ikishyiriraho amategeko yayo, kandi igashyiraho uburyo bwo kuramya bw’ikiganano. Kandi ibyo bikoranwa imbaraga, agahato, ndetse rimwe na rimwe hagakoreshwa impongano n’ibihembo — ibyo byose bigakorwa kugira ngo abantu bahatirwe kuramya.

Ibiramambu, urukundo ni rwo mpamvu nyamukuru y’ubwami bw’Imana. Aho kuramya inyamaswa, ubwoko bw’Imana bubonera ibyishimo biruta ibindi n’umunezero mwinshi mu kuramya Imana. Ubwoko bw’Imana bukunda Imana kuko buzi uburyo Imana ne Yo ibukunda. Hari ikintu kimwe rukumbi kizarinda buri wese muri twe kwakira ikimenyetso cy’inyamaswa mu minsi iheruka — Urukundo dukunda Yesu rwimbitse cyane ku buryo nta kintu na kimwe kibasha kudutandukanya na We.

Muri iki cyigisho, tuzarushaho gusesengura izi ngingo.
