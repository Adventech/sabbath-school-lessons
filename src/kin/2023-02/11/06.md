---
title:  "Yesu: Umuhuza Wacu Rukumbi"
date:   08/06/2023
---

`Soma Ibyahishuwe 13:4, 5. Ni ibihe bimenyetso biranga inyamaswa dusanga muri iyi mirongo?`

Inyamaswa ivugwa mu Byahishuwe ni imbaraga z’ubuhakanyi mu by’idini zakomotse kuri Roma ya gipagani, zikaza gukura, zigahinduka uburyo bwo kuramya bwakwiriye isi yose. Dukurikije ibivugwa mu Byahishuwe 13:5, ni imbaraga ivuga ibyo gutuka Imana. Mu Isezerano Rishya, kuvuga ibyo gutuka Imana bigereranywa no gushaka kwigereranya n’Imana.

`Soma Luka 5: 18-26 na Yohana 10: 33. Ni ubuhe bwoko bw’ibintu bibiri byo gutuka Imana aya masomo agaragaza?`

Abayobozi baregaga Yesu bavuga ko yigereranya. Ariko ibi birego byari ibinyoma kuko Yesu afite ububasha bwose n’ubushobozi bwose bw’Imana -harimo n’ububasha bwo kubabarira ibyaha kuko Yesu ari Imana, nk’uko ubwe yabyivugiye ati, “Nabanye namwe iminsi ingana itya, kandi ntiwari wamenya, Filipo? Umbonye, aba abonye Data” (Yohana 14:9). Hagati aho, 1 Timoteyo 2:5 hagaragaza ko hariho umuhuza umwe hagati y’Imana n’abantu, ari we Yesu Kristo. Ibibanye n’ibyo, itorero Gatolika ry’i Roma ryigisha ko Padiri ari umuhuza hagati y’Imana n’abantu bacumuye. Nyamara kubera ko padiri na we ubwe ari ikiremwa cyacumuye, ntabwo ashobora kutubera umuhuza kuko na we ubwe akeneye umuhuza. Kwigereranya binasobanurwa nk’amagambo y'umuntu uwo ari we wese avuga ko ari Imana cyangwa ko ahagaze mu mwanya w'Imana. Aha hari ibitekerezo bibiri bikomoka kw’itorero ry’i Roma:

“Papa afite icyubahiro gikomeye cyane kandi akwiriye gushyirwa hejuru kuko atari umuntu usanzwe....ameze nk'Imana ku isi.” Lucius Ferraris, “Pape,” article 2 in his _Prompta Bibliotheca_ (1763), vol. 6, pp. 25-29. Papa Leo XIII yariyemeye maze aravuga ati, “Twebwe [abapapa] turi mu mwanya w'Imana Ishobora byose hano ku isi.”- _The Great Encyclical Letters of Pope Leo XII_ (New York: Benziger, 1903), p. 193.

Aya magambo arushaho kumvikana iyo dusobanukiwe ko ijambo “anti-,” nk'uko rikoreshwa mu ijambo, anti-Kristo, buri gihe ridasobanura “kurwanya”, ahubwo rishobora no gusobanura, “mu mwanya wa.” Bityo, ijambo anti-Kristo rinasobanura “mu mwanya wa Kristo.” Nimuganire ku byerekeranye no kwigereranya!
