---
title:  Ibindi Byo Kwigwa No Kuzirikanwa
date:   23/06/2023
---

“Abagaragu b’Imana bazaba bafite mu maso harabagirana kuko berejwe gukora umurimo muziranenge, bazaba banyuranamo hirya no hino bafite umwete mwinshi wo gutangariza abantu bose ubutumwa mvajuru. Amajwi y’abantu ibihumbi byinshi azaba arangirira ku isi atanga umuburo uheruka. Ibitangaza bizakorwa, abarwayi bakizwe kandi ibimenyetso n’ibitangaza bizagaragarira abizera. Icyo gihe Satani na we ariko, azakora ibitangaza biyobya, ndetse azamanura umuriro mu ijuru imbere y’amaso y’abantu. Icyo gihe abatuye ku isi bose, bazaba bagomba kugira uruhande bahereramo.

“Ubu butumwa ntibuzarangizwa n’amagambo menshi y’impaka ahubwo buzarangizwa no kunyurwa kubwo kwemezwa na Mwuka w’Imana. Ibibazo bizaba byararangiye. Imbuto zizaba zarabibwe, ubwo zizaba zitangiye gukura no kwera imbuto. Ibitabo byatanzwe n’ababwiriza butumwa b’abanyamwete bizaba byarigaruriye imitima myinshi, nyamara imitima myinsi yanyuzwe na bwo izaba yarabujijwe gusobanukirwa mukuri cyangwa kukugenderemo. Noneho imirasire y’umucyo w’ubutumwa bwiza izarasira ahantu hose, maze ukuri kose kumenyekane, abana b’Imana b’indahemuka bacagagure ingoyi zari zarababoshye. Amasano y’imiryango, n’amatorero yabo ntibizaba bigifite imbaraga zo kubaherana. Ukuri kurusha agaciro ibindi byose. Nubwo hazaba imbaraga zikomeye zirwanya ukuri, umubare munini uzabasha guhagarara mu ruhande rw’Imana.” Ellen G. White, _Intambara Ikomeye_, p. 429.

**Ibibazo**:

`Ellen G. White avuga ko “mu by’ukuri, ubutumwa bwo gutsindishirizwa no kwizera ari ubutumwa bwa marayika wa gatatu...”-Evangelism, p.190. Mbese ibi bisobanuye iki? Ni iyihe sano irihagati yo gutsindishirizwa no kwizera n’ubutumwa bw’abamarayika batatu?`

`Ongera usome Ibyahishuwe 14:12. Ni irihe tandukaniro riri hagati yo kwitondera amategeko y’Imana no kwizera ko umuntu aheshwa agakiza no gukurikiza amategeko? Ni ryari kumvira bihinduka kwizera ko umuntu aheshwa agakiza no gukurikiza amategeko? Ni mu buhe buryo umuntu udakurikiza amategeko y’Imana ashobora gukomeza kwizera ko umuntu aheshwa agakiza no gukurikiza amategeko?`

`Ni ikihe gisubizo waha abantu batunenga igihe tuvuga ibyerekeranye n'inyamaswa z'inkazi n'umuburo uteye ubwoba uboneka mu gitabo cy’ Ibyahishuwe? Usibye ibyo bisubizo bigaragara, byanditswe muri Bibiliya, ni ibihe bisubizo bindi ushobora gutanga?`

`Mu itsinda ryanyu, nimuganire ku bibaho muri iyi si ya none. Ni ibihe bintu wabonye biba bishobora gutuma ibyo mu minsi iheruka bibaho? Ni mu buhe buryo dushobora kumenya ibihe turimo ariko ntitugwe mu mutego w’ibitekerezo bitagira umusaruro byerekeranye n’ibyo tutarahishurirwa?`
