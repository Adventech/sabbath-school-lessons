---
title:  Kumurikirwa N'Ubwiza Bw'Imana
date:   17/06/2023
---

### Aho Icyigisho Cy'iki Cyumweru Gishingiye:
1 Abatesalonike 5:1-6; Yohana 8:32, Ibyahishuwe 18:1; Ibyahishuwe 4:11; Kuva 33:18, 19; Ibyahishuwe 5:6, 12; Ibyahishuwe 13:8.

> <p> Icyo Kwibukwa</p>:
> “Hanyuma y’ibyo mbona marayika wundi amanuka ava mu ijuru afite ubutware bukomeye isi imurikirwa n’ubwiza bwe” (Ibyahishuwe 18:1).

Bitinde bitebuke, ibyahanuwe bizasohora. Ntabwo twabwiwe igihe nyacyo bizasohorera n’uburyo nyabwo bizaba. Ariko ibyo twabwiwe birahagije. Hazashyirwaho ubwoko bw’itegeko rizahatira abantu kuruhuka umunsi w’Icyumweru, ritandukanye no kuruhuka Isabato. Ibyahishuwe byatugaragarije ikibazo gikomeye kizaba gihari, abazabigiramo uruhare, kandi muri rusange, byatubwiye ko icyo kibazo kizaba igihe aho kuramya “Iyaremye ijuru n’isi n’inyanja n’amasoko” (Ibyahishuwe 14:7), “abantu bose” amazina yabo atanditswe mu gitabo cy’ubugingo cy’umwana w’Intama watambwe uhereye ku kuremwa kw’isi” (Ibyahishuwe 13:8) bazaramya inyamaswa n’igishushanyo cyayo. Mu yandi magambo, abantu bose bahisemo gukurikira Umwami Yesu Kristo kandi bakitondera amategeko Ye, amazina yabo akomeza kuba mu gitabo cy’ubugingo. Mbega uburyo ari byiza cyane kuba mu gitabo cy’Imana kuruta kuba mu bitabo by’abantu!

Imana yahagurukije Itorero ry’Abadiventisiti b’Umunsi wa Karindwi kugira ngo ribwirize abatuye isi ubutumwa bwiza. Bityo, twebwe ubwacu dukeneye guhindurwa n’ukuri nk’uko kuri muri Yesu, no kuba twarahinduwe tukagirwa bashya “n’ubutumwa bwiza bw’iteka ryose” buvugwa mu Byahishuwe 14:6, ari bwo butwizeza agakiza kabonerwa muri We.
