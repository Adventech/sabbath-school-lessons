---
title:  Icyubahiro Cy'Imana Cyuzura Isi
date:   21/06/2023
---

`Soma Ibyahishuwe 4:11; Ibyahishuwe 5:12; n’Ibyahishuwe 19:1. Ni ayahe magambo ahuzwa n’icyubahiro cy’Imana cyuzuye isi nk’uko bigaragazwa mu Ibyahishuwe 18:1? `

Intambara ikomeye iri hagati y’icyiza n'ikibi ibera mu isanzure inerekeranye n’icyubahiro cy’Imana cyangwa izina ryayo. Satani, marayika wigometse, yatangaje ko Imana idakiranuka, yuko isaba ko abantu bayiramya ariko ikabitura bike. Umwanzi avuga ko amategeko y’Imana atuvutsa umudendezo kandi akabangamira imunezero wacu. Imibereho ya Yesu, urupfu rwe, n’umuzuko we byavuguruje icyo kinyoma. Uwaturemye yaje muri iyi si azanwe no kuducungura. Ku musaraba,  yavuguruje ibirego bya Satani kandi agaragaza ko Imana yuje urukundo kandi ikiranuka. Bunyuzwe n’urukundo rwayo, kandi bushishikajwe n'icyubahiro cyayo, ubwoko bw’Imana bwo mu minsi iheruka bugaragaza icyubahiro cy’Imana urukundo rwayo, imico yayo yo kwitanga bubigaragariza isi yihugiyeho, kandi itubaha Imana, maze isi imurikirwa n’imico y’Imana.

`Soma Kuya 33:18, 19. Ni mu buhe buryo Imana yagaragarije Mose icyubahiro cyayo? Icyubahiro cy’Imana ni iki?.`

Icyubahiro cy’Imana ni imico yayo. Isi izuzura icyubahiro cy’Imana igihe tuzaba twuzuwe n’urukundo rw’Imana kandi imico yacu ikaba yarahinduwe n’urukundo rwaducunguye. Kugaragaza urukundo rwayo mu mibereho yacu bwite bigaragaza icyubahiro cyayo, imico yayo, ku batuye isi. Ubutumwa buheruka bugomba kubwirizwa abatuye isi ifungitanwe mu mwijima w’ibya mwuka, butwawe n’abamarayika batatu baguruka baringanije ijuru bugira buti, “nimwubahe Imana muyihimbaze” (Ibyahishuwe 14:7). Nta cyubahiro kuri twe ubwacu kiboneka mu mirimo myiza yacu, cyangwa mu gukiranuka kwacu, cyangwa mu kugira neza kwacu. “Ubutumwa bwo gukiranuka kwa Kristo bugomba kumvikana uhereye ku mpera y’isi ukageza ku yindi...Iki ni icyubahiro cy’Imana gisoza umurimo wa marayika wa gatatu.” Ellen G. White, _Testimonies for the Church_, vol. 6, p. 19. Ellen G. White arongera akavuga ati, “Gutsindishirizwa no kwizera ni iki? Ni umurimo Imana ikora ishyira icyubahiro cy’umuntu mu mukungugu/hasi, maze igakorera umuntu icyo adashoboye kwikorera.”- _Testimonies to Ministers and Gospel Workers_,p. 456. Nta cyubahiro cyacu, oya, ahubwo icyubahiro ni icy’Imana.
