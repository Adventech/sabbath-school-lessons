---
title:  Umwana W'Intama, Umwana W'Intama Watambwe
date:   22/06/2023
---

Mu gitabo cy’Ibyahishuwe hari ibimenyetso byinshi, ibimenyetso by’ingenzi tubona muri Bibiliya, ibyo ni ikiyoka cyagaragaye mu ijuru (Ibyahishuwe 12:3, 4, 7); abamarayika baguruka baringanije ijuru (Ibyahishuwe 14:6), umugore wicaye ku nyamaswa itukura (Ibyahishuwe
17:3), n’ibindi. Ibyo bimenyetso biri mu ijambo ry’Imana; Umwuka Wera yahumekeye Yohana kugira ngo abyandike, kandi ibyo bimeyetso bifite akamaro gakomeye mu kugaragariza ukuri abasoma amagambo y’iki gitabo, kuko kiravuga kiti, “Hahirwa usoma amagambo y’ubu buhanuzi, hahirwa n’abayumva bakitondera ibyanditswe muri bwo, kuko igihe kiri bugufi.”(Ibyahishuwe 1:3). Nyamara, hari indi shusho igaragara kenshi muri iki gitabo cy’Ibyahishuwe. Mbese ishusho ni iki, kandi ihagarariye iki?

`Soma Ibyahishuwe 5:6, 8, 12; Ibyahishuwe 7:17; Ibyahishuwe 14:1; Ibyahishuwe 15:3; Ibyahishuwe 19:7; Ibyahishuwe 21:22, 23; n’ Ibyahishuwe 22:1, 3. Ni ubuhe busobanuro bw’imvugoshusho y’Umwana w’Intama, kandi kuki iyo mvyugoshusho igaragara inshuro nyinshi mu gitabo cy’Ibyahishuwe?`

Birumvikana, nk’uko amagambo abanza y'icyo gitabo abivuga, iri ni ihishurwa rya "Yesu Kristo." Kandi ari Umwana w'Intama gusa, ahubwo ni Umwana w'Intama "Watambwe" ( Ibyahishuwe 5:6, 12; Ibyahishuwe 13:8). Ni ukuvuga Yesu Kristo wabambwe. Aya magambo ntabwo ari umutima n’ubugingo bya Bibiliya yose gusa, ahubwo ni umutima n’ubugingo by’igitabo cy’Ibyahishuwe n’ubutumwa bw’abamarayika batatu. Ntabwo dushobora kuba abizerwa ku bw’imbaraga zacu, ntabwo dushobora gukora umurimo Imana yahamagariye itorero ryayo gukora, keretse dufite Umwana w’Intama, Umwana w’Intama watambwe, Yesu Kristo, igitambo cy’ibyaha byacu, nk’izingiro ry’ubutumwa dutwaye.

“Tugomba gushyira Umwana w’Intama watambwe ku rufatiro rw’amahame yacu n’inshingano yacu ndetse no ku rufatiro rwa buri kibwirizwa twigisha, buri nyandiko twandika, buri sengesho dusenga, no muri buri kintu cyose dukora. Reka urukundo rwagaragajwe n’Umwana w’Intama ku musaraba ruhindure uburyo buri wese muri twe afata mugenzi we kandi rutume natwe twita ku batuye isi.”- Angel Manuel Rodriguez, “_The Closing of the Cosmic Conflict: Role of the Three Angels’ Messages_,” unpublished manuscript, p. 70. 

Ni ukuvuga ko mu mvugoshusho y’inyamaswa iteye ubwoba, ikiyoka kirwana, ibyorezo, itotezwa, n’ikimenyetso cy’inyamaswa, Umwana w’Intama, Umwana w’intama watambwe akomeza kuba urufatiro rwacu. Kandi We wenyine n’ibyo yadukoreye, ibyo adukorera ubu, n’ibyo azadukorera mbere yuko ibintu byose birangira. Nta gushidikanya ni We ubutumwa bw’abamarayika batatu bwerekejeho.

`Kuki gushyira Umwana w’Intama watambwe ku rufatiro rw’ubutumwa bwacu atari ingenzi mu kuyobara abandi kuri bwo gusa, ahubwo ari n’ingezi ku mibereho yawe y’ibya mwuka?`
