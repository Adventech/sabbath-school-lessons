---
title:  "Babulomi: Indiri Yo Gusenga Izuba"
date:   30/05/2023
---

Gusenga izuba kwari kwarabaye gikwira muri Egiputa, muri Ashuri, mu Buperesi no muri Babuloni. Mu gitabo cye kivuga ibyo gusenga ibyaremwe, uwitwa James G. Frazer aravuga ati, “Kuva mu bihe bya kera cyane, muri Babuloni abantu basengaga izuba.”- James G. Frazer, *The Worship of Nature,* (London: Macmillan and Co., 1926), vol. 1, p. 529. Bishobora kugaragara nk’ibitangaje, ariko kuramya izuba kwa Babuloni kwateje impinduka mu misengere y’ubwoko bw’Imana mu gihe cy’Isezerano rya kera.

`Soma Ezekiyeli 8:16 na 2 Abami 23:5, 11. Ni iki abahanuzi banditse cyerekeranye n’impinduka gusenga izuba kwateje mu misengere yo muri Isirayeli no mu Buyuda?. (Soma n’ Abaroma 1:25.)`

Umuhanuzi Ezekiyeli, wabayeho mu gihe kimwe na Daniyeli, yagaragaje ishusho y’ubwoko bw’Imana bwari buteye urusengero rw’Imana umugongo burimo buramya izuba bwerekeye iburasirazuba. Aho kuramya Umuremyi waremye izuba, ubwo bwoko bwaramyaga izuba.

Mu gitabo cy’Ibyahishuwe 17, Yohana agaragaza igihe inyigisho za Babuloni, harimo no gusenga izuba, Zajyaga kwinjira mu itorero rya Gikristo igihe itorero ryifatanyaga na Leta. Guhinduka bya nyirarureshwa kwa Konstantine, mu myaka ibanza y’ikinyejana cya kane, kwazanye akanyamuneza mu bwami bw’Abaroma. Konstantine yari afitanye isano ikomeye no gusenga izuba. Uwitwa Edward Gibbon, umuhanga mu mateka, yaranditse ati, “Izuba ryizihizwaga hose nk’umuyobozi udatsindwa ndetse n'umurinzi wa Konstantine.”- *The History of the Decline and Fall of the Roman Empire* (London: J. O. Robinson &.Co, Ltd., 1830), p.12. Mu mwaka wa 312 nyuma ya Kristo, ni bwo Konstantine yashyizeho itegeko rya mbere ryo kuruhuka Icyumweru.” Iryo tegeko ryaragiraga riti, “Ku munsi wubashywe w’Izuba, abacamanza n’abantu batuye mu migi bajye baruhuka, kandi n’ibikorwa byose bijye bifungwa.”- Edict of Constantine, A.D. 312.Nubwo iri tegeko ritahatiraga abantu bose batuye mu gihugu cya Constantine kuruhuka umunsi w’icyumweru, ariko ryashimangiye icyo gitekerezo mu mitima y’Abaroma.

Imyaka yakurikiyeho, binyuze mu mategeko bagiye bashyiraho ndetse n’inama z’itorero zagiye zikorwa, nibwo abami n’abapapa bakomeje kugenda bashimangira umunsi w’Icyumweru nk’umunsi umwe rukumbi wo kuramya, akaba ari yo mpamvu uwo munsi ukomeje gufatwa nk’umunsi w'ikiruhuko ku Bakristo benshi, Mbega urugero rukomeye rugaragaza ko nubwo abantu benshi. baba bizera ikintu cy’ikinyoma runaka, cyangwa bakagikora, ibyo bidashobora kugihindura ukuri!

`Reba ahakuzengurutse uburyo gusenga ku munsi w’Icyumeru kwabaye gikwira mu materero ya Gikristo. Ni iki ibi byari bikwiriye kutwigisha cyerekeranye n’uburyo ibishuko bya Satani byakwiriye hose? Nanone kandi, nk’uko twabibonye ku byerekeranye n’uko abapfuye bamera, ni hehe dukura uburinzi rukumbi bwacu?`