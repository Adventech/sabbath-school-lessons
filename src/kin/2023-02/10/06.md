---
title:  Ubuntu Burarikira Kumvira
date:   01/06/2023
---

Umugore wari wambaye umwenda w’umuhengeri n’uw’umuhemba, wari wicaye ku nyamaswa itukura yagendaga afashe igikombe cye, maze abatuye isi basindishwa n'inyigisho z’ibinyoma bya Babuloni. Avuga ku “nzoga ya Babuloni,” Ellen G. White yavuze aya magambo agira ati, “yo nzoga ni iyihe? Ni inyigisho zayo z’ibinyoma. Uwo mugore (Babuloni) yahaye abatuye isi isabato y‘igihimbano aho kubaha Isabato ivugwa mu itegeko rya kane, kandi inshuro nyinshi yagiye asubiramo ikinyoma Satani yabwiye Eva bwa mbere, - Ukudapfa k'ubugingo.”-Ellen G. White, *Review and Herald,* Dec. 6, 1892. Izo nyigisho z’ibinyoma zayobeje abantu benshi. Kubw’iyo mpamvu, Imana irimo gutanga irarika riheruka ku bwoko bwayo bukiri mu buyobe.

`Soma Ibyahishuwe 18:4, 5. Ni uwuhe muburo ugenewe abantu bakiri mu madini yaguye?`

Nk’uko twamaze kubibona (ariko bikaba bikwiriye kongera gusubirwamo), abenshi mu bwoko bw’Imana bari mu madini ahabanye - n'inyigisho ya Bibiliya. Ntabwo basobanukiwe n’ukuri kw’Ibyanditswe Byera. Irarika ry'Imana ryuje urukundo ryumvikana mu buryo butaziguye: “Bwoko bwanjye, nimuwusohokemo kugira ngo mwegufatanya n’ibyaha byawo, mwe guhabwa no ku byago byawo” (Ibyahishuwe 18:4).

`Soma 1 Yohana 3:4 uhagereranye n?Abaroma 14:23. Ni mu buhe buryo Bibiliya isobanura icyaha? Ni mu buhe buryo iyo mirongo yuzuzanya?,`

Icyaha ni igicumuro cyangwa kwica itegeko ry’Imana. Uburyo bumwe rukumbi umuntu ashobora kumvira itegeko ni ukwizera imbaraga ya Kristo. Turi ibiremwa by’ibinyantege nke, impezamajyo zononekaye kandi turi abanyabyaha. Ku bwo kwizera, igihe twemeye Kristo, ubuntu bwe butwikira ibibi twakoze mu gihe cyatambutse kandi bukatwongerera imbaraga mu gihe cya none. Ni we waduhesheje “igikundiro no kuba intumwa ku bw’izina rye.” (Abaroma 1:5). Irarika ry’ijuru ku bwoko bw’Imana buri mu matorero atubahiriza amategeko y’Imana ni ugusohoka muri ayo matorero ku bwo kwizera. Imana irarikira Abadiventisiti baruhuka Isabato kureka kwikunda kose, bakumvira kandi bakaho nk’uko Imana ishaka ku bwo kwizera ubuntu bwa Kristo, ari bwo budukiza gucirwaho iteka kandi bukatubatura nu bubata bw'icyaha. Kandi nk’uko kwitondera amategeko kwa Isirayeli (Gutegeka kwa kabiri 4:6) kwagombaga kubera abatuye isi ubuhamya, niko no gukurikiza amategeko kwacu bishobora kubera abandi ubuhamya bukomeye kandi bikabafasha gusohoka muri Babuloni.