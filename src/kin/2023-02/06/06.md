---
title:  Umwaka wa 1844
date:   04/05/2023
---

Imyaka 490 ibanza y’ubuhanuzi bw’imyaka 2,300, by’umwihariko, yari igenewe ubwoko bw’Abayuda bo mu gihe cya kera no kuza kwa Mesiya. Umugabane uheruka w'imyaka 2,300 ugenewe ubwoko bw'Imana, baba Abayuda n'Abanyamahanga, hamwe no kwezwa k'ubuturo bwo mu ijuru, ndetse igikuru cyane, hakubiyemo kugaruka kwa Kristo.

Imyaka 490 ibanza irebana no Kuza kwa mbere kwa Mesiya, ikarangira mu mwaka wa 34.N.K. Iyo dukuye imyaka 490 mu myaka 2,300, hasigara imyaka 1810. Iyi myaka 1810 irebana n'ubwoko bw'Imana. Iyo dutangiriye ku myaka 34 N.K. tukayongeramo imyaka 1810, biguteza mu mwaka wa 1844 N.K. Mu mucyo wo kwezwa cyangwa kugarura ukuri k'ubuturo bwera n'urubanza rwo mu minsi y'imperuka rubera mu ijuru, Imana iratanga irarika ryayo riheruka ku bantu bose nk'uko turisanga mu Byahishuwe 14:6, 7 kugira ngo abantu bakire urukundo rwayo, bemere ubuntu bwayo, bagire imibereho yubaha Imana, kandi yumvira.

`Soma Abalewi 16:16. Ni iyihe mpamvu yo kwezwa k’ubuturo bwera, kandi ibi bitwigisha iki cyerekeranye n'ubutumwa bwiza?`

Bitewe n'ibyaha by’abantu, ibicumuro by’abantu, ubuturo bwagombaga kwezwa, bikozwe n’amaraso y'amatungo gusa. Ni ko bimeze no kuri we. Dukeneye Umukiza, wagize ubuzima bushushanywa n’amatungo yatambwaga ku Munsi w'Impongano, ari bwo buryo bumwe rukumbi byagombaga gukorwa binyuze mu rubanza.

`Soma Abalewi 23:26-29, Ni iki Imana yategetse ko ubwoko bwayo bugomba gukora kuri uwo munsi w'urubanza, kandi ibyo bisobanura iki kuri twebwe uyu munsi?`

Abisirayeli bagombaga “kubabaza imitima yabo.” Iyi mvugo yerekana ko bagombaga kwicisha bugufi bakinira mu mitima yabo, bakatura ibyaha byabo, bakihana, maze bagasaba Imana kubeza igihe umutambyi mukuru yabaga ari kweza ubuturo bwera bwo ku isi.

`Ubuhanuzi bwo mu bice bya Daniyeli 7-9 n’Ibyahishuwe 14, by’umwihariko, bwibanda ku kuturarikira kwitegura igihe cy’urubanza. Guhera mu mwaka wa 1844, turi mu gihe cy’urubanza, kandi ubutumwa bwa marayika wa mbere bwo mu Byahishuwe buragira buti, “Igihe cyo gucira abantu urubanza kirasohoye” (Ibyahishuwe 14:7). Nonese ni buryo ki, uyu munsi “tubabaza imitima yacu”?`