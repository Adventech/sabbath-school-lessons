---
title:  Imikorere Ibiri Ihabanye
date:   21/05/2023
---

`Soma Ibyahishuwe 12:17 n' Ibyahishuwe 17:14. Itorero ry’Imana rigaragazwa mu buhe buryo, kandi ni iki Satani agambiriye kurikoraho?`

Uko ibinyejana byagiye bikurikirana, buri gihe Imana yagiye igira abantu bayibereye indahemuka. Ibyahishuwe 12:17 hagaragaza ubudahemuka bwabo nk’abantu “bitondera amategeko y’Imana” kandi ahandi bakagaragazwa nk' “abahamagawe, batoranijwe kandi bakiranutse” (Ibyahishuwe we 14).

`Soma ibyahishuiwe 14:8 n'Ibyahishuwe 17: 1-2. Ni irihe tangazo rikomeye Marayika atanga, kandi ni iki Babuloni yakoze cyatumye igezwaho iryo tangazo?`

Yohana yanditse igitabo cy’Ibyahishuwe ku iherezo ry’ikinyejana cya mbere. Icyo gihe, umurwa wa Babuloni ya kera wari warahindutse ikirundo cy’umukungugu. Igihe Yohana yandikaga ubutumwa buri mu gitabo cy’Ibyahishuwe, umurwa uvugwa wa Babuloni wari umaze ibinyejana byinshi warasenyutse. Mu gitabo cy’Ibyahishuwe, umurwa wa Babuloni ya kera ufatwa nk’ikimenyetso gihagarariye Babuloni yo mu gihe cy’imperuka. Mu buhanuzi bwo mu gitabo cy’Ibyahishuwe, Babuloni ihagarariye imikorere y'ikinyoma y’idini izaba ifite ibiyiranga bimeze nk’ibya Babuloni yo mu Isezerano rya kera. Amahame yagenganga Babuloni ya kera ni na yo azaba urufatiro rwa Babuloni y’ibya Mwuka yo muri iki gihe.

Mu Byahishuwe 17:1-6, umugore wambaye umwenda w’umuhengeri n’uw’umuhemba yambukiranya igihe kirekire. Uyu mugore yicaye ku nyamaswa itukura. Bibiliya imwita maraya. Yaretse umukunzi we nyakuri, ari we Yesu Kristo. Ahangaha, intumwa Yohana iduha ishusho y’imiterere y’ubuhakanyi bw’idini rifite ubushobozi bukomeye mu isi. Soma aya magambo: ubwo bushobozi bwarivuzweho ngo, “Ni we abami bo mu isi basambanaga na we, abari mu, isi bagasinda inzoga ari zo busambanyi bwe.” (Ibyahishuwe 17:2). Gusinda? Muri Bibiliya, buri gihe iri jambo rigaragaza ikintu kibi. Ubusambanyi? Imvugo shusho igaragaza inyigisho z'ibinyoma, amahame mabi n’ibikorwa bibi.

`Abayobozi n’abantu basanzwe bose bagizweho ingaruka mbi n'iyi mbaraga. Mbese uburinzi bwacu rukumbi ni ubuhe? (Soma Abefeso 6:10-18).`