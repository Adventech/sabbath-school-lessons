---
title:  Ibindi Byo Kwigwa No Kuzirikanwa
date:   26/05/2023
---

Ubutumwa bwo mu Byahishuwe 14, butangaza kugwa kwa Babuloni bwerekeje ku madini yahoze atunganye ariko ubu akaba yarahindanye. Kubera ko ubwo butumwa bukurikira ubutumwa bw’imbuzi buvuga iby’urubanza,bugomba kwigishwa mu minsi iheruka. Bityo rero ntibwerekeje ku itorero ry’i Roma gusa, kubara ko iryo torero rimaze imyaka amagana menshi ryaraguye.” Ellen G. White, *Intambara Ikomeye*, pp. 276-277.

Igitekerezo dusanga muri Daniyeli 3 kivuga iby’abasore batatu b'Abaheburayo bategetswe “gusenga igishushanyo cya zahabu umwami Nebukadinezari yari yakoze” (Daniyeli 3:5) muri Babuloni ya kera — ni ikimenyetso cyangwa urugero rw’ibizaba igihe Babuloni yo mu buryo bw’umwuka na yo izahatira abantu kuramya “igishushanyo” cy’ibinyoma mu minsi iheruka (Soma Ibyahishuwe 13:15; Ibyahishuwe 14:9, 11; Ibyahishuwe 16:2; Ibyahishuwe 19:20 n’ Ibyahishuwe .20:4). Mbega uburyo bitangaje kubona uburyo iri tegeko rya kabiri aba Baheburayo batatu bari kuba bishe iyo baza kwemera kuramya igishushanyo (Kuva 20:4, 5), ari rimwe mu mategeko abiri uyu mwami uvugwa aha ngaba washakaga “guhindura ibihe n’amategeko” (Daniyeli 7:25) yishe! Irindi tegeko uyu mwami yishe ni irihe? Birumvikana ni itegeko rya kane, kandi, nk’uko twabibonye kandi tuzongera kubibona, ari ryo zingiro ryo kuramya kandi rikaba ari ryo rizashingirwaho igihe tuzabazwa niba tuzaramya “Iyaremye ijuru n’isi n’inyanja n’ibirimo byose, kandi tukaruhuka umunsi wa karindwi” (Kuva 20:11, Ibyahishuwe 14:7), cyangwa niba tuzaramya inyamaswa n’igishushanyo cyayo.

**Ibibazo**:

`Ni iyihe sano iri hagati y’umunara w’i Babeli na Babuloni yo mu buryo bw’umwuka? Ibyo byombi bihuriye kuki?`

`Ni mu buhe buryo uhuza ibitekerezo bibiri bihabanye? Yesu yahaye itorero rye ubutware, nyamara gushyira ubutware bw’itorero mu biganza by’umuyobozi uwo ari we wese biteje akaga. Mbese ububasha bw’itorero bugarukira he?`

`Ni mu buhe buryo dushobora kwiga ko gusenga ibishushanyo, kimwe mu byaha bikorerwa muri Babuloni, atari ugupfukamira ibishushanyo gusa? Ni mu buhe buryo n’Abaporotesitanti bashobora kugwa mu gishuko cyo gusenga ibishushanyo?`

`Ni iyihe sano yindi ushobora kubona iri hagati yo guhatirwa gusenga igishushanyo kuvugwa muri Daniyeli 3 n’ibyo twaburiwe ko bizaba mu minsi iheruka?`