---
title:  Umuremyi Ku Musaraba
date:   11/05/2023
---

Nubwo dushobora kwishimira kandi tukaramya Umwami Imana nk’Umuremyi wacu, hari icyiyongera kuri icyo. Nk’uko twamaze kubibona, kandi birakwiriye ko twongera kubivuga, ni ukuba Umuremyi wacu ari na We Mucunguzi wacu. Imana yaturemye ni na Yo Mana yaducunguye. Imana yagize iti, “Tureme umuntu, agire ishusho yacu, ase natwe” (Itangiriro 1:26), ni na Yo yatakiye ku musaraba igira iti, “Eli, Eli, lama sabakitani?” Bivuga ngo, “Mana yanjye, Mana yanjye, ni iki kikundekesheje?” (Matayo 27:46). Nimuganire ku mpamvu yo kubaha Imana, kuyiha ikuzo, ndetse no kuyiramya!

Ni buryo ki, twebwe ibiremwa byacumuye, tubasha kwitwara uko bikwiriye imbere y’ukuri nk’uka gutangaje? Ni ikihe gisubizo dukwiriye guha Imana? Ubutumwa bwa marayika wa mbere butubwirwa icyo dukwiriye gukora: “Nimwubahe Imana, muyihimbaze; kuko igihe cyo gucira abantu urubanza gisohoye; muramye Iyaremye ijuru n’isi n’inyanja n’amasoko” (Ibyahishuwe 14:7).

`Soma muri Yohana 19:16-30, inkuru ya Yesu ku musaraba yanditswe na Yohana. Uko uyisoma, wibuke amasomo ya Bibiliya twabonye avuga Yesu nk’Umuremyi, Uwo “muri We ari mo ibintu byose byaremewe, ari ibyo, mu ijuru cyangwa ibyo mu isi, ibiboneka n'ibitaboneka, intebe Z'ubwami, n’ubwami bwose, n’ubutware bwose, n’ubushobozi bwose: ni We wabiremye byose, kandi rero ni na We byaremewe” (Abakolosayi 1:16). Ni iki twakwitura urwo rukundo rw’Imana rutangaje?`

Ubutumwa bwa marayika wa mbere bwo kuramya Umuremyi bwaje nyuma y'umusaraba, nyuma yuko abatuye mu isanzure ndetse n’abigishwa ba Kristo birebeye ko Wa wundi “waremye ijuru n’isi n’inyanja n’amasoko” ari na We, nubwo yari Imana, wemeye kwisiga “ubusa, ajyana akamero k’umugaragu w’imbata, agira ishusho y’umuntu: kandi amaze kuboneka afite ishusho y’umuntu, yicisha bugufi, araganduka ntiyanga no gupfa, ndetse urupfu rwo ku musaraba” (Abafilipi 2:7, 8).

Mbega uburyo iyi shusho itangaje igomba kuba yari imeze ku bari bazi Yesu mbere yuko aza kuri iyi si yacu nk’umuntu! Nta gushidikanya kandi n'ibiremwa byo mu ijuru na byo biramuramya. Nkatwe se, abo yacunguje amaraso Ye, ni iki kindi twamukorera kirenze kumuramya nk’Umuremyi n’Umucunguzi wacu?

Ni ukubera iki, turebeye mu mucyo w’umusaraba, igitekerezo cy’uko abantu bacumuye babasha kugira ikintu icyo ari cyo cyose bongera ku cyo Kristo yadukoreye ku musaraba cyaba ari igitekerezo cy'ubuyobe? Ni iyihe mirimo yacu yabasha kugira icyo yongera ku cyo Umuremyi wacu yadukoreye?