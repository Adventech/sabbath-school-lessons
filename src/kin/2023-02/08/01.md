---
title:  Isabato n'Iminsi Iheruka
date:   13/05/2023
---

### Aho Icyigisho Cy'iki Cyumweru Gishingiye:
Yakobo 2:8-13; Gutegeka kwa kabiri 5:12-15; Zaburi 33:6, 9; Ibyahishuwe 14; 2 Petero 3:13; Ibyahishuwe 21:1.

> <p> Icyo Kwibuka</p>:
> “Njijure bose ngo bamenye uburyo iby’ubwiru bikwiriye kugenda, ari bwo bwahishwe n’Imana yaremye byose uhereye kera kose” (Abefeso 3:9).

Agaciro k'icyubahiro cy’abantu ni uko baremwe kimwe. Kuba twararemwe n’Imana ku buryo bwihariye biha agaciro buri kiremwa muntu. Uruhinja ruri mu nda ya nyina, ingimbi cyangwa umwangavu ufite ubumuga ugendera mu kagare, umusore ufite ubumuga bw’ubugufi budasanzwe, n'umukecuru warwaye uburwayi bwo guta ubwenge, bose bafite agaciro gakomeye mu maso y’Imana, Imana ni Umubyeyi wabo. Na bo ni abahungu n’abakobwa bayo: “Imana yaremye isi n'ibiyirimo byose, Iyo kuko ari yo Mwami w’ijuru n’isi, ntiba mu nsengero zubatswe n’abantu,... kuko ari yo yahaye bose ubugingo no guhumeka n’ibindi byose. Kandi yaremye amahanga yose y’abantu bakomoka ku muntu umwe, ibakwiza mu isi yose” (Ibyakozwe n’Intumwa 17:24-26). 

Twese dusangiye umurage. Twese duhuriye mu muryango umwe. Turi abavandimwe babumbwe, bahabwa ishusho, kandi bagirwa beza n’Imana imwe. Irema rituma twiyumva ko dukwiriye, Igihe utugirangingo twahuraga kugira ngo tureme ikinyabuzima gifite imiterere yihariye iranga“ubumuntu bwawe, Imana yari imaze kuguha ishusho. Nta wundi uwo ari we wese umeze nkawe mu isanzure ryose. Urihariye, uri ikiremwa kimwe gifite umwihariko wacyo, ikiremwa gifite agaciro gakomeye kuburyo Imana yaremye ijuru n'isi yemeye gufata umubiri wacu maze Ikitanga ubwayo nk’igitambo kubwawe no kubw’ibyaha byawe!