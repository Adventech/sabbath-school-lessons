---
title:  Ibindi Byo Kwigwa No Kuzirikanwa
date:   19/05/2023
---

“Impamvu dufite ... ituma turamya Imana ni uko ari Umuremyi. Muri gahunda y’ijuru yo kuramya, ibiremwa byo mu ijuru bibigaragaza mu buryo bwumvikana bigira biti, “Kuko ari wowe waremye byose” (Ibyahishuwe 4:11). Ku bari ku isi, birakwiriye rwose ko dushimangira ko Imana ari Umuremyi, ni yo mpamvu marayika avuga ati, “Muramye Iyaremye ijuru n'isi n'inyanja n’amasoko” (Ibyahishuwe 14:7). Byaragaragaye neza ko marayika avuga aya magambo akoresha imvugo yo mu itegeko rya kane kugira ngo asobanure iby’iryo rarika ryo kuramya Imana (Kuva 20:11). ....

“Mu Mategeko Cumi, itegeko ry’Isabato rihagaze nk’ikimenyetso mu buryo ryerekana Imana iyo ari Yo — Umuremyi; rishimangira ahantu Ategeka — ibyo Yaremye byose; rikanahishura uburenganzira ku butegetsi bwayo — kuko ari We waremye ibintu byose. Kugira ngo ikiyoka kibashe gutsinda, kigomba kurebako cyakuraho uru rwibutso.” — Angel Manuel Rodriguez, “The Closing of the Cosmic Conflict: Role of the Three Angels’
Messages,” unpublished manuscript, pp. 40, 41.

**Ibibazo**:

`Ni buryo ki ubutumwa bw’Isabato ari igisubizo ku kibazo gikomeye cy’ubuzima, cyo kwibaza ngo, nakomotse he, ni kuki ndi hano [ku isi], kandi iherezo ryanjye rihoraho ni irihe?`

`Ibande ku gitangaza cy’Irema. Kandi ushingire ku gitangaza cyo kubaho kwacu bwite muri iri sanzure turimo rigari. Ni kuki kuba urwibutso rwa mbere rw’iri rema, ari rwo Sabato, rutugeraho (aho kuba ari twe turusanga) buri cyumweru nta gisibya, rutwigisha uburyo Irema ari ihame ry’ingenzi cyane?`

`Muri Daniyeli 3 na Daniyeli 6, ni buryo ki ubona ikibazo cyo kuramya cyagiye cyigaragaza muri izo nkuru zo mu Byanditswe byahumetswe? Ni bintu ki biboneka muri izi nkuru bibasha kudufasha kwitegura no kwitega ibibazo ubwoko bw’Imana bukiranuka buzasakirana na byo mu gihe cy’akaga karebana n’ “ikimenyetso cy’inyamaswa”?`

`Ni buryo ki wafasha umuntu wizera ko irema ryabayeho mu myaka miliyarina miliyari y’ihindagurika ukamwereka ko nta kuri kurimo kandi ko bihabanye no kubahiriza Isabato y’umunsi wa karindwi nk’urwibutso rw’irema?`