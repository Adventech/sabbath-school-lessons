---
title:  Urubanza, Irema, No Kubazwa Uruhare Rwawe
date:   14/05/2023
---

Turamutse tugizwe n’utugirangingo duto cyane twapfuye kubaho kubw’amahirwe, tukaba twarabayeho gusa kubw’amahirwe kandi tunakomoka ku nguge nini yabayeho kera muri Afurika, nta kindi, ubwo buzima nta gaciro bwaba bufite. Turamutse turi bamwe mu bantu bagera kuri miliyari umunani barwanira kubaho kuti uyu mubumbe witwa isi gusa, ubuzima bwacu bwaba butagifite umugambi wabwo, usibye uwo kurwanira kubaho. Ibiramambu, Irema tubwirwa na Bibiliya ritwereka impamyu turiho, n'inshingano yo kubaho kwacu. Twaremwe n’Imana kandi tuzabazwa iby’imirimo twakoze. Imana yashyizeho ibidahindagurika, ndetse no mu isi irimo “ibitekerezo bihindagurika.”

`Soma Ibyahishuwe 14:7, Abaroma 14:10, na Yakobo 2:8-13. Ni iki urubanza rusobanuye ku bibazo nk’ibi: uruhare rwawe n’inshingano yawe? Ni sano ki iri hagati y’urubanza, amategeko y’Imana, no kuramya?`

Ubutumwa bw’abamarayika batatu baguruka baringanije ijuru dusanga mu Byahishuwe 14 butumenyesha ko “igihe cyo gucira abantu urubanza gisohoye” (Ibyahishuwe 14:7). Kuko twaremwe n’Imana tugahabwa n’ubushobozi bwo guhitamo, tuzabazwa ibijyanye n’ibyemezo dufata. Iyo tuza kuba tugizwe n’utugirangingo duto cyane twapfuye kubaho, duturutse ku nkomoko yacu n’aho twabyirukiye gusa, ibikorwa byacu byari kuba bigengwa cyane n’izindi mbaraga tutabasha kugenzura.

Ariko urubanza rusobanuye ko dufite ibyo tuzabazwa. Muri iki gihe gishishana cy’amateka asoza iyi si, igihe cyo gucira abantu urubanza, Imana iturarikira gufata ibyemezo bituganisha ku kubaho by’iteka. Irarika rya marayika wa mbere ridusaba “kuramya Iyaremye ijuru n’isi n’inyanja n’amasoko” (Ibyahishuwe 14:7) rihamya ko urufatiro rwo kuramya kose rushingiye ku kumenya ko twaremwe n’Imana.

Nanone kandi, kuba twarahisemo Isabato y’Umunsi wa Karindwi byerekana imyizerere yacu ishimangira ko Yesu ari We dukwiriye kuramya nk’Umuremyi wacu. Bihishura ko twemera ko Amategeko Cumi ari amahame yahumetswe n’Imana aduhesha kubaho imibercho yuzuye. Bitewe n’uko itegeko ari urufatiro rw’ingoma y’Imana kandi rihishura imico yayo, ni ryo rigenderwaho mu rubanza. Ubudahemuka bwacu ku itegeko ry’Isabato ni ukwerekana ko twitangiye kubaho imibereho yumvira [Imana].

`Ni buryo ki uko dusobanukiwe wiby’Irema bigira uruhare ku myitwarire "yacu? Ni sano ki inkomoko yacu n’aho twabyirukiye bifitanye n’amahitamo tugira ya buri munsi? Kubw’ubuntu bw'Imana, ni buryo ki twabasha gutsinda ingeso mbi z’imico yacu tutagize uruhare rwo guhitamo kuva mbere hose?`