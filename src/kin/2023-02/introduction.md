### UBUTUMWA BW'ABAMARAYIKA BATATU

Ku wa 15 Ukwakira, 1844, icyumweru kimwe mbere yuko habaho Urucantege Rukomeye, mu muryango wubahaga Imana w' Abaluteriyani mu Budage, havutse umwana w'umuhungu. Izina rye ni Fridriki Niyica [Friedrich Nietzsche], kandi uwo mwana yari kuzaba umwe mu bahakanamana bafite imbaraga. Kubwo kwizera ko Imana Abakristo bizera yapfiriye mu Burengerazuba, Niyica yakomeje kwibasira imico mbonera yigishwaga n'idini rya Gikristo, ayihinyura avuga ko ari 'indangagaciro z'abacakara',  indangagaciro z'abanyantege nke, bagerageza kwirwanaho aho baba bahanganye n'ababarusha imbaraga, agafata nk'ubupfapfa ibitekerezo bimeze kimwe na 'Mukunde abanzi banyu.' Ku ruhande rwa Niyica, kugendana nibigezweho birenze ubusobanuro bwataye agaciro bw' 'ikibi n'icyiza'; umuntu umwe uvugwa muri kimwe mu bitabo bye (wwitwa Spake Zarathustra) yaravuze ati, 'Janjagura ibyo bisate by'amabuye bya kera byanditsweho amategeko!'  (mu by'ukuri yavugaga Amategeko Cumi y'Imana).

Umwaka wa 1844 wabaye ingirakamaro no kuri Kaali Makisi [Karl Marx], watangije gahunda y'umutungo uhuriweho na rubanda (Communism). Ari yo yiswe “inyandiko y'ubukungu n'ubucurabwenge y'umwaka wa 1844.” Iki gitabo cyari cyaranditswe na Kaali Makisi muri uwo mwaka, nubwo Leta Zunze Ubumwe z'Abasoviyete zitari zarigeze zikijyana mu icapiro kugeza mu mwaka wa 1932. Iyo nyandiko igaragaza uburyo icengezamatwara rya Kaali Makisi ryatangiye, aho yasobanuye uburyo ukuri ko gushaka ubutunzi kuzaba gikwira mu nzego zose z'ubukungu kugeza aho abakozi b'isi bazunga ubumwe, bakiganzura umwanzi wabo ubakandamiza ari yo politiki yo guharanira inyungu z'umuntu ku giti cye (capitalism), bakiremera ijuru ryabo hano ku isi.

Umwaka wa 1844 wabaye ingirakamaro no kuri Sharile Daruwini [Charles Darwin]. Mu cyaje kumenyekana nk “inyandiko yo mu mwaka wa 1844,” Daruwini yasohoye inyandiko igaragaza bumwe mu busobanuro bwa mbere bw'inyigisho ye ivuga iby'ihindagurika, nubwo iyo nyandiko itahise ishyirwa ku mugaragaro. Mu mwaka wa 1859, ni bwo Daruwini yasohoye ikinyamakuru cyitwa Inkomoko y'Ibinyabuzima (Origin of Species), aho yatangaje ku mugaragaro ko uburyo abona ibintu ari uko ibifite ubuzima byose byo ku isi byakomotse ku mukurambere umwe rukumbi mu buryo bwa kamere no kubw'amahirwe gusa.

Nyamara kandi umwaka wa 1844 ugaragaza gusohora k’ubuhanuzi bw’iminsi 2,300 buvugwa muri Daniyeli 8:14, kandi muri uwo mwaka nibwo mu nkirirahato zarokotse inkubiri y’Urucantege Rukomeye, haje kubibwamo imbuto zaje gukwira ku isi yose zifite ubutumwa bwavuguruje ibinyoma bya Makisi, Niyica, hamwe n’icengezamatwara rya Daruwini.

Ibihabanye n’ibyavuzwe na Kaali Makisi, Itsinda ry’Abadiventisiti b’Umunsi wa Karindwi ryatangaje ko intambara iri hagati ya Kristo na Satani, atari urujya n’uruza rw’amateka aharanira ubutunzi, ahubwo risobanura amateka, y’isi azagera ku iherezo, atari ijuru ryo ku isi ryiremewe n’abantu bishyize hamwe, ahubwo ni ugushyirwaho k’ubwami bw’Imana butazahanguka. Mu kuvuguruza inyigisho ya Daruwini, Itsinda ry’Abadiventisti b’Umunsi wa Karindwi ryigishije ko ubuzima butakomotse ku mahirwe bitewe mn’ibikorwa by’ihindagurika, ahubwo ubuzima  bwakomotse ku bushobozi bw’Imana Umuremyi, waremye ibifite ubuzima byose byo ku isi mu minsi itandatu, akaruhuka ku munsi wa karindwi.

Mu kuvuguruza inyigisho ya Niyica, itsinda ry’Abadiventisiti b’Umunsi wa Karindwi ryigishije ko Imana itariho gusa, ahubwo n’amategeko yayo y’imico mbonera agenga isi yose (ari byo “bisate bya kera byari byanditsweho amategeko cumi”), Amategeko Cumi aracyari ishingiro ry’ubutabera bw’Imana kandi areba buri wese. Mbese ibi bikorwa ka wa 1844? Nta muntu ukwiriye byose byapfuye guhurirana muri uyu mwa gutekereza atyo. Makisi, Niyica na Daruwini - ni abantu batatu bigaruriye intekerezo za benshi; kandi igikorwa cyabo cyateje inyokomuntu akaga kadashobora gusibangana. Ariko muri ayo makosa yose yakozwe, Imana ntiyigeze ireka isi nta muhamya wo kuyihamiriza ukuri kwayo ifite, iyo ikaba ari yo mpamvu, muri iryo cengezamatwara risenya, Imana yahagurukije itsinda ryagombaga guhagararira ukuri kwayo uko ibihe bihaye ibindi, ari ryo ryaje kwitwa Itorero ry’Abadiventisiti b’Umunsi wa Karindwi, kugira ngo iryo torero ryamamaze ubutumwa bwayo bw’ukuri bwo mu minsi y’imperuka ribubwira abatuye isi, ari bwo butumwa bw’ abamarayika batatu. Ubwo ni bwo butumwa buvuguruza ibinyoma n’ubuyobe byakwirakwijwe n’abo bagabo batatu bayobye bikomeye.

Ubutumwa bw’abamarayika batatu, ni bwo Itorero ry’Abadiventisiti b’Umunsi wa Karindwi, rigomba kugenderaho. Ishingiro ryabwo, ni ubutumwa bwiza, butunganye kandi bwumvikana, kandi ubwo butumwa bukaba bugomba gutangwa mu mujyo w’ “Ubutumwa bw’ iki gihe” (2 Petero 1:12). Ubwo butumwa bw’abamarayika batatu, ni bwo icyigisho cyacu cy’iki gihembwe gishingiyeho.

*Umwanditsi w’icyigisho cy iki gihembwe yitwa Mariko Finile [Mark Finley], akaba ari umuvugabutumwa mpuzamahanga uzwi n'abantu benshi ku isi. Kuva mu mwaka wa 2005 kugeza nut mwaka wa 2010, Mariko Finile yabaye umuyobozi wungirije w’ Inteko Nkuru Rusange y'Abadiventisiti b’'Umunsi wa Karindwi ku isi. Nyuma yo kujya mu kiruhuko cy'izabukuru, yabaye umujyanama w'umuyobozi mukuru w'Inteko Nkuru Rusange y’Abadiventisiti b'Umusi wa Karindwi ku isi. Pasitoro Finile n'umugore we, Erinestine, bafite abana batatu n'abuzukuru batanu.*