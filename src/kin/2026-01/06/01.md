---
title:  Icyizere Muri Kristo Gusa
date:   31/01/2026
---

### Aho icyigisho cy'iki cyumweru gishingiye:
Abafilipi 3:1-16; Abaroma 2:25-29; Yohana 9:1-39; Abefeso 1:4, 10; 1 Abakorinto 9:24-27.

> <p>Icyo kwibukwa:</p>
> "Kugira ngo mumenye, menye n'imbaraga zo kuzuka kwe no gufatanya imibabaro ye, no kujya nshushanywa no gupfa kwe ngo ahari ngere ku muzuko w'abapfuye." Abafilipi 3:10-11.

Hari ikintu kitwerekeyeho kikiri icyo gukemangwa kirebana n'agakiza ku bwo kwizera gusa, imirimo itabigizemo uruhare. Ni ukuvuga ngo, kubw'impamvu runaka, twese dusa n'abashaka kwishingikiriza ku mirimo, nk'aho hari ikintu yakongera ku gakiza kacu. Ibiri amambu, mu buryo bugaragara cyane, Pawulo avuga kuri iyi ngingo amagambo akomeye yo kurwanya abatsimbarara ku gukebwa nk'ikintu cya ngombwa ngo agakiza kaboneke.

Kugira ngo hirindwe ko bamwe bafata imirimo yabo, mbese nko gukebwa, nkaho hari icyo yongera ku gakiza kabo, Pawulo agaragaza neza ko gukiranuka kuva kuri Kristo nk'impano iza kubwo kwizera, bidatewe n'amategeko. Nubwo gukebwa gushobora kuba atari ikibazo muri iki gihe, ihame rifitanye isano na ko ni ikintu cyo kwitabwaho.

Ubugorozi bwa Giporotestanti bwatangiriye kuri iki kibazo: uruhare rwo kwizera n'imirimo mu mibereho y'umuyoboke wa Kristo. Ku iherezo, dusanga Kristo ari byose kuri twe: "ni We banze ryo kwizera kandi ni na We ugusohoza." (Abaheburayo 12:2). Niba ibyo tugira nyambere biri mu mwanya ukwiriye, tuzabaho dufite ibyiringiro byuko Imana idukunda kandi twishimire isezerano ryayo ry'agakiza, ndetse no muri iki gihe, kandi tubikore byose tutiringiye iby'umubiri" (Abafilipi 3:3).