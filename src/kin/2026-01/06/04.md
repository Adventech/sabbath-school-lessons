---
title:  Ibintu Bifite Agaciro
date:   03/02/2026
---

Nk'uko icyigisho cy'ejo hashize cyabyerekanye, ibintu byabanje kujya bitera Pawulo ishema mu by'ukuri byari inkomyi ku kwizera, kuko byamuhumaga amaso ntamenye ko akeneye Kristo. Pawulo akoresha imvugo y'ubucuruzi, inyungu n'igihombo, kugira ngo yerekane icyegeranyo cy'amakuru yo mu bya Mwuka kibanziriza kwizera. Nubwo tudakunda kubitekerezaho cyane, buri muntu wese afite icyegeranyo cy'amakuru mu bya Mwuka. Mu gihe cyabanje, icyegeranyo cy'amakuru ya Pawulo cyapimirwaga ku ndangagaciro z'Abayuda bo muri icyo gihe, aho gupimirwa ku ndangagaciro za Bibiliya nk'uko zigishijwe na Yesu.

Nyuma yo guhinduka kwe, icyegeranyo cy'amakuru ye cyari gitandukanye cyane n'icya mbere, kubera ko ubwaguke bw'indangagaciro bwari bwahindutse, buvuye ku "rwego idini y'Abayuda ibubonaho" bukajya ku "rwego ijuru ribubonaho."

"Uwavuye mu ijuru akaza mu isi ashobora kuvuga iby'ijuru, kandi akagaragaza neza ibintu mu buryo ijuru ribibonamo, ibyo yashyizeho ikimenyetso cy'ishusho ye ndetse n'izina rye. Azi akaga abantu barimo, abo yaje kuvana mu buhenebere no kubazamura akabegeza hafÄ± ye ku ntebe ya cyami. Yerekana akaga kabo ko gushyira urukundo rwabo ku bintu bidafite umumaro kandi biteye akaga. Ashaka kurehereza ibitekerezo by'abantu kuva ku by'isi bikajya ku by'ijuru, kugira ngo tudapfusha ubusa igihe, impano ndetse n'uburyo tubishyira ku bintu bidafite umumaro."-Ellen G. White, _Advent Review and Sabbath Herald_, July 1, 1890.

Mu isi yo mu Bayahudi bo mu kinyejana cya mbere, Pawulo yigaragaje nk'ikimenyabose mu buryo bwihuse kugeza ubwo amaso ye yo mu bya Mwuka yahumutse akareba neza, igihe yahindukaga impumyi ubwo yari abonye Yesu wahawe ubwiza ari mu nzira ijya i Damasiko (Ibyakozwe n'Intumwa 9).

`Muri Yohana igice cya 9 hatubwira inkuru y'undi muntu wari impumyi hanyuma akaza kubona Yesu neza. Yesu yavuze ko yazanywe mu isi no kugira ngo "abatabona barebe, n'ababona bahume" (Yohana 9:39). Ni mu buhe buryo iri hame ryahuzwa n'imibereho yawe bwite?`

Ni iki cyarusha agaciro kubaho iteka ryose mu ijuru no mu isi izaba yagizwe nshya? Nyamara iby'isi abantu baha agaciro bihuma amaso benshi cyane ntibabone uku kuri kw'impamo. Hari uguhiganwa guhora hagati y'ibintu bihabwa agaciro muri iyi si (soma Matayo 13:22; Luka 4:5, 6; 1 Yohana 2:16) n'ibintu ijuru riha agaciro-ari byo gusa na Yesu ndetse n'imitima yakijijwe.

`Isi ishobora kuduhumisha ntitubone ukuri kw'ibya Mwuka ndetse n'ibintu bifite umumaro nyawo. Ni iki twakora ngo dukomeze guhanga amaso yacu ku bikwiriye kwitabwaho koko?`