---
title:  Ibindi byo Kwigwa no Kuzirikanwa
date:   06/02/2026
---

"Ushaka kubaka imico ikomeye kandi iboneye, ushaka kuba Umukristo utunganye agomba gutanga byose kandi agakora byose ku bwa Kristo; kuko Umucunguzi atazemera uwitanga igice. Buri munsi agomba kumenya icyo kwitanga bisobanuye. Agomba kwiga ijambo ry'Imana, akamenya icyo risobanuye kandi akumvira amabwiriza yaryo. Bityo ashobora kugera ku rwego ruhanitse rwa Gikristo. Imana ikorana na we umunsi ku munsi igatunganya imico ye ngo izashikame mu gihe cy'igeragezwa riheruka. Umunsi ku munsi umwizera akomeza kugaragariza abantu n'abamarayika icyo ubutumwa bwiza bushobora gukorera abantu bacumuye."-Ellen G. White, _Ibyakozwe n'Intumwa_ [2012] p. 298.

"Abategereje ko umukwe aza bagomba kubwira abantu bati: "Dore Imana yanyu." Imirasire iheruka y'umucyo wuje impuhwe, ubutumwa bw'imbabazi buheruka bukwiriye kubwirwa abari mu isi, ni ibyo kubagaragariza imico y'Imana yuje urukundo. Abana b'Imana bagomba kugaragaza icyo Ubuntu bw'Imana bwakoze mu mibereho yabo no mu mico yabo.

Umucyo wa Zuba ryo gukiranuka ugomba kumurikira ab'isi ubikoresheje imirimo myiza- mu magambo y'ukuri n'ibikorwa bitunganye."-Ellen G. White, _Imigani ya Kristo_ [2024] p. 256

**IBIBAZO:**

`Nimurusheho gutinda kuri iki kibazo cyo kwishimira mu Mwami. Nimurebe ukuntu hatavugwa ibyo kwishimira mu bibagerageza (nubwo na byo biri muri Bibiliya), ahubwo ni ukwishimira mu Mwami. Ni ukubera iki ari ingenzi buri gihe guhoza imbere y'amaso yacu Umwami, ubwiza bwe, ubushobozi bwe, urukundo rwe, n'agakiza ke? Ni ukubera iki kugenza mutyo byabazanira ibyiza byinshi hagati mu bigeragezo bidashobora kubura mu mibereho yanyu?`

`Nimurebe ukuntu amagambo yavanywe mu nyandiko ari haruguru asobanura uruhare rw'ubuntu mu "mirimo myiza" abakristo dukora. Kubera iki uyu mumaro w'ubuntu ari ingenzi cyane mu gihe dutegereje kugaruka kwa Kristo kuri hafi? Ni ukuvuga ngo, nubwo tudakizwa n'imirimo myiza, mbese tuba dukijijwe iyo nta mirimo myiza dufite?`

`Nimurusheho gutinda kuri iki gitekerezo cyo kutiringira iby'umubiri. Mbese ibyo bisobanuye iki? Kuki tudakwiriye kubyiringira? Mbese umubiri wacu si impano twahawe n'Imana?`