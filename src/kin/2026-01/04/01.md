---
title:  Kunga Ubumwe Binyuze Mu Kwicisha Bugufi
date:   17/01/2026
---

### Aho icyigisho cy'iki cyumweru gishingiye:
Abafilipi 2:1-11; Yeremiya 17:9; Abafilipi 4:8; 1Abakorinto 8:2; Abaroma 8:3; Abaheburayo 2:14-18.

> <p>Icyo kwibukwa:</p>
> "Musohoreshe umunezero wanjye guhuriza imitima mu rukundo, mwibwira kumwe, muhuje imitima‚Äù (Abafilipi 2:2).

Ubumwe ni imbaraga. Ariko kumenya icyo ukuri aricyo ntabwo ari kimwe no kubishyira mu bikorwa. Rimwe na rimwe twese turatsindwa, nubwo ntako tuba tutagize ngo dushyiremo imbaraga. Ariko kandi ibyo ntibihwanye no gusuzugura gushyira hamwe nkana. Nta mugayo kuba Pawulo yarakomeje kwandikira Abanyafilipi kuri iyo ngingo, kuko yashakaga ko "bibwira kumwe, bahuje imitima."

Pawulo ashingira akamaro ko kunga ubumwe ku kwigisha kwa Yesu no ku rugero rwe. Ni insanganyamatsiko dusanga mu Isezerano Rishya hose cyane cyane mu nzandiko. Inkomoko y'amacakubiri yakomotse mu ijuru mu mumalayika umwe wari ufite ubwibone n'inyota yo kugira umwanya wo hejuru n'ubutegetsi, ikintu cyakwiriye vuba, kigera n'ahantu hari hatunganye (soma muri Yesaya 14:12-14). Icyo cyifuzo cyaje no guhabwa intebe no muri Edeni, uko kutanyurwa no kutishimira amabwiriza Imana yari yarabahaye bifuza kuzamuka mu ntera bakagera ku rundi rwego itari yabashyizeho (Itangiriro 3:1-6).

Muri iki cyumweru tuzareba ibijyanye n'ubumwe bw'itorero bushingiye kuri Bibiliya, twibanda cyane ku cyubahiro gitangaje cya Yesu, amasomo dushobora gukura ku kumunambaho, n'uburyo twarushaho gukura tugasa nawe.