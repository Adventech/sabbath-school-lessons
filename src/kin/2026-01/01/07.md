---
title:  Ibindi byo Kwigwa no Kuzirikanwa
date:   02/01/2026
---

"Imana yagutoranyirije kugira ngo uzabone agakiza binyuze ku kwezwa n'umwuka ne kwizera ukuri. Nuko rero ukomere. ... Niba ukorera Imana ukiranuka, uzavugwa nabi kandi urwanywe; ariko kandi ntukarakazwe n'uko urenganyijwe. Ntukihorere. Komeza ushikame muri Yesu Kristo. Uhore utumbiriye mu ijuru nk'ibuye ry'umuringa. Ureke abandi bavuge amagambo yabo bwite, kandi bakurikize imyifatire yabo bwite; wowe gusa ukomeze kwihangana ufite ubugwaneza no kwicisha bugufi bya Kristo. Kora umurimo wawe ufite intego ihamye, ufite umutima utanduye, n'imbaraga zawe zose n'umuhati wawe wose wishingikirize ukuboko kw'Imana. Ushobora kutazigera umenya ukuri kw'umurimo wawe Agaciro k'ubuzima bwawe kagaragazwa gusa n'ubuzima uhabwa kugira ngo ukizwe ....

"Umuntu wese ukurira muri Kristo azahura n'ibihe by'intambara ikomeye kandi y'igihe kirekire; kuko imbaraga z'umwijima zifite umugambi wo kurwanya inzira y'iterambere. Ariko iyo duhanze amaso umusaraba wa Kristo ari wo uzaduhesha ubuntu, ntidushobora gutsindwa. Isezerano ry'Umucunguzi ni iri: "Sinzagusiga na hato, kandi ntabwo nzaguhƒÅna na hato". "Dore ndi kumwe namwe iminsi yose kugeza ku mperuka y'isi."' - Ellen G. White, _The Youth's Instructor_, Nov. 9, 1899.

**IBIBAZO:**

`Pawulo yafunzwe incuro nyinshi, kandi buri gihe agafungwa arengana. Mbese iyo uhuye n'akarengane ubyifatamo ute? Ni ayahe masezerano yo muri Bibiliya ushobora kwifashisha mu bihe nk'ibyo?`

`Ku byerekeranye no gutotezwa kw'Abakristo, Tertuliyani, umwe mu bayobozi ba mbere b'itorero [rya Gikristo], yagize ati: "uko turushaho gutotezwa namwe, ni ko turushaho kwiyongera; amaraso y'Abakristo ni nk'imbuto." - Alexander Roberts and James Donaldson, eds., Ante-Nicene Fathers (Peabody, MA: Hendrickson Publishers, Inc., 1999), vol. 3, p. 55. Nanone kandi, akarengane (ugutotezwa) kagiye kabaho mu turere tumwe na tumwe no mu bihe bimwe na bimwe, kagiye kabangamira cyane umurimo w'itorero. Ni mu buhe buryo twafasha abantu batotezwa bazira ukwizera kwabo?`

`Tekereza ku murongo w'icyokwibukwa wo muri iki cyumweru ushingiye ku ngorane Pawulo yahuye na zo. "Mujye mwishima iteka"? Ibyo bisobanura iki? Twabikora dute? Umuntu ukunda ararwaye cyangwa agapfa. Utakaje akazi kawe. Ufite umubabaro mwinshi. Wenda ikintu cy'ingenzi cyagufasha kubisobanukirwa, ni ukwibaza uti: "Mbese nakwishima iteka mu biki?" Mu yandi magambo, uko imibereho turimo yaba iri kose, ni iki buri gihe dushobora kwishimira?`