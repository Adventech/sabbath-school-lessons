---
title:  Pawulo Mu Minyururu
date:   29/12/2025
---

Ubwo yari i Makedoniya, Pawulo yavuze ko yafunzwe incuro nyinshi (2 Abakorinto 11:23, 2 Abakorinto 11:23; 2 Abakorinto 7:5). Inshuro ya mbere yavuzwe ni iy1 Filipi (Ibyakozwe n'Intumwa 16:16-24). Nyuma y'aho, yafungiwe igihe gito i Yerusalemu mbere yuko ajyanwa gufungie i Kayisariya.

Ahandi Pawulo yavuze ko yari "mu minyururu yanjye" (Filemoni 1:10, 13). Nubwo yari afungiwe i Roma, yari abohewe ku musirikare w'Umuroma wari ukomeye cyane. Ignace, Umukristo wo mu ntangiriro z'ikinyejana cya kabiri waboheshejwe iminyururu muri ubwo buryo yavuze ko abasirikare bitwaraga nk' "inyamaswa z'inkazi ... zikarushaho kuba mbi zifashwe neza." - Michael W. Holmes, ed., _The Apostolic Fathers_ (Grand Rapids, MI: Baker Academic, 2007), p. 231.

`Soma mu rwa 2 Abakorinto 4:7-12. Ni iki gihishura mur'iyi mirongo uburyo Pawulo yashoboye kwihanganira ibigeragezo yahuye nabyo? Ni iki gisa nk'icyari icyerekezo cy'ubuzima bwe?`

Nubwo Pawulo yahuye n'ingorane nyinshi, yabonye ibyiza mu buzima bwe, kandi ibyo byamuteye ubutwari bwo kwihanganira imihangayiko. N'ubwo Satani yamugeragezaga uko ashoboye kose, Pawulo yari azi ko atari yaratereranywe.

`Soma mu rwa 2 Abakorinto 6:3-7. Ni ibihe bintu byo mu buryo bw'umwuka Pawulo yari afite byashoboraga kumufasha guhangana n'ibyo bibazo?`

Akeshi, dushobora kugwa mu gishuko cyo kureba ibihe turimo, intege nke zacu, cyangwa amakosa twigeze gukora maze tukumva ducitse intege. Mu bihe nk'ibi ni bwo tuba dukeneye kwibuka ibintu byose bihebuje Imana yaduteganyirije kugira ngo tuzatsinde urugamba turwana n'ikibi. Kimwe mu by'ingenzi ni Bibiliya ubwayo, "ijambo ry'ukuri," kubera ko dushobora kuvana isomo ku makosa y'abandi kandi tukamenya uko abo bantu bagiye bagira icyo bageraho. Nanone kandi, Mwuka Wera "ni We utuma ibyakozwe n'Umucunguzi w'isi bigira ireme. Mwuka Wera ni we utuma umutima ushobora kwezwa. Binyuze muri Mwuka Wera, uwizera ashobora guhinduka umuragwa wa kamere y'Imana. Kristo yatanze Mwuka We nk'imbaraga y'ijuru ituma dushobora gutsinda irari rya kamere ndetse n'ingeso twatoye zituganisha ku kibi, kandi Kristo akoresha Mwuka We kugira ngo ahe itorero imico Ye."- Ellen G. White, _Uwifuzwa Ibihe Byose_, p. 529 (2019).

`Ni buryo ki tubasha, twebwe nk'abizera basanzwe cyangwa n'abapasitoro, igihe cyose tuba tugomba kubaho "twiha agaciro nk'abakozi b'Imana bagabura ibyayo" (2 Abakorinto 6:4)? Ese ibyo bivuze iki?`