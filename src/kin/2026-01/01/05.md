---
title:  Pawulo Na Kolosayi
date:   31/12/2025
---

Nta nyandiko dufite igaragaza ko hari igihe Pawulo yigeze asura i Kolosayi, ibyo na b bikaba bitubwira ukuntu ingamba yakoreshaga abwiriza ubutumwa bwiza zagize - zigeraho. Ubwa mbere, Epafura wari umuturage w'i Kolosayi (Abakolinto 4:12), ni we wazan ubutumwa bwiza muri uwo mujyi (Abakolinto 1:7). Ariko se, ni gute yahindutse? Birashobore cyane ko byari mu myaka ya za 50, igihe Pawulo yari hafi y'umugi wa Efeso kandi "abatuva muri Aziya bose bumva ijambo ry'Umwami Yesu" (Ibyakozwe n'Intumwa 19:10; gereranya n' Ibyakozwe n'Intumwa 20:31).

Igitabo cy'Ibyahishuwe gitanga ubuhamya bw'ukuntu ubutumwa bwiza bwakwirakwiiwe mur'ako karere kose (Ibyahishuwe 1:4). Ubusobanuro bwumvikana neza kurusha ubundi ku byerekeranye n'uko ubwo butumwa bwageze ku ntego, hakubiyemo no kuba bwarakwirakwiriye mu mujyi wa Kolosayi, ni ingaruka z'abihannye bagahinduka kubw'umurimo wakozwe na Pawulo, bumvise ubutumwa bwa mbere muri Efeso, umuivi wari ukomeye cyane muri Aziya Ntoya kandi ukaba wari n'icyambu gikomeye. Epafura yari yarumvise ibyo Pawulo yabwirizaga muri Efeso, maze aza kuba umwe mu bakozi bagenzi be. ajyana ubutumwa bwiza mu mujyi w'iwabo i Kolosayi.

Uwo mugi ubwawo, uri ku birometero 15 mu majyepfo y'uburasirazuba bwa Lawodikiya, ubu nibwo uherutse gukorerwamo ubushakashatsi bwo munsi y'ubutaka, bityo tuzi bike ku byerekeranye na wo ugereranyije n'indi mijyi ikomeye yo muri ako karere. Tuzi ko wari utuwe n'Abayahudi benshi cyane, "Abayahudi bagera ku bihumbi icumi bakaba bari batuye muri ako karere ka Furugiya." - Arthur G. Patzia, _New International Biblical Commentary: Ephesians, Colosians, Philemon_ (Peabody, MA: Hendrickson Publishers Inc., 1990), vol. 10, p. 3. Ibiceri byakorewe i Kolosayi bigaragaza ko abantu baho basengaga imana zitandukanye, nk'uko byari bimeze mu yindi migi myinshi y'Abaroma. Imigenzo ya gipagani hamwe n'ingaruka zikomeye z'umuco, uko bigaragara, byateje ingorane zikomeye Abakristo baho, atari mu byo kubwiriza ubutumwa bwiza muri uwo mujyi gusa, ahubwo no mu byerekeranye no gukomeza kuba indahemuka ku kwizera kuzima k'ubutumwa bwiza. Undi Mukristo wari uzwi cyane i Kolosayi ni Filemoni, ushobora kuba yarahindutse Umukristo mu gihe kimwe na Epafura.

`Soma muri Filemoni 1: 15, 16. Reba no mu Abakolosayi 4:9. Ikintu Pawulo yingingiye Filemoni kwihutira gukorera Onesimo ni ikihe?`

N'ubwo amategeko y'Abaroma yasabaga ko Pawulo asubiza Onesimo kwa Filemoni, Pawulo yasabye Filemoni nk'umwizera mugenzi we gusubiza agatima impembero no kumvira umutimanama we, maze amwingingira kudafata Onesimo nk'imbata, ahubwo ko agomba kumufata nk'umuvandimwe (Filemoni 1:16).

`N'ubwo twanga urunuka igitekerezo cy'ubucakara mu buryo ubwo ari bwo bwose, kandi tukaba twifuza ko Pawulo yaba yaraciriyeho iteka uwo mugenzo, ni gute twemeranya n'ibyo Pawulo avuga aha ngaha? (Mbega ukuntu bitangaje kuba mu gihe cy'ubucakara muri Amerika, Ellen G. White yarabwiye Abadiventiste mu buryo bwihariye ko batagombaga kumvira itegeko ryasabaga abantu gusubiza abacakara bahunze).`