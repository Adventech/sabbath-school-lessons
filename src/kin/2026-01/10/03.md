---
title:  Gushora Imizi No Gukurira Muri Kristo
date:   02/03/2026
---

Insanganyamatsiko ivugwa mu rwandiko rwandikiwe Abakolosayi ni imwe mu nyigis zumvikana neza zerekeranye no kubaho imibereho ya Gikristo: "Nuko rero nk'uko mwakiriye Kristo Yesu Umwami wacu, abe ari ko mugendera muri We" (Abakolosayi 2:6). Duhabwa agakiza ku bwo kwakira Kristo, ntabwo duhabwa agakiza kubwo kwakira inyigisho gusa. Ariko kwakira Yesu na byo bikubiyemo kwemera inyigisho ze zose, nkara zatanzwe binyuze mu ntumwa nabahanuzi bo muri Bibiliya (soma Abefeso 2:20).

Ikiruta ibindi byose, kwakira Kristo bisobanura gupfa ku narijye, no kwiyegurira rwose kubaho imibereho nk'iya Kristo.

Jambo rizima (Yesu) ntabwo ashobora gutandukanywa n'ijambo ryanditswe (Bibiliya). Byombi ni impande ebyiri z'igiceri kimwe. Mu by'ukuri, mu Byanditswe byera ni mo gusa dushobora kumenyera Yesu. "Tugendera" cyangwa tukabaho "muri we", bisobanuye ka twemerera Ijambo rye ndetse na Mwuka we kutuyobora mu byemezo byacu byose ndetso n'imigenzereze yacu yose.

Mu Abakolosayi 2:7, Pawulo akoresha ikigereranyo rusange cyo muri Bibiliya kigereranya Abakristo n'ibimera. Dushinga imizi muri Kristo binyuze mu kumwemera nk'Umukiza wacu kandi tugashyira imibereho yacu kuri gahunda dukurikije ijambo rye. Uko ni ko "dukomezwa mu kwizera."

`Ni mu buhe buryo iyi mirongo igaragaza ikigereranyo cy'ikimera nk'ikimenyetso cy'abizera? (soma Yesaya 61:3, Matayo 3:10, Luka 8:11-15, 1 Abakorinto 3:6).`

Pawulo atandukanya neza amahitamo abiri ari imbere y'abizera. Amahitamo amwe ni ugukomeza kuba "ibiti byatewe n'Uwiteka" (Yesaya 61:3) no gukomeza kuzurira muri Kristo binyuze mu gushikama kuri we no ku nyigisho ze. Andi mahitamo ashobora guhuzwa n'igiti cy'igikorano gishobora kugaragara nk'ikiriho ariko mu by'ukuri kidafite ubuzima. Binyuze mu kwemera ubwenge bw'abantu ndetse n'imigenzo, tugirwa imbata (Abakolosayi 2:8). Nubwo Kristo yatubatuye, birashoboka ko twakongera kubatwa n'umutwaro w'ububata (Abagalatiya 5:1; gereranya n' Ibyakozwe n'Intumwa 15:10).

Muri make, kwemera inyigisho zitari izo muri Bibiliya bisobanuye kwanga Kristo kuko abakira inyigisho z'ibinyoma baba bagize ingorane zo kwakira ubundi butumwa, kandi bakaba bemeye ubutware bw'abantu bakaburutisha ubutware bw'Ibyanditswe byera (Abagalatiya 1:6-9). Ibi byari biteje akaga mu itorero rya mbere kandi biracyari akaga n'uyu munsi.

`Mbese ibyo gupfa ku narijye kugira ngo wakire Kristo byakugendekeye bite mu mibereho yawe? Kuki ibyo bigomba kuba urugendo rukomeza?`