---
title:  Igicucu Cyangwa Icy'Ukuri?
date:   04/03/2026
---

`Soma Abakolosayi 2:16-19. Ni iyihe migenzereze y'Abakristo b'Abayuda ivugwa Pawulo ahangaha?`

Kugeza uyu munsi, abahanga ntabwo bemeranya ku bibazo Pawulo yavugaga hano. Icyo dushobora kumenya tudashidikanya ni uko urwandiko rwa Pawulo ubwarwo ruduha amakuru make ku gisa n'aho ari imbaraga y'Abakristo b'Abayuda irema amacakubiri mu itorero ryari ryiganjemo abanyamahanga (Abakolosayi 2:13). Ni ukuvuga ko Abizera b'Abayuda bahatiraga abizera bo muri iryo torero gukurikiza ibintu bitari ngombwa.

Mu bigaragara, mu Abakolosayi 2:16 herekana urutonde rw'imihango Abayuda bakomezaga gukora buri gihe ndetse n'igihe babaga baramaze guhinduka Abakristo. Ndetse no mu Abakolosayi 2:18 na ho hagaragaza ibisa n'ibyo. Yesu yanenze ukwishushanya nk'abicishije bugufi kwagaragaraga mu bayobozi b'idini (urugero: Matayo 6:1, 5, 7, 16). Mu mizingo y'Inyandiko zakuwe mu buvumo bw'ahitwa Kumurani (Qumran) tubonamo ko abamarayika bigaragazaga cyane mu myumvire y'ibijyanye no kuramya mu Bayuda bamwe na bamwe Bityo rero, ibibazo Pawulo yahuye na byo i Kolosayi bijya gusa rwose n'ibyo yahuye na byo ahandi.

Kubera ko Abakolosayi 2:16 hakunze kumvikana nabi, ni ingenzi ko tuhasesengura bihagije. Zirikana izi ngingo zikurikira:

Gukoresha ijambo "nuko rero" kwa Pawulo kugaragaza ko uyu ari umwanzuro ukomoka ku byo yari yamaze kuvuga. Yari yabanje kuvuga ko gukebwa ku mubiri kutari gukenewe kuko guhinduka ko mu mutima ari ko gukenewe (Abakolosayi 2:11-15).

"Ibyokurya n'ibyo kunywa" birengurira ku mature y'ibyokurya n'ibyo kunywa Abisirayeli bazanaga ku rusengero.

Ubusobanuro imboneko z "'ukwezi cyangwa bw'umunsi mukuru cyangwa amasabato"(Abakolosayi 2:16) burengurira kuri Hoseya 2:11, aho urutonde nk'urwo rw'iminsi mikuru rwagaragajwe, hakubiyemo amasabato y'iminsi mikuru (Abalewi 23:11, 24, 32).

Icy'ingenzi ku myumvire yacu kuri uyu murongo ni ubusabanuro bwa Pawulo: buvuga yuko ibyo "ari igicucu cy'ibizaba, naho umubiri wabyo ufitwe na Kristo" (Abakolosayi 2:17). Iyo minsi y'ibirori, nk'ibitambo, yacureraga umurimo wa Kristo (1 Abakorinto 5:7, 1 Abakorinto 15:23). Isabato y'umunsi wa karindwi, ihabanye n'ibyo, kuko yo yashyiriweho muri Edeni, mbere yuko icyaha kibaho, ndetse na mbere yuko ibitambo byo mu buturo bwera bishyirwaho; ku bw'ibyo rero, ntabwo yari igicucu cyagombaga gukurwaho nyuma y'umusaraba.

`Nubwo Isabato y'umunsi wa karindwi atari cyo kibazo kiri kuvugwa hano, ni mu buhe buryo washyira mu bikorwa inama ya Pawulo yerekeranye no kudacira abandi urubanza?`