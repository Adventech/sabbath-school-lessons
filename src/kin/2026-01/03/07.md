---
title:  Ibindi byo Kwigwa no Kuzirikanwa
date:   16/01/2026
---

"Yibukaga uburyo bishwe urw'agashinyaguro, bagatwikirwa ku mambo, bagashyirwa mu nzu z'imbohe, mu masenga y'inyamaswa n'ubuvumo bwo ku isi, maze bigatuma mu matwi ye asa n'uwumva ijwi ryo gutsinda ry'upfa azira kwizera kwe. Yumvise ubuhamya bw'abantu bashikamye, abo nubwo bari abakene, bababazwa bikomeye, batanze ubuhamya bukomeye bwo kwizera kwabo bashize ubwoba bavuga bati: 'Nzi uwo nizeye uwo ariwe' Mu kurundurira ubuzima bwabo mu kwizera, aba bose bamenyesha abatuye isi ko uwo bizeye ashobora gukiza ku rugero ruhanitse." -Ellen G. White, _Ibyakozwe n'Intumwa_ pp. 316-317 (2010).

"Ntihigeze kubaho urudubi rw'imyizerere rukomeye ku Bakristo nko muri iki gihe. Niba impano zari zikenewe kugira ngo zitume itorero rya mbere rigira ubumwe. Mbega ukuntu muri ki gihe zikenewe kurutaho kugira ngo zihembure ubumwe! Kandi bigaragarira cyane mu buhanuzi ko umugambi w'Imana ari uko ubumwe bwagaruka mu itorero mu minsi iheruka. Twahamirijwe rwose ko igihe Uwiteka azagarurira Siyoni, abarinzi bazayirebera n'amaso yabo. Twabwiwe kandi ko mu bihe bya nyuma abanyabwenge bazasobanukirwa. Ubwo ibyo bizasohora, hazabaho ubumwe bwo kwizera mu bo Imana ibara ko ari abanyabwenge; kuko abo n'ubundi bakorera mu kuri basobanukiwe n'ukuri, bagomba byanze bikunze gusobanukirwa kimwe. Mbese ni iki gishobora gutuma habaho ubu bumwe uretse impano zatangiwe uyu mugambi?"- Ellen G. White, _Inyandiko z'Ibanze_, p. 121 (Aprili 2019: Ingeri ya 1. Iyi nyandiko yifashishijwe na R. F. Cottrell).

**IBIBAZO:**

`Mu mucyo w'amagambo avuzwe haruguru yakoreshejwe na R. F. Cottrell, ni iki gikenewe kugira ngo Mwuka Wera azane ubumwe mu itorero ry'Imana muri iki gihe? Mbega ukuntu ari ingenzi ku bumwe bw'itorero bihwanye no gushyira mu bikorwa inama zitangwa binyuze mu mpano ya gihanuzi?`

`Ni gute wasobanurira incuti yawe inyigisho ya Bibiliya yerekeranye n'urupfu, niba yemera ko Pawulo n'abandi Bakristo bapfuye ubu bari "kumwe na Kristo" mu ijuru?`

`Ni mu buhe buryo twasobanukirwa ukuri kw'ikibazo gikomeye kijyanye no kubabara ko muri iyi si? Ni ukubera iki umugambi w'intambara ikomeye ari ingenzi cyane mu kuduha bumwe mu busobanuro bw'icyo kibazo uko cyakabaye? Ni ukubera iki, nubwo bimeze bityo, tugomba kureba kuri Yesu ku musaraba nk'ubusobanuro bwuzuye bw'urukundo rwa Data maze tukiga kumwiringira nubwo twaba turi mu bihe bishishana?`