---
title:  Kubaho no Gupfa
date:   10/01/2026
---

### Aho icyigisho cy'iki cyumweru gishingiye:
Abafilipi 1:19-30; 1 Abakorinto 4:14-16; 2 Abakorinto 10:3-6; Yohana 17:17-19; Mika 6:8; Ibyakozwe n'Intumwa 14:22.

> <p>Icyo kwibukwa:</p>
> "Erega kubaho ni Kristo, kandi gupfa kumbereye inyungu" (Abafilipi 1:21).

Kenshi tubwirwa ko urupfu ari kimwe mu bigize ubuzima. Icyo ni ikinyoma. Urupfu ni ikinyuranyo cy'ubuzima, umwanzi w'ubuzima. Urupfu ntabwo rwigeze rwubakirwa mu buzima, ntabwo ari karemano nk'uko ibisigazwa by'ibyuma by'imodoka bitubakiwe ku modoka. Pawulo avuga ashimangira ko Kristo yapfuye kugira ngo "Anyage Satani ubushobozi, we wagengaga urupfu, maze avane mu buja ababubayemo kuva bakivuka babitewe no gutinya urupfu" (Abaheburayo 2:14, 15, BII).

Nubwo yari yiteguye gupfa kubwa Kristo, Pawulo yari yizeye ubugingo buhoraho azabona mu gihe gishyize kera. Ikintu cy'ingenzi cyamurutiraga ibindi muri icyo gihe, yaba abayeho cyangwa apfuye, kwari uguhesha Kristo ikuzo no kugeza ubutumwa Bwe bwiza ku bantu benshi bashoboka. Ahari twavuga ko iyo ariyo mpamvu dufite inzandiko nyinshi zimwitirirwa. Binyuze mu nyandiko ze, yashoboye kugeza ubutumwa bwiza ku bantu benshi, bugera n'ahantu henshi, harimo n'ahantu atigeze agera.

Ubuzima ni bugufi, bikaba ari ingenzi gukora ibintu byinshi bishoboka bifitiye abandi akamaro muri icyo gihe gito cy'imyaka Imana iba iduhaye kurama. Muri ibyo byose, nta na gito dushobora kugeraho tudashyize imbere "kunga ubumwe mu kwizera." Nk'uko tuzabibona mu ntangiriro z'iki cyumweru, iyo nsanganyamatsiko niyo igize impamvu y'ingenzi yateye Pawulo kwandikira Abafilipi.