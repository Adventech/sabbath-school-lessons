---
title:  Niba Muguma mu byo Twizera
date:   23/02/2026
---

`Soma Abakolosayi 1:23. Utekereza ko Pawulo ashaka gusobanura iki igihe avuga ngo "mwubatswe neza ku rufatiro, mutanyeganyega" mu byo twizerar (soma n' Abakolosayi 2:5 n' Abefeso 3:17.)`

Hari ubwoko bune bw'imikoreshereze y'interuro zijyana na "niba" mu rurimi rw'Ikigiriki kandi Iyo mikoreshereze igira ubusobanuro butandukanye. ubwo mu Abakolosayi 1:23 hatangiriraho bwerekana ko ikigombero gishoboka. Ni ukuvuga ko Pawulo atera umwete Abakolosayi abaha igitekerezo cy'uko mu by'ukuri bazaguma mu byo bizera. Nk'uko Pawulo abyerekana adatinze, yarangije kubona igihamya cyo kwizera no kutanyeganyezwa (Abakolosayi 2:5). Nubwo bimeze bityo, ibyiringiri byabo biracyafite ikigombero cyo kutimurwa ngo bareke inzira yo kwizera binjiyemo.

Iki gitekerezo cyo kutimurwa ni ubusobanuro bw'ijambo ry Ikigiriki ryahinduwemo "gukomeza" (Abakolosayi 1:23). Rikoreshwa ku banditsi n'Abafarisayo bakomezaga gusaba Yesu ngo abahe igisubizo ku cyagombaga gukorerwa umugore wari wafashwe asambana (Yohana 8:7); na none rigakoreshwa kuri Petero wakomeje gukomanga ku rugi nyuma yuko Roda amenye ijwi rye ariko agasiga urujyi akirukira mu nzu imbere ngo ajye kubwira abandi (Ibyakozwe n'Intumwa 12:16). Na none rikoreshwa na Pawulo, utera Timoteyo ubutwari bwo gukomeza kuba indahemuka ku nyigisho no ku mpuguro zifatika yatanze (1 Timoteyo 4:16). Ubusobanuro bwe atanga hano burasa uretse ko bukoreshwa ku bizera muri rusange.

Nk'uko tuzabibona mu cyigisho cyo mu cyumweru gitaha, Pawulo ahagaritswe umutima n'uko Abakolosayi bashobora gukurikiza inzira zashyizweho n'abantu zo kubona agakiza mu cyimbo cyo gukomeza ibyiringiro bahawe n'ubutumwa bwiza (soma urugero mu Abakolosayi 2:8, 20-22). Ijambo "mwubatswe ku rufatiro" rirengurira ku kuba harashyizweho urufatiro rukomeye rwo kwizera n'urukundo bishingiye ku ijambo ry'Imana (soma Matayo 7:25; Abefeso 2:20; Abefeso 3:17).

Ijambo ry'Ikigiriki rifitanye isano n'iki gitekerezo ni "ugushikama," rirengurira ku nyubako itimurwa, kandi rikaba ryanakoreshwa ku mukristo udashobora "kuvanwa mu byiringiro biheshwa n'ubutumwa bwiza" (Abakolosayi 1:23). Ijambo nk'iryo rikoreshwa mu 1 Abakorinto 15:58: "mukomere mutanyeganyezwa, murushaho iteka gukora imirimo y'Umwami, kuko muzi yuko umuhati wanyu atari uw'ubusa ku Mwami."

Ibihabanye n'ibyo abantu bizera mu buryo rusange ko ngo "iyo umuntu akijijwe, aba akijijwe by'iteka ryose," Pawulo ari kuvuga ikinyuranye n'ibyo rwose.

`Mbese ni ibiki byabayeho mu mibereho yawe mu bijyanye n'akamaro ko gukomeza gukoresha kwazera? Ni ukuvuga ngo, ni ukubera iki ugomba buri gihe guhitamo kugenza utyo wabanje kubitekerezaho? Ni iki kizakubaho nutabigenza utyo?`