---
title:  Imbaraga z'Ubutumwa Bwiza
date:   26/02/2026
---

`Soma Abakolosayi 1:28, 29. Icyo Pawulo yibandaho ni iki? Utekereza ko ari iyihe mpamvu yatumye amagambo ngo "umuntu wese" asubirwamo inshuro ebyiri [NB: mu Cyongereza ni eshatu]?`

Icyo Pawulo yibandagaho mu kubwiriza kwe ni Kristo, ndetse Kristo wabambwe (1 Abakorinto 1:23). Dukurikije ibyanditswe mu Befeso 5:27, umugambi w'igitambo cya Kristo ni "aryishyire rifite ubwiza, ridafite ikizinga cyangwa umunkanyari cyangwa ikintu cyose gisa gityo, ahubwo ngo ribe iryera ridafite inenge." Bityo rero, intego y'ubutumwa bwiza Pawulo vabwirizaga ni ukumurikira Imana umuntu wese amaze gutunganyirizwa muri Kristo" (Abakolosayi 1:28). Ibi abikora binyuze mu kwigisha no kuburira abantu-kwigisha ingingo zose z'inyigisho n'imigenzereze bya Gikristo (2 Abatesalonike 2:15; 1 Timoteyo 4:11; 1 Timoteyo 5:7; Tito 1:9) no kuburira abantu iby'ingaruka zo kwanga ubutumwa bwiza n'akaga gaterwa n'abigisha b'ibinyoma (Ibyakowe n'Intumwa 20:29-31; Abaroma 16:17).  Uko ni ko dukura tugahinduka Abakristo bahamye, binyuze mu kwemera inyigisho no kumvira imiburo biri mu Byanditswe. Kuba mukuru ni ingingo y'ingenzi. Ababyeyi b'umwana umaze igihe gito avutse bizihiza buri ntambwe yose umwana ateye-amagambo va mbere umwana avuze, kwiga kugenza amaguru, no kwiga gusoma. Kuki ababyeyi batahagarika umutima umwana wabo aramutse amaze imyaka runaka, nyamara akaba adashobora gukendesha amaguru cyangwa kuvuga? Gukura no kongera ubumenyi ni ibintu bisanzwe kandi biba byitezwe. Ibyo bintu ni ukuri no mu mibereho ya Gikristo.

Ijambo ry'Ikigiriki ryasobanuwe ngo "gukura" ni (_teleios_) risobanura igitunganye, kidafite ikizinga. Mu rugendo rwo gukura kwa Gikristo, tumenya neza uburebure bw'ikijyepfo bw'amategeko y'Imana, kandi tukamenya ko ibyo asaba "byagutse mu buryo buheranije" (Zaburi 119:96). Dusobanukirwa ko agera "ku byo umutima wibwira, ukagambirira" (Abaheburayo 4:12).

Nyamara dukeneye kwitonda cyane, ari na yo mpamvu Pawulo yakoresheje ijambo "kuburira" mu Bakolosayi 1:28. Inzira "isa n'itunganiye umuntu ... iherezo ryayo ari inzira z'urupfu" (Imigani 14:12). Kumenya gutandukanya ibintu neza gukomoka mu bwenge buyobowe na Mwuka bwo mu ijambo ry'Imana. Inyigisho z'ibinyoma inshuro nyinshi ziba zirimo ukuri runaka, ariko hakaba ubwo zigira icyo zongera cyangwa zikagabanya ku byo Bibiliya ivuga (soma Yesaya 8:20). Akenshi ubu buryo dushorejeho ni bwo bukoreshwa: iyo abantu badashidikanyije mu buryo butaziguye icyo Imana ivuga, amaherezo batangira gukemanga niba mu by'ukuri koko bishoboka cyangwa bishobora gushyirwa mu bikorwa muri iki gihe. Tugomba kugira ubwenge nk'inzoka nyamara tukaba nk'inuma tutagira nabi igihe tugeze ku byo gutandukanya inyigisho z'ukuri n'iz'ibinyoma.

`Musobanukirwa mute icyo aya magambo ngo "gutunganirizwa rwose muri Kristo" avuga (Abakolosayi 1:28)? Ni mu buhe buryo gusobanukirwa ibyo Yesu yadukoreye ku musaraba bidufasha kumenya icyo "gutunganirizwa rwose muri Kristo" bisobanuye?`