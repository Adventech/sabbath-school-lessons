---
title:  Ubwiyunge n'Ibyiringiro
date:   21/02/2026
---

### Aho icyigisho cy'iki cyumweru gishingiye:
Abakolosayi 1:20-29; Abefeso 5:27; Abefeso 3:17; Abaroma 8:18; Abefeso 1:7-10; Abefeso 3:3-6; Imigani 14:12.

> <p>Icyo kwibukwa:</p>
> "Kuko Utigeze kumenya icyaha, Imana yamuhinduye kuba icyaha ku bwacu, kugira ngo muri We duhinduke gukiranuka kw'Imana." 2 Abakorinto 5:21.

Pawulo akomeza insanganyamatsiko y'ubwiyunge, yari yagaragajwe cyane mu Abakolosayi 1:20 (reba mu Cyigisho cya 8, ingingo yo ku wa gatanu). Agaragazamo ubwaguke bw'ubwo bwiyunge mu isanzure ryose, nubwo ibibukurikira bihinduka iby'umuntu ku giti cye. Binyuze mu rupfu rwe rwo ku musaraba, Yesu yasohoje iby'ubwiyunge kuri buri muntu wese na buri kintu cyose, by'umwihariko ku bantu, bari batandukanijwe n'ubugingo bw'Imana bitewe n'icyaha, ariko ubu, bakaba bashobora kungwa na Yo binyuze mu kwizera.

Urugendo rw'ubwiyunge bw'umuntu ku giti cye ni rwo ruzerekanwa mu cyigisho cy'iki cyumweru. Ku birebana n'abari mu isanzure, bubaho binyuze mu rupfu rwa Kristo. Ku rwego rw'umuntu, umusaraba, aho kugira ngo ube ikimenyetso cyo kutagira icyo akora, uhinduka impamo irimo gukora, aho ufatanya n'urukundo rw'Imana ugahindura abantu igihe bumvise ubutumwa bwiza maze bakakira Kristo ubwe, ibyiringiro by'ubwiza.

Na none Pawulo avuga iby' "ubwiru bwahishwe uhereye kera kose n'ibihe byose" (Abakolosayi 1:26). Mbese ubu bwiru ni ubuhe, kandi ni iki bwose bwerekejeho-ku muntu ku giti cye no ku isanzure ryose? Ni mu buhe buryo ubu "bwiru" bwisanisha n'ubutumwa Pawulo yabwirije afite umwete mwinshi?