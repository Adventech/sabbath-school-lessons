---
title:  Ibi Abe Aribyo Muhoza ku Mutima...
date:   11/02/2026
---

Amahoro ahebuje ayo umuntu yamenya "azarindira imitima yanyu nibyo mwibwira muri Kristo Yesu" (Abafilipi 4:7). Imibereho yacu y'imbere muri twe ikeneye uburinzi. Igitangaje uko mu Abafilipi 4:7 hakoresha imvugoshusho yo mu gisirikari hakayihuza n'amahoro y'Imama. Inshinga y'ikigiriki (_phroureo_) ikoreshwa mu kwerekana itsinda ry abasirikari barinze umuiu ngo hatagira abawutera (2 Abakorinto 11:32; gereranya n'Ibyakozwe n'Intumwa 9:24).

Iyindi migaragarire y'ingenzi y'amahoro y'imbere mu mutima ikubiyemo kubaho mu buryo buhuje n'ubushake bw'Imana. "Abakunda amategeko yawe bagira amahoro menshi, nta kigusha bafite" (Zaburi 119:165).

`Soma Abafilipi 4:8, 9. Ni ibihe bikorwa dushishikarizwa gukora hano?`

Pawulo atangira amagambo ari mu Abafilipi 4:8, 9 yifashishije ijambo "ibisigaye," maze agakurikizaho indangagaciro esheshatu, zigakurikirwa n'inshamake yazo isobanutse no kubatera umwete wo gukurikiza icyitegererezo cya Pawulo. Uku guhugura gusoza kwambukiranya imico, guhuza neza n'aho Filipi yari iri hahuriraga imico y'Abagiriki n'iy'Abaroma, no gushimangira ibintu bibiri birimo ari byo ndangagaciro n'icyitegererezo. Nubwo bimeze bityo, igitangaje ni ukuntu Pawulo ashimangira indangagaciro za Bibiliya, nk'uko byigaragaza igihe yirengagiza indangagaciro enye z'icyubahiro z'Abagiriki (ubwitonzi, ubutabera, kwirinda, n'ubutwari).

1. **Iby'ukuri** -si ibintu bibayeho ku bw'impanuka, urutonde rutangirira ku ndangagaciro y'icyubahiro ya Bibiliya y'ukuri, ya yindi Yesu ("Ni ukuri, ndababwira ... ) ndetse n'Isezerano Rishya uko ryakabaye bakunze gushimangira (soma urugero ruri mu Ibyakozwe n'Intumwa 26:25, Abaroma 1:18, 1 Abakorinto 13:6, 2 Abakorinto 4:2, Abefeso 4:15, 1 Timoteyo 3:15, Yakobo 1:18, 1 Petero 1:22, 1 Yohana 2:21).

2. **Ibyo kubahwa**-ijambo ry'Ikigiriki rirengurira ku ndangagaciro y'umuntu ku giti cye (gereranya n'ahandi ikoreshwa nko mu 1 Timoteyo 3:8, 11; Tito 2:2, aho isobanurwa nko "kwitonda.")

3. **Ibyo gukiranuka** -iyi ndangagaciro isobanurwa n'imico y'Imana ikiranuka (gereranya n'uko ikoreshwa mu Abafilipi 1:7).

4. **Ibiboneye** -ibitekerezo n'ibikorwa bikomoka mu gukiranuka kw'Imana gutsindishiriza abantu kwakirwa ku bwo kwizera (soma 1 Yohana 3:3).

5. **Iby'igikundiro** -ubwiza bubereye amaso, bugaragara mu buryo bwagutse mu byo Imana yaremye.

6. **Ibishimwa**-"ubupfura no kureshya ibitekerezo ndetse n'ubuntu"

Pawulo atanga ibindi bintu bibiri bikenewe ngo umuntu abe afite ibituma aba akwiriye, byaba bidahari, ubusobanuro bwa gipagani bugahabwa indangagaciro iyo ari yo yose muri izi: "niba hariho ingeso nziza kandi hakabaho ishimwe" (Abafilipi 4:8), tugomba gutekereza kuri izi ndangagaciro z'ab'ijuru. Hanyuma kugira ngo ugushidikanya no kudasobanukirwa neza byose biveho, Pawulo aduhamagarira twese gushyira mu bikorwa ibyo twigishijwe, ibyo twakiriye, ibyo twumvise, n'ibyo twaboneye mu cyitegererezo cye (Abafilipi 4:9).