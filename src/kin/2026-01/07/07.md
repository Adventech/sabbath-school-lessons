---
title:  Ibindi byo Kwigwa no Kuzirikanwa
date:   13/02/2026
---

Abahora bakira ubuntu bushya, bazagira imbaraga ingana n'iyo bakeneye buri munsi kandi bahabwe n'ubushobozi bwo kuyikoresha. Aho guhanga amaso ku gihe runaka cy'ahazaza igihe, binyuze mu guhabwa imbaraga idasanzwe mu bya Mwuka, ubwo bazahabw ubushobozi bw'igitangaza buhesha ubugingo bwabo kunesha, bari kwiyegurira Imawa umunsi ku wundi, kugira ngo ibahindure ibikoresho bikwiriye gukoreshwa umurimo wava Buri munsi bakoresha amahirwe yose babonye yo gukora umurimo. Buri munsi bahamya Shebuja aho bari hose, haba ari ahantu horoheje bakorera nko mu rugo, cyangwa se ahantu mu ruhame bashobora kubera ingirakamaro.

Ku mukozi witanze, hari uguhumurizwa gutangaje mu kumenya ko Kristo mu mibereho ye ya hano ku isi, yashakaga Se umunsi ku wundi kugira ngo abone Obuntu yabaga akeneye: kandi ubwo yabaga avuye gushyikirana n'Imana, yaragendaga akajya gukomeza abandi no kubahesha umugisha ...

"Buri mukozi wese ukurikiza urugero rwa Kristo azaba yiteguye kwakira no gukoresha imbaraga Imana yasezeraniye itorero zo gutuma umusaruro wo mu isi ugeza igihe cyo gusarurwa."-Ellen G. White, _God's Amazing Grace_ [Ubuntu bw'Imana Butangaje], p. 117.

Imana izi ibyo dukeneye, kandi yarabiteganyije. Imana ifite inzu y'ubutunzi bwo gukenura abana bayo, kandi ishobora kubaha ibyo bakeneye mu bihe barimo byose. Nonese ni ukubera iki tutayiringira? Yahaye abana bayo amasezerano y'igiciro cyinshi izabasohoreza nibumvira amategeko yayo. Nta mutwaro n'umwe itashobora gukura ku muntu, nta mwijima itashobora kwirukana, nta ntege nke itahinduramo imbaraga, nta bwoba idashobora guturisha, nta cyifuzo idashobora kuyobora kandi ngo isobanure impamvu zacyo.

"Ntabwo tugomba kwihangaho amaso. Uko turushaho gutinda ku nenge zacu, ni ko tuzarushaho kubura imbaraga zo kuzitsinda."-Ellen G. White, _That I May Know Him_ [Kugira ngo Mumenye], p. 224.

**IBIBAZO:**

`Tekereza ku ngero zihebuje izindi zose z'amasengesho yawe yasubijwe. Ni mu buhe buryo byagufashije kwiyumvamo amahoro y'Imana arenze ayo umuntu yamenya? Ni iki wavuga ku masengesho atari yasubizwa? Ni mu buhe buryo ushobora gukomeza kwiyumvamo amahoro Imana yasezeranye?`

`Mu cyerekezo cy'ibivugwa mu Abafilipi 4:8, igihe cyawe ukimara utekereza iki? Ni mu buhe buryo ibyo wibwira byongera imbaraga mu kwizera kwawe no mu rugendo ugendanamo n'Imana?`

`Nimuganire ku magambo twabonye haruguru yavanywe mu bindi bitabo. Mbese aya magambo asobanuye iki: "Uko turushaho gutinda ku nenge zacu, ni ko tuzarushaho kubura imbaraga zo kuzitsinda"? None se urufunguzo rwatugeza ku nsinzi ni uruhe?`