---
title:  "Muhamagare Mushikamye mu Mwami"
date:   09/02/2026
---

`Soma Abafilipi 3:20, 21. Ni mu buhe buryo Pawulo asobanura cyane icyo "ubwenegihugu" bw'Umukristo ari cyo?`

Mu buryo buhabanye n'iby'abanzi b'umusaraba, ba bandi "bahoza imitima ku by'isi" kanda bakaba nta mana bafite iruta inda zabo (Abafeso 3:19), ubwenegihugu bw'Abakristo buri mu ijuru, kandi Umwami wacu ni Yesu Kristo ubwe. Kugira ngo ashimangire iyi ngingo, Pawulo yerekana neza ko iyi "mibiri yo gucishwa bugufi kwacu" (Abafeso 3:21), irwara, isaza, kandi igapfa, ikeneye kumera nk'umubiri wa Kristo wazuwe kandi ugahabwa ubwiza.

`Ni mu buhe buryo imirongo ikurikira isobanura uko ikintu cyahawe ubwiza kiba kimeze?`

`Yobu 19:25-27`

`Luka 24:39`

`1 Abakinto 15:42-44`

`1 Abakorinto 15:50-54`

`Abakolosayi 3:4`

Ku iherezo, binyuze muri Yesu, urupfu, ari rwo "mwanzi uheruka," ruzarimburwa (1 Abakorinto 15:26). Kandi ibi ni byo byiringiro byacu bikomeye kurusha ibindi byose, isezerano ridakuka twaherewe muri Yesu-kandi si iherezo ry'urupfu gusa, ahubwo umubiri wose uzahindurwa mushya, ndetse uzaba ari "umubiri wahawe ubwiza" (Abafilipi 3:21).

Mu gitabo kivuga iby'ukuntu wabona agakiza utagombye gukenera Imana, nubwo ari ubupfu, kivuga ko gutsinda ubwoba bwo gupfa ari "agakiza," umwanditsi wacyo witwa Luc Ferry yemera rwose ko Ubukristo "butadushoboza gusa gutsinda ubwoba bwo gupfa, ahubwo ko bunadushoboza gutsinda urupfu ubwarwo. Kandi mu kugenza gutyo mu bijyanye n'icyo umuntu ari cyo, mu cyimbo cyo kuba umuntu utazwi cyangwa utagaragarira amaso, bisa naho ari yo ngeri rukumbi itanga gutsinda nyakuri kudakuka k'umuntu anesheje iyi mibereho yacu y'abantu bapfa." -Luc Ferry, _A Brief History of Thought_ (New York: HarperCollins, 2011, Kindle edition), p.90. Iki ni igihamya gikomoka ku muntu utemera Imana.

Bityo rero kuri Pawulo, ubwenegihugu bwacu bwo mu ijuru bukubiyemo isezerano ryo kuzuka n'ubugingo buhoraho mu mibereho mishya yose dushobora gutekereza muri iki gihe.

`Mbese ni ukubera iki isezerano ry'ubugingo buhoraho ari ingenzi cyane mu byo twizera byose? Ni iki iyi si ishobora gutanga cyatuma duhomba ibyo Kristo aduha?`