---
title:  Ni mu buhe buryo tugomba kugira "amahoro y'Imana" mu mibereho yacu?
date:   10/02/2026
---

`Soma Abafilipi 4:4-7. Ni mu buhe buryo tugomba kugira "amahoro y'Imana" mu mibereho yacu?`

Nyuma yo kongera kuvuga ku ngingo yerekana ko dukeneye ubumwe (Abafilipi 4:1-3), Pawulo akomereza ku yindi nsanganyamatsiko: kwishimira mu Mwami (Abafilipi  4:4-7).

Ni inshuro zingahe wahagaritswe umutima n'ibintu byaje kugeraho bikagenda mahere kandi vuba nk'uko byari byaje, nta n'imbaraga bigusabye? Ku bw'impamvu nziza, yashimangiye kenshi ko tudakwiriye guhagarika umutima (Soma Matayo 6:25-34; Matayo 10:19). kandi Petero na we atwibutsa ko dushobora kwikoreza Umwami wacu amaganya yacu cyangwa ibiduhagarika umutima, "kuko yita kuri mwe" (1 Petero 5:7). Mu by'ukuri, ibibazo birushaho kwiyongera mu isi yose bikwiriye kuturemamo ibyiringiro ko kuza k'Umwami kuri bugufi (gereranya na Matayo 24:33, Luka 21:28, Yakobo 5:8).

Umuti wo guhagarikwa umutima n'ikintu icyo ari cyo cyose, habariwemo n'ibihe ibyo ari byo bose, ni ugusenga isengesho wizeye (Abafilipi  4:6, 7). Mu buryo bwumvikana, tugomba kwizera kandi tugakora dukurikije ibyo twasabye, mbese nk'aho twarangije gusubizwa na mbere yuko tubona gusohora kwabyo, kubera ko tugomba gusenga, "bikajyana no gushima." Na none hongeweho ijambo "kwinginga" (mu Kigiriki ni _deÄ“sis_), nk'ikimenyetso cy'igihe ibintu bikomeye cyane kandi byihutirwa (soma urugero muri Luka 1:13, Abafilipi  1:19, 1 Timoteyo 5:5, Yakobo 5:16). Amasengesho yacu aracyari ibyo "dusaba," nyamara dushobora kumenya ko kwinginga kwacu kwakiriwe igihe cyose twasabye "dukurikije ubushake bw'Imana" (1 Yohana 5:14). Ubwo rero tuba dushobora kuruhukira mu mahoro kandi tukagira amahoro, tuzi yuko ibyo twasabye byose biri mu biganza by'Imana.

`Ni mu buhe buryo imirongo ikurikira yagura ubwenge bwacu tugasobanukirwa amahoro y'Imana? Zaburi 29:11; Yesaya 9:6; Luka 2:14; Yohana 14:27; 1 Abakorinto 14:33.`

Amahoro y'Imana ni ikintu isi idashobora gutanga, kubera ko amahoro y'Imana aturuka mu guhamirizwa ko dufite impano y'ubugingo buhoraho binyuze muri Yesu Umukiza wacu (Abaroma 5:1, Abaroma 6:23). Aya mahoro agira ingaruka kuri buri rwego rwose rw'ubuzima kandi birenze "ibyo umuntu yamenya" (Abafilipi  4:4:7). Ntashobora gusobanukira ubwenge gusa, nk'uko ijambo ry'ikigiriki _nous_ (ibitekerezo) ryakoreshejwe hano ribitwereka.

`Ni mu buhe buryo wasobanurira umuntu icyo kugira "amahoro y'Imana" ari cyo?`