---
title:  Ibindi byo Kwigwa no Kuzirikanwa
date:   09/01/2026
---

"Benshi ntibashobora kugena imigambi ihamye y'igihe kizaza. Imibereho yabo ntituje Ntibashobora gusobanukirwa umusaruro uzava mu byo bakora, maze ibyo bigatuma bahora bahagaritse umutima kandi badatuje. Nimureke twibuke ko imibereho y'abana b'Imana muri iyi si imeze nk'imibereho y'umugenzi. Nta bwenge dufite bwakora igenamigambi ry'imibereho yacu bwite. Si ibyacu kugena uko ahazaza hacu hazamera. "Kwizera ni ko kwatumye Aburahamu yumvira Imana imuhamagariye kujya aho yari agiye kuragwa, nuko agenda atazi iyo ajya." Abaheburayo 11:8.

"Kristo ari mu isi ntiyigeze agira icyo agambirira gukora ku giti cye. Yemeraga imigambi Imana imufitiye, kandi buri munsi Se yamuhishuriraga imigambi ye. Ni ko natwe dukwiriye kwishingikiriza ku Mana, kugira ngo imibereho yacu ibe ari ugusohozwa koroheje k'ubushake bw'Imana. Uko tuzajya tuyegurira inzira zacu, ni ko izajya iyobora intambwe zacu.

"Abantu benshi cyane, igihe bakora igenamigambi ry'ahazaza heza cyane, birangira batsinzwe uruhenu. Nimureke Imana ibe ari Yo igena imigambi y'ibyo muzakora. Nk'umwana muto, nimwiringire ubuyobozi bw' "Uzarinda ibirenge by'abakiranutsi be" (1 Samweli 2:9). Imana ntiyigera iyobora abana bayo ahanyuranye n'aho bahitamo kujya iyaba bashoboraga kubonera iherezo mu itangiriro kandi bagasobanukirwa icyubahiro cy'umugambi bari gusohoza nk'abakozi bakorana na Yo." - Ellen G. White, _The Ministry of Healing_, pp. 478, 479 [Rengera Ubuzima].

**IBIBAZO:**

`Tekereza ibyakubayeho mu cyumweru gishize maze ukore urutonde rw'ibintu ushimira. Mbese nta bintu byinshi ushimira birenze ibyo ubona?`

`Ushingiye ku murongo uheruka w'amagambo yanditswe hejuru ya Ellen G. White. Iryo ni ijambo ryo kwizera rifite imbaraga nyinshi. Ni buryo ki wiga kwiringira Imana mu gihe nk'icyo kigoye?`

`Mu mucyo w'ibivugwa mu Abakolosayi 1:6, 23, nimuganire kuri aya magambo akurikira: "Mu gihe cy'imyaka mirongo ine, kutizera, kwivovota no kwigomeka byabujije Isirayeli ya kera kwinjira mu gihugu cy'i Kanani. Ibyaha nk'ibi kandi byatindije Isirayeli yo muri iki gihe kwinjira muri Kanani yo mu ijuru. Haba ku Bisirayeli ba kera no kub'ubu, amasezerano y'Imana ntiyigeze ahinduka. Ahubwo kutizera, gukunda iby'isi, kutezwa ndetse no guhangana hagati y'abavuga ko ari ubwoko bw'Imana ni byo bidutindije muri iyi si y'icyaha n'agahinda imyaka myinshi ingana itya. Iyo itorero rya Kristo riza gukora umurimo ryahawe nk'uko Umwami yabitegetse, isi yose yari kuba yaramaze kuburirwa, Umwami Yesu yaramaze kuza mu isi mu cyubahiro cye n'ubwiza bwinshi." - Ellen G. White, _Ibibaho mu Minsi y'Imperuka_, p. 28 [Werurwe 2025]. Ni mu buhe buryo uyu munsi natwe dutsindwa n'ibintu nk'ibyo?`