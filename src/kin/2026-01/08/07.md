---
title:  Ibindi byo Kwigwa no Kuzirikanwa
date:   20/02/2026
---

"Umuntu wari umuntu buntu maze akavuga ibyo Yesu yavuze ntiyashoboraga kuba umwigisha mwiza mu by'imyifatire myiza y'abantu. Yashoboraga gufatwa nk umurwayi wo mu mutwe ku rwego rumwe n'urw'umuntu uvuga ko ari igi ritetse umureti-bitaba ibyo, akaba ari Satani w'i Gihenomu. Ugomba guhitamo uko ushaka. Uyu muntu yari Omwana w'Imana kandi ni ko ari: bitaba ibyo akaba ari umusazi cyangwa ikindi kintu. Oshobora kumukingiranira hanze nk'umusazi, ushobora kumuciraho ndetse ukamwica nkumudayimoni; cyangwa ukikubita ku birenge bye ndetse ukamwita Umwami Imana. Ariko nimureke twe kuza tuzanye amagambo y'uburyarya yo kumwita umwigisha ukomeye w'abantu. Ibyo ntiyabidusigiye. Si na yo ntego yari afite."-c.s. Lewis, _Mere Christianity_ (New York, Collier Books, 1952), p. 41

"Data wa twese ni umwuzuro w'ubutatu, kandi ntaboneshwa ijisho ry'ikiremwa gipfa.

"Muri Mwana ni ho ubumana bwose bwuzuye bwagaragariye. Ijambo ry Imana rivuga ko Yesu Kristo yari 'ukurabagirana k'ubwiza bwayo n'ishusho ya kamere yayo" (Abaheburayo 1:3). Ellen. G. White, _Ivugabutumwa_, p. 474.

"Kristo ni umwana w'Imana wabayeho mbere na mbere, kandi wibeshejeho. ... Mu gihe avuga ku kuba yarabayeho mbere na mbere, Kristo yerekeza ibitekerezo inyuma mu bihe bitazwi. Aduhamiriza ko nta gihe cyigeze kubaho Atari kumwe n'Imana Ihoraho. ... "Yari ahwanye n'Imana, ntagira itangiriro n'iherezo kandi ashobora byose. ... Ni Umwana w'Imana Ihoraho kandi wibeshejeho."-Ellen G. White, _Ivugabutumwa_, p. 475.

**IBIBAZO:**

`Nimutinde cyane ku kibazo kivuga ko Yesu ari Imana Ihoraho. Nimutekereze ku cyo umugambi wose w'agakiza waba uri cyo ndetse n'ubusobanuro bw'igitambo cyatangiwe ku musaraba, iyo Yesu aza kuba ikindi kintu kitari Imana Ihoraho, Utarigeze kuremwa ahubwo akaba yarahozeho uhereye kera kose. Ni ukubera iki iyi nyigisho ari ingenzi cyane? Mu ishuri mwigiramo, nimuganire ku cyo byari kuba bisobanuye iyo mu by'ukuri Yesu ataza kuba Imana Ihoraho, ahubwo akaba yari yararemwe mu ishusho runaka. Ni iki cyaba kibuze muri iyo mitekerereze?`

`Iyo dutekereje kuri Yesu, ubutumwa bwiza, ndetse n'umugambi w'agakiza, ni ukubera iki tugomba kugumana ubusobanuro bw'uko ibyo Yesu yakoze bireba abo mu isanzure ryose ndetse n'inyungu zabo, nk'umugabane w'imitekerereze yacu? Mbese ni iki kigomba kuba cyarabaye mu bitekerezo byabo igihe babonaga Umuremyi wabo, Umuremyi wabo uhoraho ari ku musaraba? Kuba byadutera kugwa mu kantu ni ikintu kimwe, nyamara abo mu mu ijuru bari basanzwe bamuzi mu cyubahiro cye cy'iteka ryose. Ni iki kigomba kuba cyarabaye mu bitekerezo byabo igihe babonaga uwo bahoze baramya mu ijuru apfira ku musaraba?`

`Ni iki wabwira umuntu utizera ko Imana Data n'Imana Mwana bahoze bari kumwe uhereye iteka ryose? Kubera iki uku ari ukuri kw'ingenzi? Wasobanura ute ko nta gihe cyigeze kubaho Data wa twese atari kumwe n'Umwana, uretse ku musaraba, ubwo habagaho gutandukana kw'akanya gato kw' "abagize ubumana"? Reba Ellen G. White Comments, _The SDA Bible Commentary_ [_Ubusobanuro bwa Bibiliya bw'Itorero Abadiventisti b'Umunsi wa karindwi_], vol. 7, p. 924.`