---
title:  Isumbwe rya Kristo
date:   14/02/2026
---

### Aho icyigisho cy'iki cyumweru gishingiye:
Itangiriro 1:26, 27; Abakolosayi 1:13-19; Yohana 1:1-3; Abefeso 1:22; 1 Abakorinto 12:12-27; 1 Abakorinto 4:9; Abaroma 6- 3, 4.

> <p>Icyo kwibukwa:</p>
> "Ni na we shusho y'Imana itaboneka, ni we mfura mu byaremwe byose, kuko muri we ari mo byose byaremewe, ari ibyo mu ijuru cyangwa ibyo mu isi, ibiboneka n'ibitaboneka, intebe z'ubwami n'ubwami bwose, n'ubutware bwose n'ubushobozi bwose. Ni we wabiremye byose kandi rero ni na we byaremewe. Yabanjirije byose kandi byose bibeshwaho na we." Abakolosayi 1:15-17.

Mu cyigisho cy'iki cyumweru, tuzavuga muri make ibyo twatinzeho mu rwandiko rwandikiwe Abakolosayi (mu cyigisho cya mbere n'icya 2). Mu cyigisho cya 2, ku ngingo yo ku wa gatanu, twabonye ko mu Abakolosayi 1:9-12 Pawulo asabira abizera b'i Kolosi, abasabira kugira imibereho ishimisha Imana. Mu murongo wa 12 n'uwa 13, agaragaza uguhabana kuri hagati y'ubwami bubiri: ubwami bw'umucyo n'ubwami bw'umwijima, "ubwami bw'umucyo (Abakolosayi 1:12) n' "ubutware bw'umwijima" (Abakolosayi 1:13). Imana yatugize abo guhabwa umurage w'ubwami bw'umucyo, idukiza ubutware bw'umwijima, maze itujyana mu bwami bw'Umwana wayo ikunda, uwaducunguje amaraso ye ngo tubone kubabarirwa ibyaha" (Abakolosayi 1:13, 14).

Mu yandi magambo, ni muri Yesu, Yesu wambaye umubiri, Imana Umuremyi wacu dufite gucungurwa. Ni We watuboneye gucungurwa, kandi ni ku bwo kumwizera twavanywe mu bwami bw'umwijima tukagera mu bwami bw'Umwana wayo ikunda.

Muri iki cyumweru tuzarebera hamwe amagambo meza kandi akubiyemo byinshi aruta ayandi yose avugwa kuri Yesu mu Isezerano Rishya. Mbese kuvuga ko Yesu ari "ishusho y'Imana itaboneka," nyamara kandi akaba n "imfura mu byaremwe byose" bisobanuye iki?