---
title:  Imfura mu Byaremwe Byose
date:   16/02/2026
---

Mu Isezerano Rishya, ijambo "imfura" hafi ya buri gihe cyose riba rirengurira kuri Yesu (soma muri Luka 2:7, Abaroma 8:29, Abaheburayo 1:6, Ibyahishuwe 1:5), habariwemo n'inshuro ebyi iri jambo rikoreshwa mu Bakolosayi. Nyamara n'igihe rikoreshejwe rivuga abandi bant si ngombwa ko riba rishatse kuvuga uwavutse bwa mbere. Inyito Bibiliya iha "imfura" ishimangira isano idasanzwe umwana w'umuhungu aba afitanye na se, hatitawe ku burva abana bakurikirana mu kuvuka. Na none, hari ingero z'abana babahungu bakiri bato bagive bagaragara cyane: Isaka, Yakobo na Yosefu, ariko abo ni bake muri bo.

Dawidi nubwo yari we muto mu bahungu umunani bavukanaga na we, yasutsweho amavuta ngo azabe umwami (1 Samweli 16:10-13), kandi binyuze mu munyazaburi Imana yaravuze iti: "Nzamuhindura imfura yanjye, asumbe abandi bami bo mu isi" (Zaburi 89:27). Na none ibwira Mose iti: "Ubwoko bw'Abisirayeli ni umwana wanjye w'imfura" (Kuva 4:22). Muri ubu buryo rero, ijambo uwa mbere [imfura] ryerekana indashyikirwa mu bandi.

`Soma Abakolosayi 1:15-17. Ni izihe mpamvu Pawulo atanga zisobanura igituma Yesu yitwa "imfura mu byaremwe"?`

Bigaragara neza ko Pawulo atavuga ko Yesu ari we waremwe mbere. Mu by'ukuri, akuraho rwose ko ibyo bishoboka. Inshuro ebyiri kandi mu buryo butandukanye, avuga ko Yesu yaremye ibintu byose kandi ari na We byose byaremewe (Abakolosayi 1:16). Muri izo ngero zombi, Yesu yerekanwa nk'umukozi Imana yanyujijemo umurimo w'irema (soma na none mu Abefeso 3:9, Yohana 1:1-3, Ibyahishuwe 4:11).

Amagambo ya Pawulo akubiyemo byinshi bishoboka. Byose bisobanuye byose-mu isanzure (ijuru n'isi), mu rwego rw'ibibaho (ibiboneka n'ibitaboneka), mu rwego rw'umumaro (intebe z'ubwami, ubwami, ubutware, ubushobozi). Amagambo duherukirijeho arengurira ku biremwa by'abamarayika (soma mu Abefeso 3:10, Abefeso 6:12). Mbese nko kugira ngo hatagira uwumva nabi ibyo avuze, na none Pawulo yerekana ko Yesu yabayeho "mbere y'ibintu byose" (Abakolosayi 1:17). Ijambo ry'ikigiriki rishobora gusobanura kubanziriza ikindi kintu mu rwego rwo kurutana ndetse no mu gihe, nyamara mu zindi ngero zose zo mu nyandiko za Pawulo, rirengurira ku gihe (reba nk'urugero mu 1 Abakorosayi 2:7; Abagalatiya 1:17; Abefeso 1:4).

Indi mpamvu Pawulo atanga isobanura ko Yesu ari indashyikirwa ni uko "ibintu byose bibeshwaho na we" (Abakolosayi 1:17). Ijambo ry'ikigiriki (_synistēmi_) risobanura "guhuriza ibintu hamwe" cyangwa "kubyunga." Yesu ni uburyo bwo kunga ibiri mu isanzure, bidatewe gusa n'uruhare abigiramo nk'Umuremyi, ahubwo na none bitewe n'uko ari Umucunguzi.

`Imana, Umuremyi, yaradupfıriye. Ni iki imirimo yacu yashobora kongera kuri iki gikorwa? Kubera iki igitekerezo cy'uko imirimo yacu yashobora kugira icyo yongera ku byo Kristo yadukoreye ari ugutuka Imana?`