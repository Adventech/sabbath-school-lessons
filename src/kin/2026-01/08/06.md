---
title:  Kunga Ibintu Byose
date:   19/02/2026
---

`Soma Abakolosayi 1:19, 20. Mbese ubu bwiyunge bubaho binyuze ku musaraba ni ubuhe, kandi ni mu buhe buryo bukubiyemo ibintu byinshi?`

Pawulo akoresha amagambo yo mu Kigiriki ashimishije kugira ngo ubusobanuro bw'uwo Yesu ari we abugeze mu bushorishori, akongera kububeramisha abwerekeza kuri Data wa twese wavuzwe mu Abakolosayi 1:12. Kuzura kwe ni ko Data wa twese yashakaga ko kuguma muri Yesu (gereranya n' Abakolosayi 2:9). Mbese uku "kuzura" ni iki? Yohana akurenguriraho nko gusobanura ubwiza bwa Data wa Twese, "wuzuye Ubuntu n'ukuri" (Yohana 1:14).

Nyamara dushingiye kuri uyu murongo, uko "kuzura" gukubiyemo byinshi. Gukubiye hamwe uguhoraho iteka kw'Imana no kuba yibeshejeho, n'ububasha bwayo bwo kurema no kurema bundi bushya. Ikiruta ibindi, gushimangira ubwenge bwayo mu gutsinda icyaha n'urupfu binyuze mu buryo ubwenge butagezaho imitekerereze -ari bwo umusaraba. Ndetse muri ubwo buryo, yahinduye ikintu kitari icy'icyubahiro gihinduka ubuhamya bw'urukundo rwayo ruhoraho iteka ryose ku byaremwe byose. "Kuko Imana yakunze abari mu isi cyane, byatumye itanga umwana wayo w'ikinege, kugira ngo umwizera wese atarimbuka, ahubwo ahabwe ubugingo buhoraho" (Yohana 3:16).

Uburyo rukumbi icyaha cyashoboraga gutsindwa, kandi ibintu byose byashoboraga kungwa, buvugwa muri make muri uku kuri kw'icyubahiro ngo: Imana yarakunze-yakunze abari mu ijuru no mu isi, ndetse yaradukunze cyane ku buryo yaretse ibintu byose kugira ngo idukize binyuze mu rupfu rwa Kristo ku musaraba. Ijambo ry'ikigiriki risobanura "isi" rishobora guhuriza hamwe ijuru n'isi. Pawulo arengurira kuri uku kwigaragaza gukwiriye isanzure ryose mu cyerekezo cyo gukurikira Kristo ati: "Twahindutse ibishungero by'ab'isi [kosmos, isanzure] n'iby'abamarayika n'abantu" (1 Abakorosayi 4:9).

"Ijuru ryagize agahinda kenshi kandi riratangara ubwo ryabonaga Kristo amanitswe ku musaraba .... Kubera kwigomeka, Satani n'abafatanya na we bose bagomera Imana bakitandukanya na Yo, ku buryo kuri bo ibahindukira umuriro ukongora. Ubwiza bw'Imana y'urukundo burabarimbura.

Igihe intambara ikomeye yatangiraga, abamarayika ntibari basobanukiwe n'ibyo. ... Ariko si uko bizagenda ubwo intambara ikomeye izaba irangiye. Icyo gihe umugambi w'agakiza uzaba ugeze ku musozo, kandi imico y'Imana izagaragarira abatuye amasi yose hamwe n'abamarayika. ...

`"Uko ni ko abamarayika bishimye ubwo bitegerezaga Umukiza ku musaraba; ... Kristo ubwe yari azi umusaruro ukomoka ku gitambo cye cy'i Kaluvari. Ibi byose byakomokaga ku musaruro w'igitambo cye yarabibonaga, ari na bwo ku musaraba yavuze n'ijwi rirenga ati: "Birarangiye."- Ellen G. White, _Uwifuzwa Ibihe Byose_ [2019], pp. 600, 604.`