---
title:  Ishusho y'Imana Itaboneka
date:   15/02/2026
---

Iyo turebye mu ndorerwamo cyangwa ku ifoto, tubona ishusho yacu bwite, ariko iba ishashe, verekanywe mu mijyo ibiri. Mu buryo runaka, ishusho ibajwe cyangwa y'ikibumbano itanga igjtekerezo kirushijeho kumvikana, nubwo kiba kidashyikira na hato ishusho y'umuntu nyawe muzima, uhumeka, kandi unyeganyega. Inyito ya Bibiliya ivuga ishusho, nubwo rimwe na rimwe irengurira ku biyihagarariye irusha agaciro, isobanura ikintu kirushijeho kwaguka.

`Soma Itangiriro 1:26, 27; Itangiriro 5:3; 1 Abakorinto 15:49; 2 Abakorinto 3:18; n' Abaheburayo 10:1. Vuga mu nshamake ubusobanuro bw'ijambo "ishusho" riboneka muri iyi mirongo. Mbese bushobora gute gutandukana n'uburyo Yesu agaragazwa nk'ishusho y'Imana?`

Abantu bari baremwe mu buryo bashoboraga gusa n'Imana mu ishusho igaragarira amaso, mu bya Mwuka, mu mibanire, ndetse no mu mikorere. Nubwo bimeze bityo, bari bakigaragaza ishusho y'Imana mu bintu bimwe, nubwo na byo icyaha cyabyangije. Nyamara Yesu adushoboza "kureba" Imana itaboneka. Yesu yaravuze ati: "Umbonye aba abonye Data" (Yohana 14:9). Ni "ishusho" ya kamere yayo (Abaheburayo 1:3). Ni igitekerezo cy'Imana cyahinduwe icyumvishwa amatwi n'imico y'Imana yahinduwe ikiboneshwa amaso.

`Soma Matayo 11:27 na Yohana 1:1, 2, 14, 18. Kuki Yesu ari we wenyine gusa ushobora guhishura Se?`

Nimwite ku bundi buryo Yesu yasobanuyemo isano afitanye n'Imana Data:

- Data arakora kugeza n'ubu, nanjye ndakora (Yohana 5:17).
- "Jyewe na Data turi umwe" (Yohana 10:30).
- "Nta wujya kwa Data ntamujyanye" (Yohana 14:6).

Yesu yigaragaje kenshi mu buryo budasubirwaho mu izina rya Se nka: "Ndi" "(Soma mu Kuva 3:14); "Ndi umutsima w'ubugingo" (Yohana 8:35); "Ndi umucyo w'Isi" (Yohana 8:12); "Ndi umwungeri mwiza" (Yohana 10:11, 14); "Ndi ukuzuka n'ubugingo" (Yohana 11:25); "Ndi muri Data na Data na we akaba muri jye" (Yohana 14:11); na "Aburahamu ataravuka Ndiho" (Yohana 8:58).

`Iyo Yesu aza kuba undi utari Imana ubwayo, ni iki byari kuba bisobanuye uretse kuba Data yarohereje ikindi kiremwa ngo kidupfire? Ni mu buhe buryo ibyo byaba bitandukanye rwose n'uko Imana ubwayo yaza, yambaye umuburi wa Kristo maze ikadupfira?`