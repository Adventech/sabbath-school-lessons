---
title:  Ibitambo Bitagira Umumaro?
date:   04/05/2025
---

Rimwe na rimwe, guhanganyisha ibitekerezo bibiri bishobora kugira icyo byigisha. Hari byinshi bishobora kwigirwa ku miterere y'igitambo mu cyerekezo cya Bibiliya kuva igihe Imana yanganga ibitambo by'ubwoko bwayo.

`Gereranya ibivugwa muri Yesaya 1:2-15 n'ibyo muri Yesaya 56:6, 7 na Zaburi 51:17. Ni ayahe masomo y'ingenzi yerekeye igitambo yigishijwe ahangaha?`

Icyo gihe giteye ubwoba cyo mu mateka ya Isirayeli ntabwo ari bwo bwa mbere Imana yanze igitambo cyabo; ikintu nk'icyo cyabaye hafi y'intangiriro y'amateka y'agakiza igihe igitambo cya Abeli cyemerwaga kandi kigashimwa n'Imana, maze icya Kayini kikangwa. (Soma mu Itangiriro 4:3-7 na Abaheburayo 11:4).

Mu gihe cy'umuhanuzi Yesaya, ishyanga rya Isirayeli ryari ribayeho mu buryo bwo gukora ibintu mu buryo bwo kurangiza umuhango, imihango y'idini yakorwaga mu buryo bwo kurura Imana, biberaho imibereho yo kwishimisha ubwabo. Ibitambo byabo byari bishingiye ku inarijye, nk'uko ibya Kayini byari bimeze, ntabwo byari mu buryo bwo kwicisha bugufi no kwiyegurira Imana.

Umwuka nk'uwo niwo uranga ubwami/ubutegetsi bwo mu isi y'iki gihe: ni umwuka wo kumva ko wihagije ubwawe. Kayini yashatse kubaho uko ashaka no gukora imihango y'Imana mu buryo bwe. Umuntu ashobora kuvuga ko yashatse gufata Imana nk'ishaka kumubangamira, nk'inzitizi zimubuza gukora ibyo ashaka, ariko agatinya Imana ko yamubuza gushyira mu bikorwa ibyo ashaka.

Ku rundi ruhande, Abeli we, yatambye igitambo cyasabwe n'Imana, igitambo kigaragaza isezerano Imana yatanze rya Mesiya wari kuzaza (Itangiriro 3:15): umwana w'intama warengurirwaga ku gikorwa cy'agakiza ka Kristo i Kaluvari.

"Abeli yasobanukiwe n'amahame akomeye y'ugucungurwa. Yibonye ko ari umunyabyaha, kandi abona icyaha n'ingaruka yacyo, urupfu, bihagaze hagati y'ubugingo bwe n'umushyikirano we n'Imana. Yazanye umwana w'intama wo kwica, igifite ubugingo ho kuba igitambo, kugira ngo yerekane icyo amategeko yishwe asaba. Binyuze mu kuvusha amaraso, yatumbiriye igitambo cyari kuzaza, aricyo Kristo wapfiriye ku musaraba w'i Kaluvari; kandi yiringira iby'icyo gitambo cyajyaga gukora, yahamirijwe ko ari umukiranutsi kandi ko n'igitambo cye cyemewe." -Ellen G. White, _Abakurambere n'Abahanuzi_, p. 53.

`Mbega ukuntu ari ingenzi ko twirinda "gukora ibintu bisha na bisha, bya nikize"! Ni mu buhe buryo buri muntu muri twe ashobora kumenya icyo bivuze kwishingikiriza ku rupfu rwa Yesu mu buryo bwuzuye nk'ibyiringiro byacu rukumbi by'agakiza kacu?`