---
title:  Gusobanukirwa Igitambo
date:   03/05/2025
---

### Aho icyigisho cy'iki cyumweru gishingiye
Yesaya 1:2-15; Abaheburayo 10:3-10; Kuva 12:1-11; 1 Abakorinto 5:7; Hagayi 2:7-9; Yesaya 6:1-5; Ibyahishuwe 4:7-11.

> <p>Icyo kwibukwa:</P>
> "Ni wowe ukwiriye kwenda igitabo no kumena ibimenyetso bigifatanije, kuko watambwe, ugacungurira Imana abo mu miryango yose no mu ndimi zose no mu moko yose no mu mahanga yose, ubacunguje amaraso yawe" (Ibyahishuwe 5:9).

Igihe Yesu yazaga amusanga, Yohana Umubatiza yavuze aya magambo: "Nguyu umwana w'intama w'Imana, ukuraho ibyaha by'abari mu isi!" (Yohana 1:29). Ibyo nta washidikanya ko byarenguriraga ku gitekerezo cy'ibitambo by'inyamaswa, byose bikaba byerekana urupfu rwa Kristo wapfuye mu cyimbo cy'inyokomuntu yose uko yakabaye.

Muri Bibiliya, ntabwo dushobora kwirengagiza ingingo y'igitambo cy'inyamaswa; ikwirakwira nk'urudodo rw'umutuku rugera mu mpapuro zose kandi ikagira uruhare runini mu murongo mugari mu bivugwa mu gitabo cy' Ibyahishuwe 4 na 5. Ukuri k'uko Yesu agaragara muri icyo gice cy'ingenzi, agaragara nk'umwana w'intama watambwe (Ibyahishuwe 5:6), ni urufunguzo rukomeye rutuma dusobanukirwa iby'ubwo buhanuzi bwose.

Muri iki cyumweru, tuzareba ku ngingo zimwe zivuga iby'igitambo, bidufasha gusobanukirwa ibya Yesu, Umwana w'intama watambwe, ikintu cy'ingenzi kidufasha gusobanukirwa iby'intebe y'ubwami y'Imana. Yemerwa nk'uw'agaciro kurenza undi uwo ariwe wese, kandi arihariye, ku buryo uwo mwihariko We uvuga byinshi byerekeye icy'Uwiteka Imana yakoraga ashyiraho gahunda y'ibitambo. Imugaragaza nk'Imana y'urukundo ruheranije witanze mu buryo budasubirwaho, nk'igikorwa, twebwe n'ibindi binyabuhanga byo mu isanzure tuzahora tuzirikana iteka ryose.