---
title:  Kuko Waremye Byose!
date:   08/05/2025
---

Mu bihe bigerwa ku mashyi abahanuzi bahawe amahirwe yo kwegera Imana mu iyerekwa bakemererwa kubona intebe Yayo. Ezekiyeli yayibonye hejuru y'ikirere (Ezekiyeli 1:26); Yesaya yayibonye igihe yasuraga urusengero rwo mu ijuru (Yesaya 6:1), kandi muri bumwe mu busobanuro butangaje cyane twahawe, Yohana yaraherekejwe agera aho hantu ari mu iyerekwa rivugwa mu Ibyahishuwe 4 ni icya 5. Ibishushanyo by'ibyakorerwa mu buturo bwera bwo mu Isezerano rya Kera byagaragaje ko hari inzira imwe rukumbi ituma umuntu yegera Imana, iyo ni amaraso ya Yesu gusa. (Nk'urugero, soma mu gitabo cy' Abalewi 16:2, 14).

`Soma muri Yesaya 6:1-5 n'Ibyahishuwe 4:7-11. Ni izihe ngingo zo muri aya mayerekwa uko ari abiri zifite ibyo zihuriyeho? Ita cyane ku buryo byakurikiranye: Ni iki cyabaye bwa mbere? Ni iki cyakurikiyeho? Ni ukuhe kuri kwerekeye Imana kwibanzweho cyane muri ayo mayerekwa?`

Muri buri cyumba kirimo intebe y'ubwami muri ayo mayerekwa, ikintu cya mbere cyabaye ni uko ibizima byo mu ijuru byita cyane ku kwera kw'Imana. Mu iyerekwa rya Yesaya, uburyo ibintu bigaragara birashimishije: urusengero rwuzuye umwotsi kandi imfatiro z'irebe ry'umuryango" zinyeganyezwa n'ijwi ry'umuserafi waranguruye ijwi rirenga avuga kwera kw'Imana. Mu iyerekwa rya Yohana, umukerubi nawe yaranguruye ijwi rirenga avuga ati: "Uwiteka Nyiringabo arera, arera, arera." (Soma muri Ezekiyeli 10:14, 15 umenye ibizima byiswe abakerubi.) Buri muhanuzi yeretswe icyubahiro cy'Imana mu buryo bw'amahushuka.

Icyakurikiyeho, turabona uburyo abahanuzi bitwaye nyuma yo kubona ibyo beretswe. Yesaya yavuze mu ijwi rirenga ko abonye ishyano kuko ari umunyaminwa yanduye (Yesaya 6:5), naho Yohana yaraboroze arizwa n'uko ahuye n'akaga kuko nta muntu ubonetse ukwiriye kubumbura icyo gitabo habe no kukireba (Ibyahishuwe 5:4). Igihe duhuye n'ubwiza bw'Imana, niho dutangira kumenya no gusobanukirwa n'icyo umuntu aricyo: ntacyo turicyo, uwo dukeneye ni Kristo nk'Umucunguzi wacu.

Satani ashinja Imana ibirego byinshi, avuga ko Imana idashyira mu gaciro, yikunda, n'inyabukana, ariko kandi no kurabukwa intebe yayo akanya gato binyomoza ibinyoma bya Satani. Kubona Kristo nk'uko ari koko, "Umwana w'Intama watambwe" (Ibyahishuwe 5:12), nibyo bitubashisha kubona Data n'uwo ari we koko. Mbega ukuntu biturema umutima kumenya ko iyo tubonye Yesu tuba tumenye uko Data ateye (Yohana 14:9). Kandi uguhishurwa gukomeye kw'imiterere ya Data kwagaragariye muri Yesu adupfira ku musaraba.

`Niyo mpamvu, umusaraba, ugomba kutwereka ibintu bibiri: icyambere, kuba Imana ishobora gukora ibyo, ni ikigaragaza ko idukunda, kwitanga ubwayo ku bwacu; icya kabiri, kuba umusaraba wonyine ariwo ushobora kudukiza, bigaragaza aho icyaha cyatugejeje.`