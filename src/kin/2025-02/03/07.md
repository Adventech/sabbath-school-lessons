---
title:  Ibindi byo Kwiga No Kuzirakanwa
date:   18/04/2025
---

**Soma muri Yohana 2:1-11, Matayo 22:1-14, urwa 2 Abakorinto 11:1-5, na Matayo 25:1-13.**

Iyo ubona ubwinshi bw'amakuru aboneka mu gice gisigaye cya Bibiliya abasha kugufasha kwagura ubumenyi bwawe mu by'ubuhanuzi, ibyo bishobora kukubera ikigeragezo cyo kuyakoresha mu buryo burenze urugero. Mu binyejana byinshi, bamwe mu Bakristo bahaye agaciro cyane ibimenyetso n'imvugoshusho dusanga mu nkuru zo muri Bibiliya, ku buryo batangiye gufata inkuru y'amateka nk'imigani y'ibihimbano. Nubwo ubusobanuro bunyuranye bugomba kuboneka hirya no hino mu Byanditswe byera, igihe cyose tugomba kwibuka ko Imana ifite uburyo ifata ibintu biriho byerekana abantu bafatika maze ikabakoresha mu kutwigisha ibintu byerekeranye n'iby'ahazaza hayo bigenda bifitanye isano n'itorero.

Nk'urugero, ibirori by'ubukwe bw'i Kana bibasha kuduha ubusobanuro bw'imvugoshusho y'ubukwe yakoreshejwe n'ubuhanuzi, ariko tuziko ubwo bukwe ari ibirori byabayeho. "Ijambo rya Kristo ryatanze ibihagije mu bukwe. Ni nako impano y'ubuntu bwe busendereye bubasha guhanagura gukiranirwa kw'abanyabyaha, no guhindura mushya no kubeshaho umuntu." - Ellen G. White, _Uwifuzwa Ibihe Byose_, p. 106 (ingeri 2018).

Cyangwa, nk'uko abyandika aha agira ati: â€œ 'Ni ukuri Uwiteka Imana ntizagira icyo ikora itabanje guhishurira abagaragu bayo n'abahanuzi ibihishwe byayo.' 'Ibihishwe ni iby'Uwiteka ariko ibyahishuwe ni ibyacu n'urubyaro rwacu iteka.' Amosi 3:7; Gutegeka kwa Kabiri 29:29. Ibyo bintu Imana yarabiduhaye kandi umugisha wayo uzaba ku wiga ubuhanuzi bwo mu Byanditswe Byera afite kumvira kandi asenga." - Ellen G. White, _Uwifuzwa Ibihe Byose_, p. 172 (2018).

**IBIBAZO:**

`Soma muri Yohana 2:1-11. Mu Butumwa bwiza bwanditswe na Yohana hari ibintu byinshi bishushanya umurimo w'ahazaza wa Kristo, kandi abasobanuzi berekanye uburyo butekerejweho Yohana akoresha ayobora abasomyi b'ubutumwa yanditse kwerekeza intekerezo ku Musaraba. Ni hehe ubona imiterere inyuranye y'imico ya Kristo n'ubwami bwe bw'ahazaza byerekanwa mur'iyi nkuru? Ni iki bitwigisha ku nama y'agakiza, cyangwa ku byerekeranye n'ibirori by'ubukwe bwari bwarasezeraniwe Umwana w'Imana?`

`Umugani w'abakobwa cumi ni ikimenywa na bose kandi abigishwa ba Bibiliya barawukunda cyane. Ni iki iyi nkuru y'ingenzi itwigisha ku byerekeranye n'ibizabaho ku munsi w'imperuka? Mbese kuvuga ko umukwe yatinze/yatindijwe byaba bifite ubusobanuro? Ni ayahe masomo uyu mugani ukwiriye kutwigisha ku byerekeranye n'isano umuntu wese agomba kugirana na Kristo tubigereranyije n'uburyo Kristo agirana isano n'itorero rye muri rusange?`

`Tekereza ku byerekeranye n'imigenzo y'ibinyoma yinjiye mu Bukristo ivuye hanze yo kwizera. Usibye umwe usanzwe uzwi cyane, Icyumweru, kinyuranye n'ukuri kw'Isabato ya Bibiliya, ni iyihe myizerere y'ibinyoma yinjiye? Ni mu buhe buryo yinjiye, kandi ni iki tubasha gukora kugira ngo tuyirinde twebwe ubwacu kandi tunafashe n'abandi kubona ububi bw'iyo migenzo by'ukuri? Ni mu buhe buryo ubutumwa bw'abamarayika batatu bugerageza gukora umurimo ufasha abantu kubona iyo myizerere y'ibinyoma yinjiye mu kwizera kwa Gikristo ?`