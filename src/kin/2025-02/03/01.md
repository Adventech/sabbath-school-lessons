---
title:  Icyigisho
date:   12/04/2025
---

### Aho icyigisho cy'iki cyumweru gishingiye
Itangiriro 2:23-25, Abefeso 5:29-32, Ezekiyeli 16:4-14, Ibyahishuwe 18:1-4, Itangiriro 24:1-4, Ibyahishuwe 19:1-9.
> <p>Icyo kwibukwa:</P>
> "Arambwira ati, 'Andika uti: "Hahirwa abatorewe ubukwe bw'Umwana w'Intama." Kandi ati, 'Ayo ni amagambo y'ukuri kw'Imana' " (Ibyahishuwe 19:9).

Bibiliya yuzuyemo inkuru z'urukundo ziduhishurira bikomeye iby'agakiza n'urukundo Imana ifitiye abantu bayo. Isano ikomeye cyane y'urukundo, ariyo y'ubukwe, igaragara ko ari ishuri, ariho hantu, turamutse twimbitse tukarimenya neza nk'uko Imana yabiteganyije, dushobora kuribonamo amasomo yimbitse yerekeranye n'urukundo Idukunda, n'umubano dufitanye na Yo, ndetse n'uburebure bw'aho yageze kugira ngo aducungure.

Uburyo bugezweho mw'iki gihe bw'imyumvire y'abantu ku byerekeranye n'urukundo n'ubukwe bwahindanyije ubushobozi bwacu bwo kwishimira icyo Imana ishaka kutwigisha binyuze mu isezerano ry'abashakanye. Nubwo ubunyacyaha bwa muntu bwangije bikomeye ubukwe (ndetse n'ikindi kintu cyose), ubukwe bushobora nanone kuba ari inzira ikomeye ihishura ukuri, ndetse n'ukuri kwa gihanuzi. Mu buryo burenze kutuzanira ibyishimo, ubukwe bushobora kuba ari ishuri twigiramo ibyigisho byimbitse bitwerekeye kandi byerekeranye n'umubano wacu n'Imana.

Mur'iki cyumweru tuzarebera hamwe uburyo butandukanye Ijambo ry'Imana rikoresha rivuga ubukwe, bwiza n'ububi. Mur'izo ngero rero tuzakuramo amasomo adufasha gusobanukirwa biruseho uburyo Imana ikorana n'abantu bayo, ndetse n'igihe bacumuye, kandi tuzabasha kwiga ukuri kwerekeranye n'urukundo rwayo kubasha kudufasha kurushaho kumenya iby'ibihe biheruka turimo.