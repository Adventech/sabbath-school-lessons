---
title:  Umubiri Umwe
date:   13/04/2025
---

Bibiliya ikoresha imvugoshusho nkeya zitabasha kugereranywa n'iy'ubukwe zishimangira umubano ukomeye Imana yifuza kugirana na mwenemuntu. Iyo mvugoshusho ikoreshwa kenshi na kenshi mu nkuru zivugwa muri Bibiliya - kandi igaragara neza mu gitabo cy'Ibyahishuwe - ku buryo ari ngombwa ko abanyeshuri ba Bibiliya bamenya icyo Imana iba ishaka kuvuga igihe iyikoresha mu Ijambo ryayo.

`Soma mu Itangiriro 2:23-25 n'Abefeso 5:29-32. Ni mu buhe buryo ubukwe bw'abantu bwerekana umurunga ukomeye Kristo afitanye na mwenemuntu?`

Igihe kimwe ubwo Yesu yavuganaga n'Abafarisayo, yasubiye mu magambo yanditswe mu Itangiriro yerekeranye no gushyingiranwa kwa Adamu na Eva, maze Abafarisayo bahita bayabazaho ikibazo ngo, "Niba ari uko, ni iki cyatumye Mose ategeka ko umugabo aha umugore urwandiko rwo kumusenda, abone uko yamwirukana?" (Matayo 19:7).

Birumvikana ko Mose yari azwi nk'umuhanuzi w'ishingiro ry'ubwo bwoko. Tekereza kugira ngo bahangare kubaza Uwashinze umuhango w'ubukwe bagirango bamuteranye n'umuhanuzi we bwite. Amayeri yabo yari ahwanye n'uburyo bakoreshaga imbere ya Yesu: kenshi baramugeragezaga kugira ngo berekane ko inyigisho ze zivuguruzanya n'Ibyanditswe.

Birumvikana ko Mose yari azwi nk'umuhanuzi w'ishingiro ry'ubwo bwoko. Tekereza kugira ngo bahangare kubaza Uwashinze umuhango w'ubukwe bagirango bamuteranye n'umuhanuzi we bwite. Amayeri yabo yari ahwanye n'uburyo bakoreshaga imbere ya Yesu: kenshi baramugeragezaga kugira ngo berekane ko inyigisho ze zivuguruzanya n'Ibyanditswe.

Uko ibihe bihita, ubukwe bwera bwari icyitegererezo gikwiriye Imana yashyizeho igihe yaremaga ikiremwamuntu. Ikibabaje, mwenemuntu wacumuye, yahindanyije iyi mpano yatanzwe n'Imana katanga ka mbere.

Ahari, bitewe n'akamaro Ibyanditswe byera biha ubukwe, kuba uyu muhango warakomeje kugabwaho ibitero bya buri gihe si ikintu cyapfuye kubaho. Kimwe n'Isabato, ni imwe mu mpano ebyiri twaherewe muri Edeni, kandi zombi zigamije kwerekana icyifuzo cy'Imana cyo kugirana umubano wimbitse n'ibiremwa byayo.

Ubukwe, ugushyingiranwa guhuriza hamwe abantu babiri badakiranuka, buzaba iteka impamvu y'amakimbirane. Ugushyingiranwa hagati y'itorero na Kristo ni umubano uhuriza hamwe Umukiza ukiranuka n'umugeni ukiranirwa cyane. Nyamara ariko, dushobora kwiga iby'urukundo rw'Imana tubivanye mu kintu cyiza tubonera mu bukwe.

`Hano hari amahame atatu y'ubukwe. Irya mbere, jya ubabarira uwo mwashakanye, nubwo atabikwiriye, nk'uko Kristo atubabarira, tutabikwiriye. Irya kabiri, jya wemera uwo mwashakanye, wemere amakosa n'ibindi bye byose, nk'uko Kristo atwemera, akemera amakosa yacu n'ibindi byose. Irya gatatu, nk'uko Kristo atugira nyambere, jya ugira nyambere uwo mwashakanye. Aya mahame yose uko ari atatu ashingiye ku butumwa bwiza abasha kudufasha gute gusobanukirwa uburyo Imana ibana natwe kandi yafasha ate abubatse ingo abo aribo bose?`