---
title:  Ihame Ry' "Ibyabanje Kuvugwa"
date:   06/04/2025
---

Amasomo hafi ya yose yo mu mashuri makuru atangirana n'isomo ribanza ryo kwiga ubumenyi rusange (akenshi rihabwa umubare wa "101"), rikaba isomo rikora ku bintu by'amahame y'ibanze azaba agize urufatiro rw'andi masomo muziga mu buryo bwimbitse ngo mumenye byinshi. Ni mur'ubwo buryo nanone, iyo usoma/wiga Bibiliya yose, ugenda uvumbura ko Imana na Yo yateguye isomo ribanza ritanga ubumenyi rusange dusanga mu gitabo cy'Itangiriro, aho Itangiza ibitekerezo bizigwa mu buryo bwimbitse uko umuntu agenda ahura n'ibisigaye byo muri Bibiliya.

Mu mvugo yeruye, ingingo cyangwa ikimenyetso kivuzwe bwa mbere muri Bibiliya - by'umwihariko ibihe ivuzwe/kivuzwe mu bice bibanza by'Itangiriro - uzasanga ko itanga ubumenyi rusange kur'iyo ngingo, izagufasha gusobanukirwa uburyo ikoreshwa hanyuma y'aho.

Bamwe mu bigishwa (banyeshuri) ba Bibiliya ubu bumenyi babwita "itegeko ry'ibyabanje kuvugwa," nubwo ryakumvikana neza nk'ihame (cyangwa uruhererekane) aho kuba itegeko, kuko ridahora iteka ari ikintu kidahinduka, kandi hakaba hari amarengayobora menshi kur'iryo tegeko. Uruhererekane rumeze nk'urwigaragaza, haba mu kwiga ubumenyi rusange bwa Bibiliya no mu kwiga ubuhanuzi bwa Bibiliya, rwerekana ko Imana itangira buhoro buhoro imenyesha abana bayo amakuru uko igihe gihita, igatangirira ku ngingo/inyigisho z'ibanze maze igakomeza kugenda ibagÅ«rira ubumenyi ibihe byinshi uko imyaka igenda, cyangwa ndetse no mu binyejana.

`Soma muri Yesaya 40:7, 8; Malaki 3:6; no mu Abaheburayo 13:8. Ni irihe hame (iyihe ngingo) ubasha gukura mur'aya masomo ryagufasha gushikama neza mu gihe wiga ubuhanuzi?`

Umugabane munini w'isi y'iki gihe uvuga "ibisa nk'ukuri" aho kuvuga "ukuri," kuko bibwira ko "ukuri" ari ikintu cyoroheje kibasha guhinduka uko ibihe bihita. Cyangwa, mu bihe runaka, ijambo "ukuri" ubwaryo rigakemangwa.

Nyamara, igihe Imana ishyizeho ukuri, ntihindura icyerekezo cyayo. Iyo itangiye kwigisha abantu bayo ukuri, dushobora kwiringira ko ugusubiramo ihame cyangwa insanganyamatsiko bidahindura ubusobanuro bwaryo, ahubwo, ibinyuranye n'ibyo, birushaho gutanga umucyo kur'ubwo busobanuro. Birumvikana rero cyane ko igihe twiga ubuhanuzi, tugomba guteza imbere ubusobanuro bwacu ku gitabo cy'Itangiriro, aho dusanga ingingo z'ibanze nyinshi ziba zisobanuwe bwa mbere, maze tukagenda dukoresha ubwo busobanuro bw'ibanze (ubusobanuro shingiro) mu gihe twiga izindi ngingo zisigaye muri Bibiliya.

`Ni kuki ari ingenzi cyane ko tutemerera uwo ariwe wese cyangwa icyo aricyo cyose, uko byaba byiza cyangwa byumvikana kose, ko byacogoza kwizera kwacu dufite muri Bibiliya n'ukuri kutibeshya yigisha? Ni mu zihe nzira z'amayeri kandi zishobora gutera uku gucogora?`