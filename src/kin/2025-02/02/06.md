---
title:  Inzoka
date:   10/04/2025
---

Ikibazo cyo kuramya ni ingingo y'ingenzi mu gitabo cy'Ibyahishuwe. Uwacengeje kandi agashoboza ishyirwaho rya gahunda zo kuramya kw'ikinyoma avugwa mu mvugoshusho y' "ikiyoka" (Ibyahishuwe 13:2-4), kandi imvugoshusho y'inzoka yerekana uyu mumarayika w'umukerubi waguye ntabwo ikoreshwa kubw'impanuka. Ituganisha neza ku byabaye mu Busitani bwa Edeni, aho inzoka yinjiye mur'iyo paradiso, ikemeza Adamu na Eva kuyikurikira mu kwigomeka ku Muremyi.

`Gereranya ibivugwa mu Itangiriro 3:1-5 n'ibivugwa mu Ibyahishuwe 12:1-9. Ni izihe nsanganyamatsiko zimwe mu zisanzwe tubona muri buri nkuru? Ni buryo ki buri kintu kigenda kivugwa mu kwigaragaza kw'inzoka mu Itangiriro kidufasha gusobanukirwa bimwe mu bibazo byari byavuzwe mbere byateje intambara yabereye mu ijuru ivugwa mu Byahishuwe?`

Hari inkuru ebyiri ziri mu Byanditswe byera zerekana Satani ayobya abatuye mu isi. Mu Itangiriro, igihe ku isi hari abantu babiri gusa; nyuma tukamubona mu nkuru dusanga mu Ibyahishuwe 12 n' Ibyahishuwe 13, aho Satani ashushanywa n'ikiyoka kinini "kiyobya abari mu isi bose" (Ibyahishuwe 12:9) kandi akaba n'uhesha inyamaswa yo mu nyanja ububasha kugira ngo "abari mu isi yose" bayitangarire kandi bayikurikire (Ibyahishuwe 13:2, 3). Imwe mu nsanganyamatsiko dusanga mu buhanuzi bwa Bibiliya ni imiterere idahinduka y'intambara ikomeye. Imico y'Imana n'Ijambo ryayo ntibijya bihinduka, kandi ntibishobora gukora iby'umwanzi yifuza.

Ikinejeje, bitewe n'uko imiterere y'intambara ikomeye idahinduka, kandi bitewe n'uko dufite igihamya kidashidikanywa kitwerekeza mu Byanditswe bya gihanuzi, Abakristo bashobora kugenzura ibyo bintu maze bagatangira kubona ahashobora kuboneka imitego y'iby'umwuka. Imana izahora iteka uko iri, kandi niko bizakomeza kuba no kuri Satani. Satani abasha kwitwikira ibishura igihumbi byo kwiyoberanya, ariko amateka ibihumbi y'umuntu wacumuye, akubiye no mu mashusho ya gihanuzi yerekanirwa mu Byahishuwe, yerekana ko atajya atezuka ngo ave kuri gahunda y'umukino yakoresheje muri Edeni. Igishimishije, Imana yadusezeraniye kuduha ubwenge n'ubushishozi (Yakobo 1:5), kandi ikaduha intwaro yizewe y'Ibyanditswe byera, bigatuma tudakenera kugwa mu binyoma by'umubi. Nubwo, ikibabaje, hari benshi babitezukaho, ariko abenshi, aribo benshi kurushaho, bazabikomeraho.

`Zirikana ukuntu umuco uhindagurika uko ibihe bihaye ibindi. Amategeko y'abantu arahinduka; ibintu byahoze byemewe byahindutse ibitakemewe, bigahora ari gatebe gatoki. Dushingiye ku kuba ibibazo n'abarebwa n'intambara ikomeye badahinduka, ni ibihe bintu Umukristo akwiriye kwitaho mu gihe yitegereza impinduka z'ibigendanye n'umuco? Nk'urugero, ikinyoma cya mbere umubi yavuze, ngo ntimuzapfa, kandÄ± muzamera nk'imana - ni hehe usanga bikoreshwa mu muco wawe uyu munsi!`