---
title:  Urufatiro Ntigitabo Cy'Itangiriro
date:   05/04/2025
---

### Aho icyigisho cy'iki cyumweru gishingiye
Yesaya 40:7, 8; Itangiriro 22:1-13; Yohana 3:16; Ibyahishuwe 5:5-10; 1 Abakorinto 15:15-19; Ibyahishuwe 12:1-9.

> <p>Icyo kwibukwa:</P>
> "Bukeye bw'aho, abona Yesu aza aho ari, aravuga ati, 'Nguyu Umwana w'intama w'Imana, ukuraho ibyaha by'abari mu isi" (Yohana 1:29).

Kimwe mu bibazo by'ingenzi by'ubusobanuro bugezweho bw'ubuhanuzi bwa Bibiliya, nk'ubwo mu Byahishuwe, ni uko bananirwa kwemera imfatiro (inkomoko) za kera z'Ibyahishuwe. Umwanditsi afata ubumenyi bw'Isezerano rya Kera kandi agakoresha ingingo zishobora kuba zari zizwi n'abamwumva. Nubwo ari ingenzi gushakisha muri Bibiliya yose amasomo ameze nk'isomo urimo wiga mu Byahishuwe, hariho kandi n'amasomo y'ibanze agutegurira inzira ituma ubasha gusobanukirwa n'icyo gitabo kurusha uko andi masomo (asanzwe) agufasha. Ibyo ni ukuri by'umwihariko nko ku gitabo cy'Itangiriro, kuko aricyo kiduha inzira itwereka ukuntu isi yacu yaguye mu muvurungano w'icyaha. Hafi y'ingingo zose z'ingenzi zivugwa mu Byahishuwe zigaragara - mu buryo bumwe cyangwa ubundi - mu bice bibanza bya Bibiliya.

Mur'iki cyumweru, tugiye kwigira hamwe zimwe mu ngingo nke z'ingenzi zigize urufatiro rw'igitabo cy'Ibyahishuwe. Hari nyinshi, niyo mpamvu tuzahitamo zimwe muri zo kugira ngo twerekane ingingo y'ingenzi yerekana ko gusobanukirwa n'imfatiro za kera z'Ibyahishuwe bishoboza umwigishwa kubona amasano menshi cyane aboneka mu isomo, kandi ko buri ryose rishobora kuduha inyigisho z'ingenzi zerekeranye na kamere n'imiterere ya muntu, y'Imana, n'iy'intambara ibera mu isanzure, bityo ikaba inabera kandi no mu mibereho yacu.