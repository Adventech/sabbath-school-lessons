---
title:  Gushakira Igisubizo Ikibazo Cy'Urupfu
date:   09/04/2025
---

Ahari ikintu kibabaza kurenza ibindi byose mu kubaho mu isi itandukanijwe n'Umuremyi wayo ni uburyo urupfu usanga rwihishe muri buri kizima cyose, rurekereje kugira icyo ruhitana umwanya uwo ariwo wose. Ni "ibihembo by'ibyaha," igihano kitugeraho bitewe n'uko twitandukanije na Soko y'Ubugingo wenyine ugenga isanzure yose: Umuremyi. Kubw'ibyo, rugira uruhare rukomeye mu buhanuzi bwa Bibiliya, byaba mu kubaho kwarwo, ariko icy'ingenzi cyane, igisubizo cyarwo, kibonekera gusa muri Yesu no mu rupfu Rwe no kuzuka Kwe.

Ukuvugwa kwa mbere k'urupfu muri Bibiliya hamwe n'ukwigaragaza kwarwo bwa mbere byombi bitanga umucyo mwinshi kur'iyi nsanganyamatsiko y'ingenzi mu buhanuzi, bikaba bidufasha gusobanukirwa uburemere bw'ikibazo cy'icyaha, kandi bikaduha ibintu by'ingenzi bituma dusobanukirwa n'igisubizo cy'Imana kur'icyo kibazo.

`Soma Itangiriro 2:15-17, Itangiriro 4:8-15, 1 Abakorinto 15:15-19, n' Ibyahishuwe 1:18. Ni iki aya masomo, akubiyemo ahantu ha mbere urupfu rwavuzwe muri Bibiliya n'igihe rwigaragaje, atubwira cyerekeranye n'impamvu abantu bapfa, uburyo Imana ibona urupfu, n'igisubizo cyayo ku kibazo cyayo?`

Kenshi dukunze kumva abantu bavuga ngo, "urupfu ni umugabane w'ubuzima." Icyo ni ikinyoma. Urupfu ni ikinyuranyo cy'ubuzima, ni igikuraho ubuzima; ni umucengezi utari uwo kur'iyi si kandi utari ugenewe kuba mu mugabane w'imibereho yacu ya hano ku isi. Nubwo tubana n'urupfu, imitima yacu irarurwanya cyane igihe duhuye na rwo, nk'aho inyokomuntu yose uko yakabaye iba ibona ko hariho ikintu kibi kandi kidasanzwe kuri yo. Uko urupfu rubabaza kose, hariho ibihe by'urupfu bimera nk'ibirushijeho kudushengura kurusha ibindi, nk'urupfu rw'umwana. Inshuro nyinshi, ababyeyi ni bo bakwifuza ko babanziriza abana babo gupfa, ariko twamaze kubyemera nk'aho ari ibintu bisanzwe.

Urupfu rwa mbere rwavuzwe mu Byanditswe byera, nyamara, rwabaye mu buryo bunyuranye n'ibisanzwe. Mbere y'uko Adamu na Eva bagerwaho n'urupfu ubwabo, bagize akaga gakomeye ko gupfusha umuhungu wabo w'umukiranutsi wishwe n'umuvandimwe we ukiranirwa. Rwabaye urupfu rw'akarengane rwihariye.

Tekereza kuri Yesu, umukiranutsi wishwe n'abagome nk'uko byabaye kuri Abeli. Ni uruhe rupfu rwarusha kuba rubi nk'urwo Kristo yapfuye? Ni ibihe bintu bindi urupfu rwa Abeli ruhuriyeho n'urwa Kristo ku musaraba? Ni buryo ki imiterere y'urupfu rwa Abeli idufasha gusobanukirwa impamvu Yesu afite "imfunguzo z'urupfu n'ikuzimu [mu gituro]" n'icyo Imana iduhera muri We?

`Hatabayeho igisubizo cy'urupfu, ni kuki ubuzima bwacu bwaba budafite agaciro, ntacyo buvuze, kandi ari imfabusa? Ni iki uko kuri kutwigisha cyerekeranye n'uburyo tugomba guhora dushimira Yesu icyo yadukoreye?`