---
title:  "Ikibazo Cya Isaka: Umwana W'Intama Uri He?"
date:   08/04/2025
---

Ahantu ha mbere Bibiliya ikoresha ijambo seh (umwana w'intama mu Giheburayo) haboneka mu nkuru imwe inavugwamo urukundo ku nshuro ya mbere, ni mu Itangiriro 22. Umwana w'intama kandi ni kimwe mu bimenyetso bigarukirana cyane dusanga mu gitabo cy'Ibyahishuwe, aho Yesu yiswe "Umwana w'Intama" inshuro zirenga makumyabiri, Mur'imwe mu mapica akomeye tubona mu Byahishuwe, Yohana yagejejwe mu cyumba cy'intebe y'Imana mu bice bya 4 n'icya 5, aho Umwana w'intama akorera umurimo w'imena.

`Soma Itangiriro 22:7, 8; Kuva 12:3-13; n' Ibyahishuwe 5:5-10. Ni buryo ki igitekerezo cya Isaka yegereje gutambwaho igitambo kidufasha gusobanukirwa uburyo abana b º intama bakoreshwaga mu buryo bw'ibimenyetso? Iyi nkuru ifitanye sano ki n'ibyo Yohana abona mu Ibyahishuwe 5?`

Ubwa mbere ijambo seh (umwana w'intama) ryakoreshejwe muri Bibiliya ryaje mu kibazo Isaka yabajije ngo: "Umwana w'intama uri he?" (Itang. 22:7). Mu buryo butangaje cyane, ahasigaye hose muri Bibiliya hagenda hasubiza icyo kibazo mu ngingo zagutse. Ibindi bitabo 38 by'Isezerano rya Kera biyobora umusomyi mu nzira ikibazo cya Isaka cyagendaga gisubizwa mu ngingo zirushaho kugenda ziyongera, uhereye mu mihango ya Pasika ukageza mu myaka ya mbere y'ingoma ya Dawidi ugakomeza. Inkuru yose igenda inyurwamo n'ubuhanuzi butabarika bwa Mesiya bwacureraga igisubizo cy'ikibazo cya Isaka. Hanyuma mu Isezerano Rishya, ikibazo kiza gusubizwa igihe Yesu yazaga afite umubiri n'amaraso, agakorera ubwoko bwe, maze ku iherezo agatanga ubuzima bwe ho igitambo ku musaraba.

Hagati aho, reba aho ijambo Umwana w'intama rivuzwe bwa mbere mu Butumwa bwiza bwanditswe na Yohana, muri Yohana 1:29-34. Bimeze rwose nk'aho Yohana Umubatiza ubwe asubije ikibazo cya Isaka, kandi bitari biri mu cyerekezo kimwe. Abanyabyaha barimo kwihana bakajya kubatizwa mu mazi menshi, aribyo bishushanya urupfu rw'umunyabyaha agatangirana ubugingo bushya. Mur'icyi cyerekezo, Yesu, Ntama w'Imana, yagize atya araza, maze, nk'uko Matayo abivuga, ijuru rirafunguka maze rivuga aya magambo ngo: "'Nguyu Umwana wanjye nkunda nkamwishimira' " (Matayo 3:17). Zirikana uburyo ijwi na none, rya Marayika w'Uwiteka, ryavugiye mu ijuru rigaha Aburahamu igisubizo cy'ikibazo Isaka yabajije (Itangiriro 22:11-14).

Iyo uhuje izo ngingo zose hamwe, bihita byumvikana ko Yesu, Ntama w'Imana, ari We Ncungu yacu. Ibyo biduha umucyo uhagije utuma dusobanukirwa n'Umwana w'intama watambwe uvugwa mu iyerekwa rya Yohana.

`Ni kuki kumenya ko Yesu ari Incungu yacu ari ishingiro rikomeye ku gakiza kacu? Ni ibihe byiringiro wagira utamufite, nk'incungu yawe, cyane cyane mu rubanza ?`