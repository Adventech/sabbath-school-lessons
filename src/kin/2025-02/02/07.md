---
title:  Ibindi byo Kwiga No Kuzirakanwa
date:   11/04/2025
---

Soma mu gitabo cya Ellen G. White cyitwa _Ibyakozwe n'Intumwa_, igice cya 57 cyitwa **"Ibyahishuwe" pp. 338-346 (ingeri 2018).**

Amadini menshi yo ku isi akoresha ibitekerezo gusa; mu buryo butandukanye by'ihabya, ibitekerezo dusanga mu idini rya Gikristo bishimangiye cyane mu byabaye mu mateka. Bibiliya ikubiyemo inkuru y'imibanire y'Imana na mwenemuntu mu bihe by'amateka, kandi mu kwiga ibihe by'imyaka ibihumbi byaranze bene iyo mibanire, dushobora kwiga tukamenya byinshi bitugaragariza ukudahinduka kw'imico y'Imana.

Rimwe na rimwe, nyamara, Abakristo bivovotera kurambirwa guhora bumva ibintu bimwe. Rimwe na rimwe, iyo ubutumwa bwumvikana bw'ubuhanuzi bwacu bubwirijwe abantu, twumva ko ibyo bintu twamaze kubyumva ko nta gishya dukeneye kubyigamo.

Nyamara, kuba ubutumwa bwacu budahinduka kandi bugakomeza kuba bumwe butavuguruzanya, ntibivuze ko bworoshye cyangwa budafite ibiruhije gusobanuka. Ibihabanye n'ibyo: igihe urimo kwiga ku makuru twahawe aturutse mu bwenge bw'Imana itagira iherezo, uhita uvumbura ko utazigera uyiga ngo uyarangize.

Ellen G. White avuga ko imwe mu mpamvu yatumye igitabo cy'Ibyahishuwe cyandikwa yari iyo gushoboza itorero rya Gikristo gushikama ku butumwa bw'amateka yaryo y'igihe cyose. "Bamwe mu bakozi bakiri bato bagombaga gufatanya imiruho n'abatangiye umurimo, kandi bari barateguriwe kuyoborana ubwenge, bari bamaze kurambirwa ukuri kwagendaga gusubirwamo. Kubera kwifuza ikintu gishya, bagerageje gutangira inyigisho nshya ... " (_Ibyakozwe n'Intumwa_, p.339). Kuri urwo rwego, iki si igitabo gisanzwe gusa kivuga iby'amateka; ni n'igitabo kitubwira ibyahise, twaherewe kugira ngo kidutere gushikama ku kwizera amateka yacu kugira ngo tudakozwa hirya no hino tugatwarwa n'icyifuzo cyo gushaka umwimerere.

**IBIBAZO:**

`Ibyanditswe byera ntibijya binanirwa kuduha amakuru mashya n'ubusobanuro bushya. Ni buryo ki umuntu yahuza icyifuzo cyo kwiga ibintu bishya hamwe n'akamaro ko gukomeza gushikama mu kuri twamaze guhabwa ?`

`Ni buryo ki itorero ryakwitwara ku busobanuro bushya bw'ubuhanuzi? Nubwo tuzi ko igihe cyose hari ibintu bishya dukeneye kwiga, ni buryo ki twagira ubushishozi bwo kumenya niba umucyo mushya ari ingenzi kandi ukenewe cyangwa se ukaba waba ari ikinyoma ?`

`Mu gihe cy'Intambara ya Kabiri y'Isi yose, ubwo umusirikare urwanira mu mazi yendaga gupfa ari mu nyanja ya Pasifike, yatakiye muganga ati: "Ndi imfubyi. Nimpfa ninde uzanyibuka?" Muganga aramusubiza ati: "Nzakwibuka igihe cyose." Nubwo amagambo y'uyu muganga yari meza, bitinde bitebuke na we yari kuzapfa, nk'uko wa musirikare w'imfubyi yabitekerezaga. Ni buryo ki iki gitekerezo kidufasha kubona ko ubuzima bwacu bwose ari ubw'igihe gito n'icyo kubaho kwacu kwaba gusobanuye turamutse twumva ko urupfu rufite ijambo rya nyuma?`