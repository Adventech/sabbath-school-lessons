---
title:  Umucamanza W'Abari Mu Isi Bose
date:   04/06/2025
---

Mbere gato yo kurimbuka kwa Sodomu, hari inkuru iteye amatsiko yabaye mu bibaya bya Mamure. Imana yabonekeye Aburahamu, iri kumwe n'abamarayika babiri. Ubwo Aburahamu yababonaga, yararikiye abo bashyitsi mvajuru kuza akabagaburira, kandi icyo gihe nibwo Imana yasezeraniye Aburahamu na Sara ko bazabyara umwana w'umuhungu wagombaga kuzakomokwaho na Mesiya. Mu by'ukuri, Yesu yavutse mu rubyaro rwa Aburahamu (gereranya n' Abagalatiya 3:16). Nuko inkuru igahita ihindukirira ku kibazo cy'imidugudu ikiranirwa yo mu kibaya.

Ntabwo Imana itegetswe kuduha ibisobanuro [bw'ibyo yakoze cyangwa bw'ibyo izakora], ariko ihitamo kudahisha inyokomuntu impamvu zayo ndetse n'imigambi iyifitiye. Amosi atubwira ko "Uwiteka Imana itazagira icyo ikora itabanje guhishurira abagaragu bayo b'abahanuzi ibihishwe byayo"(Amosi 3:7). Mbere yuko Imana irimbura Sodomu na Gomora, yavuze ko ikintu rukumbi gikwiriye gukorwa ari ukumenyesha Aburahamu ibyendaga kubaho, byerekeranye n'ibyo yari agiye kubona bidatinze.

`Soma Itangiriro 18:17-32. Ni iki twigira ku mico y'Imana ndetse n'uburyo iteganya bidasubirwaho guhangana n'ikibi kiri ku mubumbe wacu nk'uko bigaragara muri iyi mirongo?`

Ntabwo Imana itegetswe kuduha ibisobanuro [bw'ibyo yakoze cyangwa bw'ibyo izakora], ariko ihitamo kudahisha inyokomuntu impamvu zayo ndetse n'imigambi iyifitiye. Amosi atubwira ko "Uwiteka Imana itazagira icyo ikora itabanje guhishurira abagaragu bayo b'abahanuzi ibihishwe byayo"(Amosi 3:7).

Mbere yuko Imana irimbura Sodomu na Gomora, yavuze ko ikintu rukumbi gikwiriye gukorwa ari ukumenyesha Aburahamu ibyendaga kubaho, byerekeranye n'ibyo yari agiye kubona bidatinze.

Imana yasigaranye na Aburahamu mu gihe ba bamarayika babiri bari bagiye mu mudugudu ukiranirwa bagiye kurarikira abantu bajyaga kubumvira bagasohoka. Nta wakwibuza gutekereza ku bamarayika bavugwa n'ubuhanuzi bakora inshingano nk'iyi mu minsi iheruka, yo kurarikira ubwoko bw'Imana buri muri Babuloni kuyisohokamo (Ibyahishuwe 14:6-12, Ibyahishuwe 18:1-4). Igihe umuburo uheruka watangwaga, Imana yaganiriye na Aburahamu ibyerekeranye n'ibyendaga kuba, kandi yemera ko uwo mukurambere ayibaza ibibazo.

Aburahamu yabwiye Imana ati: "Ntibikaguturukeho kugira utyo, kurimburana abakiranutsi nabanyabyaha, abakiranutsi bagahwana n'abanyabyaha kirazira! Umucamanza w'abari mu ısi bose ntiyakora ibyo kutabera"(Itangiriro 18:25). Ntabwo Aburahamu asuzuma urubanza rwa Sodomu gusa, ahubwo asuzuma n'imico y'Imana. Mu buryo bumwe n'ubwo, mbere yuko iherezo rigera, Imana irambura ibitabo byo mu ijuru (Ibyahishuwe 20:4,11-15) maze ıkatwemerara ko dusuzuma ibihamya mbere yuko imanura umuriro ku isi. Ni ukuvuga ko tuzamara igihe kingana n'imyaka igihumbi duhabwa ibisubizo ku bibazo twibaza ubu.

`Mbere yuko Imana icira urubanza ruheruka abanyabyaha, izaduha imyaka igihumbi yo gusobanukirwa ibizaba ku muntu runaka ndetse n'impamvu. Ibi bitubwira iki cyerekeranye n'imico yayo ndetse n'uburyo itagira icyo iduhisha ku buryo yemera gusuzumwa n'ibiremwa, ibiremwa bibeshejweho na Yo, kandi bidafite uburenganzira bwo kumenya ibyo?`