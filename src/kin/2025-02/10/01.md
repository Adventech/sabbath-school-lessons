---
title:  Abasohoreweho n'Imperuka Y'Ibihe
date:   31/05/2025
---

### Aho icyigisho cy'iki cyumweru gishingiye
Ibyahishuwe 6:12-17; Matayo 24:36-44; Itangiriro 6:1-8, 2 Petero 2:4-11; Itangiriro 18:17-32; Daniyeli 7:9-10

> <p>Icyo kwibukwa:</P>
> "Ibyo byababereyeho kutubera akabarore, kandi byandikiwe kuduhugura twebwe abasohoreweho n'imperuka y'ibihe. Nuko rero uwibwira ko ahagaze, yirinde atagwa"(1 Abakorinto 10:11,12).

Bibiliya yuzuyemo inkuru zivuga iby'ubwoko bw'Imana kandi izo nkuru zigaragaza ibizaba mu gihe kizaza kandi zidufasha gusobanukirwa "ukuri kw'iki gihe."Mu by'ukuri, zimwe muri izo nkuru zitwereka ibizaba mu minsi iheruka mu buryo butangaje, zikaduha urufatiro rwagutse rwo gusobanukirwa neza ubuhanuzi bwa Daniyeli ndetse n'Ibyahishuwe .

Hatabayeho kuvogera umudendezo w'umutimana w'umuntu, Imana yabashije kuyobora ibikorwa mu buryo buhuje n'ubwo abahanuzi bari barahanuye ko bizaba mu minsi iheruka. Zimwe mu nkuru z'ingenzi ziragaragara, kuko Isezerano Rishya rizivugaho mu buryo bwumvikana mu gusobanura ibizaba mu minsi y'imperuka: Sodomu na Gomora, umwuzure, ndetse n'ibindi. Izindi nkuru zisaba kubanza gutekereza byimbitse ndetse no gucukumbura kugira ngo zibashe kwigirwamo ukuri twaherewe mu Ijambo ry'Imana.

Mu byumweru bizakurikiraho, tuzaba turi gushakashaka binyuze mu nkuru z'ingenzi kugira ngo turebe icyo zishobora kuba zivuga cyerekeranye no kugaruka kwa Yesu, urubanza kagenzuzi, ibihe biruhije biheruka, ndetse n'ibindi. Kandi muri ibyo byose, tubona Yesu nk'izingiro, kuko agomba kuba urufatiro ndetse n'intego nyamukuru y'ubuhanuzi bwose.