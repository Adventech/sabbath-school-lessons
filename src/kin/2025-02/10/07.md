---
title:  Ibindi Byo Kwigwa No Kuzirikanwa
date:   06/06/2025
---

Soma igitabo cyanditswe na Ellen G.White cyitwa _Abakurambere n'Abahanuzi_, igice kivuga iby'Umwuzure, pp.67-78

"Umutambyi mukuru ntashobora kwiburanira ubwe cyangwa ubwoko bwe ngo yisobanure ku birego by'umwanzi. Ntabwo avuga ko Abisirayeli ari ba miseke igoroye. Mu myenda y'ibizinga yari yambaye yashushanyaga ibyaha by'ubwoko byari bimuriho nk'uwari ubahagarariye, yahagaze imbere ya Marayika, yatura gukiranirwa kwabo, ariko kandi yerekanaga ukwihana no gucishwa bugufi kwabo ari na ko yishingikiriza ku mbabazi z'Umucunguzi ubabarira ibyaha. Mu kwizera yasabye gusohorezwa amasezerano y'Imana ......

"Ibirego Satani arega abashaka Uwiteka ntibiterwa n'uko atanejejwe n'ibyaha byabo. Yishimira cyane imico yabo irimo ibizinga; kuko azi neza ko ashobora kubanesha gusa ari uko bishe amategeko y'Imana. Ibirego abarega bituruka gusa ku rwango afitiye Kristo. Binyuze mu mugambi w'agakiza, Yesu acagagura ingoyi Satani yabohesheje umuryango wa muntu maze akarokora abantu abakura mu bubasha bwa Satani ......

"Mu mbaraga ze bwite, umuntu ntashobora guhangana n'ibirego by'umwanzi. Ahubwo ahagarara imbere y'Imana yambaye imyambaro yandujwe n'icyaha kandi yatura icyaha cye. Ariko Yesu Umuvugizi wacu we ahazana kwinginga gufite umumaro asabira abantu bose bamuragije ubugingo bwabo kubwo kwihana no kwizera. Arababuranira, kandi kubw'ingingo zifite ububasha z'i Kaluvari, atsinda umurezi wabo. Kumvira amategeko y'Imana kwe gutunganye kwamuhaye ububasha bwose mu ijuru no ku isi, kandi asaba se kugirira imbabazi no kwiyunga n'umuntu wacumuye."-Ellen G.White, _Abakurambere n'Abami_, pp.375-377.

**IBIBAZO:**

`Yesu yabwiye abigishwa be yuko bari mu isi, ariko bakaba batari ab ºisi (soma Yohana 15:19 na Yohana 17:14-16). Ni mu buhe buryo twigengesera mu nshingano dufite yo kuzanira [Kristo]abari mu isi kandi tukaba tugomba kwirinda kwanduzwa n'iby'isi?"(Yakobo1:27).`

`Ni iki umurimo wa Nowa wo ku mugaragaro wakozwe mbere y'umwuzure utwigisha cyerekeranye n'uburyo intambara ikomeye irwanwa? Ni mu buhe buryo natwe muri iki gihe dukora uruhare nk'urwo?`

`Mbere yo kurimbuza abanyabyaha umuriro uturutse mu ijuru (nk'uko yabigenje kuri Sodomu), Imana izabazura mu bapfuye maze yemerere Satani kubakoresha igihe gito (Ibyahishuwe 20:7-9). Kuki ushobora gutekereza ko iyi izaba ari intambwe y'ingenzi iheruka mbere yuko Imana isubiza ibintu byose mu buryo?`

`Igihe ugitekereza ku nkuru twigiye hamwe muri iki cyumweru, ni iki ubona ukwiriye kwitondera mu mibereho yawe bwite? Ni iki izo nkuru zikwigisha cyerekeranye n'ibyiringiro byawe ufite muri Kristo?`