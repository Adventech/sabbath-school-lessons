---
title:  "Muri Zaburi: Umugabane Wa 2"
date:   24/05/2025
---

### Aho icyigisho cy'iki cyumweru gishingiye
Zaburi 46, Yeremiya 4:23-26, Zaburi 47:1-4, 1 Abatesalonike 4:13-17, Zaburi 75, Ibyahishuwe 14:6-12.

> <p>Icyo kwibukwa:</P>
> "Mana, amoko agushime, amoko yose agushime. Amahanga yishime, aririmbishwe n'ibyishimo, kuko uzacira amoko imanza z'ukuri, kandi uzashorera amahanga mu isi." (Zaburi 67:4, 5).

Igihe dutekereza ibizabaho mu minsi y'imperuka, dukunda kwibanda ku nyamaswa ndetse n'ubutegetsi bivugwa mu gitabo cy'Ibyahishuwe. Kandi koko na byo bifite uruhare -runini, ndetse rukomeye. Iyo bitaba ibyo, Imana ntiyari kubishyira muri Bibiliya kugira ngo tubisobanukirwe (soma Ibyahishuwe 1:3).

Ariko nanone, ubuhanuzi buvuga no ku bibazo nyamukuru byerekeranye n'icyaha, kubabara, urubanza, intambara iri hagati y'icyiza n'ikibi, imiterere y'ubutabera n'akarengane, gutotezwa, ndetse n'ibindi.

Zaburi na zo zivuga kuri ibyo bibazo mu buryo bwimbitse, zigasesengura amarangamutima ya kimuntu hafi ya yose ashoboka-kuva ku gucika intege ukageza ku munezero utagira akagero. Tubona Isirayeli yitegura urugamba rwo guhangana n'imbaraga z'umwijima. Dusoma ibyerekeranye n'abantu bahanganye n'urugamba rwo kwibaza impamvu Imana idahita ikuraho ikibi ako kanya, kandi nta gushidikanya iki kibazo twese twarakibajije. Kugira ngo tubone ibisubizo, twerekezwa ku Buturo Bwera, kandi hari n'ibindi bibazo bigenda bagarukirana bibaza ku miterere y'Imana nk'Umuremyi. Mbese izo si ingingo ndetse n'ibibazo natwe duhangana na byo muri iki gihe?

Ni yo mpamvu tuzakomeza gushakashaka muri Zaburi kugira ngo turusheho kwiga uku kuri kw'ingenzi.