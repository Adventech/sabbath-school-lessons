---
title:  Umufasha Utabura Kuboneka Mu Byago No Mu Makuba
date:   25/05/2025
---

`Soma Zaburi 46. Ni ubuhe butumwa bw'ibyiringiro dushobora kwigira muri iyi Zaburi igihe turi mu midugararo yo muri ubu buzima ndetse n'ibyo tuzi ko bigiye kuzaba ku isi mu minsi y'imperuka ubwo intambara ikomeye irushaho gukaza umurego?`

Zaburi 46 isa n'igaruka ku nsanganyamatsiko dusanga mu gitabo cy'Abaheburayo: _iki ni ikintu kirushaho kuba cyiza_. Yesu aruta umutambyi mukuru wo ku isi, igitambo cye kiruta ibitambo byose by'amatungo, kandi n'Ubuturo Bwera bwo mu ijuru buruta ubwabucureraga bwabaye ku isi.

Nubwo bimeze bityo, iyi Zaburi ibivuga mu bundi buryo. Ntabwo umwanditsi ari gufata ibintu byiza ngo abigereranye n'ibindi bintu birushijeho kuba byiza; ahubwo ari gufata isi iri mu bwigomeke-ndetse n'ingaruka ziteye ubwoba zatewe n'uko kwigomeka-akayigereranya a n'isezerano ry'ibintu byiza Imana irikudutegurira.

Mu by'ukuri, iyi Zaburi yuzuyemo ibyiringiro ndetse n'isezerano by'uko no mu gihe cyo kurimbuka, ibigeragezo n'umubabaro ndetse n'intambara duhura na byo, uko byamera kose tuba tugomba "koroshya tukamenya ko [Uwiteka] ari we Mana"(Zaburi 46:11), kandi tugaturiza mu kwizera yuko umunsi umwe ibyo byose bigiye kuzarangira kandi yuko Imana "izashyirwa hejuru mu mahanga"(Zaburi 46:11).

Nanone kandi zirikana ibyanditswe hano ngo: "Ni cyo gituma tutazatinya naho isi yahinduka, naho imisozi yakurwa ahayo, ikajyanwa imuhengeri"(Zaburi 46:3).

Ntawapfa kubyiyumvisha ariko reka twibukiranye ibizabaho ubwo Yesu azaba agarutse: "Ijuru rikurwaho nk'uko bazinga igitabo cy'umuzingo, imisozi yose n'ibirwa byose bikurwa ahabyo"(Ibyahishuwe 6:14).Ndetse n'ibi ngo: "Abategereza tugatebutsa umunsi w'Imana uzatuma ijuru rigurumana rikayenga, kandi iby'ishingiro, ibyo byose biremeshwa bigashongeshwa no gushya cyane!"(2 Petero 3:12). Iyi si yacu ya none ndetse n'ibibi biyikorerwamo ntabwo bizahoraho iteka ryose, kandi ibizakurikiraho bidusezeranya ikintu intekerezo zacu zidashobora gupfa kwiyumvisha ubungubu. Ubu, dukwiriye kugundira, tukarinda ukwizera kandi tugashikama ku byo Imana yaduhishuriye, by'umwihariko ibyo yaduhishuriye muri Yesu ku musaraba.

`Nubwo ku isi hari ibintu bibi (kandi tuzi yuko bigiye kurushaho kuba bibi), ni ibihe byiringiro ukwiriye gukura mu kumenya kugiraneza kw'Imana, imbaraga zayo n'imico yayo (tekereza: umusaraba)?`