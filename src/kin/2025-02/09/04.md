---
title:  Munsi y'Ibirenge Bye
date:   27/05/2025
---

`Soma Zaburi 47:2-5. Havuga iki cyerekeranye n'umwanya wacu mu bwami bwa Kristo?`

Mu gihe kirekire, ahazaza hazaba ari heza. Kugeza icyo gihe, abantu beguriye Lusiferi ubutware bwo gutegeka uyu mubumbe, kandi igihe Satani yagaragaraga mu nama yari yabereye mu ijuru [nk'uko tubisoma mu gitabo cya Yobu], yirase avuga ko iyi si ari iye. "Uwiteka abaza Satani ati, "Uturutse he?"nuko Satani asubiza Uwiteka ati: 'Mvuye gutambagira isi no kuyizereramo"(Yobu 1:7).

Satani yavugaga ko isi ari iye; mu gihe cya kera, ikirenge cyakoreshwaga mu kugaragaza nyir'ubwite. Imana yabwiye Aburahamu iti: "Haguruka ugende, unyure muri iki gihugu mu burebure bwacyo no mu bugari bwacyo kuko ari wowe nzagiha"(Itangiriro 13:17).

`Gereranya 1 Abatesalonike 4:13-17 na Zekariya 14:4, maze wibande ku ngingo ivuga ku birenge bya Kristo. Ni irihe tandukaniro ubona riri hagati y'iyo mirongo, kandi iyo mirongo itwigisha iki cyerekeranye n'uburyo bubiri butandukanye, nubwo bufitanye isano, bw'ubutware Yesu afite kuri iyi si?`

Igihe yavugaga ibyerekeranye n'icyo Kristo azakora ku iherezo ry'imyaka igihumbi, Ellen G.White yaranditse ati: "Kristo amanukira ku musozi wa Elayono, aho yazamukiye ajya mu ijuru ubwo yari amaze kuzuka, igihe abamarayika basubiraga mu isezerano ryo kugaruka kwe. Umuhanuzi ati: 'Uwiteka Imana yanjye izazana n'abera bose. 'Uwo munsi azashinga ibirenge bye ku musozi wa Elayono werekeye iburasirazuba bwa Yerusalemu. Uwo musozi wa Elayono uzasadukamo kabiri, maze ucikemo igikombe kinini cyane. Kandi Uwiteka azaba Umwami w'isi yose. Uwo munsi Uwiteka azaba umwe n'izina rye rizaba rimwe.' Ubwo Yerusalemu Nshya, izamanuka ivuye mu ijuru, ifite ubwiza burabagirana, ishyirwe ahantu hatunganyijwe kandi hateguriwe kuyakira, maze Kristo n'ubwoko bwe n'abamarayika binjire mu Murwa Wera."-Ellen G.White, _Intambara Ikomeye_, p.462.

`Reba ibyiringiro twaherewe muri Yesu.Tekereza uburyo ubuzima bwari kuba buruhije iyo urupfu ruza kuba ari rwo rufite ijambo rya nyuma ku bintu byose. Ubuzima bwari kuba ari imfabusa. Mbese si ko biri?`