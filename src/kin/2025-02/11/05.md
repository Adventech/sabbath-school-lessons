---
title:  Hamani Na Satani
date:   11/06/2025
---

Mu nkuru ya Esiteri, tuhasanga Hamani, wari ufite inyota y'umwanya w'icyubahiro ndetse n'imbaraga. Yahawe umwanya w'icyubahiro gikomeye mu bwami, arutishwa abandi batware bose(Esiteri 3:1).

Iyo dusomye muri Ezekiyeli 28:11-15 na Yesaya 14:12-15 ibyerekeranye na Lusiferi, dushobora kubona isano afitanye na Hamani, umwanzi mubi warwanyije ubwoko bw'Imana bwatoranyijwe, wanze guca bugufi imbere y'Imana. Imigambi ya Satani igaragarizwa mu nkuru yo kugerageza gushuka Kristo, aho yajyanye Yesu mu mpinga y'umusozo muremure cyane kugira ngo amwereke ubwami bwo mu isi (Matayo 4:8-11). Nk'uko twabibonye, Kristo yaje gucungura abari mu isi no gutangaza ko ari iye-kandi yabikoze nk'umwe muri twe.Yesu ni umucunguzi mwene wacu wa bugufi kandi ikiguzi yatanze kugira ngo acungure abari mu isi cyari gihanitse cyane.

Mu gitabo cy'Ibyahishuwe, tuhabona Satani yifuza cyane ububasha ndetse akifuza ko abantu bamuramya kandi ibyo ni byo bituma isi igera mu bihe bikomeye biheruka. Ibishuko bye bitera abatuye isi "gutangarira" inyamaswa no kuyikurikira (Ibyahishuwe 13:3,4), uretse abanyabwenge bamwe banga kumuramya. Abo bantu ashaka kubigarurira akoresheje imbaraga.

Hamani yabonye ko Moridekayi-umwe mu bwoko bw'Imana bwatoranyijwe- atazamupfukamira cyangwa ngo yemere icyo yizeraga ko ari uburenganzira bwe bwo "kuramywa,"yuzuye "uburakari"(Esiteri 3:5,6), maze agambirira kurimbura ubwoko bwa Moridekayi bwose akabukura ku isi.

`Soma Esiteri 3:1-14, Ibyahishuwe 12:14-17, n' Ibyahishuwe 13:15. Ni iyihe sano ubona iri hagati y'iyo mirongo? Ni gute Yohana agaragaza itorero ry'Imana ryasigaye mu buryo bumeze nk'ubwo Hamani agaragazamo ubwoko bw ºImana?`

Umwanzi yavuze ko iyi si ari iye, ariko kuyibaho k'ubwoko bukomeza kuba indahemuka ku Mana-bukomeza amategeko yayo-bivuguruza ibirego bye bivuga ko afite isumbwe ryose ku isi. "Ubwo Isabato izahinduka ingingo yihariye y'intambara ikomeye ahantu hose ubukristo bwashoboye kugera, abantu bake bazanga gukora ibyo abantu benshi basaba bazangwa n'isi yose."-Ellen G.White, Signs of Times, February 22, 1910.

`Tekereza ku bintu bito bigerageza ukwizera kwawe ubu ngubu. Niba utsindwa n'ibyo bintu bito, uzabigenza ute ubwo ikigeragezo gikomeye kizaba kije?`