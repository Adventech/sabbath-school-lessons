---
title:  Bowazi, Nk'Umucunguzi
date:   10/06/2025
---

Bowazi yakunze Rusi cyane maze yifuza kumugira umugore we, ariko hari hari imbogamizi ikomeye: hari mwene wabo wari urushijeho kuba uwa bugufi, wari ufite uburenganzira kuri uwo mugore ndetse no kuri iyo sambu. Nidufata Bowazi nk'umuntu wacureraga Kristo, uko ibintu bimeze gushobora guhishura ikintu gikomeye kigaragara mu ntambara ikomeye. Kristo aradukunda, ariko hari undi "mwene wacu wa bugufi" uvuga ko adufiteho ubutware ari we Satani.

`Ni iki aya masomo ahishura cyerekeranye n'uburyo Satani avuga ko adufiteho ubutware? (Yobu 1:6-11, Matayo 4:8, 9, Yuda 1:9, Luka 22:31).`

Igihe Satani yari yitabiriye inama mu ijuru, yabwiye Imana yuko avuye "gutambagira isi no kuyizereramo"(Yobu 1:7), kandi igihe Imana yamubazaga niba yitegereje umukiranutsi Yobu, Satani yavuze ko Yobu ari umwe mu bantu be, mbese nko kuvuga ko umutima wa Yobu utari uw'Imana mu by'ukuri. Ni nk'aho yakavuze ati: "Yobu agukurikira kuberara yuko wagiye umugiriye neza. Reka kumugirira neza maze urebe uwo yubaha by'ukuri."

Mu rwandiko rwa Yuda, tuhabona inshamake y' inkuru yari izwi cyane muri Isirayeli: nyuma yuko Mose ashyingurwa n'Imana (Gutegeka kwa kwabiri 34:6), nyuma yaje kuzurwa. Nubwo tutahawe amakuru arambuye, uyu murongo ubwawo uvuga ko Mikayile na Satani barwaniye intumbi ya Mose, bisobanuye ko Satani yavugaga ko ayifiteho uburenganzira.

"Ku nshuro ya mbere, Kristo yari agiye gutanga ubugingo ku wapfuye. Ubwo Nyirubugingo n'abera begeraga igituro, Satani yagize impungenge z'Ubutware bwe. Satani yahagararanye n'abadayimoni kugira ngo barwanire ubwami yitaga ubwe. Yirataga ko umugaragu w'Imana yamaze kuba imbohe ye.Yavuze ko na Mose atashoboye gukurikira amategeko y'Imana; ko yari yarihaye icyubahiro kigenewe Yehova (icyo kikaba cya cyaha cyatumye Satani yirukanwa mu ijuru), ndetse ko kubwo gucumura yatwarwaga na Satani. Uwo mugambanyi mukuru yasubiye mu birego bya mbere yari yarashinje ubutegetsi bw'Imana, kandi asubira mu kwinubira Imana avuga ko yamurenganyije."-Ellen G.White, _Abakurambere n'Abahanuzi_,p.402. Mu bigaragara, Kristo yanyomoje ibirego bya Satani, maze Mose arazurwa (Matayo 17:3).

Muri Rusi 4:1-12, hagaragaza yuko Bowazi yagiye ku marembo y'umudugudu wa Betelehemu, aho Kristo yinjiriye mu isi nka mwene wacu wa bugufi. Abakuru barateranye, maze inkweto (ikimenyetso kigaragaza nyiri umutungo) ihabwa Bowazi.

`Ku marembo y'umudugudu ni ho imanza zacirwaga: uru ni urubanza rusura urundi ruzabaho. Bigaragaza urubanza rwo muri Daniyeli 7:13, 14, 22, 26 na 27. Ntabwo tugomba guhusha ngo tuyoberwe iyi shusho ikomeye y'urubanza: urubanza "rutsindishiriza abera"ariko bitewe gusa n'uko Kristo yadutanzeho ikiguzi, nk'uko Bowazi na we yatanze ikiguzi ku mugeni we.`