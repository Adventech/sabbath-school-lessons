---
title:  Rusi Na Esiteri
date:   07/06/2025
---

### Aho icyigisho cy'iki cyumweru gishingiye
Rusi 1:1-5, Rusi 2:5-20,Yobu 1:6-11, Matayo 4:8, Esiteri 3:1-14, Ibyahishuwe 12:14-17.

> <p>Icyo kwibukwa:</P>
> "Nuko umwami abonye Umwamikazi Esiteri ahagaze mu rugo, Esiteri amutonaho. Umwami atunga Esiteri inkoni y'izahabu yari afite mu ntoki, Esiteri aherako yigira hafi akora ku mutwe w'inkoni" (Esiteri 5:2).

Mur'iki cyumweru tuzakomeza kurebera hamwe inkuru zicurera ibizabaho mu minsi y'imperuka. Binyuze mu kwifashisha ibiba mu buzima busanzwe ndetse n'abantu babayeho, Imana idufasha kureba ibintu nk'uko ibibona kandi ikadufasha gusobanukirwa uburyo bwo gusobanura ubuhanuzi buzaza nyuma, bwatangiwe kongera imbaraga mu kwizera kwacu.

Ibitekerezo byacu tubyerekeje ku bagore babiri b'ingenzi bafite inkuru zakoze ku mitima y'abantu b'ibisekuru bitabarika: Rusi na Esiteri. Umwe muri abo bagore ni umupfakazi w'impezamajyo wabonye ibyiringiro nyuma yo guhura na Bowazi w'umugwaneza, umucunguzi we wa bugufi. Gushyingiranwa kwabo kwabaye inkuru y'urukundo yakunzwe cyane n'Abakristo bitewe n'uburyo igaragaza urukundo Kristo adukunda. Undi ni umukobwÄ… muto wabaga mu gihugu cy'amahanga waje kumenya umugambi wari wateguwe wo kurimbura ubwoko bwe maze akisanga ari ku ruhembe rw'imbere mu ntambara nuko akigaragaza kugira ngo abakize.

Mu by'ukuri, mu buhanuzi, umugore ni ikimenyetso gikomeye kigaragaza itorero ry'Imana, biritanga umucyo mwinshi ku bijyanye n'uburyo Imana ibona ubwoko bwayo. Nimureke turebere hamwe inkuru zo muri Bibiliya zivuga iby'abo bagore babiri, bafite ibyababayeho mu buzima byanditswe mu Ijambo ry'Imana ngo bitazimira, maze dukure amasomo ashoboka mu byababayeho.