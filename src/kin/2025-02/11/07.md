---
title:  Ibindi Byo Kwigwa No Kuzirikanwa
date:   13/06/2025
---

Soma igitabo cyanditswe na Ellen G.White cyitwa _Abakurambere n'Abahanuzi_, igice kivuga iby'Umwami wa mbere w'Abisirayeli, pp. 513-524.

"Satani azahagurukiriza umujinya itsinda rito ryanga kwemera imigenzo n'imihango byabaye gikwira. Abantu bafite imyanya ikomeye kandi b'ibyamamare bazifatanya n'abatumvira amategeko n'inkozi z'ibibi bajye inama yo kwibasira ubwoko bw'Imana. Ubutunzi, ubuhanga n'amashuri yizwe bizafatanyiriza hamwe kubapfukirana ngo bagire igisuzuguriro. Abatware, abagabura na bamwe mu bagize itorero bazaba batoteza bazafatanya bacurire ubwoko bw'Imana imigambi mibisha. Bazashaka uko barimbura ukwizera kwabo bakoresheje imvugo, inyandiko, kubagira urw'amenyo, kubakangisha no kubakoza isoni. Kubwo kubavuga ibinyoma n'amagambo atera uburakari, abantu bazatera rubanda kubahagurukira. Bitewe no kutagira ijambo rivuga ngo: "Uku ni ko Ibyanditswe bivuga" bakwifashisha kugira ngo bavuguruze abashyigikiye Isabato ivugwa na Bibiliya, [ababi] bazifashisha ibikorwa byo gukandamiza kugira ngo batwikire kubura icyo bavuga kwabo. Kugira ngo bamenyekane kandi bakundwe, abashinzwe gushyiraho amategeko bazemera gushyiraho amategeko ashyigikira Icyumweru. Nyamara abubaha Imana ntibashobora kwemera gahunda yica itegeko ryo mu Mategeko Cumi y'Imana. Kuri uru rubuga ni ho hazarwanirwa urugamba rukomeye ruheruka mu ntambara iri hagati y'ukuri n'ikinyoma. Nyamara ku byerekeye iki kibazo ntitwarekewe mu gushidikanya. Nk'uko byagenze mu gihe cya Esiteri na Moridekayi, no muri iki gihe Uwiteka azarengera ukuri kwe n'ubwoko bwe."- Ellen G.White, _Abahanuzi n'Abami_, pp.388-389.  

**IBIBAZO:**

`Utekereza ko ari iyihe mpamvu ituma Imana yemera ko ubwoko bwayo bunyura mu bihe biruhije? Ni ku ruhe rwego Imana yemera ko bibaho ?`

`Ni mu buhe buryo umwizera yitegura guhangana n'ibihe bikomeye bishobora kujyana no kuba indahemuka kuri Kristo?Ni hehe ubona ibyiringiro mu bihe bikomeye?`

`Utekereza yuko ari iyihe mpamvu ituma duhengamira mu kwibanda ku bintu birushijeho gukomera byo mu buhanuzi kandi tukabyemerera gupfukirana ishusho nini iduha amakuru meza?`

`Inshuti yawe iramutse ije igusanga nyuma yo gusoma igitabo cy'Ibyahishuwe ikakubwira ko yabonye icyo gitabo giteye ubwoba, ni ubuhe buryo wakoresha kugira ngo uyifashe kurushaho gusobanukirwa neza no kubona amahoro yo mu mutima?`

`Haramutse hari umuntu uvuga ati: "Ntabwo nemera ko Imana inkunda cyangwa ko inshaka. Iyaba wari uzi icyo nakoze, wasobanukirwa impamvu."Ni ikihe gisubizo wamuha? Ni mu buhe buryo ibitekerezo bya Rusi na Esiteri birushaho kugira icyo bikwigisha?`