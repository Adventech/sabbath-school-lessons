---
title:  Mu Gihe Gisa N'Iki
date:   12/06/2025
---

Mu Bakristo bamwe hari ingorane yo guhengamira ku gushaka kwibanda ku bintu bikomeye byo mu buhanuzi bwa Bibiliya.Tubona ko ibihe biruhije biri imbere yacu, kandi kwiga ubuhanuzi bishobora kuba bishingiye ku bwoba, bikibanda ku birushya aho kwibanda ku mwanzuro w'inkuru wasezeranywe. Mu gihe Imana idasigiriza ejo hazaza ngo hagaragare neza, kandi ikaba itubwiza ukuri ibizaba hagati y'iki gihe ndetse n'igihe cy'irangira ry'intambara ikomeye, buri gihe ni ingenzi gusoma inkuru kugeza ku musozo wayo.

Hari ishusho rusange mu buhanuzi aho Imana igaragaza ukuri kwerekeranye n'ingorane zatewe no kwigomeka kwa mwene muntu, kandi ikagaragaza n'ingaruka. Nyamara buri gihe idukomereza ibyiringiro. Bamwe bitegereje ibyahanuwe byerekeranye n'akaga gaherukaâ€œigihe cy'umubabaro wa Yakobo"bafite ubwoba kandi bahinda umushitsi. Nta gushidikanya, ibihe biheruka ntibizaba byoroshye ku bwoko bw'Imana. Ariko nk'uko ubuhanuzi bwerekeranye n'ibihe bikomye ari ubw'ukuri, ni ko n'isezerano ryo gutabarwa riri.

Mu byahishuwe 12, umwanzi yakomeje gukurikirana umugeni w'Imana ashaka kwihorera bikomeye, ariko Imana iratabara ngo ikize umugeni wayo. Inkuru ya Esiteri na yo ivugwamo umwamikazi mwiza wagize uruhare rukomeye muri iyo nkuru, kandi Imana yamukoresheje mu buryo bufite imbaraga kugira ngo ikize ubwoko bwayo.

`Soma Esiteri 4:13, 14 Esiteri 5:1-3 na Esiteri 9:20-28. Ni ayahe masomo twakwigira kuri iyi mirongo yerekeranye n'uruhare rwacu mu bihe biheruka amateka y'isi.`

Imana yahagurukije itorero ryayo ryasigaye kubw'igihe cyihariye mu mateka.Ubwo iminsi 1,260 y'igihe cy'umwijima yendaga kugera ku musozo, Imana yavanye umugeni wayo mu bwihisho (gereranye n' Ibyahishuwe12:14) kugira ngo ajyane ubutumwa bwayo buheruka bw'imbabazi abushyirea abari mu isi:ubutumwa bw'abamarayika batatu. Turi hano ku bw "igihe gisa n'iki"(Esiteri 4:14).

Esiteri yaje kumenya ko atari we wenyine wagombaga kugerwaho n'akarengane kari kateguwe na Hamani ngo gahitane ubwoko bwe: yagiriye umugisha ku mwami, maze ubwoko bwe burarokoka. Natwe ntabwo turi twenyine mu gihe twinjira mu bihe biheruka amateka y'isi- Umwami [Imana]ari mu ruhande rwacu, kandi ubwoko bw'Imana buzatabarwa.

`Ibintu byagenze neza ku bwoko bw'Imana buvugwa muri iyi nkuru. Nyamara ntabwo ari ko buri gihe bigenda, si byo se? Kuki buri gihe tugomba kureba kure kugira ngo dukomeze kugira ibyiringiro dufite muri Kristo?`