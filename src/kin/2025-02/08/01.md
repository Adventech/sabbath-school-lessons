---
title:  "Muri Zaburi: Umugabane Wa 1"
date:   17/05/2025
---

### Aho icyigisho cy'iki cyumweru gishingiye
Abaheburayo 9:11-15; Zaburi 122; Zaburi 15; Zaburi 24; Kuva 33:18-23; Zaburi 5; Zaburi 51:7-15.

> <p>Icyo kwibukwa:</P>
> "Nuko, ngiye kubona mbona Umwana w'Intama ahagaze ku musozi wa Siyoni, ahagararanye n'abantu agahumbi n'inzovu enye n'ibihumbi bine, bafite izina rye n'izina rya Se yanditswe mu ruhanga rwabo" (Ibyahishuwe 14:1).

Nk'Abadiventisiti b'Umunsi wa Karindwi, tumenyereye gushakira ibimenyetso by'Ibyahishuwe mu nkuru zo mu Isezerano rya Kera kugira ngo bidufashe gusobanukirwa ibyo bimenyetso. Izo nkuru, nubwo atari zo sōko nziza gusa, ariko zose tuzisanga mu Isezerano rya Kera.

Imwe mu isōko yihariye y'amakuru ikungahaye ni igitabo cya Zaburi, ihuriro ry'ubusizi bwera rigaragaraza ibyo abantu benshi bahura na byo ndetse no kuganira n'Imana-guhera ku kwiheba kwatejwe n'icyaha ndetse n'umubabaro kugeza ku munezero mwinshi imbere y'Imana ndetse n'amasezerano yayo yo kubabarira n'agakiza.

Gusomana ubushishozi igitabo cya Zaburi biduha amakuru arambuye atuma igitabo cy'Ibyahishuwe kirushaho kumvikana, by'umwihariko, Ibyahishuwe 14, hagaragaza umurimo w'itorero ry'Imana ryasigaye. Ubwoko bw'Imana bwo mu minsi y'imperuka bwahawe inshingano imeze nk'iya Isirayeli ya kera: tugomba kuba umucyo uvira amahanga, irarika ry'imbabazi riheruka rihamagarira abantu bose kuramya no kubaha Umuremyi wabo.

Amakuru nk'ayo arambuye yatanzwe mu gitabo cy'Imana gikubiyemo indirimbo ashobora kuduha uburyo bushya bwo gusobanukirwa ndetse no kwishimira uruhare rwacu mu bihe biheruka amateka y'isi.