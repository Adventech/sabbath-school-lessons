---
title:  Ibindi Byo Kwigwa No Kuzirikanwa
date:   23/05/2025
---

"Indirimbo za zaburi Dawidi yahimbye zivuga ku bibaho mu mibereho yose, uhereye mu ntangiriro y'icyaha no kwicira urubanza ukagera ku rugero rwo hejuru cyane rwo kwizera ndetse no gusabana n'Imana bikomeye. Igitekerezo cy'imibereho ye kigaragaza ko nta kandi kamaro cy'icyaha uretse gukoza umuntu isoni no kumuteza ibyago, ariko kikagaragaza na none ko urukundo rw'Imana n'imbabazi zayo bishobora kugera aho ariho hose, ko kwizera ari ko kuzazahura umuntu wihana agasangira n'abandi ibyiza byo guhindurwa abana b'Imana. Umuntu avuka ameze nk'ururabyo, maze agacibwa, ahita nk'igicucu kandi ntarame, ariko Ijambo ry'Imana yacu rizahoraho iteka ryose. Ariko imbabazi Uwiteka agirira abamwubaha, zahereye kera kose zizageza iteka ryose, gukiranuka kwe kugera ku buzukuru babo. Ni koko agirira abitondera isezerano rye, bakibuka amategeko ye bakayakomeza.

"Narahiye Dawidi umugaragu wanjye .. .Ikiganza cyanjye kizajya kibana nawe, ukuboko kwanjye kuzamukomeza ... Ariko umurava wanjye n'imbabazi zanjye bizabana na we, kandi izina ryanjye rizashyirisha hejuru ihembe rye. Nzashyira inyanja mu ntoki ze, n'inzuzi mu kuboko kwe kw'iburyo. Azantakira ati: 'Ni wowe Data, Imana yanjye, igitare cy'agakiza kanjye.' Kandi nzamuhindura imfura yanjye, asumbe abandi bami bo mu isi. Nzamubikira imbabazi zanjye iteka ryose. Isezerano ryanjye rizakomera kuri we.' Zaburi 89:3-28. -Ellen G. White, _Abakurambere n'Abahanuzi_, pp. 644-645.

**IBIBAZO:**

`Inyokomuntu yahuye n'ibigusha bikomeye, inanirwa gukomeza isezerano twagiranye n'Imana. Dawidi, "umuntu uteye nk'uko umutima w'Imana ushaka" nubwo hari amwe mu makosa yakoze, ntibyamubujije gukomeza gukoreshwa mu buryo bukomeye aba umuyoboro wanyujijwemo agakiza kacu. Ni mu buhe buryo Dawidi yabonaga ibya Yesu rugikubita, akaba yarashohoje isezerano ry'Imana mu mwanya wacu? Kandi ni ukubera iki ibyo Yesu yadukoreye ku musaraba aribyo byiringiro byacu rukumbi?`

`Ni ayahe masomo yo muri zaburi yagufashije mu buryo bw'umwihariko cyangwa akaba afite icyo asobanura kijyanye n'ibyo wanyuzemo wowe ubwawe?`

`Ni ukubera iki za zaburi zikunda kwerekeza ku rusengero? Ni irihe somo twakura ku rukundo Dawidi yakundaga ubuturo bwera? Ibyo byadufasha gute kunyurwa n'ibyo twahawe muri Yesu, nk'umutambyi wacu Mukuru uri mu buturo bwera bwo mu ijuru "akaba ndetse ari iburyo bw'Imana adusabira" (Abaroma 8:34)? Ni ukubera iki, nkatwe ubwoko bwacunguwe, dukeneye umuhuza wacu n'ijuru?`

`Dushingiye ku nyandiko ya Ellen G. White twabonye haruguru, mbese imibereho yawe y'uburyo "kwizera ari ko kuzazahura umuntu wihana agasangira n'abandi ibyiza byo guhindurwa abana b'Imana" nyuma "y'ikimwaro n'umuvumo" w'icyaha?`