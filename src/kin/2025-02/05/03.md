---
title:  Daniyeli Igice Cya 2
date:   28/04/2025
---

Mu gihe cy'ubunyage i Babuloni, binyuze mu buhanuzi bwa Daniyeli, Imana yagaragaje ubusobanuro burambuye dufite bwerekana umubano uri hagati y'ubwoko bwayo n'ubwami bwo kuri iyi si. Abantu bayo bari barabaye ibyigenge, bageze igihe cyo gusarura ingaruka z'amahitamo yabo. (Ahari bakaba banakuramo amasomo).

`Soma muri Daniyeli 2:31-35, ahaduha ubusobanuro burambuye bw'amateka y'isi kugeza ku iherezo ry'ibihe. Ni ukuhe kuri kw'ingenzi dushobora kwigira muri ubwo buhanuzi butangaje?`

Ku iherezo ry'ikinyejana cya cumi n'icyenda, abantu benshi bagiriye icyizere iterambere ry'abantu. Nk'urugero, imurikabikorwa ryabereye i Paris mu mwaka 1900 ryari imurika ritangaje rigaragaza ahazaza hafite icyerekezo. Muby'ukuri, dukurikije iterambere mu ikoranabuhanga no muri siyansi bimaze kugerwaho, ibibazo byinshi by'ingorabahizi byugarije ikiremwamuntu byari bimaze kubonerwa ibisubizo! Mu gihe ikiremwamuntu kinjiraga mu kinyejana cya makumyabiri, abenshi mu ntiti mu mitekerereze bageze ku kintu gitangaje, nk'ikivuga ko umuntu yageze ku rugero rw'ubutungane n'ubushobozi bwo gutekereza - bishobora kugeza ikiremwamuntu ku kiragano gishya cyiza cya≈Üe.

Nyamara, Intambara ya mbere y'isi yahise ishwanyaguza inzozi zabo, maze ku iherezo ry'ikinyejana cya makumyabiri, twari twaramaze gupfusha miliyoni 200 z'abantu bahitanwe n'intambara. Twashoboraga kuba twarateye imbere mu ikoranabuhanga, ariko mu bigaragara, bitari mu mico mbonera. Mu kuvuga mu ncamake ibyo Dr. Martin Luther King Jr. yavuze, nabivuga muri aya magambo: Twayoboye za misile (ibitwaro kirimbuzi) ariko tuyobya abantu. Kandi ibyo ni uguhuza ibidashobora guhura.

Abenshi mu bigishwa b'ubuhanuzi bamaze kubona ko amabuye y'agaciro agize igishushanyo kivugwa muri Daniyeli 2 atangirira kuy'agaciro kanini, akarangirana n'afite agaciro gake: zahabu irusha agaciro ifeza, ifeza irusha agaciro umuringa, umuringa nawo urusha agaciro icyuma, kugeza igihe tugera ku cyuma kivanze n'ibumba.

Charles Darwin, Karl Marx, n'abandi bacurabwenge bo mu kinyejana cya cumi n'icyenda bagerageje kutwemeza ko ikiremwamuntu kigerageza kuzamuka ngo kigere ku rugero rwo hejuru mu bijyanye no mu bumenyamuntu hamwe no muby'imibanire hagati y'umuntu na mugenzi we. Kandi nubwo mu buryo bumwe imibereho y'umuntu yagiye itera imbere (byibuze mu mibereho ye y'ibigaragara) ni nde muby'ukuri witaye ku hazaza h'iyi si, mu gihe itegekwa ikaba inayoborwa n'abitaye cyane ku mahoro, umutekano, n'iterambere?

`Yesu yatanze umuburo agira ati: "Muzumva iby'intambara n'impuha z'intambara; mwirinde mudahagarika imitima, kuko bitazabura kubaho, ariko imperuka izaba itaraza. Ishyanga rizatera irindi shyanga, n'ubwami buzatera ubundi bwami, hazabaho inzara n'ibishyitsi hamwe na hamwe." (Matayo 24:6, 7). Usibye iyo miburo duhawe, ni mu buhe buryo twabona uguhumurizwa kubera ko twabwiwe ibyo bintu mbere y'uko biba?`