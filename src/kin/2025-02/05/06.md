---
title:  Ongera Uhanure
date:   01/05/2025
---

Itorero ryasigaye ryakomotse mu Isi Nshya, by'umwihariko aho abashakishaga umudendezo w'idini bari barahungiye mu gihe cy'ikinyejana cya cumi na karindwi na cumi n'umunani Kuba nta mbogamizi muby'idini no mu bya politiki bari barahuye nazo igihe kirekire nk'ibyari ahandi hose, ntabwo wa kwemera ko iyo nkubiri yihuse kandi ifite imbaraga yari ahandi yagera no muri icyo gihugu gishya cyaje guhinduka Leta Zunze Ubumwe.

`Soma mu Ibyahishuwe 10:1-11, hasobanura ivuka ry'iyo nkubiri. Ita kuri zimwe mu ngingo twize, nk'izivuga ku "mahanga", imusozi, no ku Nyanja. Gira ibyo witaho cyane mu gihe usoma kugira ngo we gusoma byinshi biri muri uwo murongo, ni ibihe bintu by'ingenzi wakwitaho ushobora gukura muri iyo nkuru?`

Malayika arangurura mu ijwi rirenga, nk'iry'abamalayika batatu bo mu Ibyahishuwe 14 na malayika uvugwa mu Ibyahishuwe 18. Icyo gihe cyari igihe kigadasanzwe mu mateka igihe umurimo w'itorero ryasigaye watangiraga ku mpamvu "y'abantu b'amoko menshi, n'amahanga menshi, n'abavuga indimi zitari zimwe, n'abami benshi" (Ibyahishuwe 10:11).

Malayika "ufashe agatabo mu ntoki" bishoboka ko ari igitabo cya Daniyeli (soma muri Daniyeli 12:4) cyari kibumbuwe bwa mbere nyuma y'ibisekuru byinshi. Ikirenge cye kimwe cyari gishinze ku Nyanja, mu gihe ikindi cyari gishinze imusozi. Ibyo bishobora kuba byaraganishaga ku gitekerezo cy'uko ubutumwa bwiza bugomba guhetura isi yose, haba mu isi ya kera no mu isi nshya igezweho. Ikindi biganishaho ni uko ubwo butumwa bugomba kubwirwa amahanga yose: ababa imusozi n'ababa mu Nyanja "y'abanyamahanga".

Ikizaheruka ibyo ni uko isi izamurikirwa n'ubwiza bw'Imana, kandi ubutumwa buheruka buvugwa mu Ibyahishuwe 14 bukagezwa kuri buri muntu. Nk'uko byari biri kuri Isirayeli, inshingano yacu nk'itorero ni ukubwiriza ubutumwa bwiza. "Kandi ubu butumwa bwiza bw'ubwami buzigishwa mu isi yose, ngo bube ubuhamya bwo guhamiriza amahanga yose. Nibwo imperuka izaherako ize" (Matayo 24:14).

Imana iraganisha amateka ya muntu ku iherezo ryayo; iherezo ry'ubwami bw'abantu no kwimikwa kwa Kristo ubuziraherezo birageze. Soma muri Daniyeli 2:34, 35, 44, 45. Bibiliya ibyo ibisobanura neza cyane, nta kudafutuka na guke kurimo, yuko ubwami bwose bwo ku isi buzatsembwaho. Akamenyetso kose k'umuvumo w'icyaha kazaba gahanaguwe nta n'agasigisigi kabwo kagaragaza ububi bwabwo gasigaye, bukazasimburwa n'ingoma y'lmana itazahanguka, aho icyaha, kubabara, kurwara, n'ikibi, ndetse n'urupfu bitazongera kuhaba ukundi.

`Reba uburyo ubuhanuzi bwo muri Daniyeli 2 na Daniyeli 7 buvuga kubaho no kugwa Kubwo bwami bwo mu isi busohora nk'uko bwavuzwe. Ni ukubera iki uko gusohora ku gihe cyabwo cyagenwe gutangaje, iyo utekereje igihe Daniyeli yabwandikiye, bidufasha kwizera Imana n'amasezerano yayo birebana n'ubwami bwayo buzahoraho iteka ryose?`