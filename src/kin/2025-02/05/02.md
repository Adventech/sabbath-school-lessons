---
title:  Itegeko Ryatanzwe Katanga Ka Mbere
date:   27/04/2025
---

Umurima wa Edeni wari ishuri Imana yigishirijemo abantu ba mbere, ahantu bari kuzaba mu byaremwe iteka n'abari kuzabakomokaho, bigishwa iby'Umuremyi wabo. "Uwo mugabo n'umugore we ntabwo bari nk'abana barerwa n'Imana gusa," nk'uko Ellen G. White yabivuze, "ahubwo bari n'abigishwa bahabwa amabwiriza n'Umuremyi Nyirubwenge bwose. Imana igenga byose kandi ibeshejeho byose yabahishuriye amayobera y'ibyari ku isi. 'Ibitangaza by'ubuhanga bwayo buhebuje' (Yobu 37:16), aribyo nkomoko y'umunezero n'amabwiriza bitarondoreka."-Ellen G. White, _Abakurambere n'Abahanuzi_, p. 33 (2016).

`Soma mu gitabo cy'Itangiriro 2:9-17. Itegeko rya mbere ryari irihe, itegeko ribuzanya, ariryo tegeko Imana yahaye ikiremwamuntu, kandi ni ukubera iki ryari ingenzi cyane?`

Ugukoreshwa bwa mbere kw'inshinga muzi _tswh_, "gutegeka," Imana yahaye ibiremwamuntu yakoreshejwe mu gitabo cy' Itangiriro 2:16, 17, itegeko ryo kutarya ku giti cy'ubwenge bumenyesha icyiza n'ikibi. Mbese ubundi buri gihe si iby'agaciro kunguka ubundi bumenyi? Ntabwo ariko Ibyanditswe bivuga: Imana yari igamije kwigisha abantu bayo mu buryo bunononsoye ari nako ibarinda icyazabazanira umubabaro washoboraga kuzaterwa n'ubwenge bumwe bari kuzamenya, nk'uko byaje kugenda hanyuma, igihe abantu bahitagamo kwitegeka, aho kwemera kugendera ku mabwiriza y'Uwiteka Imana ubwayo. Nyuma y'imyaka igihumbi, igihe Isirayeli yasabaga umwami, Uwiteka Imana yabagaragarije ingaruka bizabazanira (nk'uko twabibonye mu cyigisho cy'icyumweru gishize), maze abwira ubwoko Bwe ko icyo cyemezo ari ukwanga ubuyobozi bw'Imana bwari kuzabayobora kugeza ku iherezo ry'ibihe.

Nk'uko abami ba Isirayeli bagiye barushaho kuba babi uko ibihe byagendaga bisimburanwa, ubwoko bw'Imana bw'isezerano bwagiye bwisanisha n'ab'isi, bibateshura ku mugambi wabo, kuko yabahaye ndetse ibirenze ibyo bashakaga: ubutegetsi bw'abantu.

Kwinjira mu gitabo cya Daniyeli tuzirikana ibyo byabaye kuri Isirayeli biradukangura: ntabwo ari ibirebana n'iby'ubwami gusa byavuzwe mu mayerekwa yo muri icyo gitabo yo gucibwaho iteka "kw'amahanga"- abatari Abayuda- ni no gucibwaho iteka kwa Isirayeli kubwo kunanirwa gukurikiza isezerano, no kwanga gukurikiza amategeko y'Imana (_mitswot_)-imyaka amagana yo kwigomeka, aho kurangwa n'umudendezo bahawe katanga ka mbere mu murima wa Edeni, wari guhinduka ishuri rishya aho imitima ifite ubushake yashoboraga guhamya itandukaniro rikomeye ryari hagati y'ubwami bw'iyi si n'ubwami bw'Imana.

`Tekereza ubwoko bw'ubwenge butandukanye, ndetse na n'ubu, abenshi muri twe twari kuba tubayeho neza iyo tutaza kubumenya. Ibyo bidufasha gute gusobanukirwa n'icyari kibujijwe muri Edeni?`