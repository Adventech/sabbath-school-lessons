---
title:  Ibindi Byo Kwigwa No Kuzirikanwa
date:   02/05/2025
---

**"Soma mu gitabo cya Ellen G. White, cyitwa 'Abakurambere n'Abahanuzi', igice cya 10 cyitwa: "Umunara w'i Babeli" pp. 90-95.**

"Nuko mbona ijuru rishya n'isi nshya, kuko ijuru rya mbere n'isi ya mbere byari byashize'(Ibyahishuwe 21:1). Umuriro warimbuye abanyabyaha ni wo wejeje isi. Akamenyetso kose k'umuvumo w'icyaha kazaba gahanaguwe. Nta muriro wa gihenomu uzahora waka iteka ryose ngo uhore wibutsa ingaruka z'icyaha ziteye ubwoba uzabaho.

Urwibutso ruzahoraho ni rumwe gusa: Umucunguzi wacu azahorana inkovu zo kubambwa Kwe. Ku mutwe we, mu rubavu, mu biganza, no ku birenge, niho gusa hazasigara ikimenyetso cy'igikorwa giteye ubwoba icyaha cyatuzaniye. Umuhanuzi yaravuze ati: "Dore Kristo mu cyubahiro cye, kurabagirana kwe kwari kumeze nk'umucyo, aho niho ububasha bwe bwari bubitswe" (Habakuki 3:4). Mu gikomere cye cyo mu rubavu hatembyemo isoko y'amazi avanze n'amaraso niho urufatiro rwahuje umuntu n'Imana, niho icyubahiro cye gitangirira, niho habitswe ububasha bwe. Ububasha bukiza buboneka binyuze mu nama y'agakiza, afite ububasha bwo gucira iteka abasuzugura ubuntu bw'Imana. Ikimenyetso cye cyo gucishwa bugufi, nicyo cyahindutse icyubahiro cye; mu bihe by'iteka ryose, ibikomere by'i Kaluvari bizakomeza kwerekana ishimwe, kandi bitangaze imbaraga ze."-Ellen G. White, _Intambara Ikomeye_, p. 470.

**IBIBAZO:**

`Ku iherezo, ibyagezweho byose byo kuri iyi si, byaba bihambaye cyangwa bikomeye, byaba bifite ubwiza n'agaciro ko hejuru, bizahinduka umukungugu, bizaba ivu, kandi bitsembweho by'iteka ryose. Ibyo birimo n'ibintu bihebuje ubwiza ushobora gutekereza, byagezweho n'abantu biyushye akuya cyangwa ibyo bari guhirimbanira kugeraho ubungubu. Ni ukubera iki buri gihe ari ingenzi cyane guhora tuzirikana ibyo mu ntekerezo zacu? Ni mu buhe buryo ibyo bidufasha kumenya ibyo tugomba guha agaciro, akaba aribyo tugira nyambere mu mibereho yacu?`

`Ongera witegerezeinyamaswayavuyemu Nyanjaivugwamugitabocy'Ibyahishuwe 13:1-10. Ni mu buhe buryo iyo nyamaswa ifite imiterere nk'iy'ingaruka zavuye mu ntekerezo z'abo I Babeli? Birasobanutse ko abantu bose iyo bava bakagera "amahanga", kuva I Babuloni kugera ku bubasha bw'agahembe gato ari bamwe. Ni bintu ki byaranze buri bwami wabonye byakomeje kujya bigaruka uko ibihe bihaye ibindi? Ni mu buhe buryo, na nubu isi igifite ibisigisigi bya Babuloni cyangwa Roma? Tanga ingero.`

`Nkatwe Abadiventisti twamenya dute uruhande dukwiriye guhagararamo hagati y'abakurikira Umwami wacu no kumvira amategeko y'igihugu cyangwa leta ituyoboye? Bigenda bite iyo kumvira kimwe bishobora gutuma ugomera ikindi?`