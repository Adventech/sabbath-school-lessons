---
title:  Hagati Y'Ubutaka N'Inyanja
date:   30/04/2025
---

Imvugoshusho y'ubutaka n'inyanja ivugwa muri Bibiliya, cyane cyane mu buhanuzi, ishobora kuba ikintu cyubaka. Reba ku bijyanye n'ibimenyetso by'ubutaka hamwe n'inyanja mu buhanuzi bwa Bibiliya, ubona ko bihabanye by'ihabya. "Mu buryo bw'ibimenyetso, igihe habayeho kugereranya ubutaka n'inyanja, akenshi ubutaka buvuga isi, cyangwa ishyanga rya Isirayeli, mu gihe inyanja yo ivuga amahanga y'abanyamahanga (abatari Abayuda) abangamiye Isirayeli nk'uko inyanja ibangamira ubutaka." - Beatrice S. Neall, "_Sealed Saints and the Tribulation_," p. 260 (1992).

Muri iyo mitekerereze, ubutaka ni ahantu hatekanye, hashyizweho n'ubutegetsi bw'Imana; mu gihe inyanja isobanura amahanga arimo imivurungano yashyizweho biturutse ku kwishyira hejuru k'umuntu.

`Ushingiye ku busobanuro buvuzwe haruguru, soma mu Ibyahishuwe 12:15, 16 ni Ibyahishuwe 13:1, 11. Zirikana itandukaniro ry'amazi n'ubutaka. Byakoreshejwe bite, kandi ni iki bishobora kutwigisha cyerekeye uburyo twasobanukirwa ubuhanuzi?`

Zirikana ko ikiyoka cyakoresheje amazi ngo kirenganye umugore (itorero). Nk'uko twabibonye, mu buhanuzi amazi akenshi ashushanya ubutegetsi bw'isi, intambara n'imivurungano bikunze kuba muri ubwo butegetsi. Nyamara, dushobora kubona uburyo Satani akoresha rubanda nyamwinshi, bashyigikiwe n'abayobozi babo, kugira ngo barenganye abantu b'Imana uko amateka y'itorero yagiye asimburana.

Na none, uko niko Abadiventisiti b'Umunsi wa Karindwi baje gusobanukirwa n'ibivugwa mu Ibyahishuwe 12:6 bavuga guhunga kw'abizera barenganywaga bajyanwa mu Isi Nshya. Niba ibijyanye n'inyanja n'ubutaka byumvikanye neza, ni iki ibyo bivuze cyerekeye kuvumbura Repubulika y'Amerika?

Mbese iyo "si" twayifata mu buryo bumwe nk' "Igihugu Cyasezeranwe" ariho hantu hatoranyirijwe abantu b'Imana? Mbese ibyo byaba impamvu imyamaswa yavuye ku butaka yabanje gusa nk'umwana w'intama? Nubwo Amerika itigeze iba "Isirayeli Nshya" nk'uko bamwe mu bavumbuzi bayo ba mbere bayibonaga, kuko yamaze igihe kirekire ari igihugu gitanga umudendezo muby'idini ku bantu amamiliyoni bagiye batotezwa kubw'iyobokamana hirya no hino ku isi.

`Ikibabaje, iyo nyamaswa ifite ishusho nk'iy'umwana w'intama, umunsi umwe izavuga "nk'ikiyoka" (Ibyahishuwe 13: 11). Leta Zunze Ubumwe z'Amerika yabaye ubuhungiro bw'abantu bw'igihe kirekire, iha umudendezo w'idini ku barenganywaga, izahinduka urenganya bikomeye abasenga mu kuri! Urwo ni urundi rugero rw'ibyabaye igihe inyokomuntu ihisemo kwitegeka aho kuyoborwa n'Imana.`