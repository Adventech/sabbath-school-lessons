---
title:  Kongera Kuramya Igishushanyo
date:   17/06/2025
---

Abigishwa ba Bibiliya babonye mbere hose isano iri hagati ya Daniyeli 3 ndetse n'icyo Ibyahishuwe byigisha ku bizaba mu munsi y'imperuka. Kandi koko, kubera ko no muri Daniyeli 3 hagaragara itegeko rivuga ko umuntu utaribwubarare hasi ngo aramye igishushanyo azahanishwa igihano cyo gupfa (Daniyeli 3:15), bigaragaza icyo Ibyahishuwe byigisha cyerekeranye n'itegeko ryo kuramya ikindi gishushanyo, utakiramije na we akicwa. "Ihabwa guha icyo gishushanyo cy'inyamaswa guhumeka, ngo kivuge kandi cyicishe abatakiramya bose" (Ibyhishuwe 13:15).

`Soma Ibyahishuwe 13:11-17; Ibyahishuwe 14:9, 11, 12, Ibyahishuwe 16:2; Ibyahishuwe 19:20; Ibyahishuwe 20:4. Ni ukuhe guhabana kuri hano gushyira itandukaniro hagati y'amategeko y'Imana n'amategeko y'abantu?`

Ubwoko bw'Imana burarikirwa kuramya "Iyaremye ijuru n'isi n'inyanja n'amasōko." Ni ukuvuga, Umuremyi utandukanye n'inyamaswa n'igishushanyo cyayo. Abasore batatu b'Abaheburayo bahuye n'iterabwoba rimeze nk'iryo, banga kuramya ikintu icyo ari cyo cyose kitari Imana Umuremyi. Bityo rero, nubwo impamvu zatumye ibyabareye mu kibaya cya Dura bijyanye n'itegeko ryo kuramya igishushanyo mu cyimbo cyo kuramya Umuremyi, zitandukanye n'izizatuma ku isi yose abantu bazahamagarirwa kuramya igishushanyo mu cyimbo cyo kuramya Umuremyi-ihame ntirihinduka.

`Soma Abaroma 1:18-25. (Zirikana isano iri hagati y'Abaroma 1:18 n'Ibyahishuwe 14:9,10 yerekeranye n'"umujinya w'Imana"). Ni mu buhe buryo, ikibazo gishingiye ku kuramya igishushanyo ari ubundi buryo bwo kwigaragaza kw'iri hame ryerekeranye nʼuwo abantu bakwiriye kumvira?`

Kuramya ntibivuze kubarara no gutura ituro ry'imibavu, nubwo binasobanura bityo. Turamya icyo twumvira kurusha ibindi byose. Iyo uzirikanye icyo Imana iri cyo, Umuremyi wacu-ukurikije ibyo yadukoreye muri Yesu-Umucunguzi wacu, ubona ko ari yo yonyine ikwiriye kuramywa. Ibindi byose byaba ari ugusenga ibishushanyo. Ahari ibi bidufasha gusobanura amagambo akomeye Yesu yavuze ari ahangaha: "Uwo tutabana ni umwanzi wanjye, kandi uwo tudateranyiriza hamwe arasandaza."(Matayo 12:30). Ibigiye kuzabaho mu minsi y'imperuka bigiye kuzagaragaza uku kuri.