---
title:  Amwe Mu Mahame Y'Ubuhanuzi
date:   29/03/2025
---

### Aho icyigisho cy'iki cyumweru gishingiye
Yeremiya 29:23, 24; Zaburi 139:1-6; Daniyeli 12:4; Ibyahishuwe 22:10; 2 Timoteyo 3:15-17; Abaheburayo 4:12.

> <p>Icyo kwibukwa:</P>
> "Ahubwo uwirata yirate ibi, yuko asobanukiwe, akamenya yuko ari jye Uwiteka, ugirira imbabazi no kutabera no gukiranuka mu isi: kuko ibyo ari byo nishimira. Ni ko Uwiteka avuga" (Yeremiya 9:24).

Kimwe n'ibindi bintu hafi ya byose biri mu Byanditswe Byera, Abakristo ntibavuga rumwe ku buhanuzi, ari na byo akenshi byemeza abandi ko kwiga ubuhanuzi bwa Bibiliya ari uguta igihe. N'ubundi kandi, niba Abakristo bagira amakimbirane bitewe nakantu gato k'ubuhanuzi hamwe n'amagambo yabwo, bwagira agaciro gute? Ikibabaje, abizera benshi na bo batangira gutekereza ko ibitabo bimwe na bimwe bya Bibiliya, nk'igitabo cy'Ibyahishuwe, bitumvikana. Aho kubisoma, barabyirinda, rimwe na rimwe babifashijwemo n'umupastoro usobanukiwe ariko akaba atekerezako kwiga ubuhanuzi biteza ibibazo byinshi kuruta kubikemura.

Uko siko byakomeje kuba. Mu binyejana bya mbere cumi n'umunani by'amateka ya Gikristo, Abakristo benshi bari baguwe neza cyane n'ubuhanuzi bwa Bibiliya, kandi bari ku rwego rushimishije rwo kumvikana ku by'ingenzi by'ubutumwa ubuhanuzi buvuga Iyo niyo mpamvu Imana yari igamije ko bigomba kuba bityo, igira iti: "Ariko bene Data, ndabingingira mu izina ry'Umwami wacu Yesu Kristo, kugira ngo mwese muvuge kumwe; kandi he kugira ibice biremwa muri mwe, ahubwo muhurize hamwe rwose, muhuje imitima n'inama" (1 Abakorinto 1:10).

_Iki cyumweru, tuzasuzuma amwe mu mahame atanga ubusobanuro bwizewe kandi budahinduka bw'ubuhanuzi._