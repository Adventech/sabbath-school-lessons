---
title:  Uburyo Bw'Imvugoshusho Cyangwa Uburyobusanzwe?
date:   03/04/2025
---

Kimwe mu bintu by'ingenzi abigishwa b'ubuhanuzi bagomba kugenzura ni ukumenya niba ururimi Bibiliya ikoresha rugomba gufatwa nk'amagambo akoreshejwe mu buryo busanzwe cyangwa mu mvugoshusho. Ni buryo ki umuntu yamenya niba umwanditsi yarakoresheje imvugo y'ibimenyetso, kandi ni buryo ki wamenya icyo icyo kimenyetso gihagarariye? Inzira y'ingenzi wakoresha kugira ngo ubimenye ni ukureba uburyo iyo shusho, ikimenyetso, byagiye bikoreshwa ahantu hose muri Bibiliya, aho kureba uko icyo kimenyetso gikoreshwa mur'iki gihe. Nk'urugero, bamwe babona ikimenyetso cy'idubu ivugwa muri Daniyeli 7 nk'ikirengurira ku gihugu cy'Uburusiya, kuko iyo shusho ikunze gukoreshwa ubu nk'ikimenyetso cy'Uburusiya. Ubu si uburyo nyakuri cyangwa uburyo bwizewe bwo gusobanura ikimenyetso cy'ubuhanuzi.

`Reba amasomo akurikira, yemeza ko Bibiliya yisobanura ubwayo (isobanura amagambo yayo bwite ikoresha). Ni ikihe kimenyetso cy'ubuhanuzi kimenyerewe kur'aya masomo kuri buri rugero, kandi ni iki Bibiliya ivuga ko rihagarariye?`

`Daniyeli 7:7, Daniyeli 8:3, Daniyeli 7:24`

`Ibyahishuwe 1:16, Abefeso 6:17, Abaheburayo 4:12`

`Ibyahishuwe 12:1; Ibyahishuwe 21:2; Abefeso 5:31, 32; Yeremiya 6:2`

Mu gihe habayeho gukurikiza itegeko ryoroshye ry'uko Bibiliya ariyo igomba kwitangira ubusobanuro bw'amagambo yayo bwite, ibyari bimeze nk'amayobera y'ibimenyetso by'ubuhanuzi bihita biyoyoka. Urugero, tubona ko ihembe rishobora gushushanya ububasha bwa politiki cyangwa igihugu. Inkota ishushanya Ijambo ry'Imana. Kandi, n'umugore ashushanya itorero. Aha tubona neza ko Bibiliya ubwayo yisobanura.

Mu gihe habayeho gukurikiza itegeko ryoroshye ry'uko Bibiliya ariyo igomba kwitangira ubusobanuro bw'amagambo yayo bwite, ibyari bimeze nk'amayobera y'ibimenyetso by'ubuhanuzi bihita biyoyoka. Urugero, tubona ko ihembe rishobora gushushanya ububasha bwa politiki cyangwa igihugu. Inkota ishushanya Ijambo ry'Imana. Kandi, n'umugore ashushanya itorero. Aha tubona neza ko Bibiliya ubwayo yisobanura. Nyamara, ikiba gisigaye gusobanurwa, ni ukwibaza impamvu Imana ihitamo kuvuga ikoresheje ibimenyetso aho guhita yahuranya ngo ivuge ikintu uko kiri? Nk'urugero, ni kuki intumwa Petero akoresha mu buryo bw'imvugoshusho umugi wa Roma akawita Babuloni, mu rwa 1 Petero 5:13?

Habasha kuba hari impamvu nyinshi zatumye Imana yarahisemo gukoresha imvugo y'ibimenyetso mu buhanuzi. Nko mu gihe cy'itorero ryo mu Isezerano Rishya, iyo igitabo cy'Ibyahishuwe kiza kwerura kikavuga Roma nk'iyateje ibibi bikabije mur'icyo gihe, itorero ryari guhura n'akarengane kabi cyane kurusha ako ryanyuzemo. Impamvu izo arizo zose, tugomba kwiringira ko icyo Imana ishaka ari uko dusobanukirwa n'icyo ibimenyetso bivuga.

`Nubwo bimwe mu bimenyetso n'ubuhanuzi bikomeza kuba ubwiru, ni buryo ki kwibanda ku byo dusobanukiwe bikomeza kwizera kwacu?`