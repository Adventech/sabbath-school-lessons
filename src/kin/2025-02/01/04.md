---
title:  Daniyeli - Bumba Igitabo
date:   01/04/2025
---

`Soma muri Daniyeli 12:4. Ni iki Uwiteka yabwiraga Daniyeli ahangaha ? (Bitandukanu n'ibyanditswe mu gitabo cy'Ibyahishuwe 22:10)`

Tumenyereye kumva ababwiriza bakoresha isomo ryo muri Daniyeli 12:4 bahanura ibyyo gutera imbere k'ubwenge bw'ubumenyi n'ikoranabuhanga bizabanziriza kugaruka kwa Kristo Benshi kandi banakoresha iryo somo berekana iby'iterambere ry'ingendo zihuta byatangive kubaho kuva hirya y'ikinyejana gishize. Ibyinshi mu bitabo byacu na byo kandi bibyemez gutyo. Nubwo ubu busobanuro bwaba bwumvikana, bubasha no kuba buvuga ikindi. Ongera usome uwo murongo. Amabwiriza marayika yahaye Daniyeli atangira amwihanangiriza ati, "bumba igitabo, ugifatanishe ikimenyetso. Ruhamwa ivugwa aha ni igitabo cya Daniyeli ubwacyo. Ahari, wenda, byashoboka ko ubwo bwenge buzagwira ku iherezo ry'ibihe ari ubwenge bwo gusobanukirwa igitabo cya Daniyeli ubwacyo?

Ibi bituma igitabo cya Daniyeli cyaba gifitanye itandukaniro runaka n'igitabo cy'Ibyahishuwe. kuko mur'ikingiki Yohana ntiyabwiwe kugifatanyisha ikimenyetso (soma Ibyahishuwe 22:10). Ibyahishuwe byandikiwe kuba igitabo abantu basobanukiwe guhera kigitangira, kuko "igihe kiri (cyari) bugufi" (Ibyahishuwe 1:3). Ibiramambu, igitabo cya Daniyeli cyagombaga gusobanukira abantu mu gihe kigiyeyo, cy'ahazaza.

Mu binyejana birenga, benshi mu bantu b'abahanga b'Abakristo bagerageje gusobanura igitabo cya Daniyeli, kandi bamwe bageze ku iterambere. Ubwenge bwo gusobanukirwa igitabo cya Daniyeli bwariyongereye cyane, nyamara, nyuma y'iherezo ry'imyaka 1260 ya gihanuzi, yarangiye mu mwaka wa 1798, ni bwo benshi mu basobanuzi bari hirya no hino ku isi batangiye kugera ku mwanzuro uvuga ko hari ikintu kidasanzwe (cy'igitangaza) cyari kigiye kuba ahagana mu mwaka wa 1843. Bamwe mu b'ingenzi twavuga, ni Wiliyamu Mileri, wabwirije ibibwirizwa byatangije Urugaga Rukomeye Rukangurira abantu Kugaruka kwa Yesu rwo mu kinyejana cya cumi n'icyenda, maze kuva ubwo hatangira kwaduka urukurikirane rw'ibihe n'ibintu byaje kubyara itorero "ryasigaye" no gusobanukirwa neza ubutumwa bw'abamarayika batatu.

Mu yandi magambo, ukuvuka k'urugaga rw'itorero ryacu riri ku isi yose, kwabaye ugusohora k'ubuhanuzi bwa Daniyeli buvuga iby' "ubwenge buzagwira" mu "gihe giheruka."

Ibihabanye nabyo, tutagiye mu byo gucira abantu urubanza ku byerekeranye n'agakiza, muzirikane ukuntu abenshi mu Bakristo bakiri mu "mwijima" kugeza ubu. Ikintu cy'urufatiro arirwo Sabato y'umunsi wa Karindwi, yashyizweho [n'Imana] muri Edeni, abantu banze kuyimenya, ndetse barayirengagiza, bagahitamo Icyumweru, umunsi ufite urufatiro rwa gipagani mu gihe cy'Abaroma, Cyangwa mutekereze no ku bujiji buri mu bantu ku byerekeranye n'inyigisho y'urupfu, ku buryo umugabane munini cyane w'Abakristo bizera ikinyoma cya gipagani cy'uko abapfuye bahita bakomereza ubuzima ahandi hantu, ariho hasobanura kuri bamwe ikuzimu mu muriro w'iteka.

`Ibinyuranye n'ibyo, mbega ukuntu twebwe dukwiriye gushimira Imana no kumva ducishijwe bugufi kubw'ukuri twamenye.`