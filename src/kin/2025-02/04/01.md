---
title:  "Amahanga: Umugabane Wa 1"
date:   19/04/2025
---

### Aho icyigisho cy'iki cyumweru gishingiye
Itangiriro 10:1-12, Itangiriro 12:1-9, 1 Samweli 8:4-18, Matayo 20:25-28, Ibyahishuwe 18:1-4.

> <p>Icyo kwibukwa:</P>
> "Nuko ahabwa ubutware n'icyubahiro n'ubwami, kugira ngo abantu b'amoko yose y'indimi zitari zimwe bajye bamukorera. Ubutware bwe ni ubutware bw'iteka ryose butazashira; kandi ubwami bwe ni ubwami butazakurwaho" (Daniyeli 7:14).

Igitabo cy'Ibyahishuwe kitwereka ibisubizo Imana ifitiye isi yacu yacumuye. Mu bice biheruka, tuhabonamo igiti cy'ubugingo cyongera kuboneka, umuvumo ukuweho, maze tukongera gusubizwa amahirwe yo kwibona mu maso y'Imana. Igitabo cy'Ibyahishuwe, mu buryo bumwe, ni igitabo cy'Itangiriro mu buryo bugaruka ku bivugwamo [mu Byahishuwe] uhereye ku musozo, ari nayo mpamvu Itangiriro ari igitabo gikomeza kuba urufunguzo rw'ingenzi mu kudusobanurira uburyo ibibazo by'iyi si byabaye gikwira mu gihe cya mbere.

Kimwe mu bibazo by'ingutu dusanga mu bitabo byombi, Daniyeli n'Ibyahishuwe, ni icyerekeranye n'imitegekere y'iyi si, irangwa n'uruhererekane rw'imigirire y'abantu bashaka gutegeka iyi si nyamara isanzwe iri mu maboko y'Imana kandi ari Yo yiteguye - mu gihe aka kaga k'icyaha n'ubwigomeke bizaba biranduwe burundu - kuzayitegekera mu gukiranuka kudasubirwaho.

Ni urugendo rurerure cyane ruganisha kur'icyo gihe, rukubiyemo imyaka ibihumbi by'imikorere ya muntu irangwa n'ubutegetsi bwe bwite. Ntiyigeze igira icyo igeraho, habe ndetse n'abagerageje gushaka kugera ku migambi yo hejuru ntibabigezeho baratsinzwe buri gihe, kenshi ndetse bakibona munsi y'iyo migambi babaga bihaye. Amateka mabi kandi menshi ya mwenemuntu yagiye akurikirana mu binyagihumbi nta kindi yagezeho usibye akaga n'intambara iyo mikorere yatsinzwe yatuzaniye. Kandi izarushaho kuba mibi kugeza ubwo Imana izimika "ubwami buzahoraho iteka" (Daniyeli 7:27).