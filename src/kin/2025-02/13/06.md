---
title:  Kuro, Uwasizwe
date:   26/06/2025
---

Ubwo Kuro yigaruriraga umujyi wa Babuloni, imyaka yo kuba mu bunyage k'ubwoko bw'Imana yari irangiye, kandi Abaperesi babemereye gusubira mu gihugu cy'Isezerano no kongera kubaka urusengero. Ku ngoma ya Kuro, ubwami bw'Abaperesi bwaragutse cyane mu mateka yabwo, kandi bwari bufite icyo umuhanga mu mateka witwa Tom Holland yita "imidugudu minini cyane y'ibihugu isi itari yarigeze kubona." Tom Holland, _Dominion Basic Books_, Kindle Edition, p. 25.

Nk'uko wari umuco w'Abaperesi, Kuro yanitwaga "Umwami ukomeye" cyangwa "Umwami w'abami."

Kuro acurera ibizaba ubwo Kristo azaba agarutse kujyana itorero rye: ni Umwami uturuka iburasirazuba (gereranya na Matayo 24:27), ugaba igitero kuri Babuloni maze agatabara ubwoko bwe kugira ngo amaherezo bucike Babuloni busubire mu gihugu cy'Isezerano. (Soma Ibyakozwe n'Intumwa 19:11-16). Iyi ni yo mpamvu Imana irengurira kuri "Kuro nk' "uwo yimikishije amavuta"(Yesaya 45:1); uyu Muperesi wamamaye cyane ntabwo yabohoye ubwoko bw'Imana gusa; kurwanya Babuloni kwe na ko gucurera ukugaruka kwa Kristo.

`Soma 2 Ngoma 36:22, 23. Ni mu buhe buryo inkuru ya Kuro ifitanye isano n'iya Nebukadinezari? Izo nkuru zombi zitandukaniye he? Mbese gutangwa kw'itegeko gusobanuye iki? Ubundi se, ni ubuhe buryo iryo teka ryagize ingaruka mu binyejana byakurikiye ukuza kwa mbere kwa Yesu?`

Urutonde ry'umwimerere rw'ibitabo by' isezerano rya kera rwarahinduwe muri iki gihe cyacu ku buryo rusoreza kuri Malaki, nyamara mbere Ibitabo by'Isezerano rya Kera byasozwaga n'aya magambo ya Kuro. Umugabane ukurikiraho w'ibitabo by'Ibyanditswe byera wagombaga kuba gutangirwa na Matayo, igitabo gitangirana no kuvuka kwa Kristo, uwo Kuro yashushanyaga. Kuro yagombaga gutunganya imirimo yo kongera kubaka urusengero rwo ku isi; Yesu yagombaga gatangira umurimo we wo mu Buturo Bwera bwo mu ijuru-ugenda ukageza ku kugaruka kwe no kubohorwa kwacu.

Rwose, ntabwo Kuro ari ishusho itunganye yo kugaragaza Kristo; nta shusho igaragaza neza icyo irenguriraho, kandi tugomba kwitonda ntidusomere buri kantu kose kugasobanuramo ibintu bikabije kuba byinshi. Nyamara kandi, yakoze nk'usura "Umukiza" wajyaga kuzaza hanyuma.

`Mbega ukuntu bitangaje kubona Imana ikoresha umwami w'umupagani mu buryo bugaragara nk'ubu kugira ngo asohoze ubushake bwayo. Ni ukuvuga ko, uko ibintu byaba bigaragara inyuma kose, ni mu buhe buryo dushobora kwiga ukuri kuvuga yuko Uwiteka agiye gusohoza ibigomba kubaho mu minsi iheruka nk'uko byahanuwe?`