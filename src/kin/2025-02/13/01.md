---
title:  Imvugoshusho Zerekana Ibizaba Mu Minsi Y'Imperuka
date:   21/06/2025
---

### Aho icyigisho cy'iki cyumweru gishingiye
Matayo 12:38-42; Yohana 3:5-10; Ibyahishuwe 18:4; Daniyeli 5:1-31; Ibyahishuwe 16:12-19; 2 Ngoma 36:22, 23.

> <p>Icyo kwibukwa:</P>
> "Arabasubiza ati: "Ndi Umuheburayo nubaha Uwiteka Imana yo mu ijuru, yaremye inyanja n'ubutaka"(Yona1:9).

Iki cyumweru nibwo tuzareba ubuheruka inkuru zidufasha gusobanura imyumvire yacu ku bizabaho mu minsi y'imperuka. Kuri iyi ncuro tuzarebera hamwe umurimo Yona yatumwe gukorera i Niniwe; kugwa kwa Babuloni; ndetse no kwima ingoma kwa Kuro, umwami w'Abaperesi warekuye ubwoko bw'Imana kandi akabushoboza gusubira mu gihugu cy'isezerano.

Ku bijyanye n'izindi nkuru twasuzumye, izi nkuru zivugwa mu mateka zagize ubusobanuro bwimbitse kuri buri gisekuru. Ariko na none zinafite umumaro wihariye ku bisekuru biheruka bibaho mbere yuko Kristo agaruka. Ni ukuvuga ko dushobora gucukumbura muri izo nkuru zivugwa n'amateka maze tukabonamo ingingo zitandukanye zishobora kudufasha kurushaho gusobanukirwa n'icyo twita "ukuri kw'iki gihe."

Nanone kandi tugomba kwibuka ikintu kimwe kuri izi nkuru zisa n'izitugaragariza ibizabaho mu minsi y'imperuka: tugomba kwitonda igihe tureba ku nsanganyamatsiko zagutse ndetse n'ibigereranyo maze ntitugerageze gusesengura buri kantu kose mu buryo buteza urujijo mu buhanuzi. Kimwe no mu migani ya Yesu, dukwiriye kureba ingingo n'amahame nyamukuru. Ntabwo dukwiriye gukabya kuri buri kagingo kose twiringiye kubona ukuri guhishwe inyuma yako. Ibiri amambu, dukwiriye gushaka ingingo z'ingenzi, amahame; ndetse dushingiye kuri ibyo, dushobora kubona ingingo zifite akamaro ku bijyanye n'iminsi y'imperuka.