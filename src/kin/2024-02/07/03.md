---
title:  Gutebutsa Igihe
date:   13/05/2024
---

Nubwo abagorozi b'Abaporotesitanti bizeraga kugaruka kwa Kristo kurabaho mu buryo buguragara, bwumvikana kandi buzaba mu cyubahiro, iyo myumvire y'uko kuri kwa Bibiliya yagiye ihinduka buhorobuhoro. Ababwiriza b'ibyamamare bo mu kinyejana cya 19 bigishije ko Kristo yagombaga kuza kwimika ubwami bwe ku isi kandi akayobora mu gihe kingana n'imyaka 1,000 y'amahoro. Ibi byatumye habaho gucika intege mu bya mwuka ndetse no kutagira abushake bw'indagagaciro z'ibya mwuka.

Ndetse n'abigishwa ba Yesu bari barumvise nabi imiterere yo kuza kwa Mesiya. Batekerezaga ko yagombaga kuza nk'umujenerali w'umuneshi wagombaga kubakura mu bubata bw'Abaroma, atari uwagombaga kubakuraho gucirwaho iteka n'ingoyi y'icyaha. Bityo, bananiwe gusobanukirwa n'uburyo bwo kuza kwe.

`Soma Ibyakozwe n'Intumwa 1:9-11; Ibyahishuwe 1:7; na Matayo 24:27, 30, 31. Ni iki iyi mirongo itwigisha cyerekeranye n'uburyo bwo kugaruka k'Umwami wacu?`

Ubwo Kristo yazaga bwa mbere nk'umwana wavukiye mu muvure w'i Beterehemu, abantu bake cyane ni bo bamenye ko yaje. Ariko ubwo azaba agarutse "amaso yose" azamureba. Buri gutwi kose kuzumva impanda yo kugaruka kwe. Buri muntu wese wo ku isi azabona icyubahiro cye. Ntihazagire udushuka. Ibyanditse byera byasobanuye neza uko kugaruka kwe kuzaba kumeze.

"Umugabane umwe w'ukuri kw'ingenzi kandi kunejeje bihebuje kwahishuwe na Bibiliya, ni ukuvuga ibyo kugaruka kwa Kristo aje gusoza umurimo ukomeye wo gucungura umuntu. Ubwoko bw'Imana bwabaye mu rugendo, bukamara igihe butuye mu 'gihugu no mu gicucu cy'urupfu,' bufite ibyiringiro bishyitse kandi bitera ibyishimo bakura mu isezerano ryo kugaruka kwa Kristo, we 'kuzuka n'ubugingo,' ubwo azaba aje 'kugarura imuhira abe bagizwe ibicibwa.' Inyigisho yo kugaruka kwa Kristo ni yo pfundo rw'Ibyanditswe Byera. Kuva umunsi Adamu na Eva bavaga muri Edeni babogoza amarira, abana b'Imana bakomeje gutegereza ukuza k'Uwasezeranywe aje gutsemba imbaraga y'umurimbuzi, maze akabagarura muri Paradizo batakaje.""- Ellen G. White, _Intambara Ikomeye_ p.218.

Umuyobozi w'Umudiventisiti wa kera witwa Luteri Wereni (Luther Warren) yakundaga kubwira abasore ati, "Uburyo bumwe rukumbi bwo kwitegura kugaruka kwa Kristo ni ukwitegura kandi ugakomeza kwitegura." Ubutumwa bwo kugaruka kwa Yesu kwegereje ni irarika ryihutirwa kuri buri wese muri twe ryo kwisuzuma mu mitima yacu no gusuzuma imibereho yacu y'ibya Mwuka. Ni irarika ryo kubaho imibereho yubaha Imana. Ntihashobora kubaho gufata impu zombi mu mucyo urabagirana w'icyubahiro cyo kugaruka kwa Kristo.

`Soma 1 Abatesalonike 5:2-5 n' Abaheburayo 9:28. Ni ibihe byiringiro aya masomo aduha byerekeranye n'uburyo bwo kugaruka kwa Kristo?`