---
title:  Isezerano ryo Kugaruka Kwe
date:   12/05/2024
---

Abagorozi b'Abaporotesitanti ndetse n'abimukira bavuye mu Buholandi bagiye muri Amerika bifuzaga kugaruka kwa Yesu. Kuri bo, kugaruka kwa Kristo kwari bari bishimishije ibirori bategerezanyije amatsiko. Yohana Wikilife (John Wycliffe) yari ategereje kugaruka kwa Kristo nk'ibyiringiro by'itorero. Uwitwa Calvin yavuze mu izina ry'abagorozi bose ubwo yavugaga ibyo kugaruka kwa Kristo aje mu cyubahiro avuga ko ari "ibirori biruta ibindi byose." Ku bagabo n'abagore b'indahemuka ku Mana, kugaruka kwa Kristo cyari ikintu cyo kwishimira, ntabwo ari ikintu cyo gutinywa.

`Soma muri Yohana 14:1-3; 1 Abatesalonike 4:13-18, na Tito 2:11-14. Ni ukubera iki iyo mirongo ya Bibiliya itera Abakristo bo mu bihe byose ibyiringiro?`

Biroroshye gusobanukirwa impamvu imyizerere yo kugaruka kwa Yesu yazanye ibyiringiro n'ibyishimo ku Bakristo bizera Bibiliya. Bigaragaza iherezo ry'uburwayi, kubabara ndetse n'urupfu. Byerekana iherezo ry'ubukene, akarengane, no gukandamizwa. Bigaragaza iherezo ryo gushyamirana, amakimbirane, n'intambara. Bigaragaza isi y'ejo hazaza irimo amahoro, umunezero, no guhora dusabana na Kristo ndetse n'abacunguwe b'ibihe byose.

"Kugaruka kwa Yesu kwakomeje kubera abayoboke be ibyiringiro bihoraho mu bihe byose. Isezerano Umukiza yatanze ubwo yasezeraga ari ku musozi wa Elayono ko azagaruka, ryateye abigishwa kubona neza ahazaza habo, ryuzuza imitima yabo ibyishimo n'ibyiringiro bidashobora gucogozwa n'umubabaro cyangwa ngo ibigeragezo bibikureho. Igihe babaga bari mu mibabaro n'akarengane, isezerano ryo 'kugaruka kw'Imana ikomeye n'Umukiza wacu Yesu-Kristo' niryo ryababeraga 'ibyiringiro by'umugisha.' Igihe Abakristo b'i Tesalonike bari bashenguwe n'agahinda ubwo bahambaga incuti zabo bakundaga kandi zariringiraga ko zizaba zikiriho zikabona Umukiza agarutse, Pawulo wari umwigisha wabo yerekeje intekerezo zabo ku muzuko uzabaho ubwo Umukiza azaba agarutse. Icyo gihe ni bwo abapfira muri Kristo bazazuka maze bazamukane n'abazaba bakiri bazima. bajye gusanganira Umukiza mu kirere. Yarababwiye ati: 'Nuko rero tuzabana n'Umwami iteka ryose. Nuko mumaranishe imibabaro kubwirana ayo magambo." (1 Abatesalonike 4:16-18)-_Intambara Ikomeye_ p.220.

`Ni ukubera iki kugaruka kwa Yesu ari ingenzi cyane ku myizerere yacu? By'umwihariko kubera ko tuzi yuko abapfuye basinziriye (Soma icyigisho cya 10), kubera iki iyi nyigisho ifite akamaro gakomeye? Iyo kuba idahari, ni ukubera iki twari kuba tudafite ibyiringiro nk'uko Pawulo abivuga (Soma 1 Abakorinto 15:15-18)?`