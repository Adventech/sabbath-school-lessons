---
title:  Ibyiringiro Byo Kugaruka Kwa Yesu Kwegereje
date:   24/06/2024
---

`Soma Yohana 14:1-3 na Tito 2:11-14. Ushingiye ku ngorane zo mu gihe kizaza n'igihe cy'umubabaro kigiye kuza, kuki aya masomo adutera umwete cyane?`

Amagambo ya Yesu, "Ntimuhagarike imitima yanyu," atwizeza yuko atazigera adusiga twenyine kandi ko agiye kugaruka kutujyana imuhira. Iyi si ntabwo ari iwacu. Hari umunsi mwiza ugive kuzaza. Mu Isezerano Rishya, umurongo umwe muri buri mirongo 25, uvnga ku kugaruka k'Umwami wacu. Iyo iminsi yijimye kandi n'amategeko y'imbaraga z'itorero ryihuje na Leta agashyira ubuzima bwacu mu kaga, isezerano ryo kugaruka kwa Kristo ryuzuza imitima yacu ibyiringiro. Ibi ni "ibyiringiro by'umugisha" byagiye bikomeza ubwoko bw Imana bw'indahemuka mu bisekuru byose.

`Soma Ibyahishuwe 6:15-17 na Yesaya 25:8, 9. Tandukanya imyitwarire y'abakijijwe n'imyitwarire y'abazimiye igaragazwa muri iyo mirongo. Ni iki gisobanura itandukaniro riri hagati y'iyo mitekerereze y'uburyo bubiri?`

Abanyabyaha bazabona ingaruka ziteye ubwoba z'ibyaha bakoze mu gihe abakiranutsi bemeve kwakira ibintu byiza baherewe ubuntu butangaje. Kwigomeka ku Mana biganisha ku bwoba, igishinja cy'icyaha, gucirwaho iteka, n'igihombo cy'iteka ryose. Ubuntu bw'Imana bukiza buzatugeza ku mbabazi, amahoro, n'ibyishimo by'iteka ryose ubwo Yesu azaba agarutse mu cyubahiro.

`Soma Ibyahishuwe 15:3,4 n'Ibyahishuwe 19:7. Ni mu buhe buryo abacunguwe bazakira agakiza katanzwe ku bushake binyuze muri Kristo?`

"Umusaraba wa Kristo uzahora ari icyigisho n'indirimbo by'abacunguwe mu kubaho kwabo kose. Mu bwiza bwa Kristo bazahora babonamo Kristo wabambwe .... Kuba Umuremyi w'amasi yose, Umugenga w'ibiriho byose, wiyambuye icyubahiro cye, akicisha bugufi kubera urukundo yakunze umuntu-kizahora ari icyigisho gitangaje kandi gitera bose kuramya Umuremyi iteka ryose."-Ellen G. White, _Intambara Ikomeye_ p. 455.

`Soma Ibyahishuwe 12:17; Ibyahishuwe 17:13, 14; n' Ibyahishuwe 19:11-16. Zirikana witonze urukurikirane ry'iyo mirongo. Ni iki urukurikirane muri ayo masomo ruvuga ku byerekeranye n'intambara iheruka y'isi ndetse n'intsinzi idasubirwaho ya Kristo?`