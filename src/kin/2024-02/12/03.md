---
title:  Gushyirwaho Ikimenyetso Cyo Kuzaba Mu Ijuru
date:   17/06/2024
---

Mu rugamba ruri imbere rushingiye ku kuramya, ubwoko bw'Imana bw'indahemuka ntabwo buzatwarwa n'ibinezeza by'isi (Ibyahishuwe 14:12). Umwuka Wera azabashyiraho ikimenyetso (Abefeso 4:30) kandi ntabwo babasha kunyeganyezwa. Mu bihe bya kera ibimenyetso byagaragazaga inyandiko zemewe n'ubuyobozi. Ibimenyetso byabaga byihariye. Kubera ko intambara iheruka ishingiye ku kuramya no k'ubutegetsi bw'Imana nk'uko bugaragara mu mategeko yayo, dushobora kwizera ko ikimenyetso cy'Imana gikubiye mu mategeko yayo (Gereranya na Yesaya 8:16).

`Soma mu Kuva 20:8-11. Ni iyihe migabane iranga ikimenysetso ikubiye mu itegeko ry'Isabato?`

Hano hari imigabane itatu iranga ikimenyetso nyacyo: (1) Izina rya nyir'ikimenyetso, "Uwiteka Imana yawe" (2) icyo akora, "waremye"-Umuremyi, (3) aho ayobora, "ijuru n'isi, n'injanya n'ibirimo byose." Rimwe na rimwe ikirango cyitwa ikimenyetso muri Bibiliya (Abaroma 4:11). Ayo magambo yombi rimwe rishobora gusimbuzwa irindi. Nk'ikimenyetso cy'Imana cyangwa ikirango cy'ipfudo ry'amategeko y'Imana, Isabato iri mu izingiro ry'intambara iheruka izaba ishingiye ku kuramya (Ezekiyeli 20:12,20; Ibyahishuwe 12:17).

`Gereranya Ibyahishuwe 7:1-3 n' Ibyahishuwe 14:1 n' Ibyahishuwe 13:16, 17. Ni hehe ikimenyetso cy'Imana ndetse n'ikimenyetso cy'inyamaswa bishyirwa? Kuki utekereza ko hari itandukaniro?`

Ikimenyetso cy'Imana gishyirwa mu ruhanga. Uruhanga ni ikimenyetso kigaragaza intekerezo kandi ruhagararariye umutimanama ufata ibyemezo. Ikimenyetso cy'inyamaswa gishyirwa mu ruhanga cyangwa ku kiganza bikaba bigaragaza ko abantu bemezwa n'umutimanama wabo kandi bemera ibinyoma bya Satani bakoresheje amahitamo yabo bwite, cyangwa se bakemera kuramya mu buryo butari bwo kugira ngo birinde kwicwa. Umwanzi yanga abumvira amategeko y'Imana. Intambara ikomeye igera mu bushorishori igihe ikiyoka (Satani) kigaba igitero ku bizera basigaye "bitondera amatego y'Imana bakagira kwizera nk'ukwa Yesu" (Ibyahishuwe 14:12). Bashikamye mu kuba indahemuka kuri Kristo.

`Kuki kwizera Uwiteka umunsi ku munsi ari urufunguzo rwo kuzaba twiteguye ubwo ibihe bikomeye biheruka bizaba bisohoye?`