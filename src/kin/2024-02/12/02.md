---
title:  Ubudahemuka Ku Mana No Ku Ijambo Ryayo
date:   16/06/2024
---

`Soma Imigani 23:23, Yohana 8:32 na Yohana 17:17. Ni iki aya masomo yose ahuriyho?`

Hashize imyaka myinshi, intambara ikomye ari urugamba ruri hagati y'ukuri n'ikinyoma. Satani ni umubeshyi kandi ni se w'ibinyoma (Yohana 8:44). Yesu ni we ukuri kose gukomokaho. Yaravuze ati, "Ni njye nzira n'ukuri n'ubugingo" (Yohana 14:6). Ukuri kutubatura mu bishuko bya Satani kubonerwa mu Ijambo ry'Imana. Bibiliya ihishura uburiganya bwa Satani kandi igahishura umugambi w'Imana. Ibyanditswe byera ni itabaza ry'ibirenge byacu (Zaburi 119:105). Umunyezaburi aravuga ati, "Guhishurirwa amagambo yawe kuzana umucyo, guha abaswa ubwenge" (Zaburi 119:130). Yongeyeho ati, "Indunduro y'ijambo ryawe ryose ni ukuri" (Zaburi 119:160).

`Soma 2 Petero 1:16-21. Ni ibihe byiringiro intumwa iduha byerekeranye n'ubuhanuzi? Ni ikihe kigereranyo akoresha kugira ngo agaragaze akamaro k'Ijambo ry'Imana rya gihanuzi?`

Ntitwakurikije "imigani yahimbwe n'abanyabwenge." Ubuhanuzi bw'Ijambo ry'Imana butumurikira mu nzira tunyuramo. Budufasha gutandukanya ukuri n'ibinyoma. Iyo hataba Bibiliya, twari kugendera ku bitekerezo by'abantu kandi tukagwa mu bishuko mu buryo bworoshye. "Abantu b'Imana bayoborwa ku Byanditswe Byera kugira ngo bibarinde abigisha b'ibinyoma n'imbaraga z'imyuka y'umwijima iyobya. Satani akoresha ubucakura bwose kugira ngo abuze abantu gusobanukirwa na Bibiliya; kuko ihishura ku mugaragaro ubuhendanyi bwe. Mu ihembura iryo ari ryo ryose ry'umurimo w'Imana, umutware w'ikibi arahaguruka agakorana umwete umurimo we; n'ubu arakoresha imbaraga zirenze urugero mu ntambara iheruka arwanya Kristo n'abayoboke be. Ubuyobe buheruka kandi bukomeye bugiye kuzigaragariza imbere yacu bidatinze. Anti-Kristo agiye gukorera ibitangaza n'ibimenyetso mu maso yacu. Azakoresha ubuhendanyi bukomeye busa n'ukuri ku buryo kubutahura bitazaba byoroshye uretse kuba warasomye Ibyanditswe Byera ....... Nta n'umwe uzahagarara ashikamye mu gishuko giheruka, keretse gusa abashikamishije intekerezo zabo mu kuri kw'Ijambo ryayo. Umuntu wese azagerwaho n'iki kibazo ngo: Mbese nzumvira Imana kuruta kumvira abantu? Iki ni cyo gihe cyacu cyo gufata icyemezo giheruka. Mbese ubu twiteguye kuzahagarara dushikamye ngo duhamye amategko y'Imana no kwizera kwa Yesu?"-Ellen G. White, _Intambara Ikomeye_ p.417.

`Ongera ugaruke ku kibazo cyabajijwe mu magambo tubonye haruguru. Ni iki kizatubashisha gushikama mu rugamba ruheruka? Ni iki kitubuza kwiga Ijambo ry'Imana? Ni mu buhe buryo dushobora kuba tugurana ukuri ihinezeza byaca bwite?`