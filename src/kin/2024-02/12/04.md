---
title:  Turamya Nde?
date:   18/06/2024
---

Mu minsi ya nyuma, hazabaho intambara ikomeye, mu buryo budasanzwe, izaba ishingiye ku kuramya. Mbese turamya Umuremyi, cyangwa turamya inyamaswa n'igishushanyo cyayo? Nta ruhande rwo hagati ruhari. Marayika wa mbere wo mu Ibyahishuwe 14 ararikira abagabo n'abagore "kuramya iyaremye ijuru n'isi n'inyanja n'amasoko" (Ibyahishuwe 14:7). Mu gushimangira irarika mvajuru, marayika wa gatatu agaragaza ingaruka ziteye ubwoba zo kuramya inyamaswa: "Uwo ni we uzanywa ku nzoga ari yo mujinya w'Imana, yiteguwe idafunguwemo amazi mu gacuma k'umujinya wayo" (Ibyahishuwe 14:10). Ibihabanye n'ibyo, abaramya Umuremyi bagaragazwa nk'abitondera amategeko y'Imana bakagira kwizera nk'ukwa Yesu"(Ibyahishuwe 14:12).

Irema ni ishingiro ryo kuramya nyakuri (Ibyahishuwe 4:11). Kubera ko "Imana yaremeye ibintu byose muri Kristo" (Abefeso 3:9), Satani yanga Umuremyi kandi binyuze mu mbaraga z'isi, yagerageje guhindura Isabato, urwibutso rw'Irema (Daniyeli 7:25). Intambara igiye kuzabaho ishingiye ku mategeko y'Imana yibanda ku butware. Niba Satani ashobora gukuraho kuramya ku Isabato, ashobora kuvuga ko ubutware bwe bukomeye kuruta ubutware bw'Imana. Kugira ngo abigereho, Satani azagerageza kwemeza abantu batuye isi yose cyangwa kubahatira kwemera Isabato y'impimbano.

Uburyo ubwo ari bwo bwose ibyo byaba bikomeye kubibona biba uyu munsi, nk'uko twabibonye, isi iragenda ihinduka mu buryo buteye ubwoba. Icyorezo cya COVID-19 cyagaragaje ko mu ijoro rimwe gusa isi yacu ishobora guhinduka ukundi. Nubwo tutazi neza amakuru arambuye y'ibyatumye ikimenyetso cy'inyamaswa kibaho, kubitekereza ntabwo biteye ubwoba cyane. Isi irakozwa hirya no hino, kandi ku bw'ikoranabuhanga ritangaje rihari, Bibiliya yavuze ko rizabaho, isi iragenda ihinduka vuba cyane kuruta uko dushobora kubitekereza ubu.

`Soma Ibyahishuwe 13:13-17. Ni ibihe bihano bizagera ku banze kwakira ikimenyetso cy'inyamaswa?`

Abakomeza kuba indahemuka kuri Kristo, mu buryo butandukanye n'abakurikira inyamaswa n'igishushanyo cyayo, bazagerwaho n'ibihano mu by'ubukungu ndetse n'ibikangisho by'urupfu. Ikiremwamuntu gikomeza kuba nk'uko cyahoze: Kononekara, kwifuza kugira ubutegetsi, no kugira ubugome. Nyamara nubwo tutaramenya byinshi byerekeranye n'uburyo ibikorwa by'intambara iheruka bizaba bimeze, ntabwo bikomeye gutekereza akarengane kazabaho mu minsi iheruka. Nubwo yanditswe mu kindi cyerekezo, ayo magambo ari muri Yohana abivuga byose. Avuga ibya Yesu, Yohana yaranditse ati "Ntiyagombaga kubwirwa iby'abantu, kuko ubwe yari azi ibibarimo" (Yohana 2:25).

`Tekereza ku kwangirika kw'ikiremwamuntu, ndetse n'ibibi abantu bashobora gukora. Kuki ibi bigaragaza uburyo byoroshye ko ibikorwa biheruka bishobora kubaho? Nanone kandi, mu buryo burenze ibyo, ni iki uku kuri kubabaje kutwigisha cyerekeranye no kurinda imitima yacu?`