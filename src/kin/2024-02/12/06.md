---
title:  Ijwi Rirenga
date:   20/06/2024
---

`Soma Ibyahishuwe 18:1-4; Habakuki 2:14 na Matayo 24:14. Ayo masomo avuga ko umurimo w'Imana ku isi uzarangira ute?`

Marayika utangaza kugwa kwa Babuloni "afite ubutware bukomeye." Kimwe n'abamarayika bavugwa mu Ibyahishuwe 14, uyu marayika ahagarariye intumwa z'abantu. Uyu marayika agaragaza ubwiza bw'Imana mu buryo bwuzuye ku buryo bumurikira isi yose. Ijambo ry'Ikigiriki risobanura ubutware cyangwa imbaraga mu Isezerano Rishya ni _exousia_. Akenshi iryo jambo rikunze kugaragaza gutsinda kwa Kristo atsinda abatware b'umwijima n'imbaraga z'ikuzimu. Yesu yakoresheje iri jambo mu butumwa bwiza bwanditswe na Matayo igihe yoherezaga abigishwa be. Muri Matayo 10:1 Yesu yahaye abigishwa be ubutware bwo kwirukana abadayimoni n'imbaraga z'ikuzimu. Yabatumanye imbaraga mvajuru kugira ngo batsinde urugamba ruri hagati y'icyiza n'ikibi. Muri Matayo 28, yongeye kubatumana "ubutware bwose mu ijuru no mu isi" ngo "bahindure abantu bo mu mahanga yose abigishwa" (Matayo 28:18, 19).

Buzuwe n'imbaraga ya Mwuka Wera, bagendaga bafite ubutware bwa Kristo, we mu mibereho ye ndetse n'urupfu rwe watsinze abatware b'umwijima ndetse n'imbaraga z'ikuzimu, itorero ryo mu isezerano rishya ryamurikiye isi rikoresheje icyubahiro cy'Imana. Mu myaka mike, abigishwa bamamaje ubutumwa bwiza mu isi y'icyo gihe (Abakolosayi 1:23).

Ku iherezo ry'ibihe, Mwuka Wera azasukwa mu mbaraga zikomeye, kandi ubutumwa bwiza buzakwirakwizwa vuba kugeza ku mpera z'isi. Abantu benshi bazahindurwa n'ubutumwa bwiza mu munsi umwe kandi ubuntu bw'Imana, n'ukuri bizateza impinduka [nziza] ku uyu mubumbe wose. Muri ubu buryo, isi izaburirwa kandi ubutumwa bwiza, ndetse n'ibyiringiro butanga, bizamamazwa ku isi hose.

"Umurimo ukomeye wo kwamamaza ubutumwaza bwiza uzarangizanywa imbaraga zikomeye nk'izawutangije. Ubuhanuzi bwasohojwe mu isukwa ry'imvura y'umuhindo mu itangira ry'umurimo w'ubutumwa bwiza, buzongera gusohora ku iherezo ryabwo mu gihe cyo gusukwa kw'imvura y'itumba"

"Abagaragu b'Imana bazaba bafite mu maso harabagirana kuko berejwe gukora umurimo muziranenge, bazaba banyuranamo hirya no hino bafite umwete mwinshi wo gutangariza abantu bose ubutumwa mvajuru. Amajwi y'abantu ibihumbi byinshi azaba arangirira ku isi atanga umuburo uheruka. Ibitangaza bizakorwa, abarwayi bakizwe kandi ibimenyetso n'ibitangaza bizagaragarira abizera." Ellen G. White, _Intambara Ikomeye_ p.428.429

`Mbese ni iki gisubiza inyuma gusukwa kwa Mwuka Wera, imvura y'itumba ndetse n'ijwi rirenga? Uko uruhare rwacu rwaba ari ruto kose, ni uruhe ruhare dushobera kugira mu gukingurira imitima yacu kwakira gusukwa kwa Mwuka wera?`