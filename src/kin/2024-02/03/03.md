---
title:  Amasega Aryana
date:   15/04/2024
---

`Soma Ibyakozwe n'Intumwa 20:27-32. Ni iyihe miburo yihariye intumwa Pawulo aha abayobozi b'itorero bo muri Efeso yerekeranye n'ubuhakanyi bwenda kuza?`

Umugambi w'inama Pawulo atanga wari ugamije guteguza itorero ibyendaga kuza. Muri aya masomo, Pawulo agaragaza ikimuhagaritse umutima gikomeye.

Ikimuhagaritse umutima nuko "amasega aryana azabinjiramo, ntababarire umukumbi" (Ibyakozwe n'Intumwa 20:29). Mu yandi magambo, abizera bari bagiye guhura n'akarengane gakomeye, gaturutse mu itorero.

Intumwa yagaragaje ikiyihagaritse umutima ubwo yavugaga iti, "Kandi muri mwe ubwanyu hazaduka abantu bavugira ibigoramye kugira ngo bakururire abigishwa inyuma yabo" (Ibyakozwe n'Intumwa 20:30). Ubuyobe bwari kwinjira mu itorero. Inyigisho z'ibinyoma zigasimbura ukuri mvajuru. Imigenzo ya Gipagani yari gufata intebe. Mu binyejana bya kane na gatanu kuvanga ukuri n'ibinyoma byinjijwe mu itorero rya Gikristo, ku mpamvu isa nko kuvuga ko hagamijwe iterambere ry'umurimo. Nyamara ingaruka iteye ubwoba yabaye ukwimÅ«ra ukuri kw'Ijambo ry'Imana.

`Soma 2 Abatesalonike 2:7-12. Ni buryo ki intumwa Pawulo asobanura ibyo kuza k'ubuyobe? Ni ibiki bizaranga ubwo buyobe?`

Mu buryo bunyuranye n'itegeko rya kabiri, ibigirwamana byazanywe mu misengere ya Gikristo. Mu myaka ibihumbi, ibigirwamana byarimitswe cyane mu madini yose ya gipagani. Kugira ngo Ubukristo burusheho kwakirwa n'abapagani binjiraga mu Itorero rya Gikristo, ibigirwamana bya gipagani byahawe amazina y'ingirwa batagatifu [birezwa]. Icyumweru, umunsi wo kuramya ikigirwamana zuba, cyagiye kirushaho kwemerwa nk'umunsi wo kuramya wa Gikristo mu cyubahiro cy'umuzuko. Uyu munsi w'ikinyoma, utemerwa n'Ibyanditswe byera, ukomeje kubahirizwa n'iki gihe.

`Ni bintu ki tubona muri iki gihe byinjira mu itorero biranga ubufatanye bw'ukuri n'ibinyoma? Mu buryo bukomeye, ni mu buhe buryo imibereho yawe yaba irangwa no kwifatanya k'ukuri n'ibinyoma [mu Bukristo bwawe]? Byaba ari ukuvanga ukuri n'ikinyoma?`