---
title:  Umucyo Umurikira Mu Mwijima
date:   13/04/2024
---

### Aho icyigisho cy'iki cyumweru gishingiye
Yohana 8:44; Imigani 23:23; Ibyakozwe n'Intumwa 20:27-32; 2 Abatesalonike 2:7-12; Zaburi 119:105, 116, 130, 133, 160; Imigani 16:25; 2 Abakorinto 4:3-6.

> <p>Icyo kwibukwa:</P>
> "Yesu arababwira ati "Hasigaye umwanya muto, umucyo ukiri muri mwe. Nimugende mugifite umucyo butabiriraho mukiri mu nzira, kuko ugenda mu mwijima atamenya iyo ajya" (Yohana 12:35).

Mu gitabo giheruka cya Bibiliya cy'Ibyahishuwe, umwanzi ashushanywa n'ikiyoka kinini, ndetse n'inzoka (Ibyahishuwe 12:9). Ni ikiyoka kinini kuko ahora ashaka kurimbura ubwoko bw'Imana, akaba inzoka kuko akoresha ubuhendanyi bwe bwose bw'ibinyoma kugira ngo ashuke ubwoko bw'Imana. Mu myaka yakurikiye urupfu rwa Kristo, abantu ibihumbi n'ibihumbi bishwe urw'agashinyaguro, bajugunyirwa intare, kandi batwikirwa ku mambo bishwe n'umwami w'abami wa Roma bazira ko banze kuramya "ibigirwamana" byabo. Nyamara no mur'ibyo bihano bikabije kuba bibi, bakomeje kuba indahemuka ku Mana, ubutumwa bwiza bukomeza kwamamara, n'itorero rirakura.

Nk'ingaruka yabyo, Satani yahinduye amageza. Umubare munini w'abapagani barabatijwe ariko batarakurikiye inyigisho y'ukuri kwa Bibiliya. Ikinyoma cyuzuye mu itorero ubwo abayobozi bavanganga ukuri kw'Ibyanditswe n'imihango isanzwe. Ikinyejana cya kane n'icya gatanu byabaye ibihe byo kwifatanya, ubwo abayobozi bakuru b'itorero Gatolika bahuzaga imihango ya gipagani n'inyigisho za Gikristo. Ariko kandi no mu bihe birushijeho kuba bibi, Imana yakomeje kubana n'ubwoko bwayo. Babonye Yesu, We "nzira y'ukuri n'ubugingo" kandi kubw'imbaraga ya Mwuka Wera, bakomeje gushikama, ndetse no mu bihe bashyirwagaho igitutu cyo kwemera ibinyuranye no kwemera k'umutimanama wabo. Bakomeje kuba indahemuka ku bushake bw'Imana, bakomera ku Byanditswe byera, bahagarara bashikamye ku kuri kw'Ijambo ryayo, nubwo bashyirwagaho igitutu ku buryo bugaragara cyangwa bw'amayeri.

_Mu gihe wiga icyigisho cy'iki cyumweru, uzirikane ko gishingiye mu gitabo cy'Intambara Ikomeye, igice cya 3._