---
title:  Gukiranuka mu Gihe cyo Gutotezwa
date:   09/04/2024
---

Mu binyejana bya mbere by'Ubukristo, itorero ryagiye ryihuta, nubwo Abakristo bafungwaga, bakicwa urubozo, bakanarenganywa. Abizera bakiranuka, biyeguriye  Kristo bamaramaje, buzuye Mwuka Wera, bamamaza ijambo Rye bafite imbaraga; abantu benshi barahinduka, maze ibihumbi byinshi barihana. 

`Soma Ibyakozwe n'Intumwa 2:41; Ibyakozwe n'Intumwa 4:4; Ibyakozwe n'Intumwa 5:42; n' Ibyakozwe n'Intumwa 8:1-8. Ni iki aya masomo yose atwigisha cy'ibibazo itorero ryo mu Isezerano Rishya ryanyuzemo n'impamvu kandi ryakuze bwangu?`

Abigishwa bahuye n'ibikangisho (Ibyakozwe n'Intumwa 4:17), barafungwa (Ibyakozwe n'Intumwa 5:17, 18), baratotezwa (Ibyakozwe n'Intumwa 8:1), ndetse baranicwa (Ibyakozwe n'Intumwa 7:59, Ibyakozwe n'Intumwa 12:2), ariko mu mbaraga ya Mwuka Muziranenge bamamaje Kristo wazutse bafite ubutwari, maze amatorero ariyongera muri Yudeya, Galileya, n’i Samariya (Ibyakozwe n'Intumwa 9:31).

Ingabo zikuzimu zahinze imishyitsi. Iminyururu ya Satani yaracitse. Ubupagani bwaratsinzwe imbere y'ububasha bwa Kristo wazutse. Ubutumwa bwiza bwaratsinze imbere yibyo abantu bibwiraga birenze urugero. Abigishwa ntibari bakihishe mu cyumba cyo hejuru. Ubwoba bwashize nk'umwijima utamurutse.

Ibiramambu, kwizera kwahise kuzura imitima yabigishwa. Kurabukwa Umwami wabo wazutse byahinduye ubuzima bwabo. Yesu yabahinduriye amateka yo kubaho kwabo. Umwami wacu ntiyabahaye gusa Inshingano Ikomeye (Mariko 16:15), ahubwo yari yanabahaye n'isezerano rikomeye ngo, “ ‘Icyakora muzahabwa imbaraga, Mwuka Wera n'abamanukira; kandi muzaba abagabo bo kumpamya, i Yerusalemu ni Yudaya yose ni Samariya no kugeza ku mperayisi” (Ibyakozwe n'Intumwa 1:8).

Ubutumwa bwiza bwacengeye mu bice bya kure by’isi (Abakolosayi 1:23). Nubwo intumwa iheruka izindi, Yohana, yapfuye ku iherezo ryikinyejana cya mbere, abandi bakomeje gufata urumuri rw'ukuri bamamaza Kristo wazutse. Uwitwa Plini Umuto [Pliny the Younger], guverineri w'intara y'Abaroma ya Bituniya ho mu gice cy’amajyaruguru gikikiye inyanja ho muri Turukiya y’iki gihe, yandikiye umwami w'abami Trajan ahagana mu mwaka wa 110 Nyuma ya Kristo. Amagambo Plini yanditse afite icyo avuze cyane kuko yayanditse hashize hafi imyaka mirongo inani nyuma yo kubambwa kwa Kristo. Plini yasobanuraga iby'ibigeragezo n'amakuba  yakoreraga ku buryo bwemewe n'amategeko Abakristo yahigaga akanabicisha. Yagize ati, “Kuko abantu benshi bo mu kigero cy'imyaka yose, abakomeye n'aboroheje b'ibitsina byombi bicwaga kubwo ibirego baregwaga, kandi ibyo byakomeje gukorwa gutyo. Ukwamamara kwaka gatsiko [k'Abakristo] kwakwiriye mu migi, ndetse no mu ntara zo mu midugudu n’izo mu byaro hose.” - Henry Bettenson, _Documents of the Christian Church_ (New York: Oxford University Press, 2011 ), p. 4.

Nubwo ibitero bikabije cyane by'umwanzi byakomeje kwiyongera, itorero rya Gikristo ryakomeje gukura cyane.

`Ni iki twakwigira kw'itorero rya mbere kibasha udufasha natwe, abagize itorero ryo mu minsi iheruka?`