---
title:  Ibindi byo Kwiga No Kuzirakanwa
date:   12/04/2024
---

"Ubutumwa bwiza bwyakomeje gukwira ahantu hose ndetse n'ababwemeye barushaho kugwira. Ubutumwa bwiza bwacengeye ahantu n'ibirango by'ubutegetsi bw’i Roma bitabashaga kugera. Umukristo umwe waganiraga n'abategetsi b'abapagani bari bakajije umurego mu kubarenganya, yarababwiye ati: Mushobora 'kutwica, kudushyinyagurira, kuducira urubanza,... Kudakoresha ukuri kwanyu ni igihamya cyerekana ko turi inzirakarengane... .Ndetse n'ubugome bwanyu... ntacyo buzabamarira.' Akarengane kari imbaraga ikomeye ihamagarira abandi kubasanga bakemera kwizera kwabo. Uwo warenganywaga yakomeje avuga ati: ‘Uko murushaho kutwica ni ko turushaho kwiyongera. Amaraso y'Abakristo ameneka ni imbuto ibibwe?'-Tertullian, Apology, paragraph 50."-Ellen G. White, Intambara Ikomeye pp. 33, 34.

Uburinzi bw'Imana bukomeye bwemera ko intungane zirenganywa n'inkozi z'ibibi bwagiye buyobera abantu benshi bafite intege nke mu byo kwizera. Bamwe bageza n'aho benda kureka Kwiringira Imana kwabo kuko ireka abantu basaye mu byaha bakaba abakire mu gihe abeza kandi bintungane bo bababazwa kandi bagashinyagurirwa n'ubushobozi bw’abo banyabibi. Baribaza bati, bishoboka bite ko Imana ikiranuka, y'imbabazi kandi ifite ubushobozi butagira iherezo, yakwihanganira akarengane n'ubugome bimeze bityo? Icyo ni ikibazo tudashobora gsukemura. Imana yaduhaye ibihamya bihagije by'urukundo rwayo, bityo ntitugomba gushidikanya ubugwaneza bwayo kuko tudashobora gusobanukirwa uburyo iturinda. — Ellen G. White, Intambara Ikomeye, p. 37.

***IBIBAZO:***

`Mbese gutotezwa bifite akahe kamaro? Utekereza ko ari iyihe mpamyu ituma Imana yemerako ubwoko bwayo bubabazwa mu bihe runaka? Nubwo rimwe na rimwe, nko mu itorero rya mbere, hari ibyiza byashoboraga kuva muri uko gutotezwa, bimeze bite igihe bigaragara ko nta cyiza kiva mu gutotezwa? Kubera iki mu bihe nk'ibyo urukundo rw'Imana ari ingenzi cyane kugira ngo dukomeze kugira kwizera?`

`Inshuti yawe ibaye ikubajije iki kibazo, wayisubiza iki: “Imana yari iri hehe ubwo uababazwaga? Niba inkunda, ni kuki nyura mu bihe bibi nk'ibingibi?”`

`Ni buryo ki itorero usengeramo rishobora kuba iry’abantu bazana impinduka kwita ku batuye isi? Nimuganire ku bintu bifatika mushobora gukora ngo mushyire mu bikorwa ibyo twize muri iki cyumweru.`