---
title:  Abakristo Barinzwe mu Buryo 
date:   08/04/2024
---

Imbabazi z'Imana, ubuntu bwayo, ibitangaza, n'ubumenyi bwayo bw'ibizabaho mbere y'igihe byahishuwe neza mu byagiye bibaho biteguriza kurimbuka kwa Yerusalemu. Cestiyusi Gallusi n'ingabo z'Abaroma bagose umurwa. Mu buryo butunguranye, ubwo igitero cyabo cyasaga nk'icyegereje, basubiyeyo. Ingabo z'Abayuda zarabakurikiranye zirabatsinda bikomeye.

Mu gihe Abaroma bahungaga n’Abayuda bakabakurikirana, Abakristo babaga muri Yerusalemu bahungiye mu mugi wa Pella mu ntara ya Pereya, hakurya y'Uruzi rwa Yorodani. "Abakristo bari bagetegerje bari bamaze guhabwa ikimenyetso bari barasezeraniwe, icyo gihe rero uwo mwanya wo kumvira imiburo y’Umukiza wari ubonetse ku bantu bose babyifuzaga. Ibyabaga byari biyobowe Ku buryo nta Bayuda cyangwa Abanyaroma bari kubuza Abakristo guhunga." - Ellen G. White, _Intambara Ikomeye_, p.26.

`Soma Zaburi 46:1 na Yesaya 41:10. Aya masomo  atubwira iki cyerekeranye n'uburinzi bw'igitangaza bw Imana?`

Imana ni umutware ushoborabyose kandi ni Yo igenga ibiba kuri iyi si igamije gusa gusohoza imigambi yayo mvajuru. Nubwo haba ibihe Imana ihindura imigambi yayo y'ibanze ishingiye ku mahitamo yacu nk'abantu, umugambi wayo w'imena ifitiye iyi si uzasohora. Hari ibihe bizabaho igihe ubwoko bw'Imana buzanyura mu bihe bibi cyane, gutotezwa, gufungwa, n'urupfu ubwarwo bahorwa Kristo. Nyamara no mu bihe bibi cyane nk'ibyo bitewe n’ibitero bikomeye bya Satani, Imana ikomeza kwita no kurinda itorero ryayo.

`Soma mu Abaheburayo 11:35-38 n’ Ibyahishuwe 2:10. Aya masomo aduhishurira aie kuri kwerekeranye n'intambara turwana n'imbaraga z'ikibi? Ni buryo ki aya masomo ahura n'igitekerezo cy’uburinzi bw’Imana mu kibazo cyabanje? Ese hari ukuvuguruzanya hagati y'igitekerezo cy’uburinzi bw'Imana no kuba Imana yemera ko bamwe bahura n'imibabaro ikabije ndetse no kwicwa bahorwa Kristo?`

"Imbaraga zose Satani yakoresheje kugira ngo arimbure itorero rya Kristo binyuze mu kurirenganya zabaye impfabusa. Intambara ikomeye abigishwa ba Kristo baguyemo ntiyarangiranye no gupfa kwabo baguye ku rugamba. Mu rupfu rwabo harimo kunesha. Abakozi b'Imana barishwe ariko umurimo wayo wakomeje kujya mbere utajegajega.” - Ellen G. White, _Intambara Ikomeye_, p. 33.

`Ni iki byaba bivuze kuri twebwe kuba abanditsi ba Bibiliya, banyuze mu mibabaro n'akaga, nyamara bagakomeza kwandika ku kuri k'urukundo rw’Imana? Ni buryo ki natwe twamenya urwo rukundo rukaba urwacu?`