---
title:  Umurage w'Urukundo
date:   11/04/2024
---

`Soma Yohana 13:35 n'urwa 1 Yohana 4:21. Ni iki aya masomo ahishura cyerekanye n'ibirego Satani arega ubutegetsi bw'Imana mu ntambara ikomeye? Ni iki amasomo atubwira ku ishingiro ry'Ubukristo bw'umwimerere?`

Urukundo  rwari umurongo ngenderwaho uranga Abakristo bo mu binyejana bike bya mbere. Terituliyani yanditse atangara agira ati: “Ibikorwa by’urukundo rukomeye ni byo cyane cyane byatumye abantu benshi baduha akabyiniriro gashya bavuga bati, _Nimurebe ukuntu bakundana._" (Tubisanga mu nyandiko yitwa, _Tertullian’sApology_ 39 nk'uko yasobanuwe na S. Thelwall ka rubuga rwa https: /www.logoslibrary.org/tertullian/apology/39.html.)

Rimwe mu mahishurwa akomeye y'urukundo rw'Imana yerekanywe igihe ibyorezo bibiri bya kirimbuzi byakwiraga ku isi mu binyejana byo mu myaka ya mbere, ahagana mu mwaka wa 160 Nyuma ya Kristo no mu mwaka wa 260 Nyuma ya Kristo. Abakristo barahagurutse maze bajya kwita ku barwayi abantu barimo gupfa. Ibi byorezo byahitanye abantu ibihumbi kandi bisiga imidugudu n’imigi uko yakabaye isigayemo abantu mbarwa. Umurimo utarangwamo kwikunda, w'ubwitange, no kugirira neza abandi w'Abakristo wazanye itandukaniro rikomeye mu baturage. Mu bihe byagiye bisimburana, abantu ibihumbi, n'ibihumbi amagana, ndetse na za miliyoni bo mu  bwami bw'abami bw'Abaroma bahindutse abizera Yesu muri ibyo bihe byombi by’ibyorezo. Urukundo, ubutabazi, no gukorera kuri gahunda irangwa n'umutima wita ku barwayi n'abarimo gupfa byateye abantu gutangara cyane babonye ibikorwa by'abizera na Kristo wabo bahagarariye.

Igitabo cyitwa _The Risen of Christianity_ [Ukuzamuka k'Ubukristo] cyanditswe na Rodney Stark mu igitabo cy'iki gihe Kivuga ku byayo mateka agaragaza ibyabayeho muri icyo gihe mu mucyo mushya usobanutse. Muri icyo gitabo uwo mwanditsi agaragaza ukuntu mu gihe cy’icyorezo cya Kabiri, Abakristo bose bari bagizwe cyane n'Abakristo b'Abayahudi, bahindutse nk'ingabo abaforomo, zitanga ibikenewe by'ibanze ku bantu bahuye n'akaga kugira ngo bagire icyizere cyo kubaho. Umwanditsi agira ati, “Mu gihe icyorezo cyari kigeze ahakomeye, ahagana mu mwaka wa 260 A-D., mu ibaruwa yanditswe mu gihe cya Pasika, Diyonisiyo yanditse ibaruwa ndende yo gushimira Abakristo b'intwari bakoresheje imbaraga za giforomo, kugeza ubwo benshi ndetse babuze ubuzima bwabo bazira kwita ku bandi bantu.

“Benshi muri benedata b'Abakristo berekanye urukundo rukomeye n'ubupfura, bitanga batizigamye kandi bazirikana gusa buri muntu wese. Batitaye ku kaga kabaga kabategereje, biyemeje kwita ku ndembe z'abarwayi, bakabafasha mu byo babaga bakeneye kandi bakabitaho muri Kristo, maze kandi bakifatanyiriza hamwe no mu gihe babaga bavuye muri ubu buzima bafite ibyishimo bikomeye; kuko banduzwaga indwara n'abandi, bakabateza indi bakomoye ku baturanyi babo, maze bakemera iyo mibabaro banezerewe.” - Rodney Star. _The Risen of Christianity_ (Princeton, New Jersey: Princeton University Press, 1996), p. 82.

`Ni ubuhe butumwa bwumvikana butugenewe natwe ahangaha? Ni buryo ki twiga gupfa ku narijye kugira ngo natwe tubashe kugaragaza bene uyu mwuka wo kwitanga? Mbese ibi biroroshye?`