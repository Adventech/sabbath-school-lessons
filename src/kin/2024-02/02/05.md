---
title:  Kwita ku Bagize Umuryango Mugari
date:   10/04/2024
---

Itorero rya mbere rya Gikristo ryakuraga bidatewe gusa n'uko abizera baryo babwirizaga ubutumwa bwiza, ahubwo bitewe nuko babagaho nk'uko ubutumwa bwiza bwigisha. Abizera bakurikizaga urugero rwa Kristo “agenderera abi Galilaya hose, abigishiriza mu masinagogi yabo ababwira ubutumwa bwiza  bw'ubwami, akiza n'indwara zose n'ubumuga bw'abantu” (Matayo 4.23). Yesu yitaga ku banntu, akabitaho cyane, kandi uko niko n'itorero ryo mu gihe cy'Isezerano Rishya ryagenzaga. Bene urwo rukundo rutikanyiza no kwitangira gukemura ibyifuzo by'abantu bifatanyije no gusangira inkuru nziza y'ubutumwa bwiza bayobowe n'imbaraga ya Mwuka Wera ni byo byazanye impinduka mu isi yo mu binyejana bibanza by itorero rya Gikristo.

`Soma Ibyakozwe n'Intumwa 2:44-47, Ibyakozwe n'Intumwa 3:6-9 n' Ibyakozwe n'Intumwa 6:1-7. Nubwo ibihe bitandukanye, ni ayahe mahame dushobora kwigira muri aya masomo yerekeranye n'Ubukristo bw'umwimerere?`

Aba bizera bo mu Isezerano Rishya bakurikije urugero Kristo yatanze, We nkuko Petero yabivuze, Imana “ ‘yamusutseho Umwuka Wera niimbaraga, akagenda agirira abantu ineza, agakiza abo Satani atwaza igitugu, kuko Imana yari iri kumwe na we’ ” (Ibyakozwe n'Intumwa 10:38). Itorero rya Kristo ni ryo ryari umubiri we ku isi, kandi muri binyejana bibanza ni ryo ryagaragazaga urukundo rwitanga rwa Kristo no kwita ku nyokomuntu yabababajwe kandi igakomeretswa [n’icyaha]. Aba bizera barangwaga n'imibereho ikurikiza urugero rw'impuhwe za Kristo.

Mu ntambara ikomeye ibera mu isanzure, umwanzi ashaka kwangiza ishusho y’Imana mu nyokomuntu. Umugambi w'ubutumwa bwiza ni ukugarura ishusho y'Imana mu nyokomuntu. Uku kugarura ishusho y'Imana bigendana no gukiza umubiri, ubwenge, intekerezo, n'umwuka.

Muri Yohana 10:10, Yesu ahishura umugambi afitiye buri wese muri twe. “ 'Umujura ntazanwa n'ikindi keretse kwiba no kwica no kurimbura: ariko Jyeweho nazanywe no kugira ngo zibone ubugingo, ndetse ngo zibone bwinshi.” Yifuzako tugira imibiri mitaraga, ibwenge buzima, intekerezo zituje, niby umwuka byuzuye.

Mbit ukuri by’umwihariko mu mucyo wisezerano yadusigiye ryo kugaruka Kwe. Iyi si ihanganye n'akaga gakomeye cyane. Ubuhanuzi Yesu yivugiye muri Matayo 24 na Luka 21 yavuze bitaraba iby'imibereho iteye ubwoba izaba iri kuri iyi si mbere yo kuza Kwe. Iyo Kristo dukojejeho ikiganza cy'ubuntu Bwe bukiza, natwe twifuza gukoza ikiganza cya Kristo ku Bandi kugira ngo na bo bakizwe rwose. Yesu yatwohereje mu isi yashenjaguwe ngo tube abahagarariye Kristo tugeza urukundo Rwe ku bandi. Ubukristo bwo mu Isezerano rya Kera bwaranzwe n'urukundo rwa Gikristo buri wese yakundaga mugenzi we n'abantu babanaga.

`Mubiganireho: Ni iyihe nshingano itorero rifite mu gufatanya na Kristo gutesha agaciro ibirego bya Satani ryerekana ko ari ibinyoma?`