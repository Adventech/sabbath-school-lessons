---
title:  "Izingiro ry'Ikibazo: Urukundo cyangwa Kwikunda?"
date:   06/04/2024
---

### Aho icyigisho cy'iki cyumweru gishingiye
Luka 19:41-44; Matayo 23:37, 38; Abaheburayo 11:35-38; Ibyahishuwe 2:10; Ibyakozwe n'lntumwa 2:44-47; Yohana 13:35.

> <p>Icyo kwibukwa</P>
> “'Ntutinye kuko ndi kumwe nawe, ntukihebe kuko ndi Imana yawe. Nzajya ngukomeza, ni koko nzajya ngutabara kandi nzajya nkuramiza ukuboko kw'iburyo, ari ko gukiranuka kwanjye'” (Yesaya 41:10).

Tuvuge ko uri umworozi uragiye ihene zawe mu mabanga y'imisozi iri ka Musozi wa Elayono, witegereza umuiyi wa Yerusalemu. Ukumva amajwi. Uwo mwanya ukamenya ijwi rya Yesu. Mu gihe umucyo w'izuba ririmo kurenga wageraga ku rwererane rw'inkuta n'urusengero zubakishije amabuye y'agaciro, Yesu yavuze aya magambo akomeje ati " Ndababwira ukuri yuko aha hatazasigara ibuye rigeretse ku rindi ritajugunywe hasi” (Matayo 24:2). Abigishwa bagwa mu rujijo, nawe niko byakugendekera. Ni iki Yesu yaba yarashakaga kuvuga muri aya magambo? Ni buryo ki afitanye isano n'iherezo ry'isi abigishwa ba Yesu bamubazagaho?

Ugategera amatwi witonze amagambo Yesu avuga ashize amanga ahuza ibihe byo kurimbuka kwa Yerusalemu n'ibihe bizabanziriza kugaruka Kwe. Mu irimbuka rya Yerusalemu, tubonamo imvugoshusho y'imigambi ya Satani ikubiyemo ubushukanyi no kurimbura ubwoko bw'Imana mu gihe giheruka. Amabwiriza ya Yesu tubona muri Matayo 24 agaragaza mu buryo busobanutse ibihe byo mu minsi iheruka mu cyerekezo cyo Kurimbuka kwa Yerusalemu.

Tuzigira hamwe imigambi y'inkubirane ya Satani igamije ibintu bibiri: ubushukanyi no gutsemba ubwoko bw'Imana. Ibyo umubisha yananiwe gusohoza mu gihe cy'akarengane, aribwirako azabisohoza akoresheje uburyo bwo gutatira ukuri. Ntabwo Imana ijya itungurwa, ndetse no mu bihe birushijeho kuba bigoranye kandi bibi, Irinda ubwoko bwayo.

_Mu gihe wiga icyigisho cy'iki cyumweru, uzirikane ko gishingiye mu gitabo cy'Intambara Ikomeye, igice cya 1 kugeza ku cya 2._