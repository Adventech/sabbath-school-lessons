---
title:  Kwizera Imyuka Mibi Kwashyizwe Ahagaragara
date:   01/06/2024
---

### Aho icyigisho cy'iki cyumweru gishingiye
Matayo 10:28; Umubwiriza 9:5: Yesara 8:19,20: Yohana 11:11-14, 21-25: Ibyahishuwe 16:13, 14; Matayo 24:23-27; 2 Abatesalonike 2:9-12.

> <p>Icyo kwibukwa:</P>
> "Kuko Umwami ubwe azaza amanutse ava mu ijuru aranguruye ijwi rirenga hamwe n'ijwi rya marayika ukomeye n'impanda y'Imana, nuko abapfiriye muri Kristo ni bo barabanza kuzuka, maze natwe abazaba bakiriho basigaye duhereko tujvananwe na bo, turamuwe mu bicu gusanganira Umwami mu kirere. Nuko rero tuzabana n'umwami iteka ryose" (1 Abatesalonike 4:16,17).

Hashije igihe kirekire hadutse inkuru zivuga iby'abantu bari hafi yo gupfa, aho muri ino nkuru abantu bapfuye, maze bakongera bakazuka, bavuze inkuru zitangaje z'ibvo babonye n'ibyo bumvise ubwo bari "barapfuye." Abantu benshi bizera yuko izi nkuru ari igihamya kigaragaza ko abapfuye baba batapfuye. Uko kwizera imyuka y'abapfuye ni kimwe mu bishuko bya Satani byakwiriye ahantu henshi ku isi.

Mu by'ukuri, kwizera imyuka y'abapfuye byatangiriye muri Edeni, bitangijwe n'ikinyoma cy'inzoka ubwo yabeshyaga Adamu na Eva, "Gupfa ntimuzapfa" (Itangiriro 3:4). Iki gitekerezo ni umuzi wa rimwe mu madini y'ikinyoma yo mu kinyejana cya 19 ryatangijwe n'ibyavuzwe n'abakobwa batatu, bavugaga ko bashobora kubona ibisubizo by'ibibazo byabo biturutse ku myuka y'abapfuye nubwo abo bakobwa baje kuvuga ko ibyo bavugaga bitari ukuri.

Intego y'iki cyigisho ni ukugaragaza yuko uburinzi bwacu rukumbi buturinda kugwa mu gishuko cya Satani giheruka ari ukugirana umushyikirano wihariye na Kristo no gushikama mu nyigisho za Bibiliya. Izo nyigisho zikubiyemo inyigisho zivuga uko abapfuye bamera, tutitaye ku byo amaso yacu n'amatwi yacu ndetse n'imitima yacu bishobora kugerageza kutubwira.

_Mu gihe wiga icyigisho cyiki cyumweru, zirikana ko gishingiye mu gitabo cy'Intambara Ikomeye ibice 31-34._