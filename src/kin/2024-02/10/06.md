---
title:  "Kwizera Imyuka Mibi mu Minsi y'Imperuka: Umugabane wa 2"
date:   06/06/2024
---

Ibyiringiro byacu by'agakiza bishoye imizi muri Kristo, Ibiganza bye byavuye amaraso biturarikira kwemera igitambo cyatanzwe nta gahato ku kiguzi kitarondoreka. Vuba bidatinze Kristo agiye kugaruka kujyana abe. Tito 2:13 hita kugaruka kwa Kristo, "ibyiringiro by'umugisha."    

Umugambi wa Satani ni ugusenya ibi byiringiro. Azakora ibitangaza n'ibimenyetso nikintu cyose gishobora kuyobya abantu kikabakura ku kuri kwa Bibiliya no ku gakiza kabonerwa muri Kristo.     

"Aho ni ho kwihangana kw'abera kuri; bitondera amategeko y'Imana bakagira kwizera nk'ukwa Yesu" (Ibyahishuwe 14:12). Mu ntambara iheruka, Satani agiye gukora uko ashoboye kose ngo abuze abantu "kwitondera amategeko y'Imana" cyangwa "kugira kwizera nk'ukwa Yesu" cyangwa ababuze byombi. Ni yo mpamvu tugomba kwitondera inyigisho iyo ari yo yose kabone nubwo yaba iherekejwe n'ibimenyetso, n'ibitangaza kuko izo nyigisho zishobora kutwambura ibyo bimeyetso biranga itorero ryasigaye.  

`Soma muri Matayo 24:23-27; 2 Abakorinto 11:13, 14 na 2 Abatesalonike 2:9-12. Ni iki aya masomo atubwira cyerekeranye n'imbaraga ishuka ya Satani ndetse n'uburyo akora?`     

Mu bihe biheruka, Satani azakoresha ikinyoma cye giheruka: "Bidatinze mu birere by'ijuru hazaduka ibimenyetso bidasanzwe, bigaragaza imbaraga z'abadayimoni zikora ibitangaza. Imyuka mibi y'abadayimoni izakwira hose mu bami bo mu isi no mu batuye isi, kugira ngo ibashuke kandi ibakururire gufatanya na Satani mu ntambara ye iheruka yo kurwanya L.eta y'ijuru. Kubw' iyo myuka mibi, abategetsi n'abategekwa bazagwa muri ibyo bishuko. Abantu bazahaguruka ubwabo biyite Kristo, basabe ikuzo no gusengwa bigenewe Umucunguzi w'Isi. Bazakora ibitangaza n'ibimenyetso bikomeye byo gukiza abarwayi kandi bavuge ko bahawe ihishurirwa rivuye mu ijuru rihabanye n'ibyo Ibyanditswe bihamya.     

"Igikorwa gihebuje ibindi mu bushukanyi bukomeye ni uko Satani ubwe azihindura nka Kristo. Mu gihe kirekire Itorero ryakomeje kwiringira ko Kristo azagaruka akaba amizero yaryo. Muri icyo gihe cyo gutegereza ni bwo umushukanyi ukomeye aziyerekana ko ari we Kristo ugarutse. Mu mpande zose z'isi, Satani aziyereka abantu nk'umutware ukomeye ufite mu maso harabagirana, azihindura nk'Umwana w'Imana nk'uko Yohana yeretswe mu Byahishuwe."- *Ellen G. White, Intambara Ikomeye*, pp. 436, 437.  

`Kuki gusobanukirwa n'ukuri kwerekeranye n'uburyo Kristo azagaruka, ndetse n'uko abapfuye bamera, ari ingenzi cyane kugira ngo tutagwa mu gishuko?`