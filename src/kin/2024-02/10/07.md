---
title:  Ibindi byo Kwiga No Kuzirakanwa
date:   07/06/2024
---

Hari igitabo giherutse gusohoka cyanditswe na Lee Strobel, cyitwa The Case of Heaven (ibyo mu ijuru) kivuga ko iyo umuntu apfuye akomeza kubaho afite ibitekerezo bizima, nk'iby'umuntu utaranogoka kandi muri icyo gitabo harimo urugero rw' umukobwa wari hafi kunogoka mu gihe yabagwaga umutima, wavuze ko yabonye musaza we nyuma yo gupfa-ibyo byaramutangaje cyane kuko nta musaza we yagiraga. Ubwo yari amaze gukira yabibwiye se, maze se amubwira ko yigeze kugira musaza we, ariko akaba yarapfuye mbere y'uko uwo mukobwa avuka."-*Lee Strobel, The Case of Heaven* (Grand Rapids, MI: Zondervan Books, 2021), p.69. Strobel ahanganye no guhuza igitekerezo kivuga ko umuntu ahita ajya mu ijuru akimara gupfa n'inyigisho igaragara ya Bibiliya ivuga ko ubwo Kristo azaba agarutse aribwo Abakristo bazahabwa ingororano zabo ziheruka.       

Twaburiwe ko: "Benshi bazagendererwa n'imyuka y'abadayimoni, bihinduye nk'abantu babo bakundaga cyangwa incuti zabo, maze bavuge iby' ubuhakanyi buteye ubwoba. Abo bashyitsi bazigaragaza nk'abadufitiye impuhwe kandi bakore ibitangaza kugira ngo bashyigikire imigambi yabo. Dukwiriye kwitegura guhangana na bo twitwaje ukuri kwa Bibiliya, duhamya ko abapfuye nta cyo bamenya kandi ko abo ari imyuka y'abadayimoni.          

"Ni ukuri isaha y'amakuba iradutegereje, ayo makuba agiye kuzakwira isi yose ngo agerageze abatuye isi. Abazaba badafite kwizera gushingiye ku Ijambo ry'Imana bazatsindwa. Satani arakoresha imitego yose yo gukiranirwa, kugira ngo yigarurire abana b'abantu, kandi imitego ye ntizacogora. Ariko ashobora gutsinda gusa ari uko abantu bamwemereye. Abashishikarira kumenya ukuri, bagaharanira kweza imitima yabo, binyuze mu kumvira, bakora uko bashoboye kose ngo bitegure iyo ntambara, bazabonera uburinzi budashidikanywa mu Mana y'ukuri. "Kuko witondeye ijambo ryo kwihangana kwanjye, nanjye nzakurinda, iryo ni isezerano ry'Umukiza. Yajyaga kohereza bidatinze buri mu marayika uvuye mu ijuru kurinda abantu bayo, aho kugira ngo umuntu umwe gusa uyiringira atsindwe na Satani."- *Ellen G. White, Intambara Ikomeye* pp.395,396.  

**IBIBAZO:**    

`Ni izihe mbaraga z'uburigaya mu bupfumu Satani ashobora kuba akoresha kugira ngo yigarurire intekerezo [z'abantu]? Ni akahe kamaro itangazamakuru rigira muri ibyo?`    

`Ni mu buhe burwo wabwiza ukuri inshuti yawe yabuze uwo yakundaga kandi ikaba yizera ko uwo muntu wapfuye ari mu ijuru? Ni iki gikwiriye kuvugwa kandi ni iki kidakwiriye kuvugwa?`