---
title:  "Kwizera Imyuka Mibi mu Minsi y'Imperuka: Umugabane wa 1"
date:   05/06/2024
---

`Soma muri Matayo 24:5,11,24; 2 Abatesalonike 2:7-9; Ibyahishuwe 13:13,14 n' Ibyahishuwe 16:13, 14. Ni ibihe bishuko abantu bazahura na byo mu minsi iheruka?`    

Umwanzi azakoresha "ibimenyetso n'ibitangaza" kugira ngo ayobye benshi mbere yuko Yesu agaruka. Avuga ku mbaraga ziyobya z'imyuka y'abadayimoni, uwitwa Angel Rodriguez yaravuze ati: "Imbaraga zabo zo kwemeza abantu ntabwo zigaragarira mu butumwa bwabo ahubwo zigaragarira mu mbaraga zo kwigaragaza kudasanzwe kwitwa 'ibimenyetso 'cyangwa 'ibitangaza.' Bakora ibimenyetso bikurura amarangamutima y'abantu, aho kwibanda ku kubararikira gukoresha ubushobozi bwabo bwo guhitamo. Kuba ibyo bimenyetso bikorwa n'abadayimoni bigaragaza ko imbaraga zishyize hamwe z'ubutumwa bw'abadayimoni batatu [ikiyoka, inyamaswa, n'umuhanuzi w'ibinyoma] ari ubupfumu mu miterere-Ntabwo Imana ari yo soko cyangwa inkomoko yabwo. Ubwo intambara ibera ku isi iri hafi kugera ku musozo, imbaraga z'abadayimoni zizinjira mu mateka ya muntu mu buryo butigeze kubaho. Ubupfumu, bufite urufatiro bw'inyigisho idashingiye kuri Bibiliya yo kudapfa k'ubugingo, buzasa naho bwigaruriye isi."- _"The Closing of Cosmic Conflict: Role of the Three Angels' Messages_, unpublished manuscript,p.6.      

`Kuki kwiringira amarangamutima yacu biteza akaga? Ni uruhe ruhare rubi cyangwa rwiza amarangamutima agira mu kwizera kwacu? Ni mu buhe buryo Satani ashobora kwifashisha intekerezo zacu kugira ngo yigarurire amarangamuti yacu?`      

"Satani amaze igihe kirekire ategura igitero simusiga cyo kuyobya abari mu isi... Buhoro buhoro akomeza gutegura inzira z'igishuko kiruta ibindi abinyujije mu myuka iyobya. Ntaragera ku musozo w'ibyo yateguye; ariko azawugeraho muri iki gihe gito gisigaye... Uretse abazaba barinzwe n'imbaraga y'Imana, binyuze mu kwizera Ijambo ryayo, isi yose izarohama muri icyo gishuko gikabije ubwoba. Abantu bihutira gusinzirira mu mutekano w'urupfu, bazakangurwa gusa no gusukwa k'umujinya w'Imana."- *Ellen G. White, Intambara Ikomeye*- pp. 396, 397.     

Muri Yesu no mu Ijambo rye ni ho honyine tubonera umutekano. Ntabwo bikomeye kubona uburyo abantu benshi badasobanukiwe n'uko abapfuye bamera bashobora kugwa mu gishuko kivuga ko abapfuye bakomeza kubaho nyuma yo gupfa.

`N'uyu munsi, ni ibihe bishuko rusange birindwa abasobanukiwe ko abapfuye basinziriye?`