---
title:  Ubutwari Bwo Guhagarara Ushikamye
date:   23/04/2024
---

`Gereranya Ibyakozwe n'Intumwa 5:28-32, Abefeso 6:10-12 n' Ibyahishuwe 3:11. Ni irihe hame ry'ibanze riboneka muri iyo mirongo?`

Kimwe mu bintu byaranze Abawulidense, na buri mugorozi ni ukubaha Imana kwabo, kumvira ububasha bw'Ibyanditswe byara, aho Kristo, bwa ububasha kwiyegurira no kwiyegurira ububasha bw'ubupapa. Ubwenge bwabo bwari bwuzuye inkuru zo mu  Isezerano Rishya zo kwizera ndetse n'ubutwari.

Bagombaga gufatanya na Petero ndetse n'izindi ntumwa mu kuvuga bati, " ibikwiriye ni ukumvira Imana kuruta abantu " (Ibyakozwe n'Intumwa 5:29). Bakiriye impanuro za Pawulo zigira ziti, "Mukomerere mu Mwami no mu mbaraga z'ubushobozi bwe bwinshi" (Abefeso 6:10). Bakurikije inama Yesu yatanze igira iti, "Komeza ibyo ufite hatagira ugutwara ikamamba ryawe" (Ibyahishuwe 3:11). Aho gukurikiza imihango y'itorero ry'i Roma, abo bagabo n'abagore b'abanyamwete kandi bari bafite kwizera bari bagize umwete wo guhagararira ukuri kw'ijambo ry'Imana.

Abawalidense ni rimwe mu matsinda y'abantu babonye Bibiliya yanditswe mu rurimi rwabo. Hari inkuru ikora ku mutima yanditswe na Jean Lager, umwe mu Bawalidense bandukuye Bibiliya bayishyira mu rurimi rwabo, ikubiyemo amakuru y'imvaho y'umurimo wabo. Abawalidense bandukuraga rwihishwa Ibyanditswe byera bari mu miryango yabo yabaga mu misozi yo mu majyaruguru y'Ubutaliyani no mu majyepfo y'Ubufaransa. Abasore bakiri bato bigishwaga n'ababyeyi babo gufata mu mutwe imirongo yo muri Bibiliya. Amatsinda y'abantu bandukuraga Bibiliya yakoreraga hamwe mu kwandukura Bibiliya. Bamwe muri abo basore b'Abawalidense bagendaga bazenguruka hirya no hino mu Burayi nk'abacuruzi bagenda bakwirakwiza ukuri kw'Ibyanditswe byera bucece. Bamwe muri bo biyandikishije muri za kaminuza, maze babona uburyo, bagakwirakwiza imirongo y'Ibyanditswe byera muri bagenzi babo b'abanyeshuri. Bayobowe na Mwuka Wera, igihe gikwiriye, igihe bumvaga hari abantu biteguye kwakira ukuri, batoranyaga imirongo yo muri Bibiliya maze bakayibaha. Abenshi batanze ikiguzi cy'ubuzima bwabo ku budahemuka no kwitanga. Nubwo Abawalidense batari basobanukiwe neza na buri nyigisho ya Bibiliya, bakomeje gusigasira ukuri kw'Ijambo ry'Imana igihe kirekire binyuze mu kukugeza ku bandi.

"Ariko inzira y'umukiranutsi ni nk'umuseke utambitse, ugakomeza gukura ukageza ku manywa y'ihangu" (Imigani 4:18). Salomo agereranya inzira Uwiteka ayobaramo abana be n'izuba rirasa rigakomeza gukura kugeza ku manywa y'ihangu. Imana iramutse iretse izuba rikava ubudatuza mu bukana bwaryo bwose, ryaduhuma amaso. Nyuma yuko umwijima wari umaze igihe kirekire ubuditse mu isi, Imana yahagurukije abagabo n'abagore, biyemeje kumvira Ijambo ryayo kandi bakomeje gushaka kumenya byinshi biruseho.

`Ni mu buhe buryo, mu kugaragaza umucyo wa Kristo twakiriye, dushobora kumurikira imiryango yacu? Ese turabikora?`