---
title:  Ibindi byo Kwiga No Kuzirakanwa
date:   26/04/2024
---

"Imana yatumye umucyo ukomeye urasa mu ntekerezo z'abo bagabo batoranyijwe, ibahishurira byinihi byo mu makosa y'ubuyobozi bw'i Roma, ariko ntibahawe umucyo wose wagombaga guhabwa abatuye isi. Imana yakoresheje abo bagaragu bayo bombi kugira ngo ikure abanta mu mwijima w'inyigisho z'i Roma, nyamara bari bafite inzitizi nyinshi kandi zikomeye bagombaga guhura na zo ni cyo cyatumye Imana ibayobora buhoro buhoro ikurikije imbaraga zabo. Ntabwo bari biteguye kwakira umucyo wose icyarimwe. Iyo bajya guhabwa umucyo w'ukuri kose mu mwanya umwe, byari gutuma bayoba nk'uko umucyo w'ubwiza w'izuba ry'amanywa ribera abantu bamaze igihe kirekire mu mwijima. Ni cyo cyatumye Imana ihishurira abayobozi uwo mucyo buhoro buhoro ikurikije uko abantu babashaga kuwakira. Uko imyaka yahitaga indi igataha, ni ko abandi bakozi b'indahemuka bagombaga kuzakurikiraho kugira ngo barusheho kuyobora abantu mu nzira y'ubugorozi" Intambara Ikomeye pp.75-76.

"Mu rundi rwandiko yandikiye umupadiri wari warahindutse umwigishwa w'ubutumwa bwiza, Huse yavuze iby'amakosa ye bwite afite kwicisha bugufi yishinja "kuba yarishimiye kwambara imyenda y'igiciro cyinshi no kuba yarapfushije igihe kinini ubusa mu bidafite umumaro." Yongeyeho iyi miburo ikora ku mutima agira ati, "Ndasaba ngo ikuzo ry'Imana n'agakiza kabantu byuzure ubwenge bwawe aho kuzura kugwiza inyungu n'ubutunzi. Witondere kurimbisha inzu yawe kuruta uko urimbisha umutima wawe, kandi ikiruta byose wite ku nyubako y'ibya Mwuka. Jya uba inyangamugayo kandi wicishe bugufi ubane n'abakene, wirinde kwaya umutungo wawe mu byo kwinezeza. Uramutse utisubiyeho ngo ureke gukabya, ndatinya ko utazabura kubihanirwa cyane nk'uko nanjye byambaho" Intambara Ikomeye p.77.

**IBIBAZO:**

`"Umucyo ukomeza gukura" ni iki? Kuki Imana igaragaza ukuri buhorobuhoro? Ni mu buhe buryo ayo mahame akoreshwa mu itorero ry'Imana uyu munsi?`

`Ni mu buhe buryo ibyo dusobanukirwa na byo bishya ku kuri bifitanye isano n'ukuri kw'igihe cyatambutse ubwoko bw'Imana bwasobanukiwe? Kuki umucyo mushya ugomba kutavuguruza umucyo wa kera?`

`Aho waba uri hose, umuco wanyu ugiye kwimakaza indangagaciro, n'amategeko agenga imyitwarire ashobora kuba ahabanye n'inyigisho za Bibiliya. Umaze kugaragaza iryo tandukaniro, ni hehe wibona kandi ni hehe utubona, nk'itorero, rihanganye n'izo mbogamizi? Ni mu buhe buryo dukomeza kuba abaturage beza kandi tudakurikiza ikintu cyose cyitwa indangagaciro gitangazwa n'umuco wacu?`

`Ni mu buhe buryo ibaruwa ya Yohana Husi igira icyo ihindura mu ntekerezo zawe uyu munsi? Ni iki kigutangaza muri iyo baruwa?`