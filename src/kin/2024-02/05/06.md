---
title:  "Kumvira: Imbuto yo Kwizera"
date:   02/05/2024
---

`Soma mu Abaroma 3:27-31; Abaroma 6:15-18; Abaroma 8:1, 2. Iyo mirongo iratwigisha iki cyerekeye agakiza binyuze mu gukiranuka kwa Kristo gusa?`

Umuyaga mushya wahuhaga mu itorero rya Gikristo mu gihe cya Luteri. Ibihumbi by'abantu bigishijwe guhanga amaso kuri Yesu aho kureba ku byaha byabo. Nta gushidikanya ko iyo abo bantu birebagaho ubwabo nta kindi babonaga usibye ibibaca intege gusa. Ni iki umwizera wo muri iki gihe adafite mu mibereho ye gihwanye n'ibyo? Iyo niyo mpamvu dukeneye guhanga amaso kuri Yesu.

Ubuntu bw'Imana buraduhindura. Umunsi umwe, Yohana Wesley yagiye mu nama yaberaga ahitwa Moravian mu mugi wa Londoni. Aho Wesley yari yicaye yatangajwe n'ibyo yumvise Luteri asoma mu rwandiko Pawulo yandikiye Abanyaroma. Bwa mbere mu mibereho ye, nibwo yumvise asobanukiwe n'ubutumwa bwiza. Yumvise ikintu kimugurumanyemo, yumva yifuje kumenya uwo Kristo wemeye gutanga ubugingo bwe ngo amupfire. Yahise atangaza aya magambo: "Numvise ndushijeho kwiringira Kristo, kandi Kristo wenyine kuko ariwe nkesha agakiza kanjye. Ikindi ni ibyiringiro nahawe, by'uko yishyizeho ibyaha byose, ndetse ni ibyanjye birimo, maze akankiza iteka ncirwaho n'icyaha ndetse n'urupfu." -John Whitehead, *The Life of the Rev. John Wesley, M.A.* (London: Stephen Couchmana, 1793), p. 331.

`Soma mu 1 Petero 2:2; 2Petero 3:18; Abakorosayi 1:10; na Abefeso 4:18-24. Ni ukuhe kuri nyako kwerekeye imibereho ya Gikristo iyo mirongo dusomye igaragaza?`

Abagorozi biganye umwete Ijambo ry'Imana kugira ngo bamenye ukuri guhagije. Ntabwo bitaye ku byariho muri icyo gihe, nta n'ubwo bitaye ku bari batsimbaraye kuby'idini bitaribigize icyo bimariye abantu mu gukura kwabo kwa Mwuka, icyari kibashishikaje ni ukumenya ibya Kristo mu buryo busobanutse. Abakristo benshi bizeraga ibyo Bibiliya ivuga bo mu kinyejana cyo hagati batanze ikiguzi kinini mu kwitanga kwabo. Bakorewe iyicarubozo, barafungwa, abandi barahunga, ndetse hari n'abishwe. Imitungo yabo yaranyazwe, ingo zabo ziratwikwa, amasambu yabo aratwarwa, n'ab'imiryango yabo baratotezwa. Igihe bameneshwaga mu ngo zabo, bari bategereje "umudugudu wubatswe ku mfatiro, uwo Imana yubatse ikawurema" (Abaheburayo 11:10). Igihe bakorerwaga iyicarubozo, basabiraga ababarenganyaga, kandi igihe bafungirwaga mu byumba bicuze umwijima, bakajugunya mu nzu z'imbohe, bibutsaga Imana amasezerano yayo y'uko izabatabara, igatamurura umwijima. Nubwo imibiri yabo yari ifungiranywe mu nzu z'imbohe, bari bafite umudendezo muri Kristo, babatuwe n'ukuri kw'Ijambo Rye, kandi bafite ibyiringiro by'uko azagaruka bidatinze.

`Iyo wirebye ubwawe, ubona ufite ibihe byiringiro by'agakiza?`