---
title:  Ibindi byo Kwiga No Kuzirakanwa
date:   03/05/2024
---

"Ntabwo abagaragu b'Imana b'indahemuka bakoraga umurimo bari bonyine. Ubwo abatware n'abafite ubushobozi n'imyuka mibi y'ahantu ho mu ijuru yari ifatanyirije hamwe kubarwanya. Umwami Imana ntiyigeze ihana abantu bayo. Ä°yaba amaso yabo yarabashije guhweza, baba barabonye igihamya kigaragaza ko Imana iri kumwe nabo kandi ibafasha nk'uko yabibwive umuhanuzi wa kera. Igihe umugaragu w'umuhanuzi Elisa yerekaga shebuja ingabo zikaze zari zibazengurutse kandi zabagose ku buryo ntaho banyura ngo bacike, Elisha yarasenze agira ati: Uwiteka ndakwinginze, muhumure amaso, arebe' (2 Abami 6:17). Arebye, abona umusozi wuzuye amafarashi n'amagare y'umuriro, ingabo zo mu ijuru zari zihagaze aho zo kurinda umuntu w Imana. Uko niko abamarayika barindaga abakozi b'Imana mu murimo w Ubugorozi."-Ellen G. White, *Intambara Ikomeye*, p. 151.

"Igihe abanzi bakomeye bashyiraga hamwe kugira ngo basenye ukwizera kuvuguruye, kandi inkota ibihumbi byinshi zikaba zarasaga n'izikubanguriwe, Luteri yaranditse ati: Satani ari kwenyegeza uburakari bwe, abayobozi b'itorero batubaha Imana bari mu bugambanyi; kubw'ibyo twugarijwe n'intambara. Nimwingingire abantu kurwanisha kwizera no gusenga bafite umwete imbere y'intebe ya cyami y'Imana, kugira ngo abanzi bacu nibamara gutsindwa na Mwuka w'Imana, babone ko nta kindi bakora uretse gutanga amahoro. Icyo dukeneye kuruta ibindi, ari nawo murimo w'ingenzi dufite, ni ugusenga. Reka abantu bamenye ko bugarijwe n'ubugi bw'inkota ndetse n'uburakari bwa Satani. Nibasenge rero." -Ellen G. White, *Intambara Ikomeye*, p. 151.

Gutsindishirizwa kubwo kwizera, ni ukuri guhambaye Luteri yongoye kuvumbura bundi bushya, kukaba ari ishingiro ry'ubutumwa bwiza, ukuri ibyiringiro byacu by'agakiza byubakiyeho. Indirimbo ya Luteri: 'Nikomeze ku Rutare, ituma ubutumwa bwiza bugira imbaraga. Amagambo y'iyo ndirimbo ni aya: 'Mbese mu mbaraga zacu hari icyo twageraho, umuhati waba ari uw'ubusa, wa mugabo w'intwari aramutse atari ku ruhande rwacu. Ni uguhitabo k'umuntu w'Imana. Wabaza ngo uwo yaba ari nde? Ni Yesu Kristo, ni we wenyine, Uwiteka Nyiringabo niryo zina rye, uko yari ejo, niko azahora, ntajya ahinduka, Kandi niwe ugomba gutsinda urugamba." -*Seventh-day Adventisti Hymnal* (Hagerstown, MD: Review and Herald Publishing Association, 1985), No. 506.

**IBIBAZO:**

`Ni mu buhe buryo twasobanura aho ubuntu n'amategeko bihurira, n'aho kwizera n'imirimo myiza bihugira?`

`Ni ukubera iki utekereza ko byoroshye ko ibitekerezo byacu bishobora kubogamira ku mategeko? Ni ukubera iki ibyo biteje akaga ku kwizera kwacu kwa Gikristo?`

`Mbese aho ntibyateza akaga igitekerezo cyo "gukizwa kubw'ubuntu" kitumviswe neza? Uratekereza ko uko kudasobanukirwa byaganisha abantu he?`

`Iyo abantu bamwe bakoresha iyi mvugo "ubuntu buciriritse", biba bisobanuye iki? Mbese hari ubwo ubuntu bwigeze bufatwa nk'ikintu giciriritse?`