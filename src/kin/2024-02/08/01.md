---
title:  Umucyo Uturuka mu Buturo Bwera
date:   18/05/2024
---

### Aho icyigisho cy'iki cyumweru gishingiye
Kuva 25:8, 9, 40; Abaheburayo 8:1-6; Abalewi 16:21, 29-34; Abalewi 23:26-32; Abaheburayo 9:23-28; Daniyeli 7:9, 10; Matayo 25:1-13; Ibyahishuwe 11:19.

> <p>Icyo kwibukwa:</p>
> "Mu byo tuvuga igikomeye ni iki ngiki: Dufite Umutambyi mukuru umeze atyo wicaye iburyo bw'intebe y'Ikomeye cyane yo mu ijuru, ukorera Ahera ho mu ihema ry'ukuri, iryo abantu batabambye ahubwo ryabambwe n'Umwami Imana" (Abeheburayo 8:1, 2).

Nyuma gato yo gucika intege gukomeye kwabaye ku wa 22 Ukwakira, 1844, bamwe mu bigishwa ba William Miller basobanukiwe ko ubuhanuzi bw'iminsi 2,300 butari bwerekeranye no kugaruka kwa Yesu, ahubwo ko bwari bwerekaranye n'umurimo wa Kristo wo mu Buturo Bwera bwo mu ijuru.

Kwezwa k'Ubuturo Bwera bwo mu ijuru kwari ugusohora ko kwezwa k'ubuturo bwera bwo ku isi. Kugira ngo ubashe gusobanukirwa neza n'uko kuri kw'ingenzi, soma aya masomo afitanye isano aboneka mu gitabo cya Daniyeli igice cya 7 ndetse n'igice cya 8:

| Daniyeli 7 | Daniyeli 8 |
|---|---|
| Babuloni | ----------- |
|Abamedi n'Abaperesi | Abamedi n'Abaperesi |
|Abagiriki | Abagiriki |
|Abaroma | Abaroma |
|Urubanza mu ijuru | Kwezwa k'ubuturo bwera |

Ibyo bice byombi byerekana imiterere nyakuri yo kwezwa k'ubuturo bwera, urubanza kagenzuzi. Mu cyigisho cy'iki cyumweru, tuzasobanukirwa n'umurimo Kristo adukorera mu ijuru.  

_Mu gihe wiga icyigisho cy'iki cyumweru, zirikana ko gishingiye mu gitabo cy'Intamabara Ikomeye ibice 22-24 ndetse n'igice cya 28._