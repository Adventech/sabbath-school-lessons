---
title:  Ibindi byo Kwiga No Kuzirakanwa
date:   05/04/2024
---

“Ubwo Satani yacibwaga mu ijuru, Imana yerekanye ubutabera bwayo kandi ifuhira icyubahiro cy’ingoma yayo. Ariko ubwo umuntu yakoraga icyaha bitewe no kwemera uburiganya bwa Satani, Imana yatanze igihamya cy'urukundo rwayo ubwo yatangaga Umwana wayo w'ikinege kugira ngo apfire abantu bacumuye. Imico y’Imana igaragarira mu gitambo cy'i Kaluvari. Umusaraba utanga igihamya gikomeye ku isanzure ryose ko gukora icyaha Satani yahisemo ari nta mpamvu n'imwe gufite yo gushinjwa ubutegetsi bw'lmana? - Ellen G. White, _Intambara Ikomey_e, p.357.

“Nubwo umusaraba w’i Kaluvari werekana ko amategeko y'Imana adahinduka, ugaragariza isi n'ijuru n'isanzure ko ibihembo by’ibyaha ari urupfu. Mu ijambo Umukiza yavuze ubwo yapfiraga ku musaraba agira ati: 'Birarangiye,' ryasobanuraga ko inzogera ya nyuma ihamya urupfu rwa Satani ivuze. Intambara ikomeye yari imaze igihe kirekire yari ifatiwe umwanzuro ubwo, kurandurwa guheruka kw’ikibi kwari kugizwe impamo. Umwana w'Imana yarapfuye arazuka kugira ngo, ‘urupfu rwe aruhinduze ubusa ufite ubutware bw’urupfu, ari we Satani.' Abaheburayo 2:1."-Ellen G. White, _Intambara Ikomeye_, p. 359.

**IBIBAZO:**

`Niba Imana yari izi ko Lusiferi azigomeka, ni kuki yamuhaye ubushobozi bwo guhitamo mbere y’igihe? Cyangwa se igihe Lusiferi yigomekaga, ni kuki Imana itahise imurimbura uwo mwanya? Ni iyihe myitwarire yari kuboneka kuri iyi si yacumuye iyo Imana ihita ikuraho Lusiferi uwo mwanya? Ni kuki kugirira amatsiko inama y'agakiza kw’isanzure (1 Petero 1:12; Ibyahishuwe 5:13; Ibyahishuwe 16:7) ari ingenzi cyane mu gusobanukirwa n'intambara ikomeye?`

`Ni iyihe mpamvu cyangwa impamvu nyinshi ubasha gutekerezaho y'urupfu wa Kristo ku musaraba? Mbese rwari rugamije gusa guhishura imico y’Imana? Rwari rugamije kwishyura igiciro cy’incungu y'icyaha? Niba aribyo, ninde wishyuwe ikiguzi cy’iyo ncungu? Mwungura ibitekerezo kuri iyi ngingo kandi tange impamvu zishingiye muri Bibiliya.`

`Iyo dukoresha imvugo “intambara ikomeye” ni iki tuba dushaka kuvuga? Nimuganire ku mpande zitandukanye n'’intambara ikomeye nuburyo icyigisho cy'iki cyumweru kigendana n’imibereho yanyu bwite.`


`Ni ayahe masomo ya Bibiliya avuga ku kuri kw’intambara ikomeye? (Urugero, soma Yobu 1,2; Abefeso 6:12`

`Ni buryo ki ubusobanuro bw’Itorero ryAbadiventisti b’Umunsi wa Karindwi bwihariye mu yandi matorero ya Gikristo? Ni iki tubona cy’umwihariko Itorero ry'Abadiventisti ryigisha mu nyigisho yintambaraikomeye?`
