---
title:  Uukundo Rubona Inzira
date:   03/04/2024
---

Adamu na Eva baracumuye, kandi Imana yababwiye ko bagomba kuva mu rugo rw‘ubusitani bari batuyemo. Guhera ubwo ugakomeza, umuruho n'umubabaro byari kuba umurage wabo. Nonese bagombaga kubabazwa hanyuma bagapfa nta byiringiro? Mbese urupfu ni iherezo ry'ikintu cyose?

Aha niho Imana yabahaye isezerano ryanditswe mu Itangiriro 3:15, rireba ku buryo butaziguye Satani, wihinduye inzoka, ubwo Imana yamubwiraga iti: “ ‘Nshyize inzigo hagati yawe n'umugore, no hagati y'urubyaro rwawe n'urwe. Ruzakujanjagura umutwe, nawe urukomeretsa agatsinsino ” (Itangiriro 3:15, BII), Babasha kuba batarahise basobanukirwa byuzuye uwo mwanya icyo ibyo bisobanuye, ariko bamenye ko bashobora kubona ibyiringiro. Mu buryo runaka, binyuze mu “Urubyaro ry'umugore," ugucungurwa kwabo kwari gushora.

“Urubyaro rw'umugore," birumvikana ko ari Yesu Kristo (Abagalatiya 3:16). Ku musaraba, Satani yakomerekeje agatsinsino ke. Ariko intsinzi ya Yesu ni ubwishingizi bwacu yuko umunsi uri izina umutwe w'inzoka uzajanjagurwa, maze umuryango w'imibabaro n'urupfu Adamu na Eva bafunguye ukazafungwa.

`Soma Abaheburayo 2:9, Abagalatiya 3:13, n’urwa 2 Abakorinto 5:21. Ni iki aya masomo atubwira cyerekeranye n’uburemere bw’igitambo cya Kristo ku musaraba?`

Mbese wigeze wibaza niba koko Imana igukunda? Reba ku musaraba; reba ku ikamba ry'amahwa, reba imisumari mu biganza Bye no ku maguru Ye. Kuri buri gitonyanga y'amaraso Yesu yameneye i Kaluvari, Imana irakubwira iti, _Ndagukunda. Sinifuza kuba mu ijuru ntari kumwe nawe. Yego, wakoze icyaha; wigurishije mu maboko y'umwanzi; yego, muri wowe no kubwawe ntukwiriye ubugingo buhoraho. Ariko narishye impongano kugira ngo ngucungure. Igihe ureba ku musaraba ntugomba kongera kwibaza niba ukundwa._

Bibiliya itubwira ibya Yesu waje kuri iyi si, akanyura mu mibabaro, agacibwa intege, akagira ubuiribwe nk'abandi bantu bose. Iduhishurira Kristo wahuye n'ibigeragezo bimwe n’ibyacu — Kristo watsinze abanyabutware n'abanyabushobozi b'umwijima, haba mu buzima Bwe haba i
no mu rupfu Rwe ku musaraba - byose ari twebwe abikorera, buri wese ku giti cye.

Bitekerezeho: Yesu, We waremye ijuru nisi n'ibirimo byose (soma Yohana 1:3), yaramanutse aza kuri iyi si avuye mu ijuru, kandi ntiyaje gusa muri iyi si yacumuye, ahubwo Yanayibabarijwemo mu buryo nta numwe muri twe wigeze ababazwa atyo (soma Yesaya 53:1-5). Kandi ibyo yabikoreye kuko Yadukunze, buri wese muri twe. Mbega impamvu ikomeye idutera kugira ibyiringiro!

`Ni buryo ki Kristo yasubije ibirego bya Satani ku musaraba? Mu mucyo w'intambara ikomeye hagati y'icyiza n’ikibi, ni iki urupfu Rwe rwasohoje?`