---
title:  "Gusobanukirwa Ibiranga Inyamaswa: Umugabane Wa 1"
date:   11/06/2024
---

`Soma Ibyahishuwe 13:1, 2. Izo nyamaswa zituruka he, kandi ni nde uziha ububasha?`    

Igitabo cy'Ibyahishuwe kigaragaza ko ikiyoga ari Satani. Ibyahishuwe 12:3-5 havuga ko ikiyoka cyagerageje kurimbura "umwana w'umuhungu" "akimara kuvuka", ari we waje gusahurwa akajyanwa "ku Mana no ku ntebe yayo." Uwo ni umwanzi, wakoreraga muri Roma ya Gipagni, wagerageje kurimbura Kristo (soma Matayo 2:16-18). Umwanzi ukomeye urwanya Imana n'umuntu akorera mu bigo bya politike ndetse n'ibigo by'idini kugira ngo agere ku mugambi we.

Ku byerekeranye n'iyi mbaraga y'inyamaswa tubwirwa ko "ikiyoka cyayihaye imbaraga zacyo, intebe yacyo y'ubwami ndetse n'ubutware bukomeye" (Ibyahishuwe 13:2). Ubu buhanuzi bwasohoye nyuma y'imyaka myinshi, ubwo umwami w'abami w'Umuroma witwa Constantine yimuraga umurwa mukuru akawukura i Roma akawimurira ahaje kwitwa Konsitantinope (Canstantinople), iri muri Turukiya (Turkey) y'iki gihe. Ibi byasize icyuho ahahoze intebe y'ubwami cyangwa icyicaro cya ba Kayisari (Caesars) mu mugi wa cyami wa Roma. Bityo, Roma ya Gipagani yahaye inyamaswa intebe yayo, cyangwa umurwa mukuru.

Uwitwa Isaac Backus yaranditse ati, "Binyuze mu kwimura icyicaro cy'ubwami akacyimurira i Constantinople, .... Constantine yaciriye Papa w'i Roma inzira yo kwishyira hejuru y'abantu bose, no hejuru y'Imana yo mu ijuru."-The Infinite Importance of Obedience of Faith, and of Separation from the World, p.16 (byakuwe mu gitabo cyanditswe na Le Roy Edwin Froom cyitwa The Prophetic Faith of Our Fathers, vol. 3, p.213). Uwitwa Thomas Hobbes yaranditse ati, "Ubupapa, nta kindi buri cyo usibye imyuka y'ubwami bwa Roma bwapfuye, yicaye ku mva yambaye ikamba."-_Leviathan_ (New York:Oxford University Press,1996), p. 386. Ubusesenguzi bwitondewe bugaragaza ko inyamaswa yavuye mu nyanja ivugwa mu Byahishuwe 13 ari imbaraga z'idini ry'ubuhakanyi zikomoka muri Roma kandi zigahinduka imikorere yo kuramya yakwirakwiye ku isi yose (Ibyahishuwe 13:3,4). Iyi nyamaswa ntabwo ari umuntu; ahubwo ni imikorere y'idini yasimbuje ukuri kw'Imana amategeko yashyizweho n'abantu.

`Soma Ibyahishuwe 13:1, 6. Ni irihe jambo ry'ingenzi ryakoreshejwe mu kugaragaza imbaraga z'inyamaswa?`

Bibiliya isobanura ijambo 'kwigereranya' rivugwa muri Yohana 10:33 na Luka 5:21 ikoresheje ingero ebyiri: (1) umuntu wigaragaza cyangwa uvuga ko ari Imana, (2) umuntu uvuga ko afite ububasha bwo kubabarira ibyaha. Ibyo birego baregaga Yesu byari ibinyoma kuko Yesu mu by'ukuri ni Imana kandi afite ububasha bwo kubabarira ibyaha. Ubupapa bw'i Roma bufite inyigisho ebyiri Bibiliya yita kwigereranya: Kuvuga ko abapadiri bafite ububasha bwo kubabarira ibyaha kandi ko Papa afite ububasha nk'ubw'Imana ku isi.