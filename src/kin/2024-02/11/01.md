---
title:  Intambara Yegereje
date:   08/06/2024
---

### Aho icyigisho cy'iki cyumweru gishingiye
Ibyahishuwe 14:7,9,12; Ibyahishuwe 4:11; Ibyahishuwe 13:1, 2; Ibyahishuwe 12:3-5, 17; Ibyahishuwe 13:11-18.

> <p>Icyo kwibukwa:</P>
> "Ubereshe ukuri: ijambo ryawe ni ryo kuri" (Yohana 17:17).

Hari agakoresho gashya kifashishwa mu buvuzi kajya kungana n'uruheke rw'umuceri kitwa Biyocipu cyangwa VeriCipu (Biochip or VeriChip). Aka gakoresho gashobora kushyirwa mu mubiri w'umurwayi. Ako gakoresho gakubiyemo amakuru yerekeranye n'amateka y'ubuvuzi bw'umurwayi, agaragara iyo bashyize Sikaneri (scanner) aho ako gakoresho kinjirijwe mu mubiri. Abakristo bamwe bavuga ko ako gakoresho ari kimwe mu bigize umugambi mubisha ugamije guhatira abantu kwakira ikimenyetso cy'inyamaswa. Ku bandi, ikimenyetso cy'inyamaswa gifitanye isano n'ikirango banga (barcode) gishyirwa ku makarito abikwamo ibiribwa; cyangwa umubare w'amayobera uzashyirwa ku noti z'amadorali ufite igiteranyo cya 666. Kuri bamwe ikimenyetso cy'inyamaswa gifitanye isano na gahunda yo kwishyira hamwe, itsinda ry'abantu bavuga ko bakiriye umucyo urenze uwo abandi bakiriye, indege z'umukara z'Umuryango w'Abibumye, ndetse n'Umuryango w'Abibumbye.

Intego y'iki cyigisho ni ukugaragaza intambara igiye kubaho ishingiye ku kuramya. Satani azibasira ubutegetsi bw'Imana binyuze mu gutesha agaciro amategeko y'Imana. By'umwihariko, Isabato izaba ipfundo ry'intambara izakwira isi yose ishingiye ku kuramya. Satani yanga Isabato kuko yanga Umuremyi. Azakoresha agahato, kotsa igitutu ndetse n'imbaraga kugira ngo atubuze kwiyegurira Kristo. Hazabaho kugongana kw'imyizerere ishingiye ku kuramya ku munsi w'ukuri no kuramya ku munsi w'ikinyoma. Irarika ry'Imana riheruka ni irarika rihamagarira abantu kuba indahemuka kuri Kristo kabone nubwo habaho gutotezwa, kutemererwa kugura no kugurisha, gufungwa, ndetse no gucirirwaho iteka ryo gupfa. Icyigisho cy'iki cyumweru gishimangira umwete Yesu akoresha mu kutunyuza mu ntambara iheruka y'isi.

_Mu gihe wiga icyigisho cy'iki cyumweru, zirikana ko gishingiye mu gitabo cy'Intambara Ikomeye ibice 35 na 36._