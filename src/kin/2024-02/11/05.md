---
title:  "Gusobanukirwa Ibiranga Inyamaswa: Umugabane Wa 2"
date:   12/06/2024
---

Aho kuramya inyamaswa, ubwoko bw'Imana bubonera umunezero ukomeye n'ibyishimo bikomeye mu kuramya Imana. Kumvira kwabo gukomoka mu mutima wabo w'urukundo. Bakunda Imana kuko bazi uburyo ibakunda.

`Soma Ibyahishuwe 13:5. Andika ibiranga iyi nyamaswa kuri uyu murongo uri hasi.`

Nimwibuke ko mu cyigisho cya 4 Imana iduha urufunguzo rwo gusobanukirwa igihe cy'ubuhanuzi-umunsi umwe wa gihanuzi uhwanye n'umwaka umwe usanzwe (Kubara 14:34, Ezekiyeli 4:6). Iyo tubaze igihe cy'amezi 42 avugwa mu Byahishuwe 13:5 dukoresheje iminsi 30 igize ukwezi kwa Giheburayo tubona iminsi ya gihanuzi 1,260 cyangwa imyaka isanzwe 1,260.

Ubupapa bwagaragaje imbaraga zidasanzwe kuva mu mwaka wa 538 nyuma ya Kristo kugeza mu mwaka wa 1798. Ariko ubwo umujenerari wa Napoleon witwa Berthier yafataga Papa akamufunga mu mwaka wa 1798, igihe cya Gihanuzi cy'isumbwe ry'ubupapa cyari kirangiye, kandi ubuhanuzi bwo mu Byahishuwe bwari busohoye: "Nihagira ujyana abandi ho iminyago na we ubwe azajyanwa ho umunyago" (Ibyahishuwe 13:10). Ubupapa bwakomeretse uruguma rwica ariko urwo ruguma rwaje gukira. Dukurikije ibivugwa mu Ibyahishuwe 13:12, uruguma rwagombaga gukira. Ubupapa bwagombaga kongera kugira ububasha bugera ko isi yose.

Uyu munsi, abayobozi b'isi bakira Papa nk'uhagarariye itorero ry'i Roma kandi buri gihe bamusura bamusanze i Vatican. Mu isi y'intambara z'urudaca, Papa afatwa nk'umuyobozi ushobora guhuza impande zihanganye. Mu ijambo rye yavuze ku wa 6 Kamena, 2012, aribwira abantu barenga 15,000 bari bateraniye mu nzu yitiriwe Mutagatifu Petero iri i Roma, Papa Benedict wa XVI yaravuze ati, "Icyumweru (Sunday) ni umunsi w'Imana n'umunsi w'abagabo n'abagore, umunsi buri wese agomba kuruhuka, kugira ngo yite ku muryango we kandi asabane n'Imana. Iyo dushyigikira umunsi w'icyumweru tuba dushyigikira umudendezow'umuntu."-https://www.vatican.va/content/benedict-xvi/en/audienices/2012/ document/hf_ben-xvi_aud_201200606.html.

Igitabo cy'Intambara Ikomeye kigaragaza neza aho umunsi umwe ibi bizerekeza: "Abakomeza Isabato yo muri Bibiliya bazaregwa ko ari abanzi bamategeko na gahunda, ko babangamiye imibereho myiza ya rubanda, ibyigenge kandi byangiritse, bakaba ari bo batuma Imana igiye gucira isi ho iteka. Bazaregwa ko bahinyura ubutegetsi. Ababwiriza barwanya amategeko y'Imana bazatangariza ku ruhimbi ko abantu bafite inshingano yo kumvira ubutegetsi bw'isi nk'ubwashyizweho n'Imana. Mu nteko ishinga amategeko, no mu nkiko z'abacamanza, abakomeza amategeko y'Imana bazavugwa nabi, bacirwe ho iteka .- Ellen G. White, _Intambara Ikomeye_ p. 416.

`Uburyo ubwo ari bwo bwose ubu byaba bikomeye kubona ikintu nk'icyo kiba, reba uburyo isi yacu ishobora guhinduka vuba. Ni iki izo mpinduka zari zikwiriye kutubwira cyerekeranye n'uburyo ibizabaho mu gihe giheruka bishobora kutugeraho vuba?`