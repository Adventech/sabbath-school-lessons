---
title:  Ibindi byo Kwiga No Kuzirakanwa
date:   14/06/2024
---

Kuramya inyamaswa n'igishushanyo cyayo bitwibutsa inkaru dusanga muri Daniyeli 3, aho Saduraka, Meshaki ndetse na Abedenego bategetswe n'umwami wa Babuloni kubarara imbere y'igishushanyo cya Zahabu bitaba ibyo bakajugunywa mu itanura ry'umuriro ugurumana. Yaba Babuloni ya kera, cyangwa Babuloni yo muri iki gihe, ikibazo gishingiye ku kuramya. Kuramya by'ukuri bikomoka ku mutima wigishijwe n'ijambo ry'Imana, umutima wahinduwe n'urukundo rw'Imana, n'umutima wuzuye Umwuka Wera. Ntabwo "tuzishushanya n'ab'iki gihe" ahubwo tubaho dukora ibihuje n'ubushake bw'Imana, biboneka mu ijambo ryayo. Aho ni ho honyine dukura umutekano!

"Ntabwo Imana izigera ihata ubushake cyangwa umutimanama w'umuntu; nyamara Satani we kugira ngo abone uko yigarurira abo adashoboye koshya, yitabaza ubugizi bwa nabi. Kubera ubwoba cyangwa agahato, yihatira gutegeka umutimanama w'umuntu kugira ngo amuramye. Kugira ngo agere kuri uwo mugambi, akorera mu idini no mu butegetsi bw'isi, agahagurukiriza ubutegetsi guhatira abantu gukomeza amategeko y'abantu, bagasuzugura ay'Imana."-Ellen G. White, _Intambara Ikomeye_ p. 416.  

"Kugira ngo bazabashe kwihanganira ibigeragezo bibategereje, bakwiriye gusobanukirwa n'ubushake bw'Imana nk'uko buri mu Ijambo ryayo: bazashobora kuyihesha icyubahiro kuko bameye ukuri kw'imico yayo, ubutegetsi bwayo n'imigambi yayo, kandi babe ari byo gusa bagenderaho. Nta n'umwe uzahagarara ashikamye mu gishuko giheruka, keretse gusa abashikamishije intekerezo zabo mu kwiga Ijambo ryayo. "-Ellen G. White, _Intambara Ikomeye_ p.417.  

"Ariko Imana izaba igifite abantu bayo ku isi bakomeza Bibiliya, kandi yonyine, nk'urufatiro rw'inyigisho shingiro rw'ubugorozi bwose. Ibitekerezo by'abanyabwenge cyangwa imyanzuro ya gihanga, itegeko cyangwa ibyemezo by'inama y'abakuru b'amadini, nk'uko ubwinshi no kudahuza ari nk'ibyo amadini bahagarariye, ubwinshi bw'amajwi si bwo bugomba gushingirwaho ku birebana n'ibyo kwizera kw'idini. Mbere yo kugira ihame cyangwa inyigisho iyo ari yo yose twemera, dukwiriye kwibaza niba bihuje n'iri jambo ngo 'Uko ni ko Uwiteka avuga.""-Ellen G. White, _Intambara Ikomeye_ p. 418.

**IBIBAZO:**

`Ni mu buhe buryo dushobora kubaho twiteguye kugaruka kwa Kristo kwegereje kandi tukageza ibyo byiringiro no ku bandi ariko tudaca igikuba?`

`Komeza wibande ku kibazo cyo kuramya. Ni iki imibercho yacu ya buri munsi, na gahunda zacu za buri munsi bitubwira cyerekeranye n'uwo turamya cyangwa icyo turamya?`

`Ni mu buhe buryo dushobora kwifasha kandi tugafasha n'abandi guhangana n'ahazaza dufite icyizere kandi dutafite ubwoba?`

`Gusobanukirwa n'ibizabaho mu minsi y'imperuka bizana izihe mpinduka mu mibereho yacu y'uyu munsi?`