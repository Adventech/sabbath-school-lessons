---
title:  Abahamya Babiri Barishwe
date:   07/05/2024
---

`Soma mu Ibyahishuwe 11:7-9. Uzirikana ko imvugo yakoreshejwe ari imvugoshusho, ni iki iyo mirongo dusomye irenguriraho kizaba ku bahamya babiri b'Imana, Isezerano rya Kera n'Isezerano Rishya?`

Ahagana mu mwaka wa 538 nyuma ya Kristo, ubwami bwa Roma mpagani bwararindimutse. Umwami w'abami w'ubwami bwAbaroma witwa Justinian, yabaga akikijwe n'abayobozi b'ibanze, abanyapolitiki, n'abayobozi b'idini bakoranaga na Papa Vigillis. Igihe kirekire cy'itorero ryakurikiye kugwa kw'ingoma y'Abaroma cyari gitangiye. Cyarakomeje kugeza mu mwaka wa 1798 nyuma ya Kristo. Umujenerali w'Umufaransa witwa Berthier, ku itegeko rya Napoleon, yinjiranye n'ingabo ze i Roma ntawe umukomye imbere ku wa 10 Gashyantare, 1798. Papa Piyo VI yatwaweho iminyago agarurwa mu Bufaransa, aho yaje kugwa. Iyo taliki ishyira iherezo ku buhanuzi bwari bwarahanuriwe itorero ry'i Roma ryifatanyije n'isi, bivuze iherezo ry'iminsi 1260 cyangwa imyaka nk'uko byari byarahanuwe muri Daniyeli n'Ibyahishuwe (ongera wiyibutse icyigisho cy'ejo hashize).

Mbega ukwigaragaza mu mbaraga zikomeye k'ukuri k'ubuhanuzi bwa Bibiliya! Daniyeli, ubwo yandikaga mu myaka 500 Mbere ya Kristo, yavuze ibyajyaga kuzabaho nyuma y'imyaka irenga 2,300. Muby'ukuri, tugomba kwizera ubuhanuzi bwatanzwe, bwanditswe muri Bibiliya.

Hagati aho, muri ibyo byose, ukuri k'ubutumwa bwiza kwakomeje gusigasirwa n'umuhamya w'Ijambo ry'Imana. Ariko nubwo ukuri kwa Bibiliya kwahuye n'ibikugwabiza byinshi, kuracyariho. Inyamaswa yazamutse ivuye ikuzimu (ariyo Satani) yashoje intambara yo kurwanya Ibyanditswe byera. Yatangije uburyo bwo gutesha agaciro ububasha bwa Bibiliya binyuze mu Mpinduramatwara y'Abafaransa yatangiye mu mwaka 1789.

Mu gihe cy'Impinduramatwara y'Abafansa, leta yatangije mu buryo bwemewe n'amategeko uburyo bw'imisengere bwo kuramya imitekerereze ya muntu nk'uburyo bwari bushyigikiwe n'igihugu. bw'idini ihakana Imana, umugambi w'iyo misengere ukaba wari uwo gusimbura Ubukristo. Umunsi mukuru wo kwizihiza iyo misengere yo kuramya intekerezo za muntu wabaye ku wa 10 Ugushyingo. 1793, wizihizwa ku rwego rw'igihugu. Insengero zo mu gihugu cyose zahindutse ingoro zo kuramya imitekerereze ya muntu, maze himikwa ikirwamana cy'umugore cy'iryo dini y'imitekerereze. Bibiliya zatwikirwaga ku karubanda. Imana ifatwa nk'itarigeze ibaho, hatangazwa ko urupfu ari ibitotsi umuntu asinzira ubuziraherezo. Satani yakoresheje icyo kigirwamana muntu kwica abahamya babiri b'Imana. "Intumbi zabo zabaga zirambaraye ku muhanda w'umurwa munini mu mvugo ya gihanuzi witwa Sodomu na Egiputa, ariho Umwami wacu yabambwe" (Ibyahishuwe 11:8).

Egiputa yari imenyerewe ku muco wo kugira imana nyinshi zahakanaga Imana nzima (Kuva 5:2). Sodomu yo ishushanya gushayisha mu byaha. Mu Mpinduramatwara y'Abafaransa, abahamya babiri b'Imana - Isezerano rya Kera n'Isezerano Rishya - bari barambaraye mu nzira bapfuye kubera kwimura Imana no gushayisha mu bibi byari byarabaye gikwira ahantu hose hamwe no kumena amaraso y'inzirakarengane byari ahantu hose.

Mu gitabo cy'Ibyahishuwe 11:9 havuga ko intumbi z'abantu b'Imana bashushanya abahamya babiri b'Imana zizarambarara mu nzira zarabuze gihamba mu gihe "cy'iminsi itatu nigice" mi ukuvuga imyaka itatu n'igice mu mvugo ya gihanuzi. Idini ya gipagani ihakana Imana yari iri ku ruhembe rw'Imbere mu Mpinduramatwara y'Abafaransa, byibuze mu gihe cy'imyaka itatur n'igice. Icyo gihe cyarakomeje kigera ku wa 26 Ugushyingo, 1793, igihe i Paris hashyirwaguhe itekegeko rikuraho amadini ku wa 17 Kamena, 1797, icyo gihe leta y'Abafaransa yakuyeho amategeko agenga amadini.