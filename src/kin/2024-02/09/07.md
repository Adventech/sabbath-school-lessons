---
title:  IBINDI BYO KWIGWA NO KUZIRIKANWA
date:   31/05/2024
---

"Kubera kubura igihamya cyo muri Bibiliya gishyigikira uruhande rwabo, benshi bibagiwe ko imitekerereze imeze nk'iyabo yakoreshejwe nabantu barwanyaga Yesu n'intumwa maze bakomeza kwinangira bavuga bati : 'kuki abakomeye muri twe badasobanukiwe n'ikibazo cy'Isabato?' Nyamara bake gusa bayizera nk'uko namwe mwizera. Ntabwo byaba ari uko ari mwebwe banyakuri maze ngo abanyabwenge bose bo ku isi babe bari mu ifuti. Kugira ngo ingingo nk'izo zivuguruzwe, byari bikenewe kuvuga gusa inyigisho zo mu Byanditswe Byera n'amateka y'uburyo Uhoraho yakoranye n'abantu bo mu b√≠he byose." -Ellen G. White, _Intambara Ikomeye_ pp.326-327.

"Ariko Abakristo bo mu bihe byashize, bubahirizaga umunsi wa mbere w'icyumweru bibwira ko bubahiriza isabato ivugwa na Bibiliya. Kandi n'ubu mu matorero yose ndetse no mu itorero Gatolika ry'i Roma, harimo Abakristo nyakuri bizera rwose batigiza nkana ko Umunsi wa mbere w'icyumweru ari wo Sabato yashyizweho n'Imana. Imana yemera ibyo bakora nta buryarya ndetse no kuba indahemuka kwabo imbere yayo. Ariko ubwo itegeko rizahatira abantu kuruhuka ku munsi wa mbere, kandi abantu bose bakazamurikirwa ku byerekeye kubahiriza Isabato nyakuri, icyo gihe umuntu wese uzica itegeko ry'Imana akumvira itegeko ryashyizweho na Roma, azaba ahaye ikuzo ubupapa kuburutisha Imana, Aba aha icyubahiro Roma n'ubutegetsi bushimangira umunsi w'ikiruhuko watoranyijwe na yo. Aba aramya inyamaswa n'igishushanyo cyayo. Igihe abantu banga Isabato Imana yavuze ko ari ikimenyetso cy'ububasha bwayo maze mu mwanya wayo bakubahiriza umunsi Roma yihitiyemo ngo ube ikimenyetso cyo gukomera kwayo, baba bemeye ikimenyetso cy'icyubahiro bahaye Roma- 'ikimenyetso cy'inyamaswa.' Igihe rero iyi ngingo isobanuriwe neza imbere y'abantu maze bagahitamo kumvira hagati y'amategeko y'Imana n'ay'abantu, abazakomeza kugomera Imana bazashyirwaho ikimenyetso cy'inyamaswa."-Ellen G. White, _Intambara Ikomeye_ pp.322-323.

**IBIBAZO:**

`Isi iragenda ihinduka mu buryo bwihuse cyane, kandi buteye ubwoba. Kuki tugomba guhora turi maso kugira ngo ibibaho mu minsi y'imperuka bitazasanga tutiteguye?`

`Ni mu buhe buryo gusobanukirwa n'urubanza ndetse n'amategeko y'Imana bihuza n'ukuri kuvuga ko dukizwa n'ubuntu bwonyine?`

`Ni mu buhe buryo ushobora guhamiriza abadasobanukiwe n'ukuri kw'Isabato  kandi baruhuka ku cyumweru, umunsi wa mbere w'icyumweru nta buryarya?`

`Ni akahe kaga kari mu kwihuza kw'imbaraga z'itorero ndetse n'imbaraga za Leta? Ni mu buhe buryo twebwe nk'abakristo dukwiriye kwitwara kuri iyo mitegekere?`
