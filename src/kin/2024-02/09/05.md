---
title:  Ikimenyetso cy'Inyamanswa
date:   29/05/2024
---

`Soma Ibyahishuwe 12:12,17 n' Ibyahishuwe 13:7. Ni mu buhe buryo aya masomo agaragasa uburakari bwa Satani? Kuki umwanzi arakariye cyane ubwoko bw Imena bwo mu minsi y'imperuka? `

Ibyahishuwe 12 hagaragaza intambara ireba isi yose iri hagati ya Kristo na Satani imaze igihe kirekire. Hagaragaza igitero giheruka Satani agaba ku bwoko bw'Imana, Ibyshishuwe 13 hagaragaza abafatanyabikorwa babiri bifatanya n'ikiyoka, inyamaswa yavuye mu nyanja n'inyamaswa yavuye mu gitaka. Izo mbaraga zombi zizifatanya na Satani mu kurwanya ubwoko bw'Imana.

`Soma Ibyahishuwe 13:4, 8, 12, 15 n' Ibyahishuwe 14:7, 9-11. (Soma n' Ibyihishuwe 15:4, Ibyahishuwe 16:2: Ibyahishuwe 19:20; Ibyahishuwe 20:4; Ibyahishuwe 22:9), Ni iyihe nsanganyamatsiko y'ingenzi igaragara muri ayo masomo yose?`

Zirikana iri tandukaniro. Abantu baramya Umuremyi cyangwa bakaramya ikindi kintu. Umuremyi akwiriye kuramywa (Ibyahishuwe 5:9). Intambara iri hagati ya Kristo na Satani vatangiriye mu ijuru kandi yari ishingiye ku kuramya: "Nzazamuka ndenge aho ibicu bigarukira, nzaba nk'Isumbabyose" (Yesaya 14:14). Satani yashakaga kuramywa kugenewe Umuremyi wenyine. Ibyahishuwe 13 havuga ko umwanzi yageze ku mugambi we binyuze mu bikorwa by'inyamaswa yavuye mu gitaka (Ibyahishuwe 13:4).

Igereranya rya Danyeli 7 rigaragaza ko iyi nyamaswa yavuye mu gitaka ari kimwe n'agahembe gato kazigira inama yo "guhindura ibihe n'amategeko" kandi kagahabwa ububasha mu gihe kingana n'iminsi ya gihabuzi 1,260, ni ukuvuga imyaka 1,260 (Daniyeli 7:25; gereranya n' Ibyahishuwe 13:5; soma icyigisho cya 6). Umugabane umwe wonyine w'amategeko cumi y'Imana urebana n'igihe ni itegeko rya kane. Iri torero ryagerageje guhindura umunsi wo kuramya riwukuye ku wa karindwi, umunsi w'Isabato, rikawushyira ku cyumweru, umunsi wa mbere w'icyumweru.

Gushaka guhindura umunsi wo kuramya, Isabato y'umunsi wa karindwi, watanzwe n'Imana ubwayo nk'ikimenyetso cy'ubutware bwayo (Kuva 31:13; Ezekiyeli 20:12, 20), ni ukugerageza kwambura Imana ubutware bwayo uhereye ku rufatiro rw'ibanze rushoboka, Kuri iyi ngingo, ni ho intambara iheruka yo kuramya by'ukuri no kuramya mu binyoma yibanda.

`Kubw'iyo mpamvu, Ibyahishuwe bigaragaza abantu b'indahemuka ku Mana nk' "abitondera amategeko y'Imana" (Ibyahishuwe 12:17, Ibyahishuwe 14:12). Muri ayo mategeko harimo n'Isabato y'umunsi wa karindwi, ntabwo ari icyumweru. Abaninira irarika riheruka ry'abamarayika batatu ryo kuramya Imana ku munsi wayo (Yesaya 58:13) kandi baramya inyamaswa ku isabato yayo y'igihimbano, ari wo munsi w'icyumweru, bazashyirwaho ikimenyetso cy'inyamaswa (icyigisho cya 11).`