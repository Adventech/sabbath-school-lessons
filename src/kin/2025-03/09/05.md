---
title:  Ijisho Rihorerwe Irindi
date:   27/08/2025
---

`Soma muri Matayo 5:38-48. Yesu asobanura ate ubusobanuro bw'itegeko ryo kwihorera? Ni mu buhe buryo dushobora kubushyira mu bikorwa muri iki gihe?`

Mu kibwirizwa cyo ku musozi, Yesu Kristo yavuze imirongo yo mu Isezerano rya Kera, imirongo abantu bari bamenyereye rwose. Nyamara kandi, yari ari kuvuga ibivuguruza ubusobanuro bwatangwaga n'abigisha muri icyo gihe, ubwari bumaze ibinyejana byinshi bwarataye ubusobanuro nyakuri bw'ayo mategeko. Ni ukuvuga ngo, imigenzo y'abantu ntabwo yahishe gusa umugambi w'Ijambo ry'Imana, mu ngero zimwe na zimwe (tekereza ku mategeko yarebanaga n'Isabato n'icyo bari barakoze ku itegeko ry'Isabato) yari yarahinduye umugambi n'ubusobanuro bwayo. Akoresheje amagambo ye, Yesu yari ari gusubiza ayo mategeko ubusobanuro yahoranye mbere hose.

Ku musozi w'imigisha, igihe yatungiraga urutoki abari bamuteze amatwi ngo basubize amaso inyuma ku ntego n'ubusobanuro by'imirongo y'umwimerere, Yesu yashakaga gukosora bumwe muri ubwo busobanuro bupfuye.

Amagambo yavanywe mu Kuva 21:24 avuga iby'uko "ijisho rihorerwa irindi, n'iryinyo rigahorerwa irindi" yasubiwemo muri Matayo 5:38 ("mwumvise ko byavuzwe ngo ... ariko jye ndababwira nti: ) maze akongera kurengurirwaho nka "lex talionis"mu cyiswe amategeko agenga kwihorera. Uyu murongo na none ukoreshwa ahandi hantu ho muri Bibiliya (Abalewi 24:20, Gutegeka kwa Kabiri 19:21).

Umugambi w'aya mategeko mu mwimerere wayo ni uko yari yateguriwe kurwanya ukwihorera k'umuntu ku giti cye. Kwari uguhagarika ubugizi bwa nabi bumena amaraso, cyangwa kwihorera hatabanje gukorwa iperereza. Gukomeretswa kwagombaga kugenzurwa n'abacamanza, noneho hagakurikiraho kwemeza indishyi zikwiriye no kuzitanga. Iyi migenzereze yakurikizwaga kugira ngo babuze abantu "gukurikiza iryo tegeko mu buryo bishakiye." Ubutabera bwagombaga gukurikizwa, nyamara bwagombaga gutangwa hakurikijwe amategeko y'Imana.

Yesu Kristo, uwahaye Mose aya mategeko mbonezamubano, yari azi umugambi w'aya mategeko; bityo rero, yashoboraga kuyashyira mu bikorwa mu buryo butabogamye, akurikije intego yari afite Katanga ka mbere. Impamvu yari yihishe inyuma yayo yari iyo kuzana ubutabera n'ubwiyunge, no kongera kugarura amahoro.

Umun»õu ashobora kuvuga mu buryo runaka ko amategeko ajyana n'ubwoko runaka bwo guhora. Bisa n'aho ugushyirwa mu bikorwa gukwiriye kw'aya mategeko ari ukugerageza guhagarara hagati y'igitekerezo cy'ubutabera n'igitekerezo cyo guhora.

`Ni mu buhe buryo gusobanukirwa ko umunsi umwe hazabaho ubutabera, bigufasha guhangana n'akarengane tubona mu isi muri iki gihe?`