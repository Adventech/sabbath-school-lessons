---
title:  Gahunda yo Kugarurira Icyacumi no Gutura Amaturo
date:   29/08/2025
---

### Gutanga no mu Gihe Utiyumvamo ko uri Gutanga

"_Twe gucogora gukora neza, kuko igihe nigisohora tuzasarura nitutagwa isari._" Abagalatiya 6:9.

Malume yari atuye mu mujyi umwe wo mu Ntara y'Uburengerazuba yo mu gihugu cya Zambiya, ahaboneka amafi menshi cyane. Yakundaga mu buryo bwihariye ifi yo mu ruzi rwa Zambezi yari ifite ibara ritukura. Iyo fi yari ikintu kimushimisha cyane. Nubwo byari bimeze bityo, habayeho ikintu cy'urucantege; igihe cyose yabaga aguze iyo fi yakundaga cyane, abashyitsi batitezwe barazaga, akaba atarashoboraga kubona uko abima kuri iyo fi. Ibyo bintu byakomezaga kugenda byisubiramo byaramubangamiye cyane.

Umunsi umwe yaguze igifi kinini cyo muri bwa bwoko butukura, maze agikarangisha amavuta yakivagamo ubwacyo. Igihe yari ategereje kurya ifi ye anezerewe, Malume yegereye ameza afite ishyushyu. Igihe yari hafi gutangira kurya afite ipfa ryinshi, yumvise umuntu ukomanga ku rugi. Yamaze akanya gato ashidikanya, ari mu rujijo rwo kwibaza niba aribusangire n'umushyitsi atateganyije ifunguro rye cyangwa niba aribwifate nk'utumvise ko hari umuntu wakomanze maze agakomeza akirira.

Amaherezo, yagiye ku rugi agononwa, maze akingurira uwo mushyitsi arinjira, nuko basangira rya funguro. Muri ayo masaha y'ifunguro rya ku manywa, abashyitsi bakomeje kuza. Nyamara Malume yaje gutahura ko uko yakomezaga gusangira n'abantu ibyokurya bye, ari ko guhagarika umutima byarushagaho kugabanukÄ. Birumvikana, yabonyeko atashoboraga kunezerwa byuzuye igihe arya ibyokurya bye wenyine, keretse gusa igihe yabaga asangira n'undi muntu.

> <p>ICYO DUHAMAGARIRWA:</p>
> Kimwe na Malume, ntabwo dukwiriye gutegereza kugeza ubwo tuziyumvamo ko tunezerewe ngo tubone gutangira gutanga. Igihe nk'icyo gishobora kutazigera kibaho. Ibiri amambu, binyuze mu bikorwa byacu byo gukomeza gutanga, ni bwo dutsinda ukwikunda kutubuza amahwemo. Wibuke ko gutanga guhesha umugisha kuruta guhabwa (Ibyakozwe n'Intumwa 20:35).

**IMANA MBERE YA BYOSE**

**DUSENGE:**