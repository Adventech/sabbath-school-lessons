---
title:  Gahunda yo Kugarurira Icyacumi no Gutura Amaturo
date:   15/08/2025
---

### Ni Iki Imana Ikuziho?

"_Aramubwira ati: "Ntukoze ukuboko kuri uwo muhungu, ntugire icyo umutwara, kuko ubu menye yuko wubaha Imana, kuko utanyimye umwana wawe w'ikinege._"-Itangiriro 22:12

Aburahamu yahuye n'ikigeragezo cy'urucantege ku buryo abantu benshi basenga ngo be kuzahura na cyo. Yasabwe gukora ikintu cyashoboraga kumenagura umutima we ndetse n'uw'umugore we Sara. Nubwo icyo kintu cyashobora gutuma habaho umubabaro mwinshi cyane, Aburahamu yari afite ubushake bwo gukora icyo yari yabwiwe.

Uyu murongo utwigisha amasomo abiri y'ingenzi. Uyu munsi turi bwibande kuri rimwe muri yo; maze tuzibande ku rindi mu magambo abanziriza gutangwa kw'amaturo yo ku Isabato itaha. Aburahamu yerekanye ko yubaha Imana ku bw'ibyo yakoze-yarayumviye. Imana yamutegetse gutamba umwana we, na we arumvira. Ntabwo yatanze inzitwazo cyangwa ngo yibutse Imana ko uwo mwana ari we "wenyine yari afite" kandi ari we yari yarahaweho isezerano.

Kumvira amategeko y'Imana ni kimwe mu bintu biranga abantu bayubaha. Rimwe mu mabwiriza y'Imana riboneka muri Malaki 3:10: "Nimuzane imigabane ya kimwe mu icumi ishyitse mubishyire mu bubiko, inzu yanjye ibemo ibyo kurya." Kimwe na Aburahamu, dukwiriye kwerekana ko twubaha Imana tugarura kimwe mu icumi cyose mu bubiko dukiranuka.

> <p>ICYO DUHAMAGARIRWA:</p>
> Guhamagarirwa gutanga biduha uburyo bwo kwerekana ko twumvira amategeko y'Imana. Nimureke twerekane ko twubaha Imana binyuze mu kumvira ibwirizwa ryayo ryo kuzana kimwe mu icumi n'amaturo mu bubiko. Nk'uko Aburahamu yumviye ibwirizwa ry'Imana, maze Imana ikavuga iti: "None ko menye yuko unyubaha." Bityo rero ikibazo gisigaye ni iki: ibikorwa byanjye ni iki byereka Imana ku bijyanye n'uburyo niyegurira kuyikorera."

**IMANA MBERE YA BYOSE**

**DUSENGE:**