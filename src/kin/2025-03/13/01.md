---
title:  Ubuturo Bwera
date:   20/09/2025
---

### Aho icyigisho cy'iki cyumweru gishingiye:

Kuva 35:1-36:7; Itangiriro 1:1, Kuva 36:8-39:31; Abaheburayo 7:25; Kuva 40:1-38; Yohana 1:14.

> <p>Icyo kwibukwa:</p>

> "Maze cya gicu gitwikira ihema ry'ibonaniro, ubwiza bw'Uwiteka burabagirana bwuzura ubuturo bwera .... Kuko igicu cy'Uwiteka cyabaga kuri ubwo buturo kumanywa, hakabamo umuriro nijoro mu maso y'inzu ya Isirayeli yose, mu rugendo rwabo rwose" (Kuva 40:34, 38).

"nshingano y'ingenzi y'ubwoko bw'Imana bwo mu Isezerano rya Kera (ndetse natwe muri iki gihe) yari iyo kugirana umushyikirano wa bugufi n'Uwiteka; kumuramya no kumukorera; ndetse no kugaragariza abandi ishusho nyakuri y'Imana (Gutegeka kwa Kabiri 4:5-8).

Mu Ngobyi ya Edeni, Adamu na Eva bihishe Imana kubera yuko icyaha cyabo cyatumye batinya Imana. Ubunyacyaha butuma abantu batinya Imana, kandi ubu bwoba butuma tutareba imico yayo. Inkuru nziza ni uko Imana ifata iya mbere mu gutinda iki kiraro, kandi muri gahunda yayo, iziba iki cyuho kandi igasana umubano wasenyutse. Ihamagarira umunyabyaha kuyigarukira igira iti: "Uri he?" (Itangiriro 3:9).

Bityo, inshingano yacu y'ibanze ni ukugaragariza abantu bari ahatuzengurutse imico nyakuri y'Imana ndetse n'ibikorwa byayo byuje urukundo no gukiranuka. Iyo abantu bareherejwe ku Mana kandi bakemezwa urukundo rwayo rutikanyiza ibakunda, bayegurira imibereho yabo kandi bukumvira icyo ibasaba gukora, kandi bazi yuko ibyo babikora ku bw'inyungu zabo bwite.

Ubuturo bwera bwerekanye uburyo Imana yegera abantu kandi bwabagaragarije ukuri gukomeye, ari ko gukubiyemo uburyo ikiza abayisanga bafite kwizera.