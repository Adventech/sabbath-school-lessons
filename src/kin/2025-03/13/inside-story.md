---
title:  Gahunda yo Kugarurira Icyacumi no Gutura Amaturo
date:   26/09/2025
---

### Nzabigerageza

"N'iri buye nshinze nk'inkingi izaba inzu y'Imana, kandi ku byo uzajya umpa byose, sinzabura kuguha kimwe mu icumi" (Itangiriro 28:22).

Umuhinzi witwaga Daka yifuzaga kubona umusaruro uhagije kugira ngo abashe gutunga umuryango we kandi asagurire n'amasoko. Nubwo buri mwaka yageragezaga gukora uko ashoboye kose, yabonaga umusaruro muke cyane. Ntabwo yari anezerewe. Yisangaga mu gihombo atazi uko yakongera umusaruro.

Umunsi umwe inshuti yararikiye Daka kuza ku rusengero. Aho yahigiye ibyerekeye Imana iha umugisha abantu bakurikiza amabwiriza yayo. Bigitangira, ntabwo Daka yabyizeraga; ntabwo yatekerezaga ko akwiriye kubigerageza. Nyamara ubwo yabonaga umusaruro urushaho kuba muke, yafashe icyemezo cyo kugerageza. Yarapfukamye asenga bucece. Mu isengesho, rye yabwiye Imana ko nimuha umugisha nk'uko umubwiriza yabibwirije, azagarura icyacumi.

Daka yahinganye umwete kandi abiba imbuto mu murima we, akora uko yari asanwe akora mu myaka yatambutse. Imvura yaguye neza maze bituma imyaka ikura neza. Igihe cyose yasuraga umurima we, icyabaga kimuraje ishinga ni ukureba uburyo imyaka ikura neza, nk'uko yari asanzwe abikora mu myaka yatambutse. Ariko icyaje kumutangaza ni uko igihe yasuraga umurima we, yasangaga imyaka ari myiza kurusha uko yayisize.

Ubwo igihe cyo gusarura cyari kigeze, Daka yatangajwe no kubona umusaruro wikubye inshuro eshanu umusarura yari asanzwe abona. Yahise amenya ko Imana ishaka kugerageza kwizera kwe kugira ngo irebe ko azakora ibyo yasezeranye. Atewe umwete n'uwo musaruro, Daka yahamagaye wa mubwiriza wavuze ibyerekeranye n'imigisha y'Imana ku bakurikiza amabwiriza yayo. Yaramuhamagaye ngo aze yirebere by'imvaho uburyo Imana yamuhaye umugisha. Uwo mubwiriza yaraje, maze bombi bafatanya kubara icyacumi cy'uwo musaruro.

<p>ICYO DUHAMAGARIRWA:</p>

> Daka yakoze ibyo yari yarasezeranye agarura icyacumi kandi atanga n'amaturo. Mbese twebwe ntitwasohoza ibyo twasezeranye igihe twabatizwaga tuvuga yuko tuzakiranukira Imana kandi tugashyigikira umurimo w'Imana binyuze mu kugarura icyacumi no gutanga amaturo?

**IMANA MBERE YA BYOSE!**

**DUSENGE:**