---
title:  Gahunda yo Kugarurira Icyacumi no Gutura Amaturo
date:   04/07/2025
---

### Gutanga Kuduhuza n'Ijuru

**"Ararota, abona urwego rushinzwe hasi, rukageza umutwe mu ijuru, abamarayika b'Imana baruzamukiraho bakarumanukiraho." (Itangiriro 28:12).**

Gutanga gufite ubusobanuro bukomeye mu buzima bwacu. Iyo abantu bahana impano, hari ikintu gikomeye kiba kiri kuba kidapfa kugaragarira amaso yacu. Cyongera ubucuti hagati ya bombi, kikarushaho kubahuza umwe ku wundi. Igihe Imana yahaga abatuye iyi si Umwana wayo w'ikinege, hari ikintu cyabaye hagati y'ijuru n'isi. Ahari mumenyereye igitekerezo cya Yakobo ahunga uburakari bw'umuvandimwe we n'uburyo yaje kurota akabona urwego ruvuye mu ijuru rukagera ku isi. Uru rwego rushushanya Yesu. Ellen G. White yanditse mu gitabo cy'Ibyakozwe n'Intumwa agira ati: "_Uyu muntu wari ufite kwizera yabonaga urwego Yakobo yarose. Urwo rwego rushushanya Kristo wahuje ijuru n'isi, kandi ahuza umuntu ugira iherezo n'Imana ihoraho iteka ryose_" (p. 316, 2010).

Mu kuduha Yesu, Imana yari iri guhuza ijuru n'isi. Yari iri kuduhuza na Yo ubwayo. Twavuga rero tutibeshya ko impano ihuza abantu. Uku ni ko bitugendekera igihe dutanze amaturo yacu y'Isezerano (uburyo buhoraho bwo gutanga). Tuba dufunguye inzira iduhuza n'abandi bantu babonera inyungu mu maturo dutanga.

> <p>ICYO DUHAMAGARIRWA:</p>
> Mu gihe dutanga uyu munsi ndetse no mu yindi minsi dushyigikira umurimo w'Imana, nimureke tuzirikane icyo amaturo y'Isezerano akora - aduhuza n'Imana hamwe n'abo yacunguje Umwana wayo.

**IMANA MBERE YA BYOSE.**

**DUSENGE:**
