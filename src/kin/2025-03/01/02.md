---
title:  Ubwoko Bw'Imana Muri Egiputa
date:   29/06/2025
---

Mu Giheburayo, igitabo cyo Kuva cyitwa _shemot_, mu Cyongereza bivuga "amazina," nk'uko amagambo atangira iyo nyandiko ya kera avuga. Uku ni ko gitangira kivuga: "Aya ni yo mazina." Amazina y'abagize umuryango w'umukurambere Yakobo ni yo ahita avugwa ku ikubitiro.

`Soma mu Kuva 1:1-7. Ukuri kw'ingenzi kuvugwa ahangaha ni ukuhe?`

Igitabo cyo Kuva gitangira cyibutsa imigisha y'Imana. Igihe umukurambere Yakobo n'abakomoka mu rukiryi rwe bimukiraga muri Egiputa, bari abantu 70 gusa (Itangiriro 46:27, Kuva 1:5), ariko Abisirayeli "barororoka, barabyara cyane, baragwira, barakomera cyane; buzura icyo gihugu" (Kuva 1:5). Icyakora, mu gihe cyo Kuvayo, abigenzaga "bari nk'ibihumbi magana atandatu hatabariwemo abagore n'abana" (Ukuvanwa mu Misiri 12:37, BII).

`Soma mu Kuva 1:8-11. Abisirayeli bari babayeho bate mu gihe cyo Kuvayo?`

Ibyanditswe muri Bibiliya byerekana inkuru y'abana ba Isirayeli bari muri Egiputa mu buryo buteye ubwoba. Igitabo cyo Kuva gitangira kivuga uburyo Abanyegiputa babagize imbata, n'uburyo babakoresheje imirimo y'agahato. Ariko kandi, igitabo cyo Kuva gisozwa n'uko Imana yari iri mu ihema ry'ibonaniro mu mahoro kandi ihumuriza, hagati mu nkambi y'Abisirayeli (soma Kuva 40). Hagati y'ibyo bice byombi binyuranye, havugwamo uburyo Imana izatsinda. Mu gihe Uwiteka yakuraga ubwoko bwe mu bubata, mu gihe yatandukanyaga Inyanja Itukura, no mu gihe yatsindaga ingabo zari zikomeye cyane kurusha izindi zose zariho icyo gihe, Imana yagaragaje ko yatsinze imbaraga z'ikibi mu buryo butangaje.

Iyo nkuru igaragaza mu buryo budashidikanywaho ko uko abakandamizaga Abisirayeli "barushagaho kubababaza, na bo ni ko barushagaho kugwira no gukwira". (Kuva 1:12). Ni ukuvuga ko, uko imigambi y'abantu yaba iri kose, Imana iracyari umutegetsi w'ikirenga kandi izarokora ubwoko bwayo, ndetse n'igihe imimerere yaba isa n'aho itagira igaruriro, dukurikije uko abantu babibona.

`Muri icyo gihugu, haje kwima umwami utazi Yosefu. Ni iki iyi nkuru itubwira ku byerekeranye n'uburyo tutagomba na rimwe gufata ibihe turimo nk"ibidafite agaciro, cyane cyane iyo ari byiza?`
