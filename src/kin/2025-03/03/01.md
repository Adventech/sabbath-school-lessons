---
title:  Intangiriro Iruhije
date:   12/07/2025
---

### Aho icyigisho cy'iki cyumweru gishingiye:
Kuva 5:1-23, Ibyahishuwe 11:8, Kuva 6:1-13, Zaburi 73:23-26, 2 Abakorinto 6:16, Kuva 6:28-7:7.

> <p>Icyo kwibukwa:</p>
> "Hanyuma y'ibyo, Mose na Aroni baragenda babwira Farawo bati: 'Uwiteka, Imana y'Abisirayeli, aravuze ngo: Rekura ubwoko bwe, bugende, bumuziriririze umunsi mukuru mu butayu." "Farawo arababwira ati: 'Uwiteka ni nde, ngo numvire ndeke Abisirayeli? Sinzi Uwiteka, kandi ntabwo narekura Abisirayeli." (Kuva 5:1, 2).

Abizera benshi batekereza ko igihe umuntu ahisemo gukurikira Yesu, aba azagira umunezero, gutera imbere ndetse no kugera ku nsinzi gusa. Nyamara, si ngombwa ko buri gihe bigenda bityo, nk'uko Bibiliya ubwayo ikunze kubigaragaza. Rimwe na rimwe havuka inzitizi ndetse n'ingorane. Ibyo bishobora kuba urucantege, bikaba byatuma havuka ibibazo bikomeye bitabonerwa ibisubizo byoroshye buri gihe, cyangwa bisa nkaho bidafite n'igisubizo na kimwe.

Abiringira Imana bazahura n'ibigeragezo byinshi. Nyamara iyo twihanganye, Imana itanga ibisubizo mu buryo bwayo ndetse no mu gihe cyayo. Inzira z'Imana zishobora kudahuza n'ibyifuzo byacu ndetse n'uburyo dushaka ko ibintu byihuta, ariko tugomba kwiga kwiringira Imana uko byamera kose.

Bityo, insanganyamatsiko y'iki cyumweru: Mose n'itegeko ryo kuyobora ubwoko bw'Imana buva muri Egiputa isobanutse nk'umuhamagaro undi muntu uwo ari we wese yahabwa. Mu by'ukuri, hakubiyemo ibitangaza ndetse n'uburyo Imana ubwayo yavuganye na Mose imbonankubone ndetse n"uburyo yamumenyesheje ibyo yashakaga ko akora.

None se byari koroha bite, iyo Mose aza kumenya ko yahamagawe n'Imana kandi akaba yarahawe inshingano idasanzwe? Icyo gihe byari kumworohera. Mbese si ko biri?