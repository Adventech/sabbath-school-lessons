---
title:  Iminwa Itarakebwa
date:   16/07/2025
---

Mu by'ukuri Uwiteka Imana yari yarahaye Mose amasezerano akomeye kubyo Yari Agiye kuzakora. Nubwo uko guhura gushobora kuba kwarateye Mose ubutwari, ahari ubwo butwari bwe twavuga ko bwari ubw'igihe gito, bitewe n'igisubizo yari abonye giturutse muri bene wabo.

`Soma mu gitabo cyo Kuva 6:9-13. Ni iki cyakurikiyeho, kandi ni ayahe masomo dushobora gukura muri iyo nkuru yerekeranye n' ibihe byo gucika intege n'ibibazo byo mu mibereho yacu?`

Abaheburayo bari barashenguwe imitima n'agahinda, umubabaro n'imirimo y'agahato ku buryo batumvaga ibyo Mose ababwira bibibutsa ko Imana izasohoza igikorwa cyayo cy'icyo yabasezeraniye. Bari baragitegereje igihe kirekire, kandi ibyo bari biteze ntibabibona. None se byari bigiye guhinduka? Bari barazigurutse, noneho icyarushagaho kubababaza, ni uko batari barigeze babona ubutabazi bari bakeneye mu mibereho yabo yose, ngo babaturwe by'ukuri.

Ariko nyamara, ni nde muri bo utari warigeze agera mu bihe nk'ibyo. Ni nde mu gihe kimwe cyangwa ikindi utari yarigeze agera aho yumva yihebye, kubura icyo yari yiteze, kuzinukwa imibereho abayeho - ndetse no kumva ko yaretswe n'Imana?

Ibuka igitekerezo cya Yobu? Twavuga iki se kuri Asafu, umunyezaburi wagundaguranye n'ibibazo byo kwibaza impamvu inkozi z'ibibi zihirwa mu gihe intungane zibabara. Nyamara, nubwo yahuye n'ibibazo, Asafu hari ikintu kiruta ibindi yakuyemo cyo kumenya kwizera Imana: "Ariko none ndi kumwe nawe iteka: umfashe ukuboko kw'iburyo. Uzanyoboza ubwenge bwawe, kandi hanyuma uzanyakirane icyubahiro. Ni nde mfite mu ijuru, utari wowe? Kandi mu isi nta we nishimira utari wowe. Umubiri wanjye n'umutima wanjye birashira, ariko Imana ni yo gitare umutima wanjye uhungiraho, kandi ni yo mugabane wanjye iteka ryose" (Zaburi 73:23-26).

Binyuze mu magambo yera, Imana yahamirije ubwoko bwayo ko iri kumwe na bo (Yesaya 41:13, Matayo 28:20). Ibaha amahoro yayo, ikabahumuriza, kandi ikabakomeza mu bibarushya mu mibereho yabo (Yohana 14:27; Yohana 16:33; Abafilipi 4:6, 7).

Imiterere y'isezerano: "Nzabazana mube ubwoko bwanjye, nanjye mbabere Imana" (Kuva 6:7), igaragaza umushyikirano wimbitse Uwiteka Imana yashakaga kugirana n'ubwoko bwe.

`Tekereza ibigize iyi nteruro: "Nzabazana mube ubwoko bwanjye, nanjye mbabere Imana" (Kuva 6:7). Nubwo ibyo byari bifite abo bibwirwa by'umwihariko, ni mu buhe buryo ibyo byabwirwa n'undi uwo ari we wese muri twe, kandi ni mu buhe buryo uwo mushyikirano waba uwacu mu mibereho yacu ya buri munsi? (Soma no mu 2 Abakorinto 6:16).`