---
title:  Gahunda yo Kugarurira Icyacumi no Gutura Amaturo
date:   25/07/2025
---

### UGUTUNGURWA NTASHOBORA GUSOBANURA  "_Ubabariye umukene aba agurije Uwiteka; na we azamwishyurira ineza ye_" (Imigani 19:17).

Umugore w'umucuruzi yabwiraga mugenzi we ibibazo aterwa n'abantu aha ibicuruzwa bye ku mwenda ntibamwishyure. Yagaragaje uburyo abo bantu baba baraje bamutakambira ngo abafashe ariko kumwishyura bikaba ikibazo gikomeye.

Ariko, hari ikintu cyaje kumutangaza. Buri gihe iyo yagira umuntu w'umukene afasha, yabonaga umwe mu bamufitiye umwenda wari waranze kumwishyura, yibwiriza ukabona aramwishyuye. Ibyo byamubayeho inshuro nyinshi, bituma avuga ati: "Uko ni ugutungurwa ntashobaora gusobanura'

Akurikije ibyo amaze kubona mu mibereho ye; ni uko Imana ikunda abakene, ikaba ishimishwa no kubona abafite icyo babarusha babafasha. Imana isohoza ibyo ivuga: "Ubabariye umukene aba agurije Uwiteka; na we azamwishyurira ineza ye" (Imigani 19:17). Uwo mugore w'umucuruzi yize ko, iyo yitaga ku bakene, Imana yamufashaga abamubereyemo umwenda bakamwishyura.

><p>ICYO DUHAMAGARIRWA:</p>
> Reka twibuke abakene, Imana izaduha imigisha. Mwibuke ko ibyo dukoreye abantu bishobora no gusa nkaho ari bike, ariko ibike byacu bihinduka byinshi kandi bikabera abandi umugisha. Imana ni nziza cyane. Bike bihinduka byinshi iyo birimo Imana.

**IMANA MBERE YA BYOSE**

**DUSENGE:**