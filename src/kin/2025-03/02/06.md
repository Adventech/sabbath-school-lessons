---
title:  Gukebwa
date:   10/07/2025
---

`Soma mu Kuva 4:18-31. Ni buryo ki dusobanukiwe n'iyi nkuru idasanzwe, kandi ni irihe somo tuyikuramo?`

Nyuma yuko Mose yumviye Uwiteka maze agatangira urugendo rwe asubira muri Egiputa, Uwiteka yabasanze aho baraye, maze "ashaka kumwica" (Kuva 4:24). Abigishwa ba Bibiliya batangara iyo basomye iyi nkuru. Dukurikije icyerekezo cy’yi nkuru, bigaragara ko ikibazo cyari ugukebwa. Umuhungu we muto ntiyari akebwe, nkuko isezerano ryahawe Abarahamu ryabisabaga (Itangiriro 17:10, 11).

Nk’umuyobozi w'ubwoko bw'Imana, Mose yagombaga kwerekana ukumvira Imana kuzuye kandi kudakebakeba, kugira ngo abe akwiriye kuyobora abandı bantu kugira ngo barangwe no kumvira. Yagombaga kuba icyitegererezo cyuko kwiyegurira Imana kuzuye. Umugore we Zipora yari umugore w'umunyamwete maze akeba umuhungu we kugira ngo akize ubugingo bw'umugabo we. Afata "agahu akebyeho" (kariho amaraso) "agakoza ku birenge bya Mose" (Ukuvanwa mu Misiri 4:24. BII). Ayo maraso ashushanya impongano, ubugingo, no gukomezwa kwisezerano. Kuba byarakozwe bwangu byongerewe ku nkuru y'kibazo cyari gihari muri uwo mwanya.

Hari isomo ry'ingenzi dushobora kwigira kuri iyi nkuru: kutirengagiza na rimwe gukora icyo tuzi ko gikwiriye.

"Avuye i Midiyani, Mose yahawe umuburo uteye ubwoba werekana ko Uwiteka atishimye Marayika yamubonekeye mu buryo buteye ubwoba, asa nkaho ashaka kumurimbura ako kanya. Nta busobanuro bwatanzwe; ariko Mose yibuka ko hari ikintu kimwe yari yirengagije gukora mu byo Imana yamusabaga...yasuzuguye umuhango wo gukeba umwana wabo muto w'umuhungu. Ntiyari yagendeye ku mategeko yajyaga gutuma umwana we abona imigisha ituruka ku isezerano Imana yari yaragiriye Abisiraheli, kandi kwirengagiza nkuko k’umuyobozi w'Abisiraheli watoranyijwe, kwajyaga gutuma ubwoko bw'Imana buha agaciro gake amabwiriza yayo, Zipora agize ubwoba ko umugabo we yakwicwa, uwo muhango aba ari we ubwe uwukora, maze marayika areka Mose akomeza urugendo rwe.

Mose yagombaga kujya mu kaga gakomeye kubera ubutumwa yasabwaga gushyira umwami [Farawo]: ubugingo bwe bwashoboraga kurindwa gusa n'abamarayika bera. Ariko ubwo atitaye ku nshingano izwi, ntiyajyaga kagira umutekano, kuko atajyaga kurindwa n’abamarayika b’lmana Ellen G. White. _Abakurambere n'Abahanuzi_, p. 207 (2016).

`Inkuru nk'iyi ni iki wowe ikubwira ubaye warateshutse ukirengagiza gukora icyo uzi ko wari ukwiriya gakora? Ni ibihe byemezo n'impinduka nawe ukwiriye gufata uyu mwanya?`