---
title:  Gahunda yo Kugarurira Icyacumi no Gutura Amaturo
date:   11/07/2025
---

#### TANGA - N'UBWO BYABA BYINSHI

_"Ariko Uwari utabizi, agakora ibikwiriye kumuhanisha azakubitwa nkeya. Uwahawe byinshi wese, azabazwa byinshi; n'uweguriwe byinshi niwe bazarushaho kwaka byinshi". Luka 12:48._

Igihe uwitwa Fabiyani (siryo zina rye nyakuri) yari agiye kurangiza amashuri ye yisumbuye muri Zambiya, umuvandimwe we yamwoherereje amafaranga yo gukora ikizamini gisoza. Fabiyani amaze kuyabara, yabonye ko yenda kuba inshuro ebyiri z'amafaranga asabwa y'ikizamini. Igihe yabonaga ibyo, yatangiye guhangana n'igitekerezo cyo gutanga kimwe mu icumi n'amaturo angana n'icyacumi - bisobanura andi mafaranga anagana n'icumi ku ijana. Icyo cyari ikintu kitoroheye gufatira icyemezo ku munyeshuri ukiri muto w'umukene nka we. Nyuma y'igihe abitekerezaho, yiyemeje kugarura kimwe mu icumi no gutanga izindi purusa icumi z'amaturo.

Mu gihe yabaraga icya cumi n'amaturo, inshuti ze zamugezeho maze zimubaza aho ajyanye ayo mafaranga yashyiraga mu ibahasha. Yabasobanuriye ko kimwe mu icumi cye n'amaturo ye bigomba guhabwa Imana.

Inshuti ze zaramusetse maze zimubwira mu magambo yumvikana neza ko ayo mafaranga ari menshi cyane. Umwe muri bo yaramubajije ati: "Kuki se utatanga umugabane muto w'ayo mafaranga? Imana izi ko uri umunyeshuri kandi ukeneye amafaranga. Igihe uzaba utangiye gukora, ni bwo uzashobora guha Imana amafaranga menshi, ariko si ubu. Bika amafaranga amwe uyigumanire." Fabiyani yabwiye inshuti ze atuje ko ibyo yahaga Imana ari ubusa ugereranyije n'icyo Imana yamuhereye mu kumuha Umwana wayo Yesu. Ku munsi wakurikiyeho, yajyanye ayo mafaranga ku itorero rye.

> <p>ICYO DUHAMAGARIRWA:</p>
> Bene Data namwe bashiki banjye, mu gihe tugarura icyacumi n'amaturo, nimureke twibuke icyo Imana yatanze kugira ngo idukize. Nta bintu twabona ko ari bike cyane ku buryo Imana itabiha agaciro. 

**IMANA MBERE YA BYOSE**

**DUSENGE:**