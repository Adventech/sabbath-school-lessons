---
title:  Ibindi byo Kwigwa no Kuzirikanwa
date:   12/09/2025
---

Soma igitabo cyanditswe na Ellen G. White, cyitwa _Abakurambere n'Abahanuzi_, igice kivuga 'Abisirayeli basenga Inyana y'Izahabu'pp. 257-269.

Icyigisho cy'iki cyumweru, by'umwihariko, cyibanda ku murimo w'Imana ku bizera. Uwiteka "abasha gukora ibiruta cyane ibyo dusaba ndetse n'ibyo twibwira byose" (Abefeso 3:20). Ntabwo dukwiriye kwibanda kuri twe ubwacu no guhaza ibyifuzo byacu bwite, kuko ibyo bituma dusenga ibishushanyo. Ahubwo intekerezo zacu zikwiriye kwerekezwa ku Mana ndetse no ku mbaraga zayo. Imana iduha imbaraga zitugeza ku buzima bushya kandi butsinda (Abafilipi 4:13; Yuda 1:24, 25).

"Urukundo ruhwanye n'ubutabera rwasabye ko iki cyaha gihanirwa. Imana ni umurinzi n'Umwami w'ubwoko bwayo. Irimbura abantu biyemeje kwihandagaza mu bwigomeke kugira ngo batayobora abandi mu irimbukiro. Igihe Imana itarimburaga Kayini, yeretse isanzure ryose icyajyaga kuba ingaruka zo kureka icyaha ntigihanwe. Ibyo imibereho ya Kayini yatoje abamukomotseho ndetse n'inyigisho ze byateye abantu gusaya mu byaha bituma isi yose igera aho igomba kurimbuzwa umwuzure ...... Uko baramaga cyane ni ko barushagaho gusaya mu bibi. No kuri Sinayi byari uko. Iyo uko kugomera Imana kudahita guhanwa, ingaruka nk'izo zari kongera kubaho."-Ellen. G. White, _Abakurambere n'Abahanuzi_, pp. 264-265.

**IBIBAZO:**

`Ongera ugaruke ku kibazo gisoza ingingo yo ku wa Kabiri. Ni mu buhe buryo dushobora kuramya ikiremwa ubwacyo aho kuramya umuremyi? Urugero, ni gute dushobora kubungabunga iby'isi ndetse no kurinda ibidukikije ariko tutabiramije cyangwa ngo bitubere ibigirwamana?`

`Umuntu ashobora kubona uburemere bw'ikintu arebeye ku ngaruka cyangwa umusaruro w'igikorwa cyangwa binyuze mu buryo abantu babona icyo kintu. Kuki Mose yategetse ko bica abanze kwihana ahubwo bagakomeza kwigomeka ku Mana no ku nyigisho yayo?`

`Kuki igitambo cy'impongano ari cyo cyonyine rugero rwiza rw'impongano? Kuki inyigisho iyo ari yo yose ihakana cyangwa itesha agaciro urufatiro rw'igitambo cy'impongano cy'ubutumwa bwiza ari ikosa rikomeye mu by'Iyobokamana? Soma 1 Petero 2:24. Ni mu buhe buryo uwo murongo uhishura igitekerezo cyo kuba Yesu ari inshungu yacu?`