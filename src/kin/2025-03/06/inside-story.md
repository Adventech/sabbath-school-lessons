---
title:  Gahunda yo Kugarurira Icyacumi no Gutura Amaturo
date:   08/08/2025
---

### Imana Ifite ku Mutima Inyungu Zacu

"Erega nzi ibyo nibwira nzabagirira! Ni amahoro si ibibi, kugira ngo mbareme umutima w'ibyo muzabona hanyuma. Ni ko Uwiteka avuga."-Yeremiya 29:11.

Pasitoro Shangala, Umuyobozi w'ubusonga wa Konferansi imwe mu zigize Yunyoni y'Amajyepfo ya Zambiya, atubwira inkuru y'inyifato yagizwe n'umuryango umwe, ubwo yari amaze kwigisha icyigisho kijyanye no gutanga icya cumi. Uwo muryango wari wishimye cyane, wafashe icyemezo cyo gutanga kimwe mu icumi n'amaturo bavanye mu matungo yabo bakabizanira Uwiteka. Igihe cyo kubara amatungo yabo cyarageze ngo batange icya cumi cyayo. Hafi y'abaturanyi bose b'uwo muryango baje kwirebera uburyo gutanga kimwe mu icumi cy'amatungo bikorwa.

Muri uwo mwanya habaye ikintu kidasanzwe. Iminsi mike yabanjirije icyo gikorwa, umugabo n'umugore bo muri urwo rugo bari baguze ibimasa bibiri byitwa Brahman. Na byo byari binini cyane ku buryo abantu bazaga kubireba aho bari batuye mu rwego rw'ubukerarugendo. Igihe cyo kubara amatungo, uwo muryango wahagaritse umutima ku bwo gutekereza yuko ibyo bimasa bakundaga cyane biri burangire bibazwe muri kimwe mu icumi.

Igihe bari bagifite ubwoba, ibyo bimasa byombi byarakurikiranye bijya mu matungo yabarwaga ngo abe kimwe mu icumi n'amaturo. Ab'uwo muryango basobanukiwe ko ibimasa byabo bishobora gufatwaho kimwe mu icumi n'amaturo; mu guhagarika umutima kwabo, barahagurutse bajya inyuma y'abantu bari bari aho kugira ngo bataza kubona uko biri bugende. Nyamara ubwo ibyo bimasa byari hafi yo kubarwa nka kimwe mu icumi n'amaturo, byasubiye inyuma bijya ku iherezo ry'umurongo w'andi matungo bitewe n'urusaku rwari ruri guturuka mu bimasa bito. Ibyo byatumye ibindi bimasa bibarwa nka kimwe mu icumi n'amaturo. Icyo kintu cyabaye cyatumye ab'uwo muryango babona ko Imana ifite inyungu zabo ku mutima wayo.

> <p>ICYO DUHAMAGARIRWA:</p>
> Igihe tugarura icya cumi kandi tugatanga amaturo y'isezerano, ni mutyo twe gutinya ko byazaduteza igihombo kuko Imana ifite inyungu zacu ku mutima wayo.

**IMANA MBERE YA BYOSE**

**DUSENGE:**