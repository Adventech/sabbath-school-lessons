---
title:  Gahunda yo Kugarurira Icyacumi no Gutura Amaturo
date:   01/08/2025
---

### Imana Nyambere Muri Byose

_"Gusubizanya ineza guhosha uburakari; ariko ijambo ribabaza ribyutsa umujinya"_ (Imigani 15:1).

Kudakwashe Chipatiso ni umucuruzi uvugana ineza. Umunsi umwe ari mu kazi ke yanyuze kuri sitasiyo ngo yongere umwuka mu ipine ry'imodoka ye. Kubw'amahirwe make yasanze umumotari yaparitse nabi biba ngombwa ko amuparika imbere.

Igihe umumotari yagarukaga asohotse mu iduka yasanze umuntu waparitse imbere ye. Yatangiye gusakuza cyane abwira amagambo mabi Kudakwashe, ariko aho kumusubiza cyangwa kwisobanura, aza amumwenyurira, aramusuhuza, abona gukuraho imodoka ye.

Igihe Kudakwashe yatsaga imodoka ye agiye, wa mumotari yaramukurikiye, aramwegera, atangira kumubaza ibibazo byinshi: "Ni ukubera iki wacecetse igihe nakubwiraga nabi, ahubwo ukansuhuza? Ni iki cyatumye utansubiza ngo nawe umbwire nabi?

Kudakwashe yamushubije amwenyura ati: "Ndi umukristo wubaha Imana. Uko wambonye ni ko ndi, ntabwo mbishakisha." Kudakwashe yakomeje amubwira iby'Imana n'uburyo ishaka kuba yamuhindura na we akaba umuntu mwiza. Ibyo byafunguriye inzira uwo mumotari atangira kumubwira ibibazo afite. Kudakwashe yamwemereye kumusengera, amwizeza ko ibibazo bye Imana izabibonera igisubizo.

Kudakwashe yahisemo kugira Imana nyambere mu byo ahura na byo byose, ntakangwe n'ibyo ahuye na byo, ahubwo akabyereka Imana.

> <p>ICYO DUHAMAGARIRWA:</p>
> Igihe duhisemo kugira Imana nyambere mu mibereho yacu ya buri munsi, no kuyigira nyambere mu migisha iduha ntibitugora. Kugarura icyacumi no gutanga amaturo bizatworohera niduha Imana umwanya wa mbere mu mibereho yacu. Ni kuki utayigira nyambere no kuri uyu munsi?  

**IMANA MBERE YA BYOSE**

**DUSENGE:**