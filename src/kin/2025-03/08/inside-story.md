---
title:  Gahunda yo Kugarurira Icyacumi no Gutura Amaturo
date:   22/08/2025
---

### Umunsi mu Ijuru Bishimye

"_Aramubwira ati: "Ntukoze ukuboko kuri uwo muhungu, ntugire icyo umutwara, kuko ubu menye yuko wubaha Imana, kuko utanyimye umwana wawe w'ikinege._"-Itangiriro 22:12

Mu magambo twasomye ku Isabato ishize mbere yo kugarura icya cumi no gutanga amaturo, twabonye uburyo kumvira amabwiriza y'Imana ari ikintu kiranga abantu bayubaha. Uyu munsi, turi bwite ku isomo rya kabiri twigira mu murongo wo mu Itangiriro 22: 12. Aburahamu ntabwo yimye Imana umwana we. Mu rugero rwa Aburahamu, twigira mo ko abubaha Imana batazagira ikintu na kimwe bayima. Ntabwo bazatanga igihe bumva bibashimishije gusa; nta cyo bazabona ko bakunze cyane, ko kibahenze cyane, cyangwa ko ari icy'igiciro cyinshi cyane ku buryo batagiha Imana.

Igihe Aburahamu yarangizaga ikigeragezo cye atsinze ubwo yemeraga gutanga umwana we nk'ituro, ntabwo byatambutse gutyo gusa Imana ndetse n'abo mu ijuru batabibonye. Ellen G. White avuga neza ibyabaye muri uwo mwanya ati: "Abatuye mu ijuru bose baratangaye kandi bashimira Aburahamu kubwo kumvira kwe kutagira amakemwa. Abatuye mu ijuru bose banejejwe n'uburyo yari indahemuka" (Ellen G. White, _Abakurambere n'Abahanuzi_, p.122 [2016]).

Abo mu ijuru basabwe n'ibyishimo barahimbarwa igihe Aburahamu yerekanaga kumvira kwe. Mu magambo akoreshwa muri iki gihe cyacu, dushobora kuvuga ko abo mu ijuru bishimye maze bagakomera amashyi umukurambere Aburahamu. Wari umwanya w'ibirori igihe Aburahamu yari ari gutanga Isaka nk'ituro.

Umwanzi ashobora kuduca intege ngo tutumvira Imana kandi ngo tudatangana ubuntu dukiranutse. Ariko nubwo bimeze bityo, ni ingenzi cyane kwibuka ko Imana n'abatuye mu ijuru bose baba bitegereza amahitamo yacu-niba duhitamo kumvira ijwi ry'Imana cyangwa tugahitamo kumvira ijwi ry'umwanzi. Iyo twumviye ijwi ry'umwanzi, abo mu ijuru barababara. Nyamara kandi, iyo dukoze nk'Aburahamu tukumvira Imana, ntitugire icyo tuyima, mu ijuru hongera kumvikana ibyishimo maze bakatunezererwa.

> <p>ICYO DUHAMAGARIRWA:</p>
> Ndasaba Imana ngo mu gihe dutanga icya cumi n'amaturo, ibikorwa byacu bitume mu ijuru haba ibyishimo mu gihe twubashye Imana tukayiha ibyiza bihebuje ibindi byose mu byo dufite.

**IMANA MBERE YA BYOSE**

**DUSENGE:**
