---
title:  Isezerano Kuri Sinayi
date:   16/08/2025
---

### Aho icyigisho cy'iki cyumweru gishingiye:
Kuva 19:1-20:17, Ibyahishuwe 21:3, Gutegeka kwa Kabiri 5:6-21, Yakobo 1:23-25, Abaroma 3:20-24, Abaroma 10:4.  

> <p>Icyo kwibukwa:</p>
> "Maze Uwiteka abwira Mose ati: 'Dore ndabavubira ibyokurya bimanutse mu ijuru. Iminsi yose abantu bazajya basohoka bateranye iby'uwo munsi, kugira ngo mbagerageze yuko bitondera amategeko yanjye cyangwa batayitondera. Kandi ku wa gatandatu, bajye bitegura ibyo bajyana iwabo, bihwanye n'ibyo bajyaga bateranya inshuro ebyiri" (Kuva 16:4-6).

Ni hehe Imana yayoboye Abisirayeli nyuma yo kubabatura bakava muri Egiputa? Ni mu gihugu cyâ€™Isezerano - haba ari ahandi he se? Nubwo mu bijyanye n'ibyerekezo by'isi iki gisubizo ari cyo, dukurikije ibyo abakurikira amasomo y'iyobokamana bavuga, icyo gisubizo si cyo. Imana ubwayo isubiza icyo kibazo itya: "Mwabonye ibyo nagiriye Abanyegiputa, kandi uko naramije mwebwe amababa nk'ay'ikizu nkabizanira (Kuva 19:4). Bityo rero, igisubizo gitangwa n'abiga iyobokamana rishingiye kuri Bibiliya gihishura yuko ikintu cyari nyambere ku Mana ndetse n'intego yayo kwari uko Uwiteka yabizaniye [yabishyiriye].

Igihe abantu bavuye ku Mana, irabashaka ikabahamagara ngo bagaruke kuri Yo. Urugero ruhebuje izindi rw'uku kuri kwimbitse ruri mu Murima wa Edeni, ubwo Adamu na Eva bagomeraga Imana, ntibumvire itegeko ryayo, maze bakayihisha. Yafashe iya mbere irabahamagara: "Uri he?" (Itangiriro 3:9). Buri gihe ni Yo ifata iya mbere. Ibyo Yesu abivuga ashize amanga ati: "Mwese abarushye n'abaremerewe, muze munsange ndabaruhura. Mwemere kuba abagaragu banjye munyigireho, kuko ndi umugwaneza kandi noroheje mu mutima, namwe muzabona uburuhukiro mu mitima yanyu" (Matayo 11: 28, 29).

Imana iraduhamagara twese; ahazaza hacu h'iteka ryose hashingiye ku gisubizo dutanga.