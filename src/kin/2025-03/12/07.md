---
title:  Ibindi Byo Kwigwa No Kuzirikanwa
date:   19/09/2025
---

Soma witonze igitabo cyanditswe na Ellen G. White cyitwa _Abakurambere n'Abahanuzi_, igice cya 28 kivuga "Abisirayeli Basenga Inyana y'Izahabu," pp. 257-169.

Ku munsi wari wijimye, umubyeyi n'umuhungu we bagiye gusura urusengero. Ubwo barebaga amadirishya y'ibirahuri byari byaraguye umugese biriho amashusho yo muri Bibiliya, izuba ryatangiye kumurika ku mashusho y'abantu yari kuri ayo madirishya, bigatuma urumuri rwinshi rubageraho. Uwo muhungu wari ukiri muto yabajije se ati: "Papa, aba bantu ni bande?" Nubwo uwo mubyeyi atari azi byinshi ku Bukristo, kuri Kristo cyangwa ku bigishwa, yahise asubiza ati: "Aba bantu ni Abakristo." Iyo shusho irabagirana yakomeje kuba mu bitekerezo by'uwo mwana. Umunsi umwe, umwarimu w'uwo mwana yabajije abanyeshuri ati: "Abana, mbese muzi Abakristo abo ari bo?" Uwo mwana yibutse ya shusho yarabagiranaga yari yarabonye ku rusengero maze arasubiza ati: "Yego, ndabazi, Abakristo ni abantu barabagirana." Yesu na We yabwiye abayoboke be ati: "Abe ari ko umucyo wanyu ubonekera imbere y'abantu, kugira ngo babone imirimo yanyu myiza, bahereko bahimbaze So wo mu ijuru" (Matayo 5:16). Abantu barabagirana ni bo bonyine bashobora gutuma habaho impinduka (nziza).

**IBIBAZO:**

`Iyo twicisha bugufi imbere y'Imana, kandi tukaba abagwaneza bubaha kandi bafite imitima y'ubwuzu kandi igira impuhwe, ahari guhinduka umuntu umwe hahinduka abantu ijana."- Ellen G. White, _Testimonies for the Church_, vol. 9. p. 189. Ni ubuhe butumwa bukomeye buri hano butureba twese bwerakeranye n'uburyo imico yacu, ibikorwa byacu ndetse n'imyitwarire yacu bigira uruhare mu guhamya kwacu?`

`Kuva 34:6, 7 hitwa Yohana 3:16 yo mu Isezerano rya Kera. Kuki?`

`Ni gute ushobora gusobanura ubwiza bw'imico y'Imana, ushingiye ku kwigaragaza kw'Imana dusanga mu Kuva 34:6,7, ku bantu babaza icyo Imana yawe?`

`Mu itsinda ryanyu ry'ishuri ryo ku isabato, nimuganire ku buryo imico ndetse n'ibikorwa by'abantu babwiriza Kristo bigira ku rugendo rwabo. Ni ukuvuga, ni izihe ngaruka zatejwe n'abantu b'abagwaneza, bagira ubuntu, bicisha bugufi, kandi bababarira wiboneye ubwawe? Nanone kandi, ni mu buhe buryo Abakristo batari abagwaneza, batababarira kandi b'abibone bateje ingaruka (mbi) mu rugendo rwawe ugendanamo n'Uwiteka?`