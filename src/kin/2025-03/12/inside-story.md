---
title:  Gahunda yo Kugarurira Icyacumi no Gutura Amaturo
date:   19/09/2025
---

### Umuvandimwe w'Umugome

"_Iyo imigenzereze y'umuntu inezeza Uwiteka, Atuma n'abanzi be buzura na we._" (Imigani 16:7).

Umunsi umwe, uwitwa Dexter yagiye mu iduka agiye kugura igikoresho, ariko agiye kureba mu mufuka asanga ikofi ye itarimo. Yahise asubira aho yari yaparitse imodoka ye. Hari abagabo babiri bari bicaye ku gasima kari aho yari aparitse imodoka. Umwe muri bo yagaragaraga nk'umuntu mwiza kandi wiyubashye, mu gihe undi yasaga n'umugome. Dexter yaje kumenya ko niba ikofi ye yaguye hasi aho yari aparitse nta buryo ashobora kuyibona bitewe n'uwo mugabo wasaga n'umugome wari aho. Mbese nigute yari kumubaza niba hari ikofi yabonye atamurakaje?

Dexter yaje hafi y'imodoka ye abona abo bagabo babiri bari gutongana. Uwari ufite amahane ni wa mugabo wasaga n'umugome. Yari yibasiye uwo mugabo mwiza. Mu ijwi rikakaye yabajije uwo mugabo mwiza impamvu yafashe ikofi y'undi muntu ntamukurikire mu iduka ngo ayimuhe. Dexter ntabwo yari azi icyo yakora. Yamaze umunota cyangwa umunota urenga acecetse mu gihe abo bagabo bateranaga amagambo, kandi byarushagaho kuba bibi. Umugabo mwiza yabajije umugabo wasaga n'umugome icyo bimutwaye. Umugabo wasaga n'umugome yarasubije ati: "Ni umuvandimwe wanjye. Ntabwo nshobora kwemera ko utwara ikofi ye.

Ubwo Dexter yumvaga ayo magambo, yamuteye umwete maze aravuga ati: "Ibyo avuga ni ukuri. Mpa ikofi yanjye." Uwo mugabo mwiza yamuhaye ikofi ye ariko ayimuha adashaka kandi ayimuha irimo ibintu byose byari biyirimo. Ahari na we, kimwe na Dexter yatinye uwo mugabo wasaga n'umugome.

Dexter yasubiye ku iduka agura icyo yashakaga kugura, maze aza no kubikuza amafaranga yo guha uwo mugabo nk'ikimenyetso cyo kumushimira. Uwo mugabo wasaga n'umugome yanejejwe no kwakira ikimenyetso cy'ishimwe ahawe n'umuvandimwe we. Ariko Dexter yababajwe nuka atari afite amafaranga menshi yo guha uwo mugabo amushimira icyo yari yamukoreye.

> <p>ICYO DUHAMAGARIRWA:</p>
> Umunyezaburi yabajije ikibazo kigira kiti: "Ibyiza Uwiteka yangiriye byose, Ndabimwitura iki? (Zaburi ya 116:12)." Igihe ufata icyemezo cy'ibyo uzatanga, tekereza icyo Imana yagukoreye. Ahari uyu munsi ntacyo ufite watanga, ariko fata icyemezo cyo kuzagira icyo uha Imana ikindi gihe uzagira icyo uronka.

**IMANA MBERE YA BYOSE!**

**DUSENGE:**