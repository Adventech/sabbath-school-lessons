---
title:  Umwamu Wazutse
date:   21/09/2024
---

### Aho icyigisho cy'iki cyumweru gishingiye
Mariko 15:42-47, Mariko 16, Abakolosayi 2:10-12,1Abakorinto 15:1-8, Daniyeli 9:24-27, Yohana 20:11-18.

> <p>Icyo kwibukwa:</P>
> "Arababwira ati, 'Mwitangara. Nzi yuko mushaka Yesu w'i Nazareti wabambwe, ariko yazutse ntari hano, dore aho bari bamushyize" (Mariko 16:6).

Kubambwa kwa Yesu kwatumye ibyiringiro no kwizera by'abigishwa be biyoyoka. Zari impera z'icyumeru zijimye kuri bo bidatewe nuko bari batewe ubwoba n'urupfu rw'umwigisha wabo gusa, ahubwo na bo ubwabo bari bafite ubwoba bw'uko na bo baza kwicwa (Yohana 20:19).

Muri Mariko 16, igice giheruka mu Butumwa Bwiza, turarebera hamwe ibyakurikiye urupfu rwa Yesu.

Icya mbere, turarebera hamwe igihe cyo kuzuka kwa Yesu ndetse n'impamvu abagore baje ku mva muri icyo gitondo. Rimwe na rimwe, Abadiventisiti bagiye birinda kugira icyo bavuga kuri icyo gitondo cy'umuzuko bitewe n'uburyo iki gitondo gikoreshwa nabi mu gushyigikira ukwera k'umunsi w'icyumweru. Ibihabanye n'ibyo, turarebera hamwe impamvu dukwiriye kwishimira umuzuko wabaye ku wa mbere w'iminsi irindwi, nubwo hari inyigisho zitari iz'ukuri [abantu bamwe na bamwe bavuga ko] zishamikiye kuri uwo munsi.

Icya kabiri, iki cyigisho gisobanura imirongo ya mbere ya Mariko 16, kigahuza ayo magambo n'ingingo ikubiye mu gitabo cyose. Ingingo yo ku wa kabiri n'ingingo yo ku wa gatatu zizasesengura ibyo bitekerezo.

Icya gatatu, dusoza icyumweru, ingingo yo ku wa Kane n'ingingo yo ku wa Gatanu zizasuzuma ibisigaye byo muri Mariko 16 kandi zigaragaze inshingano ziri imbere yacu. Iki cyigisho kizarangira kitubwira imbogamizi umusomyi wa Mariko ashobora kugira mu kwamamaza ubutumwa bwiza mu isi.