---
title:  Igitare Cyarabinduwe
date:   23/09/2024
---

`Soma muri Mariko 16:1-8 na 1 Abakorinto 15:1-8. Ni iki iyi mirongo ihurizaho?`

Inkuru y'umuzuko igaragara muri buri butumwa bwiza. Buri mwanditsi w'Ubutumwa bwiza avuga iyi nkuru mu buryo bwihariye, ariko ubutumwa bwiza bwose bukubiyemo igitekerezo cy'ingenzi kiboneka mu 1 Abakorinto 15:1-8.

Hari ibitekerezo bine bigenda bigaruka-_yarapfuye, yarahambwe, yarazutse_, kandi _hari abamubonye_. Muri Mariko, amagambo "_yarapfuye_" na "_yarahambwe_" aboneka muri Mariko 15. Amagambo "_yarazutse_" na "_yarabonetse_" aboneka muri Matayo 16, ariko mu buryo bw'insobekerane. Mariko 16:7 havuga ibyo guhurira i Galileya, kandi aho ni ho bagombaga kumubona (Yohana 21).

Abantu bamwe na bamwe bavuga ko bidashoboka ko Abakristo bizera umwami wazutse. Ariko igihamya cyo kuzuka kwe gishyigikiwe n'impamvu idahindagurika.

Icyo buri wese akwiriye gukora ni ukwiringira Imana nk'Umuremyi (Soma Itangiriro 1 , 2) kandi n'igitekerezo cy'umuzuko kigira agaciro.

Igikurikiyeho, imva ya Yesu yarimo ubusa. Ndetse n'abanyamateka batemera Imana bemera uko kuri. Iyaba Yesu atarazutse, igitekerezo cy'umuzuko we kiba cyarahise gitsindwa rugikubita, kubera ko umurambo we wari kuvuguruza ukuzuka kwe. Imana yaremye isanzure, n'ubuzima bwo ku isi, nta gushidikanya ko idafite ububasha bwo kuzura Yesu. Kubaho kw'Imana ntabwo byashoboraga gutuma kuzuka kwa Yesu kubaho byanze bikunze, ahubwo kwajyaga gutuma kugira agaciro.

Igikurikiyeho, ubusobanuro buvuga ko abigishwa be bibye umurambo we ntacyo bugeraho. Mu by'ukuri, abigishwa ntabwo bashoboraga kurenga ku barinzi. Kandi iyo baba barawibye, kuki baba batarafashwe ngo bafungwe bazira kwiba umurambo wa Yesu? Igisubizo ni uko abayobozi b'idini bari bazi ko abigishwa batabikoze.

Na none kandi, abantu benshi bahamya ko babonye Kristo wazutse. Abenshi, harimo n'abigishwa, ntabwo bahise babyizera. Kandi umuntu umwe wigeze kuba umwanzi ukomeye wa Yesu, witwa Pawulo ntabwo yahamije ko yabonye Yesu wazutse gusa, ahubwo yanavuze ko ibyo byose byamuhinduye mu buryo bugaragara.

Hanyuma (nubwo hari impamvu nyinshi), ni gute umuntu yasobanura ugutangira kw'itorero rya Gikristo, ryatangijwe n'abantu bavugaga ko babonye Umwami wazutse? Kubera iki abo bantu baba barashakaga gupfa bazira ibyo bazi yuko ari ibinyoma? Ubuhamya bwabo budahindagurika, bw'ukuri nyuma y'urupfu rwe (Ibyakozwe n'Intumwa 3:15), ndetse n'indi myaka yakurikiyeho (1 Petero 1:3) bitanga ubuhamya bukomeye bw'umuzuko we.

`Mbese hagize umuntu ukubaza igihamya ufite kigaragza ko Yesu yazutse, wamusubiza iki?`