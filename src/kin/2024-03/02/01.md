---
title:  Umunsi mu Murimo wa Yesu
date:   06/07/2024
---

### Aho icyigisho cy'iki cyumweru gishingiye
Mariko 1:16-45; Yohana 1:29-42; Mariko 5:41; Luka 6:12; Abalewi 13.

> <p>Icyo kwibukwa:</P>
> "Yesu arababwira ati, 'Nimunkurikire, nzabagira abarobyi b'abantu'" (Mariko 1:17).

Buri Butumwa bwiza butangira bwerekana intangiriro y'umurim√≤ wa Yesu mu buryo runaka.   Matayo yerekana Yesu ahamagara abigishwa maze agakomeza abwiriza ikibwirizwa cyo ku Musozi w'Imigisha. Luka avuga inkuru ya Yesu atangiza ikibwirizwa yigishije ku munsi w'Isabato mu isinagogi y'i Nazareti.

Yohana atangira avuga inkuru yo guhamagarwa kwa bamwe mu bigishwa be ba mbere n'inkuru y'ubukwe bw'i Kana, aho Yesu yakoreye ikimenyetso cye cya mbere. Ubutumwa bwiza bwanditswe na Mariko buvuga iby'umuhamagaro w'abigishwa bane bukanerekana Yesu yagiye gusenga ku Isabato i Kaperinawumu n'ibindi byakurikiyeho.

Iyi "Sabato hamwe na Yesu" mu ntangiriro y'igitabo cya Mariko iha umusomyi kwiyumvisha uwo Yesu ari We. Mu mugabane wose w'icyigisho cy'iki cyumweru tubonamo amagambo Ye make cyane yanditswe: umuhamagaro mugufi ararika abantu kuba abigishwa, ategeka umudayimoni, gahunda yo gusura ibindi byerekezo, akiza umubembe akamuha amabwiriza yo kujya kwiyereka umutambyi kugira ngo ahumanuke. Icyigenderewe ni igikorwa, by'umwihariko igikorwa cyo gukiza abantu. Umwanditsi w'ubutumwa bwiza akunda gukoresha ijambo **uwo mwanya** mu kwerekana imbaraga yo kwihuta kw'igikorwa kiranga umurimo wa Yesu.