---
title:  Ibindi byo Kwiga No Kuzirakanwa
date:   12/07/2024
---

Soma igitabo cya Ellen G. White cyitwa _Uwifuzwa Ibihe Byose_, igice cya 26 cyitwa "I Kaperinawumu;" n'igice cya 27 cyitwa "Wabasha Kunkiza."

Ni iyihe pica ya Yesu Mariko igice cya 1 hatwereka? Yesu afite ubushobozi bwo guhamagara abigishwa, bakamwitaba. Arera, anyuranye n'imyuka mibi iyobowe na Satani. Hari intam- bara ikomeye ikomeza kubaho hagati y'icyiza n'ikibi, kandi Yesu afite ubushobozi buruta kure ubw'abadayimoni. Yesu afitiye impuhwe abarwayi kandi abitaho, akanabakoraho mu gihe nta wundi muntu wabihangara.

"Ari mu rusengero, Yesu yavuze ibirebana n'ubwami yari yaraje kwimika ndetse no ku nshingano Ye yo guha umudendezo abantu Satani yafasheho iminyago. Yaje kurogowa n'urusaku rw'ubwoba. Umuntu utewe na dayimoni yahubutse mu mbaga y'abantu ataka cyane ati: 'Ayii we! Duhuriye he Yesu w'i Nazareti? Uje kuturimbura? Ndakuzi uri uw- era w'Imana.' "Ibintu byose byahise bihinduka umuvurungano no gukangarana. Abantu barorereye kurangamira Kristo, ntibita no ku magambo Ye. Satani ni we wagize umugambi wo kuzana iyo mbohe ye mu rusengero. Nyamara Yesu yacyashye uwo mudayimoni avuga ati: 'Hora muvemo. Dayimoni amutura hasi hagati yabo, amuvamo atagize icyo amutwara.'

" ... Uwari yaratsindiye Satani mu butayu igihe yamugeragezaga yari yongeye gusakirana imbonankubone n'umwanzi We. Umudayimoni yakoze iyo bwabaga ngo aheze imbohe ye mu butware bwe. Gutsindirwa aho hantu kwe byari guhesha Yesu intsinzi. I Nyamara Umukiza yavuganye ububasha maze ahesha umudendezo uwari yarafashweho umunyago." - Ellen G. White, _Uwifuzwa Ibihe Byose_, pp. 190, 191 (2018).

Hagati aho, Umwami wacu yakomeje gukora umurimo adahuga, ajya hirya no hino, ako- meza kubonana n'abantu benshi. Ni buryo ki yabashaga kubona umutuzo kandi akana- komeza umurimo we no kwita ku bantu? Nta gushidikanya yabishobozwaga n'imibereho ye y'amasengesho ya buri munsi. Tekereza uko wakora ingengabihe y'umunsi wawe ku byerekeranye n'igihe ukeneye gutanga ku masengesho no kwiga Ibyanditswe byera. Shaka ibishoboka kuri wowe, maze ufate ako gahe kagufashe guteza imbere umwuka w'ituza, uyobowe na Mwuka Wera n'Ijambo ry'Imana.

**IBIBAZO:**

`Nimuganire mu itsinda ryanyu ku kibazo cyo gusenga n'impamvu ari ingenzi cyane mu mibereho ya Gikristo. Ni ibihe bibazo abantu bafite byerekeranye n'umugambi hamwe n'akamaro ko gusenga?`

`Mu ishuri ryanyu, nimuganire ku bihe bishobora kuba byaba byiza, mu gihe runaka, kutavuga byinshi byerekeranye no kwizera kwacu. Ni ryari ibyo bigomba kwitonderwa kubikora kandi na none, ni buryo ki ibyo twabikora tudatatira ubuhamya bwacu?`

`Abo twakwita "ababembe" mur'iki gihe mu muco wacu ni bande? Ni gute itorero ryanyu ryabageraho kandi "rikabakoraho" kugira ngo ribagezeho Ubutumwa bwiza?`