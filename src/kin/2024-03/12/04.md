---
title:  Kubambwa
date:   17/09/2024
---

`Soma Mariko 15:21-38. Ni ukuhe gushinyagura guteye ubwoba kandi kubabaza kugaragara muri iyi mirongo?`

Muri iyi nkuru y'akababaro, Yesu yazize ubusa ariko aricecekera, yemera ko abantu bashakaga kumwica bakora icyo bashaka. Mu Butumwa bwiza, tubwirwa yuko Yesu yari asanzwe agaragaza ibikorwa by'ubutwari, ariko uhereye igihe igitero cyazaga kumufata, kugeza ku gupfa kwe, yaranzwe no kwicisha bugufi. Nubwo yari asanzwe ari umwigisha ugenda hirya no hino afite imbaraga, inkoni bamukubise, kubura ibyokurya ndetse n'ibitotsi, byamuciye intege kugeza ubwo umunyamahanga ari we wamwakiriye umusaraba.

Ku musaraba, yambuwe imyambaro ye, abasirikare barayigabagabana, barayifÄ±ndira kugira ngo barebe ukwiriye kuyegukana (gereranya na Zaburi ya 22:18). Kubamba bwari uburyo bwo kwica umuntu utamuvushije amaraso. Imisumari yakoreshwaga mu kubamba umuntu ku musaraba (gereranya na Yohana 20:24-29) yaterwaga munsi y'ibiganza (mu bujana) ahatari imijyana n'imigarura y'amaraso minini. (Mu Giheburayo no mu Kigiriki, ijambo rivuga "ikiganza" rishibora gusobanura ikiganza cyangwa ukuboko). Ikiganza cy'ukuboko ubwacyo ntabwo gifite ubushobozi bwo kwikorera ibiro by'umubiri wose mu gihe cyo kubambwa. Imitsi y'ukuboko yashoboraga gushwanyurwa n'imisumari, bigatuma umuntu yumva uburibwe bukabije mu kuboko. Guhumeka byabaga ari ingorabahizi. Kugira ngo uwabambwe abashe guhumeka yagombaga gusunika ibirenge bye byabaga bitewemo imisumari kandi agahina amaboko, na byo bikaba byaratumaga arushaho kubabara. Umunaniro no kubura umwuka byari bimwe mu mpamvu zashoboraga gutuma umuntu apfa.

Yesu yakojejwe isoni kandi rubanda ruramukwena mu gihe cyo kubambwa kwe. Ubutumwa bwiza bwa Mariko buhishura impamvu Yesu yacecetse ntagire icyo avuga. Kubw'iyo mpamvu, amazina yagiye ahabwa nk' "Umwami", "Umwana w'Imana", "Kristo" ntabwo akunze kugaragara muri iyi nkuru.

Iyi ngingo yahindukiye ku musaraba. Biratangaje kubona abayobozi b'idini ari bo bakoreshaga ayo mazina mu buryo bwo kumushinyagurira. Mbega uburyo babaga biciraho iteka ubwabo!

Bumwe mu buryo bwo gukobana kwabo buragaragara. Muri Mariko 15:31 aho bavuga bati, "Yakijije abandi, ntabasha kwikiza." Kugira ngo bagaragaze ubunyantege nke bwe ku musaraba, bagaragaje ko yakijije abandi (inshinga y'Ikigiriki ishobora gusobanura "gucungura" "gukiza", "gutabara"). Bityo, mu buryo bwo gushinyagura, bemeje ko ari Umukiza. Gushinyagura byarakomeje bigera kure-impamvu atashoboye kwikiza kandi atari akwiriye kwikiza ni uko ku musaraba yarimo akiza abandi.

`Soma muri Yohana 1:1-3, maze utekereze ku cyo iyi mirongo itubwira cyerekeye Yesu, uwo Yesu wabambwe uvugwa hano mu butumwa bwiza bwanditswe na Mariko. Ni mu buhe buryo dutekereza ku cyo urupfu rwa Kristo rusobanuye kuri twe?`