---
title:  Ibindi byo Kwiga No Kuzirakanwa
date:   20/09/2024
---

Soma mu gitabo cyanditswe na Ellen G. White cyitwa _Uwifuzwa Ibihe Byose_, ingingo ivuga ibyo "Mu Rukiko kwa Pilato", "Kaluvari", na "Birarangiye," pp. 568-604.

"Pilato yifuje cyane gukiza Yesu. Ariko yabonye ko adashobora kubikora, ngo maze agumane icyubahiro n'ubutware bwe. Aho kugira ngo abure ubutware bwe bwo ku isi, yahisemo gutanga utariho urubanza ngo abambwe. Ni bangahe hano ku isi, batinya kubura ibyabo cyangwa kubabazwa, maze bagahitamo kwirengagiza ukuri. Umutimanama hamwe n'inshingano biganisha umuntu mu nzira imwe, naho kwikunda no kwihugiraho bikaganisha umuntu mu nzira ihabanye n'iyo. Umuraba ukurura uganisha mu nzira mbi, maze uwemeye kumvira umubi akajyanwa na wo kugeza yisanze mu mwijima wo kwishinja ikibi."-Ellen G. White, _Uwifuzwa Ibihe Byose_, p. 581.

"Ibicumuro byacu byose byashyizwe kuri Kristo We wabaye incungu yacu n'ubwishingizi bwacu. Yabazwe nk'umunyabyaha, kugira ngo adukize gucirwaho iteka n'amategeko. Ibicumuro by'abakomotse kuri Adamu bose, byari biremereye umutima we. Uburakari Imana iterwa n'icyaha, no kugaragaza kutishimira ibicumuro kwayo, byose byatsikamiye umutima w'Umwana wayo. Mu buzima bwose bwa Kristo, yigishije abacumuye batuye isi ubutumwa bwiza bw'imbabazi n'urukundo rw'Imana. Umugambi we wari uwo kuzanira agakiza abanyabyaha ukageza no ku munyabyaha ruharwa. Ariko kubera umutwaro w'ibyaha yari yikoreye, ntiyashoboraga kureba mu maso y'Imana. Kudashobora kubona mu maso h'Imana muri iyi saha ikomeye y'umubabaro, byateye Umukiza agahinda mu mutima kadashobora kumenywa n'umwana w'umuntu. Ako gahinda ko mutima we kari kenshi cyane, ku buryo atashoboraga kumva ububabare bwe bw'umubiri."-Ellen G. White, _Uwifuzwa Ibihe Byose_, p. 593.

**IBIBAZO:**

`Reba uburyo inyigisho y'incungu ari ingenzi mu nyandiko za Ellen, G.White, ndetse no muri Bibiliya (soma Yesaya 53). Kuki inyigisho iyo ari yo yose itesha agaciro akamaro k'incungu no kuba Kristo yaradupfiriye, yishyura igihano cy'ibyaha byacu, yaba ari inyigisho itari iy'ukuri?`

`Ni nde muntu ugereranywa na Baraba cyangwa ikintu kigereranywa na Baraba muri iki gihe dusaba ko abohorwa cyangwa kibohorwa mu mwanya wa Yesu?`

`Ni iki igitekerezo cya Yosefu Umunyarimataya kitubwira cyarekeranye no kudacira abandi urubanza dushingiye ku buryo bagaragara inyuma?`

`Ongera usome Daniyeli 9:24-27. Kuki ukwiriye gutanga ibyigisho bya Bibiliya kuri iyi ngingo ku muntu uwo ari we wese ubigusabye? Mbese ushobora kubikora?`