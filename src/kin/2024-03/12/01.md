---
title:  Yaciriwe Urubanza Kandi Arabambwa
date:   14/09/2024
---

### Aho icyigisho cy'iki cyumweru gishingiye
Mariko 15, Luka 13:1, Zaburi ya 22:18, Yohana 20:24-29, Yohana 1:1-3, Daniyeli 9:24-27.

> <p>Icyo kwibukwa:</P>
> "Ku isaha ya cyenda, Yesu avuga ijwi rirenga ati 'Eloyi, Eloyi, lama sabakitani?' Risobanurwa ngo 'Mana yanjye, Mana yanjye, ni iki kikundekesheje?" (Mariko 15:34).

Mariko 15 ni umutima w'Inkuru y'Umubabaro. Hagaragaza urubanza rwaciriwe Yesu, gucirwaho iteka kwe, kugirwa urw'amenyo n'abasirikare, kubambwa kwe, urupfu rwe no guhambwa kwe. Muri iki gice, ibikorwa bigaragazwa mu buryo bugaragara neza kuko abanditsi b'Ubutumwa bwiza baretse ibikorwa kugira ngo ubwabyo byivugire.

Muri iki gice cyose, gushinyagura mu buryo bw'ininura bifite uruhare runini. Kubw'ibyo, ni ingenzi gusobanukirwa n'icyo gushinyagura ari cyo.

Akenshi, gushinyagura/kuninura biba bikubiyemo imigabane itatu: (1) inzego ebyiri z'ubusobanuro, (2) izo nzego ebyiri ziba zihabanye cyangwa rumwe ruvuguruza urundi, kandi (3) umuntu ashobora kudasobanukirwa no gushinyagura/kuninura kandi ntamenye ibirimo kuba cyangwa ngo amenye ko ari we uzagerwaho n'ingaruka.

Muri iki cyumweru, duhereye ku kibazo cya Pilato kigira kiti, 'Ni wowe mwami w'Abayuda?' kugeza ku gukobana kw'abasirikare binyuze ku kimenyetso cyashyizwe hejuru y'umusaraba wa Yesu ndetse no gusekwa n'abayobozi b'idini, ubwo bavugaga bati, "Yakijije abandi ntabasha kwikiza," hamwe no kugaragara mu buryo butunguranye kwa Yozefu Umunyarimataya, iki gice cyuzuyemo gushinyagura/kuninura gukomeye kugaragaza ukuri gukomeye kwerekeranye n'urupfu rwa Yesu n'icyo rusobanuye.