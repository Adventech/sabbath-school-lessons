---
title:  Ibindi byo Kwiga No Kuzirakanwa
date:   09/08/2024
---

Soma mu gitabo cya Ellen G. White cyitwa "_Uwifuzwa Ibihe Byose_", ibice byacyo bya 42 na 43: "Imigenzo" pp. 309-312, "Insika Zakuweho" pp. 313-317.

"Nk'uko iki cyaha gishuka umutima w'umuntu cyari cyarakwiriye mu b'icyo gihe, ni nako cyiganje mu bakorera Kristo muri iki gihe. Ni kangahe umurimo dukorera Kristo, imibanire yacu n'abandi, bidindizwa n'irari ryihishe ryo kwishyira hejuru. Ni kangahe turangwa n'ibitekerezo byo kwihimbaza, ndetse no gushaka gushimwa n'abantu. Kwikunda, gushaka inzira yoroshye kurusha iyo Imana yatanze, nibyo bituma dusimbuza amategeko y'Imana imihango ndetse n'intekerezo z'abantu. Yesu abwira abigishwa be aya magambo y'impanuro, "Mumenye, mwirinde umusemburo w'Abafarisayo n'uw'Abasadukayo".

"Idini rya Kristo rigengwa n'ukuri. Ubwuzu bwo guharanira icyubahiro cy'Imana bukomoka kuri Mwuka Muziranenge; kandi umurimo wa Mwuka Muziranenge niwo ushyira mu mitima yacu ubwo bwuzu. Imbaraga z'Imana zonyine ni zo zishobora kutuvanamo uburyarya no kwikuza. Impinduka nk'iyi igaragaza umurimo wa Mwuka Muziranenge muri twe. Iyo kwizera kwacu kutuvanyemo inarijye no kwiyoberanya, kugatuma duharanira icyubahiro cy'Imana aho guharanira icyacu, ubwo nibwo twakwera ko turi mu kwizera nyakuri. "Data, ubahiriza izina ryawe" (Yohana 12:28), uru nirwo rwari urufunguzo mu mibereho ya Kristo, kandi nitumukurikira, nirwo ruzaba urufunguzo mu mibereho yacu. Adutegeka "kugenda uko yagendaga;" "kuko uvuga ko ahora muri we akwiriye nawe kugenda nk'uko yagendaga." 1 Yohana 2:6, 3. -Ellen G. White, _Uwifuzwa Ibihe Byose_, pp. 322-323.

**IBIBAZO:**

`Ni ibihe bikorwa bya gikristo wabonye ko bifasha abantu kugira imitima iboneye?`

`Ni bande wabonye mu muryango wanyu mugari wafata nk'abantu "banduye/ badatunganye? Wabakorera iki cyabarehereza ku butumwa bwiza?`

`Nk'itsinda ryanyu ry'ishuri ryo ku Isabato, ni iki mushobora gukora cyateza imbere umurimo w'ivugabutumwa mu baturanyi banyu mu buryo bworoheje.`

`Soma muri Mariko 8:1-10, kugaburira abantu ibihumbi bine. Ni irihe tandukaniro ibyo bishobora gutanga kuri iryo somo niba iyo mbaga y'abantu barashoboraga kuba ari abanyamahanga/abatari Abayahudi? Ni ukubera iki nta tandukaniro byatanga?`

`Twakwirinda kugwa mu mutego twese dukunze kugwamo dute nk'ibiremwa byacumuye, ari wo wo kwishyira hejuru?`