---
title:  Imbere n'Inyuma
date:   03/08/2024
---

### Aho icyigisho cy'iki cyumweru gishingiye
Mariko 7; Yesaya 29:13; Kuva 20:12; Mariko 8:11-21.

> <p>Icyo kwibukwa:</P>
> "Nta kinjira mu muntu kivuye inyuma, ngo kimuhumanye; ahubwo ibiva mu muntu ni byo bimuhumanya" (Mariko 7:15).

Icyigisho cy'iki cyumweru gishingiye ku gice cya 7 cy'ubutumwa bwiza bwanditswe na Mariko n'umugabane ubanza w'igice cya 8. Ku ntangiriro y'igice cya 7 cya Mariko, Yesu yabyukije impaka igihe yahinyuraga imigenzo y'idini. Nyamara, yabikoze mu buryo bwo gushyigikira ikintu gikomeye kirebana n' imibereho y'Abakristo bo muri iki gihe. Yesu yongeye kubyutsa izindi mpaka zakinguye amarembo yerekeza ku gusobanukirwa icyo kwizera nyakuri aricyo.

Nyuma yaho, yerekeza i Tiro n'i Sidoni maze ahahurira n'umugore, wabaye umuntu rukumbi uvugwa mu Butumwa bwiza watangaje Yesu. Uburyo bahuye byari ibintu bidasanzwe, kandi mu kiganiro bagiranye hari ibanga uwo mugore yavumbuye, kandi kubera kwizera kwe, Yesu yamuhaye ibyo yamusabye. Mu butumwa bwiza bwanditswe na Mariko 7, ahavugwa ikindi gitangaza cyo gukiza, hagaragaza akamaro ko kwizera, nyamara uko ibitangaza byamera kose, ntabwo byonyine bihagije gukingurira imitima kwakira ukuri. Nubundi se, ni iki ibitangaza byamariye abayobozi b'idini bari babogamiye ku kwanga Yesu no guhinyura ibye?

Mu butumwa bwiza bwanditswe na Mariko 8, iki cyigisho cyibanda ku kamaro k'umutsima nk'ikimenyetso cy'inyigisho n'imigenzo. Izo nkuru zirimo amasomo yerekeye ku ubusobanuro n'imigenzo ikorwa mu idini.