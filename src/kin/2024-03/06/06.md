---
title:  Mwirinde Umugati Mubi
date:   08/08/2024
---

`Soma Mariko 8:11-13. Ni ubuhe buryo bwakoreshwaga n'Abafarisayo bwababaje Yesu?`

Ni iyihe mpamvu yamuteye kudakoresha imbaraga Ye mvajuru kugira ngo yemeze abamugishaga impaka? Icyo kibazo kiragenda kikagera ku byavuzwe ku musozo w'igice cya 3 cya Mariko, aho Yesu avuga ku cyaha cyo gutuka Mwuka Wera. Niba amatwi y'umuntu atumva n'amaso ye akaba atareba, agakira akaba muzima, wowe ugasaba ikindi kimenyetso, ni ukuvuga ko n'ikimenyetso cyava mu ijuru ntabwo cyakwemeza. Cyayoyoka nk'ibindi byose byakozwe mbere. Yemwe n'ibitangaza ntibihagije kugira ngo byemeze uwahisemo kwinangira ntiyizere.

`Soma muri Mariko 8:14-21. Ni iki abigishwa bari bibagiwe, kandi ni iyihe ngingo Yesu yagaragaje ahereye kuri icyo?`

Yesu yahereye kuri icyo aburira abigishwa be kwirinda "umusemburo" w'Abafarisayo n'uwa Herode (Mariko 8:15), bisobanuye inyigisho zabo (geraranya n'ibivugwa muri Matayo 16:12).

Ariko Abigishwa ntabwo babyumvise neza batekereza ko Yesu avuga ibijyanye no kwirinda kugura umugati usanzwe. Kubera iyo mpamvu yo kudasobanukirwa kw'Abigishwa, Yesu yabahaye amabwiriza bagomba gukurikiza. Umwami Yesu yababajije ibibazo bitari bike, ibibazo bibanza byari ibibazo bivuganywe ububasha utagira icyo urenzaho, bigaragaza kutemeranya n'uburyo abantu bafashe umurimo wamuzanye. Amagambo ye yari urwibutso rw'ibyo yavuze muri Matayo 4:10-12, byerekeye abanyamahanga badasobanukiwe n'ibyo. Amagambo ye akomeye yari agamije gukangura abigishwa be bari baradohotse mu bya mwuka.

Muri Mariko 8:19, 20, Yesu yabajije abigishwa be ibibazo byoroshye birebana n'umubare w'inkangara bakusanyirijemo ibice by'imigati byasagutse nyuma yo kugaburira abantu ibihumbi bitanu hamwe n'ibihumbi bine bakarya bagahaga, bagasagura, ibyo tukaba tubisoma muri Mariko 6:30-44 na Mariko 8:1-10, ibyo bibazo bikaba byari bigamije kubagaragariza ko bakagombye kuba baramaze kumenya no gusobanukirwa n'uwo Yesu ariwe, kandi ko ikibazo cy'amikoro make kitakagombye kuba inzitizi mu murimo wa Mesiya. Ikibazo giheruka yababajije dusanga muri Mariko 8:21 ni ikibazo nanone kivugwanwe ububasha utagira ikindi urenzaho: "None se ntimurasobanukirwa?" Ubundi se, reba ibintu byose bari bamaze kubona Yesu akora bari kumwe.

`Ni mu buhe buryo twakwiga guhora turi maso n'imitima yacu n'ibitekerezo byacu bikinguriwe kumenya Imana n'urukundo rwayo? Reka duhore twishingikirije ku byo twahawe biduhamiriza Imana n'urukundo rwayo. Nubwo rimwe na rimwe, bitworohera gushidikanya ko iyo Mana iriho kandi idukunda?`