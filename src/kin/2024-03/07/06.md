---
title:  Umuntu Muzima muri Gihenomu
date:   15/08/2024
---

`Soma Ubutumwa bwiza bwanditswe na Mariko 9:42-50. Ni iki gihuza inyigisho za Yesu n'uyu murongo?`

Ku ikubitiro, iryo somo risa naho ari ihuriro ry'inyigisho za Yesu zihurijwe hamwe mu buryo budafite injyana cyangwa impamvu. Nyamara, iyo usesenguye neza ubona ko buri nyigisho yose yageze ku ntego yayo iba ifite icyitarusange kiyihuza n'iyayibanjirije. Isomo ryibanda ku bintu bitatu by'ingenzi bituma ibwirizwa rigera ku ntego yaryo. "Igitera gucumura", "umuriro" n'"umunyu."

Inyigisho ya mbere ni irebana "n'abana bato", bisobanuye abizera bashya. Abigisha n'abayobozi bahabwa inshingano n'ubwami bw'Imana yo kwita ku bizera bahindutse vuba babitaho mu buryo bw'umwihariko, nk'uko byari bimeze mu gihe cyo mu Isezerano rya Kera, bitaga ku banyantege nke kurusha abandi nk'uko mu muryango mugari w'aba kera bitaga ku bapfakazi n'impfubyi, n'abasuhuke. Yesu yabivuze mu mvugo ikakaye, avuga yuko ibyaba byiza ari ukujugunywa imuhengeri mu nyanja, aho kugira ngo ube watuma umwe mu "boroheje" akora icyaha.

Ijambo ry'ingenzi "gutuma umuntu akora icyaha" riganisha ku nyigisho iri muri iri somo. Hari amagambo y'inshoberamahanga abiri umusomyi yahuye na yo. Irya mbere, mbese koko Yesu yigishaga abantu ababwira guca amaguru n'amaboko byabo cyangwa kunogorwamo amaso? Irya kabiri, mbese yigishaga iby'umuriro utazima? Igisubizo ku kibazo cya mbere ni 'oya', Yesu ntiyigishaga ibyo guca abantu zimwe mu ngingo zabo z'umubiri - byari bitemeye mu muco wa Kiyuda (bigereranye n'ibivugwa mu Gutegeka kwa Kabiri 14:1, 1Abami 18:27, 28). Uwiteka Imana akoresha igereranya mu buryo bwo kumvikanisha ingingo ye. Niba kubura urugingo runaka rw'umubiri, kwaba ukuboko, ukuguru, cyangwa ijisho ari ikintu gikomeye, byaba biteje akaga kangana iki kuba umukristo yakora icyaha!

Ikibazo cya kabiri na cyo cyahawe igisubizo cya 'oya' Yesu ntabwo yigisha iby'umuriro utazima. Twabibwirwa ni iki? Bwa mbere, isomo ririmo ibintu bimeze nk'ibisekeje. Tekereza abantu binjira mu murwa wo mu ijuru bafite ijisho rimwe cyangwa ukuguru kumwe cyangwa ukuboko kumwe! Noneho tekereza abantu bafite ibyo byose bajya muri Gehinomu. Mbese ibyo ntibyaba bihabanye? Umuntu ufite ingingo zose akajya Gehinomu. Bisa n'ibisekeje. Ibintu nk'ibyo bituma umuntu abifata nkayo Yesu yasobanuraga iyo ngingo akoresheje igereranya. Icyaha kigomba gufatwa mu buryo nta kujenjeka kubayeho, kuburyo aho kugikora byarutwa no gutakaza urugingo rwawe, kwaba ukuboko, ukuguru, cyangwa ijisho.

Kuvuga ko Gehinomu ari iyiteka ryose, ingaruka zayo na zo zagombye kuba iz'iteka ryose. "Kuko Imana yakunze abari mu isi cyane, byatumye itanga Umwana wayo w'ikinege, kugira ngo umwizera wese atarimbuka, ahubwo ahabwe ubugingo buhoraho" (Yohana 3:16). Abarimbuka ntabwo bajya mu muriro utazima, ahubwo barimbuka by'iteka ryose. Hari itandukaniro ni rinini cyane!