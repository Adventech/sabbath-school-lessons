---
title:  Ibindi byo Kwiga No Kuzirakanwa
date:   13/09/2024
---

Soma igitabo cyanditswe na Ellen G.White cyitwa _Uwifuzwa Ibihe Byose_, ingingo ivuga iby' "Imbere Ya Ana No "Mu Rukiko Rwa Kayafa", ndetse n'ingingo ivuga ibya "Yuda", pp. 547-567.

"Mu gihe amagambo mabi yo kurahira yari akiri ku minwa ya Petero, kandi no kubika kw'inkoko kucyumvikana mu matwi ye, Umukiza yavanye amaso ku bacamanza bari buzuwe n'uburakari, maze ahanga amaso uwo mwigishwa wari ugeze ahakomeye. Petero na we yahujije amaso n'Umwami we. Yarebye mu maso ha Yesu hatuje amubonamo impuhwe n'agahinda, ariko nta burakari bwari mu maso he.

"Mu maso ha Yesu hagaragazaga umubabaro, ananiwe kandi afite impuhwe no kubabarira maze ibyo bicumita mu mutima wa Petero bimeze nk'umwambi. Intekerezo ze zarakangutse. Yatangiye kwibuka ibyahise. Yibutse amagambo yavuze mu kanya kari gashize ko yiteguye kujyana n'Umwami we mu nzu y'imbohe ndetse no mu rupfu. Yibutse uburyo yagize agahinda muri cya cyumba cyo hejuru ubwo Umwami we yamubwiye ko ari bumwihakane gatatu muri iryo joro. Petero ako kanya yari amaze kuvuga ko atazi Yesu, nyamara yatewe agahinda kenshi no kubona ko Yesu we yari amuzi bihagije, ndetse ko yasomaga no mu mutima we, umutima wari uhishe ibibi na we ubwe atari azi" Ellen G. White, _Uwifuzwa Ibihe Byose_, p. 557.

**IBIBAZO:**

`Dushingiye ku byo dusoma mu buhanuzi bwa Yesu buboneka muri Mariko 14:9, ni mu buhe buryo tubona ubundi buhanuzi bwa Yesu-bwasohoye hatitawe mu bihe bwavugiwemo?`

`Vuga icyo Yuda ahuriyeho na Petero kandi uvuge n'icyo batandukaniyeho. Bari batandukanye mu buhe buryo kandi ni mu buhe buryo butandukanye bakoze muri iyi nkuru y'akababaro?`

`Nimuganire ku busobanuro bw'ifunguro ry'Umwami. Ni mu buhe buryo dushobora kuriha ubusobanuro bwimbitse mu itorero ryacu kandi abizera benshi bakarigiramo uruhare?`

`Nimuganire ku mpamvu Imana yasubije, "Oya"ku isengesho rya Yesu i Getsemane. Iyo Imana idusubije, "Oya"biba bisobanuye iki?`

`Nubwo Petero yatsinzwe akihakana Yesu, ntabwo Yesu yigeze amureka. Ni ibihe byiringiro wakura muri ibyo?`