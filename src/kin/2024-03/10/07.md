---
title:  Ibindi byo Kwiga No Kuzirakanwa
date:   06/09/2024
---

Soma igitabo cyanditwe na Ellen G.White cyitwa "_Uwifuzwa Ibihe Byose_", ingingo ivuga ibyo "Kumusozi Wa Elayono, pp. 493-501.

Muri iyi si habera ibintu byinshi biteye ubwoba. Mu by'ukuri abantu batewe ubwoba n'ibibera kuri iyi si. Mbese twebwe nk'Abadiventisiti b'Umunsi wa Karindwi, dufite amahirwe yo kuba dusobanukiwe n'ibibera ku isi, ni gute dushobora kwereka abantu ibyiringiro dufite muri Yesu, ndetse n'isezarano ryo kugaruka kwe?

"Kubera ko tutazi isaha n'umunsi azagarukiraho, dutegekwa kuba maso. 'Hahirwa abagaragu Shebuja azaza agasanga bari maso.' Luka 12:37. Ababa maso bategereje kugaruka kwa Yesu, ntabwo bicara bakora ubusa. Gutegereza kugaruka kwa Kristo gukwiriye gutuma abantu batinya Imana, bagatinya imanza zizacirwa abanyabyaha. Gutegereza Kristo gukwiriye gukangurira abantu gusobanukirwa n'iby'icyaha gikomeye cyo kwirengagiza impano ikomeye y'imbabazi. Abategereje kugaruka k'Umwami batunganya imitima yabo babikoresheje kumvira ukuri. Baba maso kandi bagakora. Kuko bazi ko Umwami ageze ku rugi, bagira umwete wo gufatanya n'abakozi b'ijuru mu kugeza agakiza ku bazimiye. Abo ni ibisonga bikiranuka by'ubwenge, Shebuja azasigira abo mu rugo rwe ngo abagerere igerero igihe cyaryo." Luka 12:42. Babwira abantu ukuri gukenewe muri iki gihe. Nk'uko Enoki, Nowa, Aburahamu na Mose bavuze ukuri mu gihe cyabo, ni ko abakozi ba Kristo muri iki gihe baburira ab'iki gihe" Ellen G. White, _Uwifuzwa Ibihe Byose_, p. 499.

**IBIBAZO:**

`Gutanga umutungo mu murimo w'Imana ni kimwe, no kwitanga ubwawe ni ikindi kintu. Mbese itandakaniro riri hagati y'ibyo byombi ni irehe, kandi kuki iryo tandukaniro ari ingenzi?`

`Kuki Imana itahagaritse akarengane kakorewe ubwoko bwayo mu binyejana byatambutse ndetse no muri iki gihe? Kuki intambara ikomeye iri hagati ya Kristo na Satani idufasha gusobanukirwa impamvu akarengane kariho?`

`Ni ibihe bimenyetso byo kugaruka kwa Yesu ubona mu isi y'iki gihe?`

`Tekereza uko abapfuye bamera ndetse nuko abapfuye bakomeza gusinzira kuzageza Yesu agarutse. Iyo abantu bapfuye baba basinziriye.None ikindi kintu bongera kumenya ni ikihe? Ni mu buhe buryo iki gitekerezo kidufasha kubona ko kugaruka kwa Yesu buri gihe guhora kwegereje?`