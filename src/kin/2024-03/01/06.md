---
title:  Ubutumwa Bwiza Uko Bwavuzwe Na Yesu
date:   04/07/2024
---

`Soma Mariko 1:14, 15. Ni iyihe migabane itatu y'ubutumwa bwamamajwe na Yesu?`

Mariko atanga hano incamake y'ubutumwa bwa Yesu mu buryo bworoshye kandi butaziguye. Imigabane itatu yabwo tuyibona mu ishusho ikurikira:

| Umugabane | Ibikubiyemo | 
|---|---|
|Igihe cya Gihanuzi|Igihe kirasohoye|
|Isezerano ry'Imana|Ubwami bw'Imana buri hafi|
|Guhamagarira Kuyoboka Kristo|Mwihane, mwemere ubutumwa bwiza|

Igihe cya gihanuzi Yesu avugaho hano kirengurira ku byumweru 70 bya gihanuzi bivugwa muri Daniyeli 9:24:27. Ubu buhanuzi bwuzurira mu gihe cy'umubati≈ºo wa Yesu, ubwo yasigwaga na Mwuka Wera maze agatangira umurimo We (Ibyakozwe 10:38). Ibyumweru 70 by'ubuhanuzi butangaje bigaragarira mu ishusho ikurikira:

![Chart](chart.png)

Mur'ubu buhanuzi, umunsi umwe uhagarariye umwaka umwe (Kubara 14:34, Ezekiyeli 4:6). Ubuhanuzi butangira mu mwaka wa 457 Mbere ya Kristo (B.C.) igihe umwami w'Ubuperesi Arutazeruzi yashyiragaho iteka ritanga uburenganzira bwo kuzuza imirimo yo gusana Yerusalemu (soma Ezira 7). Ibyumweru 69 bya gihanuzi byagombaga kugera mu mwaka wa 27 A.D., aricyo gihe Yesu yabatirijwe akanasigwa na Mwuka Wera mu itangira ry'umurimo We. Kubambwa kwe byari kubaho nyuma y'imyaka itatu n'igice yakurikiyeho.

Ku iherezo, kuzura kw'icyumweru cya mirongo irindwi kwasohoye mu mwaka wa 34 A.D. igihe Sitefano yaterwaga amabuye maze ubutumwa bwiza bugatangira kugezwa ku Banyamahanga, bugakomeza no kubwirwa Abayuda.

`Ni ryari uheruka kwiga iby'ubuhanuzi bw'ibyumweru 70 bya gihanuzi? Ni buryo ki kumenya ubu buhanuzi bidufasha kongera kwizera kwacu, bitari gusa muri Yesu ahubwo kwizera kwawe kukarushaho no gushikama mu Ijambo ry'ubuhanuzi?`