---
title:  Mesiya Utandukanye N'Uwari Witezwe
date:   01/08/2024
---

`Soma muri Mariko 6:34-52. Ni ikihe kibazo Yesu n'abigishwa be basakiranye na cyo? Cyakemutse mu buhe buryo?`

Nyuma yuko abigishwa bagarutse bavuye mu murimo wo kwigisha abantu ubutumwa bwiza bwa Yesu, bajyanye na Yesu ahantu hitaruye abantu, mu ruhande rw'iburasirazuba bw'inkombe y'inyanja ya Galileya kugira ngo baruhuke. Ariko uruvunganzoka rw'abantu bagera nko ku bihumbi bitanu baje aho bari. Yesu abonye abo bantu, yabagereranyije n'intama zitagira umwungeri. Yatangiye kwigisha abo bantu ageza nimugoroba. Babonye bugorobye, abigishwa basabye Yesu gusezerera abantu bagata, bityo bakabona n'ibyokurya, ariko Yesu yategetse abigishwa kuba ari bo babagaburira. Icyo kiganiro kigaragaza ko abigishwa batekerezaga gukemura ikibazo mu buryo bwa kimuntu. Nyamara, Yesu we yakemuye icyo kibazo mu buryo bw'igitangaza, agaburira iyo mbaga y'abantu akoresheje utugati dutanu n'amafi abiri gusa.

Ibivugwa muri iyo nkuru bigaragaza inyigisho yamamaye ya Mesiya yo mu gihe cya Yesu. Icyari gitegerejwe kuri Mesiya w'icyo gihe, kwari ukubatura Isirayeli mu bubata bw'abanzi babo, akabazanira amahoro no gukiranuka. Umubare munini w'abagabo bo mu butayu, bagombaga kwitwaza intwaro zo kwivuna umwanzi washoboraga kubatera (bigereranye n'ibivugwa muri Yohana 6:14, 15; Ibyakozwe n'Intumwa 21:38).

Icyo gitekerezo cyakomejwe n'ibyo Yesu yavuze, wabonye abantu "nk'intama zitagira umwungeri," igice kimwe nk'icyavuzwe mu gitabo cyo Kubara 27:17, aho Mose yasabye Imana gutoranya umuyobozi uzasigara mu mwanya we akayobora Isirayeli. Iyo nshoberamahanga yerekeye umwungeri w'ubwoko bw'Imana hari n'ahandi iboneka mu Isezerano rya Kera, cyane ku birebana no kutagira umuyobozi kw'Abisirayeli cyangwa umwami (bigereranye n'ibivugwa mu 1 Abami 22:17; 2 Ngoma 18:16; Ezekiyeli 34:5, 6).Nyamara, Yesu ntiyitaye kubyifuzo byabo bipfuye. Ahubwo, yabwiye abigishwa be kuva aho ngaho maze asezerera iyo mbaga y'abantu ngo batahe. Aho gutaha, batangiye imyigaragambyo yo kwamagana Roma, yari gukora iki? Yagiye kwiherera ku musozi ngo asenge, ikintu abantu batari biteze.

Nubwo abantu babonaga Mesiya nk'umwami waje gukura Isirayeli mu bubata, Yesu yari yaraje gukura abantu mu bubata bw'icyaha. Kugendera hejuru y'amazi kwe byagaragarije abigishwa be ko ari Umutware w'ibyaremwe. Akaba atarazanywe no kuba umutegetsi, ahubwo ko yaje ngo atange ubugingo bwe ngo bube incungu ya benshi (Mariko 10:45).

`Ni iki iyi nkuru ishobora kutubwira cyerekeye impamvu ugusobanukirwa gukwiriye k'ubuhanuzi ari ingenzi? Niba kudasobanukirwa ibya Kristo byarateje akaga kuri bamwe mu gihe cya mbere, bizagenda bite kubatazasobanukirwa n'ibijyanye no `