---
title:  Ibindi byo Kwiga No Kuzirakanwa
date:   02/08/2024
---

Soma mu gitabo cya Ellen G. White cyitwa "_Uwifuzwa Ibihe Byose_", ibice byacyo bya 35 na 36: "Ceceka Utuze" pp. 260-267, "Kumukoraho Ufite Kwizera" pp. 268-271.

"Abo bose bayoborwa n'Imana bagomba kugira imibereho itandukanye n'iy'abantu b'isi kandi itandukanye n'imigirire yabo; kandi buri wese akwiriye kwifuza kugira ubumenyi bwo gusobanukirwa n'ubushake bw'Imana. Dukwiriye kumva ijwi ry'Imana mu mitima yacu. Iyo irindi jwi ryose ricecekeshejwe, maze tukajya imbere y'Imana mu ituze, umutima wacu ukangukira kumva ijwi ryayo. Imana iravuga iti, "Nimworoshye mumenye ko ari jye Mana." Zaburi 46:10.

Aho honyine niho hava ikiruhuko gitunganye. Kandi uko ni ko kwitegura nyakuri kw'abakorera Imana. Mu bikorwa bya none byihuta, ndetse no mu buzima burangwa no kwiruka hirya no hino, umutima ubonye icyo kiruhuko wibera mu mucyo no mu mahoro. Ubuzima buzatanga impumuro nziza, kandi buzagaragaza imbaraga y'ijuru maze ikwire mu mitima y'abantu." -Ellen G. White, _Uwifuzwa Ibihe Byose_, p. 285.

"Imitima yabo yuzuye kutanyurwa yakomeje kwibaza impamvu Yesu washoboraga gukora ibitangaza bikomeye biboneye, atagombaga guha abantu be bose amagara mazima, imbaraga, n'ubukire, akabavana mu buretwa bw'ababategekaga, maze akabaha ubutegetsi n'icyubahiro? Kuba yarahamyaga ko yavuye ku Mana, nyamara akanga kuba umwami wa Isiraheli, byababeraga urujijo. Kwanga kuba umwami kwe babihaga ubusobanuro butari bwo. Abenshi batekerezaga ko adafata icyemezo cyo kuba umwami bavuga ko nawe ubwe yashidikanyaga ku murimo we nk'uwatumwe n'ijuru. Muri ubwo buryo babibye kutizera mu mitima yabo, maze imbuto Satani yababibyemo irakura, bagira urujijo no kudasobanukirwa mu mitima yabo."-Ellen G. White, _Uwifuzwa Ibihe Byose_, pp. 299-300 [ingeri ya 2018].

**IBIBAZO:**

`Umuntu akubajije iki kibazo ngo : Ni iki Yesu yakubatuyeho, wasubiza iki?`

`Nimwungurane ibitekerezo kuri iyi ngingo, yuko rimwe na rimwe Imana yemera ko umuntu mwiza nka Yohana Umubatiza ashyirwa mu nzu y'imbohe ndetse agacibwa igihanga. Ni ukuhe guhumurizwa cyangwa ibyiringiro dushobora kubona, nubwo twaba turi mu bihe bitugoye?`

`Ni ayahe masomo itorero rifite ubushobozi buke ryakura mu nkuru yo kugaburira abantu ibihumbi bitanu?`

`Gereranya uko abantu bafata Yesu muri iki gihe n'ishusho Ye yo muri Mariko 5 na 6. Ni ukuvuga, abakoresha izina rya Yesu bashaka imbaraga mu bya politiki no kugira ububasha ku bandi?`