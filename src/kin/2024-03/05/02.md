---
title:  Guturisha Inkubi y'Umuyaga
date:   28/07/2024
---

`Soma mu Butumwa Bwiza bwanditswe na Mariko 4:35-41. Ni iki cyabaye kivugwa muri iyi nkuru, kandi ni ayahe masomo twakuramo atugaragariza uwo Yesu ari we?`

Ku ntangiriro y'igice cya 4 cya Mariko, Yesu yinjiye mu bwato kugira ngo yigishe imbaga y'abantu bari bari ku nkombe y'ikiyaga. Muri Mariko 4:10-12, hagaragaza ko bisa naho yabanje kuva mu bwato akabanza kuvugana n'abigishwa be biherereye. Ubu noneho, nyuma yo kwigisha umunsi wose, abigishwa bamusanze mu bwato barajyana. Yari ananiwe cyane. Yahise aryama ku ntebe y'ubwato mu gihande cyabwo cy'inyuma ahita asinzira. Inkubi y'umuyaga ukomeye yateye mu kiyaga, maze ukoza ubwato hirya no hino bwenda kurohama, ari bwo abigishwa be bamukanguye. Mu kanya nk'ako guhumbya, Yesu yategetse umuyaga, inyanja iratuza. Abigishwa batangajwe n'ibibaye, bagira ubwoba bwinshi kubw'imbaraga y'Imana bamubonyemo.

`Soma Zaburi 104:1-9. Ni mu buhe buryo ishusho ya Yahwe twayigereranya n'imbaraga ya Kristo ihosha inkubi y'umuyaga?`

Inkuru yo muri Mariko 4:35-41 ni mahwi n'urugero Bibiliya igaragaza muri rusange rw'uburyo Imana yigaragaza cyangwa Abamarayika Bayo. Aha turahabona ibintu bitanu byiganje muri ibyo bintu byabaye: (1) ukwigaragaza kw'imbaraga mvajuru, (2) ubwoba bw'ikiremwamuntu, (3) itegeko "Witinya," (4) amagambo yo mu Byahishuwe y'uburyo Imana cyangwa marayika bigaragaza, (5) igisubizo cy'umuntu ku ihishurwa. Ibintu bine muri bitanu biboneka muri iyo nkuru - nko guhosha inkubi y'umuyaga, bigaragaza ubushobozi bw'Imana. Ukugira ubwoba kw'abigishwa, byo bigaragaza ubwoba bwa muntu. Aha turahabona ibindi bibazo: "Ni iki cyabateye ubwoba?" "Ntutinye." Ikibazo cy'Abigishwa, "Uyu ni muntu ki?" Mbese icyo ni cyo gisubizo cya muntu? Ikibura ahangaha ni amagambo y'ihishurwa. Ibyo bibura bifite uruhare runini mu gitabo cy'Ibyahishuwe/ impamvu y'ibanga riboneka mu gitabo cyose, aho ukuri kubivugwa kuri Yesu bizaturuka. Aha ni ho hari ikibazo cy'abigishwa, "Uyu ni muntu ki utegeka umuyaga n'inyanja bikamwumvira?" Ibi bisunikira umusomyi kubona igisubizo cyuzuye cy'amagambo abura mu ihishurwa - Uyu ni Umwana w'Imana, Ubwe ni Umwami.

`Tekereza ku bushobozi bw'Imana. Ni mu buhe buryo wakwiga kwishingikiriza ku bushobozi bw'Imana no kubwiringira muri byose mu mibereho yawe?`