---
title:  Ibindi byo Kwiga No Kuzirakanwa
date:   23/08/2024
---

Soma mu gitabo cya Ellen G. White cyitwa: "_Uwifuzwa Ibihe Byose_", ibice byacyo bya 56, 57 'Yesu Aha Abana Umugisha' pp. 402-406, 'Ushigaje Ikintu Kimwe' pp. 407-410.

"Yesu yakundaga abana cyane. Yemeraga umutima mwiza wabo wa cyana ndetse n'urukundo rwabo nyakuri kandi rukiri umwimerere. Amagambo yo gushima yasohokaga mu minwa yabo izira inenge yari indirimbo mu matwi ye kandi yasubizaga intege mu mutima we igihe yabaga yugarijwe n'abantu buzuye uburyarya. Aho Umukiza yajyaga hose, ubugwaneza bwagaragaraga mu maso ye n'uburyo yarangwaga n'ineza byatumaga abana bamukunda kandi bakamwiringira."- Ellen G. White, _Uwifuzwa Ibihe Byose_, p. 402.

"Abantu bose bari mu myanya y'icyubahiro kandi bafite ubutunzi bwinshi nka wa musore w'umutware, gusiga byose ngo bakurikire Yesu bishobora kubabera ikintu gikomeye basabwa. Nyamara iri ni ryo tegeko rigenga imyitwarire y'abifuza kuba abigishwa ba Kristo. Ibikorwa bitarimo kumvira ntibishobora kwemerwa n'Imana. Kwitanga ni ipfundo ry'inyigisho za Kristo. Akenshi inyigisho nk'iyi itangwa mu mvugo isa no gukoresha igitsure kubera ko nta yindi nzira yakoreshwa mu gukiza umuntu uretse kumuca burundu ku bintu bishobora kumwangiza wese, aramutse abigundiriye."- Ellen G. White, _Uwifuzwa Ibihe Byose_, p. 410.

**IBIBAZO:**

`Ni mu buhe buryo wafasha abana n'urubyiriko gukomeza komatana na Kristo ndetse bagakunda n'umuco mwiza wo kuba mu iteraniro ry'abera? Ni ukubera iki ari ingenzi ko tubikora?`

`Rimwe na rimwe twumva abantu bavuga ko badakunda amafaranga. Ibyo ntabwo ari ukuri. Nta muntu udakunda amafaranga kandi nta n'ikibi kirimo. None se niba bimeze bityo ikibazo cyaba ari ikihe, kandi ni ukubera iki abakristo bakiranuka, baba abakire cyangwa abakene bagomba kwitondera uburyo bakoresha amafaranga?`

`Mbese Yesu aramutse akubajije iki kibazo ngo: "Ni iki wifuza ko ngukorera?" Wamusubiza iki?`

`Dushingiye ku magambo Yesu yavuze dusanga muri Mariko 10:43-45. Kubaho imibereho nk'iyo bisobanuye iki? Mbese gukorera abandi bitandukanye no gukorerwa bitwigisha iki? Mbese ibyo bisobanuye iki dukurikije uburyo tubayeho n'uburyo tubana n'abandi?`