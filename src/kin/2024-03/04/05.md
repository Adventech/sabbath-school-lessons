---
title:  Itabaza N'Urugero Rwo Kugererwamo
date:   24/07/2024
---

`Soma Mariko 4:21-23. Ni iki Yesu yibandaho by'umwihariko mu mugani w'itabaza?`

Mu gihe cya Yesu, muri aka gace k'isi, amazu yabaga afite ubunini butandukanye ndetse yubatswe mu buryo butandukanye, bitewe n'aho yabaga aherereye cyangwa ubushobozi bwa ba nyirayo. Ayo mazu yubakwaga hakurikijwe urugero rw'Abagiriki rwo kubaka amazu ahazengurutse imbuga ariko akubakanwa ubuhanga butandukanye. Yesu ashobora kuba yaravugaga iby'amazu mato y'abaturage basanzwe. Yaba ari amazu manini cyangwa amazu mato, ikibazo gishingiye kuri iri hame: umunsi umwe ukuri kwerekeranye na Yesu kuzagaragazwa.

Muri Mariko 4 :21, Yesu yabajije ibibazo bibiri. Ikibazo cya mbere cyari cyitezweho igisubizo kiri mu buryo bwo guhakana- Â«Mbese itabaza rizanirwa kubikwaho inkangara, cyangwa gushakoresheje iby'amabanga yashyizwe ahagaragara. Umuntu wigeze kwibwa amakuru yo muri mudasobwa ni we uzi iby'amabanga yashyizwe ahagaragara! Ariko icyo Yesu avuga hano ni Ubutumwa bwiza.

`Soma Mariko 4:24,25. Ni irihe somo Yesu ashaka gutanga mu mugani w'urugero rwo kugeramo?`

Ahantu henshi ku isi, ibicuruzwa bigurishirizwa mu masoko. Abacuruzi bafite igikoresho bakoresha bapima ibicuruzwa barimo kugurisha. Ni umuco rusange ko abo bacuruzi bagira icyo bongera ku bicuruzwa kugira ngo bifashe abaguzi kumva ko bafashwe neza. Yesu yifashishije urugero rw'uburyo abacuruzi bafata neza abaguzi kugira ngo agaragaze ingingo yerekeranye no kugaragaza ukuri. Iyo umuntu avugisha ukuri kandi agakurikira umucyo, arushaho kunguka byinshi. Ariko iyo yanze umucyo, n'ibyo yari afite mbere arabyamburwa.

`Ni mu buhe buryo twarushaho kwigira ku ihame rivuga yuko urugero tugerereramo abandi, ari rwo natwe tuzagererwamo? Bitekerezeho mu buryo bwose ugirirana n'abandi?`