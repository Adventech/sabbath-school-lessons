---
title:  Umugani w'Umubibyi
date:   21/07/2024
---

`Soma Mariko 4:1-9. Ubutaka butandukanye bugereranywa ni iki, kandi bigenda bite ku mbuto zigwa kuri ubwo butaka?`

Iyo abantu basoma imigani ya Yesu iboneka mu Butumwa bwiza, akenshi bashaka guhita basimbukira ku busobanuro Yesu atanga. Ariko se umugambi w'ibyo bitekerezo si ukwigisha ukuri kw'ibya mwuka ku mibereho ya Gikristo? Yego, ariko rimwe na rimwe hari igihe Yesu atahitaga asobanura umugani yabaga akoresheje uretse igihe yabaga akoresheje incamake nka "Ubwami bw'Imana bugereranywa" cyangwa "Ufite amatwi yumva niyumve."

Kubw'iyo mpamvu, ni byiza kugenda buhoro buhoro no gusesengura igitekerezo ubwacyo kugira ngo umuntu abone icyerekezo uwo mugani werekejemo. Iyo dukoresheje ubwo buryo ku mugani w'umubibyi, tubona ibitekerezo bitandukanye. Imbuto ni zimwe kuri buri nshuro ariko zigwa mu butaka bw'uburyo bune butandukanye. Imiterere y'ubutaka igira ingaruka ku musaruro w'imbuto. Aho kuba inkuru imwe ikomeza, uyu mugani ukubiyemo ibitekerezo bine bitandukanye bivugwa kugira ngo byuzuzanye. Uburebure bw'igihe cyo kurangira kw'inkuru bungana n'igihe cy'inkuru iyikurikira.

Imbuto zaguye mu nzira ako kanya zahise zitoragurwa n'inyoni. "Akibiba zimwe zigwa mu nzira, inyoni ziraza zirazitoragura"(Mariko 4:4).

Imbuto zaguye ku kƒÅra zamaze iminsi mike cyangwa ibyumweru bike gusa, ariko ntizakura, ari byo bikubiyemo gutwikwa n'izuba.

Imbuto zaguye mu mahwa zamaze igihe kirekire ariko na zo ntizatanga umusaruro, kuko zanizwe n'amahwa.

Imbuto zaguye mu butaka bwiza ni zo zamaze igihe kirekire kurusha izindi zose, nta gushidikanya ko zamaze igihembwe cyose cy'ihinga, nk'uko imbuto zimara mu butaka.

Ibitekerezo bitatu bibanza bivuga ibyo gutsindwa; icya nyuma ni cyo kivuga ibyo gutsinda, imbuto zatanze umusaruro mwinshi. Uburebure bw'ibitekerezo, igihe kirekire cyane kurusha ibindi cya buri gitekerezo, n'ukuri kuvuga ko igitekerezo kimwe gusa ari cyo kivuga ibyo gutsinda, byose bigaragaza akaga ko gutsindwa ariko bikavuga n'umusaruro mwiza uva mu gutsinda.

Uwo mugani usa n'ugaragaza ikiguzi cyo kuba umwigishwa ndetse n'akaga kabirimo, ariko ukagaragaza n'ingororano nyinshi zo gukurikira Yesu.

`Ni ayahe masomo yandi y'ibya mwuka dushobora kwigira ku byaremwe?`