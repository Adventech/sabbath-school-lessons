---
title:  Impamvu Yo Kwigishiriza Mu Migani
date:   23/07/2024
---

`Soma Mariko 4 :10-12. Kuki Yesu yigishirizaga mu migani?`

Usomye iyi mirongo amajyejuru, watekereza ko Yesu yigishirizaga mu migani agamije guheza abo hanze mu mwijima. Ariko iyo mitekerereze ntabwo ihuje n'ibikorwa bya Yesu byo muri Mariko. Muri Mariko 3:5, 6, Yesu ababajwe n'imitima yinangiye y'abayobozi b'idini. Muri Mariko 3:22-30, Yesu ajya impaka n'abanditsi kandi agasobanura mu buryo bwimbitse impamvu, amagambo ya Yesu hano muri Mariko 4 akwiriye gusuzumanwa ubushishozi kugira ngo tubashe gusobanukirwa n'icyo yerekejeho. Yesu arasubiramo amagambo aboneka muri Yesaya 6:9,10.

`Soma Yesaya 6:1-13. Ni iki cyabaye kuri Yesaya hano, kandi ni ubuhe butumwa yahawe ngo abushyire Isirayeli?`

Yesaya yahawe iyerekwa ry'Imana ubwo yari mu rusengero maze aterwa ubwoba n'icyubahiro cy'Imana ndetse no gukiranirwa kwe. Imana yaramwejeje imuha ubutumwa butangaje. Kimwe na Mariko, Yesaya agaragaza uguhumurizwa k'ubwoko bw'Imana.

Yesaya yahawe iyerekwa ry'Imana ubwo yari mu rusengero maze aterwa ubwoba n'icyubahiro cy'Imana ndetse no gukiranirwa kwe. Imana yaramwejeje imuha ubutumwa butangaje. Kimwe na Mariko, Yesaya agaragaza uguhumurizwa k'ubwoko bw'Imana.

Muri Yesaya 6, ubwo butumwa bwajyaga gutuma abantu bakangarana kugira ngo bave mu nzira zabo mbi. Muri Mariko, ibanga ryo gusobanukirwa n'amagambo ya Yesu riboneka muri Mariko 3:35. Kugira ngo umuntu abashe gusobanukirwa n'amagambo ndetse n'inyigisho za Yesu, agomba gukora ibihwanye n'ubushake bw'Imana (Mariko 3:35). Ibi bituma uwo muntu aba umwe mu bagize umuryango wa Yesu. Abamaze gufata icyemezo cyo kuvuga ko Yesu yahanzweho n'abadayimoni ntabwo bazigera bamutega amatwi.

Amagambo ya Yesu yo muri Yesaya 6 ntabwo asobanuye ko Imana iheza abantu hanze, ahubwo agaragaza ko ibyo batekereza ndetse no kwinangira imitima kwabo ari byo bibabuza kwemera ukuri gukiza.

`Uku kuri ni igitekerezo cy'ingenzi gikubiye mu mugani w'umubibyi. Buri wese yihitiramo ubwoko bw'ubutaka ashaka kuba. Abantu bose bihitiramo niba baziyegurira Yesu cyangwa niba batazamwiyegurira. Natwe ubwacu, buri wese yihitiramo.`