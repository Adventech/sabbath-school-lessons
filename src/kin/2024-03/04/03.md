---
title:  Ubusobanuro Bwatanzwe Na Yesu
date:   22/07/2024
---

Yesu akimara guca uwo mugani, ntabwo yahise atanga ubusobanuro bwawo. Muri Mariko 4:1 hatubwira ko Yesu yabanje gucira uwo mugani imbaga y' "abantu benshi cyane." Nyuma y'aho, ubwo yari kumwe n'itsinda rito ry'abantu nibwo yavuze icyo uwo mugani usobanuye (Matayo 4:10).  

`Soma Mariko 4:13-20. Ni gute Yesu yasobanuye umugani w'umubibyi?`

Yesu asobanura uwo mugani yifashishije ibintu bitari muri iyo nkuru yifashishije ibintu bihagarariwe n'ibindi mu nkuru. Ubusobanuro bugaragaza ko iyi nkuru ari ikigereranyo kigaragaza isi nyayo, atari ngombwa ko iba ikintu kigaragaza amakuru yose uko yakabaye.

Yesu avuga ko imbuto ari "ijambo." Ibi bigaragaza ijambo ry'Imana, by'umwihariko nk'iribwirizwa na Yesu. Muri Yakobo 1:21 haragira hati, "Ubwo bimeze bityo mwiyambure imyanda yose n'ububi busaze, mwakirane ubugwaneza ijambo ryatewe muri mwe ribasha gukiza ubugingo bwanyu."

Ubutaka butandukanye ni abantu batandukanye bumva ijambo. Mu busobanuro bwa Yesu, buri wese yumva ijambo; ni ukuvuga ko, muri buri butaka [butandukanye] hari imbuto zabibwemo, ariko uburyo izo mbuto zakiriwe buratandukanye. Ubutaka bwo mu nzira burakomeye, kandi inyozi zahise zitoragura imbuto. Yesu ahuza ibi na Satani usahura ukuri. Ubutaka bwo ku kara ntabwo buba ari burebure. Yesu ahuza ubwo butaka n'abantu bitanga by'amajyejuru; batazi ikiguzi cyo kuba umwigishwa. Ubutaka bwo mu mahwa buniga imbuto zibubibwemo. Yesu asobanura yuko ibi bihagarariye imihangayiko y'ubuzima n'ubutunzi biniga ijambo. Ariko ubutaka bwiza buhagarariye abumva ijambo kandi bakaryakira, kugira ngo rikure kandi ryere imbuto nyinshi.

Ubusobanuro burebure bwatanzwe ni ubusobanuro bw'ubutaka bwo ku kara ndetse n'ubutaka bwo mu mahwa. Mu gusobanura abantu bumva ijambo bagereranywa n'ubutaka bwo ku kara, Yesu avuga ibintu bihabanye-bakira ijambo banezerewe ariko bakaba abigishwa akanya gato gusa. Iyo gutotezwa kuje, baragwa. Abantu bumva ijambo bagereranywa n'ubutaka bwo mu mahwa ni ikinyuranyo. Ntabwo bo bagwa bitewe n'ibihe bikomeye ahubwo bagushwa n'ibihe byiza-intekerezo zabo ziba zerekejwe ku by'isi aho kwerekezwa ku bwami bw'Imana. Icyo baha agaciro kandi bakacyerekezaho intekerezo ni icyo isi ibaha.

`Tekereza ku mibereho yawe bwite. Mbese mu mibereho yawe hari ibiranga ubutaka bwo ku nzira, ubutaka bwo ku kara, cyangwa ubutaka bwo mu mahwa? Ibi bishobora kuba mu buryo butagaragara kurusha uko ubitekereza. Ni ayahe mahitamo wagira kugira ngo abihindure niba ubyifuza?`