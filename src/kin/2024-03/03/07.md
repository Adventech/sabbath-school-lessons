---
title:  Ibindi byo Kwiga No Kuzirakanwa
date:   19/07/2024
---

Soma igitabo cya Ellen G. White, cyitwa _Uwifuzwa Ibihe Byose_, igice cya 28 cyitwa "Lewi - Matayo" n'igice cya 29 cyitwa "Isabato."

"Igihe babazaga Yesu bati 'Mbese amategeko yemera gukiza umuntu ku Isabato?' yarabashubije ati 'Ni nde muri mwe waba afite intama imwe, ikagwa mu mwobo ku Isabato ntayikuremo? Mbese umuntu ntaruta intama cyane? Nuko rero amategeko ntabuzanya gukora neza ku Isabato'" Matayo 12:10-12.

"Ntabwo abo batasi bahangaye gusubiriza Yesu mu maso y'imbaga y'abantu kubera gutinya kwishyira mu ngorane. Bari bazi ko ibyo yababwiye ari ukuri. Mu cyimbo cyo kurenga ku migenzo yabo, bashoboraga kureka umuntu akababara, mu gihe inyamaswa yo bayikizaga kubera ko kuyirengagiza byari kubera nyirayo igihombo. Bityo rero bitaga cyane ku nyamaswa itavuga kurenza uko bitaga ku muntu waremwe mu ishusho y'Imana. Ibi nibyo bigaragaza imikorere y'amadini y'ibinyoma yose. Atangirira mu byifuzo by'umuntu byo kwishyira hejuru y'Imana, nyamara iherezo ryayo ni uguhenebera k'umuntu agasigara ari munsi y'inyamaswa. Buri dini yose irwanya ubutware bw'Imana yambura umuntu icyubahiro yahawe mu irema, kandi akaba agomba kukigarurirwa binyuze muri Kristo. Buri dini y'ibinyoma yigisha abayoboke bayo kutita ku byo abantu bakeneye, ku mibabaro yabo, no ku burenganzira bwabo. Ubutumwa bwiza buha umuntu agaciro kanini nk'uwaguzwe amaraso ya Kristo, kandi bwigisha kwita ku byo umuntu akeneye n'ibimubabaza. Uwiteka aravuga ati: "Nzatubya abantu babe ingume kurusha izahabu nziza, ndetse umuntu azaba ingume arushe izahabu nziza ya Ofiri." Yesaya 13:12" - Ellen G. White, _Uwifuzwa Ibihe Byose_, pp. 189, 190 (2010).

**IBIBAZO:**

`Ni izihe nganba cyangwa uburyo mukoresha bubafasha kandi bugafasha n'itorero ryanyu kugira ngo mwite ku bantu bafite ububabare bwa bucece bameze nk'uriya muntu wari ufite ubumuga uvugwa muri Mariko 2?`

`Tekereza ukuntu urwango, imigenzo, inyigisho z'abantu, n'idini muri rusange byari byarahinduye impumyi abayobozi b'idini kugeza ubwo banze Yesu, ndetse n'ibitangaza Bye byakagombye kubahumura intekerezo ntibabyiteho? Ni gute natwe tugomba kwitonda kugira ngo igisa nk'ibyo kitatugeraho natve?`

`Niburyo ki itorero ryawe ry'ibanze ryahindukira "umuryango" abo abavandimwe babo basangiye amaraso baba barateye umugongo (bakabanga) kubera kwizera kwabo?`

`Ibande cyane ku kibazo cyerekeranye n' "icyaha kitababarirwa." Mu itsinda, nimuganire ku busobanuro bw'icyo cyaha, n'uburyo mubasha kuba muzi neza ko mutagikoze.`