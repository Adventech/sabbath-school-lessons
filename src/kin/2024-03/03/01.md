---
title:  Amakimbirane
date:   13/07/2024
---

### Aho icyigisho cy'iki cyumweru gishingiye
Mariko 2:1-3:6; Mika 6:6-8; 1 Samweli 21:1-6; Mariko 3:20-35; Luka 12:53; Luka 14:26.

> <p>Icyo kwibukwa:</P>
> "Arababwira ati, 'Isabato yabayeho kubw'abantu, abantu si bo babayeho kubw'Isabato: Ni cyo gituma Umwana w'umuntu ari Umwami w'Isabato na yo" (Mariko 2:27, 28).

Mariko 2:1-3:6 hakubiyemo inkuru eshanu zerekana uburyo inyigisho ya Yesu inyuranye n'inyigisho z'abayobozi b'idini. Inkuru zikurikiza umurongo wihariye ugaragaza uburyo buri nkuru uko ikurikirana n'indi bifitanye isano n'iyibanziriza zigahuzwa n'insanganyamatsiko zijyanirana. Inkuru iheruka izizengurukaho kandi ikongera igahura n'iya mbere.

Buri yose mur'izi nkuru yerekana imiterere y'uwo Yesu ari We, nk'uko byagaragajwe n'amagambo aboneka muri Mariko 2:10, 17, 20, 28. Ibyo tuziga ku wa Mbere, ku wa Kabiri, no ku wa Gatatu bizimbika cyane mu busobanuro bw'izi nkuru n'amagambo ya Kristo dusangamo.

Mariko 3:20-35 hakubiyemo ingingo tuziga ku wa Kane no ku wa Gatanu.

Icyo tuzabona kandi, ni urugero rw'ubuhanga umwanditsi w'Ubutumwa bwiza akoresha bwitwa "Inkuru Zikubiye mu Zindi Nkuru." Ubu buryo bwo kuvuga inkuru buboneka nibura inshuro esheshatu muri Mariko. Muri buri ncuro, hagaragaramo iby'ingenzi byerekana imiterere ya Yesu n'inshingano ye nka Mesiya, cyangwa uburyo bwo guhindura abantu abigishwa.

_Mur'iki cyumweru, tuzasoma inkuru zimwe z'ibya Yesu maze turebe icyo dushobora kuzigiramo._