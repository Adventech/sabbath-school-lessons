---
title:  Umwami w'Isabato
date:   16/07/2024
---

Muri Mariko 2:23, 24, Abafarisayo barega abigishwa [ba Yesu] kwica Isabato. Ukurikije umuhango w'Abayahudi, hariho amoko 39 y'imirimo yari ibujijwe gukorwa ku Isabato, ikubiyemo, nk'uko Abafarisayo babyumvaga, icy'abigishwa bakoze.

`Soma Mariko 2:23-28. Ni buryo ki Yesu yisobanuye ku kirego cy'Abafarisayo?`

Yesu yasubirishije igitekerezo cya Dawidi wariye ku mitsima yo kumurikwa mu nzu y'Imana (1 Sam. 21:1-6). Imitsima yo kumurikwa yari yakuweho ku Isabato; bityo, urugendo rwa Dawidi rushobora kuba rwari urwo guhunga mu buryo bw'ikubagahu ku Isabato. Yesu yasobanuye ko niba Dawidi n'abagabo bari kumwe baratsindishirijwe [nta rubanza rwabagiyeho] mu kurya imitsima yo kumurikwa, n'abigishwa ba Yesu rero igihe bacaga amahundo y'amasaka bakayarya baratsindishirijwe [nta rubanza rwabagiyeho].

Yesu yakomeje agaragaza ko Isabato yaremewe kuzanira inyungu mwenemuntu, aho kuba ikinyuranye n'ibyo, kandi ko urufatiro rw'ibyo avuga ari uko [Yesu] ari Umwami w'Isabato.

`Soma Mariko 3:1-6. Ni buryo ki iyi nkuru yumvikanisha ingingo ya Yesu igaragaza ko Isabato yaremewe mwenemuntu?`

Nanone Yesu yongera guhura n'intambara y'abayobozi b'idini ku kibazo cy'Isabato. (Zirikana nyamara ko intambara iterekeranye na mba n'umunsi w'Isabato ubwawo). Abayobozi b'idini bashaka kurega Yesu [ngo barebe] ko akiza ku Isabato. Yesu ntiyatinya guhangana na bo. Yerekana itandukaniro hagati yo gukora neza cyangwa kugira nabi, gukiza cyangwa kwica. Igisubizo ku kibazo cye kirumvikana: gukora neza no gukiza ubugingo nibyo bikwiriye gukorwa nk'imirimo yemewe ku Isabato.

Yesu akomeza gukiza uwo muntu, aribyo byarakaje abamurwanya, bahita bacura umugambi wo kumwikiza bakamwica. Igitangaje cy'iyi nkuru ni uko abashakaga gufata Yesu bamuhora kwica Isabato ari bo ubwabo bicaga Isabato bategura umugambi mubisha wo kumwica kuri uwo munsi.

`Ni ayahe mahame yo kubahiriza Isabato ubasha gukura mur'izi nkuru, n'ibibazo duhura (duhangana) na byo byo kubahiriza Isabato mur'iki gihe?`