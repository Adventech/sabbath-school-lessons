---
title:  IMINSI YA MBERE
date:   18/09/2022
---

Ibyanditswe byera biduha amakuru make yerekeranye n'imyaka ibanza yubuzima bwa Yesu. Nyamara imirongo mike itubwira ikintu runaka cyerekeranye niyo miterere n'ubwoko bw’ isi Umukiza yinjiyemo.

`Soma Luka 2:7, 22-24 (Soma na none Abalewi 12:6-8) na Matayo 2:1-18. Ni iki tubona muri aya masomo kitwereka ubwoko bw’imibereho Yesu yahuye na yo kuva mu itangira?`

Ni byo koko, Yesu ntabwo ari we muntu wa mbere wabaye mu bukene cyangwa wahuye n’abashakaga kumwica, guhera na mbere hose. Hari ikindi kintu na none kidufasha gusobanukinwa umwihariko w'umubabaro Kristo yagize guhera mu bihe bya mbere.

`Soma Yohana 1:46. Ni ikihe kintu kindi tubona hano kidufasha gusobanukirwa n’imibabaro Yesu yatangiye guhura na yo akiri muto?`

Uretse Adamu na Eva mbere yo Gucumura, Yesu ni we wenyine wabaye umuntu utaragiraga icyaha wigeze kubaho ku isi. Mu kwera kwe, mu kutagira icyaha kwe yaje mu isi yuzuyemo icyaha. Mbega iyicarubozo ashobora kuba yarakorewe, nubwo yari akiri umwana, kuba umutima we wera waregerejwe ahantu hari icyaha. No mu mihati yacu itewe n'icyaha, natwe ubwacu akenshi dukunze guhunga ibyaha nibibi tubona ko bitwugarije. Tekereza uko bishobora kuba byaragendekeye Kristo, wari ufite umutima wera, utari warigeze akora icyaha na kimwe. Tekereza ku itandukaniro rikomeye ryari hagati_ye n’abandi bari bamukikije kuri iyo ngingo. Bishobora kuba byari bibabaje kuri we birenze urugero.

`Ibaze wowe ubwawe, "Ni mu buhe buryo mbona ibyaha biri ahadukikije? Ese birambabaza, cyangwa mpangayikishijwe na byo?" Niba uhangiyikishijwe na byo, byaba biterwa n'ibintu wasomye, wabonye, cyangwa wanakoze? Bitekerezeho.`