---
title:  IMANA YABABAJWE
date:   22/09/2022
---

Natwe dushobora kubimenyera: mu gihe tukiri hano, muri iyi si, tugiye kubabazwa. Nk’ibiremwa byacumuye, ni ibintu bizatubaho byanze bikunze. Nta kintu na kimwe muri Bibiliya kidusezeranya n’ibyo. Ibihabanye n'ibyo....

`Ni iki amasomo akurikira atubwira ku bijyanye n'ingingo turiho? Ibyakozwe n’Intumwa 14:22; Abafilipi 1:29; 2 Timoteyo 3:12.`

Ariko, mu gihe turi mu mibabaro yacu, hari ibintu bibiri tugomba kuzirikana.

Icya mbere, Kristo, Umwami wacu, yababajwe. birenze uko buri wese muri twe yashoboraga kubabazwa. Ku musaraba, "intimba zacu ni zo yishyizeho, imibabaro yacu ni yo yikoreye" (Yesaya 53:4); icyo tuzi cyonyine nk’abantu, ni uko Yesu yababajwe bikomeye, ku bwacu twese. Utigeze kumenya icyaha Imana yamuhinduye kuba "icyaha ku bwacu" (2 Abakorinto 5:21), yababajwe mu buryo, twe nk'ibiremwa byacumuye, tutashoboraga gutekereza.

Ariko icya kabiri, igihe tubabazwa, tugomba kwibuka  umusaruro wavuye mu mu mubabaro wa Kristo, ni ukuvuga, ibyo twasezeraniwe binyuze mu cyo Kristo yadukoreye.

`Soma Yohana 10:28, Abaroma 6:23, Tito 1:2, na 1 Yohana 2:25. Ni iki dusezeranirwa?`

Umubabaro wacu uko waba umeze kose hano ku isi, Yesu ashimwe, ashimirwe kuba yarishyizeho igihano cy’icyaha cyacu, ashimirwe impano ikomeye y'ubutumwa bwiza — binyuze mu kwizera dushobora guhagarara dutunganye muri Yesu ubu ngubu — dufite isezerano ry’ubuzima bw’ iteka. Dufite isezerano ry’uko kubw’ibyo Kristo yadukoreye, kubw’imibereho ye itunganye uzuye n’igitambo kizira inenge, kubaho kwacu hano ku isi, kuzuye umubabaro, gucika intege, n'ibihombo, ni iby’akanya gato; bimeze nk’umurabyo, biba aka kanya ejo bikagenda, mu buryo bunyuranye n'ubuzima bw’ iteka ryose budutegereje, ubuzima bwiteka ryose mu ijuru rishya n’isi nshya, isi itazabamo icyaha, kuba bara, n’ urupfu. Ibi byose ni twe byasezeranijwe kandi bidutera kwizera kuko Kristo yanyuze mu bigeragezo kugira ngo umunsi umwe, Uri hafi kuza, azabashe kubona "ibituruka mu bise by’ubugingo bwe bimwishimishe?" (Yesaya 53:11).