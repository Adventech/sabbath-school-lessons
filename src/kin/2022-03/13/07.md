---
title:  IBINDI BYO KWIGWA NO KUZIRIKANWA
date:   23/09/2022
---

Soma igitabo cya Ellen G. White, _Uwifizwa Ibihe Byose_, igice cyitwa” *I Getsemani*” p. 538-546,

“Iryo Sengesho yarisenze incuro eshatu. Kandi incuro eshatu intege nke za kimuntu zagerageje kwihunza gutamba icyo gitambo giheruka ibindi. Ariko noneho amateka y’inyokomuntu yanyuze imbere y’Umucunguzi w’isi. Yabonye neza ko, abagomeye amategeko, baramutse batereranywe, barimbuka bose. Maze abona neza intege nke za muntu no kubura umurengera. Kandi abona imbaraga y’icyaha. Gutaka no kuboroga kw'isi yangiritse byanyuze imbere y’amaso ye. Abona ubukana bwabyo, maze afata umwanzuro uheruka. Yiyemeza gukiza umuntu atanze ikiguzi gisumba ibindi byose. Yemeye umubatizo w’amaraso, kugira ngo binyuze muri we, miliyoni nyinshi z’abarimbuka bashobore kubona ubugingo buhoraho. Yemeye guhara ijuru, ahahora umunezero,. icyubahiro n’ubwiza, kugira ngo akize intama imwe yazimiye, kandi ngo akize isi imwe yaguye kubera gucumura. Yemeye kudatezuka ku murimo wamuzanye. Yiyemeje kuba incungu y’umuntu wishoye mu cyaha ku bushake bwe. Isengesho, rye noneho ryagaragaje kwishyira mu bushake bwa Se: "Data, niba bidashoboka ko iki kindenga, ngo kereka nkinywereyeho, ibyo ushaka abe ari byo biba" — Ellen G. White, *Uwifuzwa Ibihe Byose*, p. 543 (2018).

**IBIBAZO:**

`Ni mu buhe buryo bidufasha mu mibabaro yacu bwite, kumenya ko Imana ubwayo, binyuze muri Kristo, yababajwe kuruta uko buri wese muri twe yashobaraga kwihanganira? Ni iki imibabaro Kristo yatubabarijwe isobanuye kuri twe? Ni ukuhe guhumurizwa dushobora gukura muri uku kuri gutangaje? Igihe utekereza ku gisubizo cyawe, zirikana amagambo ya Ellen G. White avuga ngo: "Umubabaro wose, ari wo musaruro w’icyaha wasutswe mu gituza cy’umwana w’Imana utaragiraga icyaha" (Selected Messages, book 3, p.129).`

`Nk’itsinda, nimwongere murebe umubabaro wa Kristo twabonye mu cyigisho cy’iki cyumweru. Ese ibigeragezo n’ingorane Kristo yahuye ha zo ni ibihe. Ni mu buhe buryo bimeze nk’ibyo natwe duhura na byo, kandi ni mu'buhe buryo bitandukanye n’ibyo duhura na byo? Ni iki dushobora kwigira kuburyo yitwaye muri ibyo bibazo bishobora kudufasha mu gihe duhuye n'ingorane?`

`Amwe mu masezerano ya Bibiliya ukunda ni ayahe, amasezerano ushobora gushikamaho igihe cy’umubabaro n’uburibwe? Andika ayo masezerano, uyagire ayawe kandi uyasangize n’abandi mu itsinda ryawe.`

`Andika igika cy’incamake, ugaragaza ingingo z'ingenzi wigiye mu byigisho by’iki gihembwe. Ni ibihe bibazo wari ufite byasubijwe? Ni ibihe bibazo byasigaye bitarasubizwa? Ni mu buhe buryo dushobora gufashanya mu hibazo bikidukomereye kandi biduhangayikishije? `