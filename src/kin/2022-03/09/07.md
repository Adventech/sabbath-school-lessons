---
title:  IBINDI BYO KWIGWA NO KUZIRIKANWA
date:   26/08/2022
---

Soma amagambo ari mu gitabo cya Ellen G. White, *Abahanuzi n'Abami*, igice cyitwa "Yehoshafati," pp. 122-130, n'*Abakurambere n'Abahanuzi*, igice itwa "Gusenyuka kwa Yeriko" pp. 409-418. "

Reka dutoze imitima yacu n'iminwa yacu kuvuga ishimiwe ry'Imana ku bw'urukundo rwayo rutagereranywa. Reka dutoze intekerezo zacu kwizera kuguma mu mucyo urabagirana uturuka ku musaraba w'i Kaluvari. Ntabwo dukwiriye kwibagirwa na rimwe ko turi ibikomangoma by'ijuru, abahungu n'abakobwa b'Uwiteka Nyiringabo. Ni amahirwe yacu gukomeza guturiza mu Mana" - Ellen G. White, The Ministry of Healing, p. 253. 

"Kandi mu gihe musingiza nkamushyira hejuru, ndashaka ko namwe mufatanya nanjye kumushyira hejuru. Nimuhimbaze Uwiteka n'igihe muguye mu mwijima. Nimumuhimbaze n'igihe muhuye n'ibishuko. Intumwa iravuga iti: "Mujye mwishimira mu Mwami wacu iminsi yose; yewe nongeye kubivuga nti "Mwishime." (Abafilipi 4:4). Mbese ibyo bizazana mu miryango yanyu igihu n'umwijima? Oya rwose; bizazana imyambi y'umucyo w'izuba. Muri ubwo buryo muzateranyiriza hamwe imirasire y'umucyo w'iteka ukomoka ku ntebe ya cyami y'ubwiza maze muyikwirakwize ahabazengurutse. Nimureke mbahugurire kwinjira muri uyu murimo, nimukwirakwize uyu mucyo n'ubugingo ahabazengurutse, atari mu nzira yanyu bwite gusa, ahubwo no mu nzira z'abo muhura na bo. Nimureke bibe intego yanyu guhindura ababazengurutse bakaba abantu beza, mubazamure hejuru, mubereke ijuru n'ubwiza, mubatere gushaka ibiruta ibyo mu isi, mubatere gushaka ubutunzi bw'iteka ryose, mubatere gushaka umurage utazabora, ari bwo butunzi butazashiraho." - Ellen G. White, Testimonies for the Church, vol. 2, pp. 593, 594).

IBIBAZO: 

`Ni uruhe ruhare guhimbaza k'umuryango mugari kugira mu mibereho y'Umukristo? Ni mu buhe buryo mugaragaza guhimbaza muri gahunda zanyu zikorwa ku Isabato? Ese birashimishije? Ese uko guhimbaza gutera abizera umwete wo gukomeza kugira kwizera mu gihe cy'ibigeragezo no guhungabana? Niba atari uko biri, ni iki gishobora gukorwa?`

`Ese bisobanuye iki “Guhimbaza Uwiteka ndetse n'igihe uri mu mwijima” cyangwa “Guhimbaza no mu gihe uri mu bishuko”? Ni gute guhimbaza bishobora kudufasha muri ibyo bihe?`

`Reka abizera batange ubuhamya bw'uko guhimbaza byagize ingaruka mu mibereho yabo. Ni iki buri wese ashobora kwigira ku byabaye ku wundi? `

`Nk'itsinda, nimufate Zaburi yo guhimbaza maze mufate umwanya muyisoma. Mbese ni iki ibigisha kirebana no guhimbaza? Ni izihe ngaruka guhimbaza kwagize ku kwizera kwawe?`