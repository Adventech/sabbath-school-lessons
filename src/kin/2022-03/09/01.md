---
title:  IMIBEREHO YO GUHIMBAZA
date:   20/08/2022
---

### AHO ICYIGISHO CY'IKI CYUMWERU GISHINGIYE:
Abafilipi 41-7. Yosuwa5:13-6:20, Zaburi 145, Ibyakozwe n'Intumwa 16:16-34, 2 Ngoma 20:1-30.

><p>ICYO KWIBUKWA:</p>
>"Mujye mwishimira mu Mwami wacu iminsi yose.Yewe, nongeye kubivuga nti"Mwishime!"(Abafilipi4:4).

Buri gihe biba byoroshye guhimbaza Imana igihe twumva dufite ibyishimo. Ariko nyamara ntabwo biba byoroshye igihe ibintu bitagenda neza, igihe turi mu bihe bibi, igihe duhuye n'ingorane. Ariko, icyo gihe nibwo tuba dukeneye guhimbaza Imana kuruta uko byari bisanzwe, kuko guhimbaza ari uburyo budufasha gukomeza kugira kwizera.

Mu kuri, guhimbaza bishobora guhindura n'ibihe byacu byijimye, ahari bitari mu myumvire yo guhindura ibintu bidukikije, ahubwo mu myumvire y'uko bishobora kuduhindura, twebwe n'abatuzengurutse, mu buryo budufasha guhangana n'ibibazo. Guhimbaza ni ukwizera kugaragarira mu bikorwa. Bishobora kuba bitari muri kamere yacu buri gihe, ariko iyo duhimbaje Imana kugira ngo bibashe kuba umugabane w'imibereho yacu, bigira imbaraga zo guhindura no gutsinda.

**Muri iki cyumweru,tuzibanda kuri ibi bibazo by'ingenzi:** Guhimbaza ni iki? Ni mu buhe buryo guhimbaza bishobora kuba intwaro y'ibya Mwuka ikomeye mu bihe bikomeye? Ni mu buhe buryo guhimbaza bishobora kuduhindura no guhindura ibibera ahatuzengurutse?