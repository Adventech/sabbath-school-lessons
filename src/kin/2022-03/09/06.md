---
title:  INTWARO ITSINDA
date:   25/08/2022
---

Soma 2 Ngoma 20:1-30. Nk’uko Yehoshafati yabigaragaje, guhimbaza ni intwaro ikomeye. Amaze guhabwa amakuru avuga ko “ingabo nyinshi” zimuteye, ntabwo Yeshoshafati yihutiye gukoresha imbaraga za gisirikare, ahubwo "yihase gushaka Uwiteka" (2 Ngoma 20:3). Ubwo abaturage b’i Buyuda bazaga i Yerusalemu baje kwiyiriza ubusa, Yehoshafati yemeye ukuri k’uko ibintu byari bimeze, aravuga ati: “Nta mbaraga dufite zarwanya izo ngabo nyinshi ziduteye, kandi tubuze uko twagira ariko ni wowe duhanze amaso” (2 Ngoma 20:12).

`Mbese iyo ubonye "ingabo nyinshi" zigusatiriye, ni iki uhita ukora? Dushingiye ku gisubizo cya Yehoshafati kiri mu 2 Ngoma 20:3-12, ni iki wakwiga cyerekeranye no guhangana n’igitero gikomeye.`

Igihe umwuka w'Uwiteka yazaga kuri Yahaziyeli, yavuganye ubutwari ati: "ntimuzagomba kurwana, muzahagarare mwireme inteko gusa, mwirebere agakiza Uwiteka azabaha yemwe Bayuda n'ab'i Yerusalemu. Mwitinya kandi mwe kwiheba, ejo muzabatere kuko Uwiteka ari kumwe namwe" (2 Ngoma 20:17). Nyuma y'ibyo, baramya Imana kandi bayihimbaza "n'ijwi rirenga" (2 Ngoma 20:19). Nubwo Imana yari igiye kubarwanirira, bari bagifite inshingano yo kugenda bakajya guhura n'umwanzi.

Ariko uru ntabwo rwari urugendo rusanzwe nk’uko abandi basanzwe bajya ku rugamba. Yehoshafati yashyizeho umutwe w’abaririmbyi wo guhimbaza Uwiteka ubwo bari bagiye ku rugamba. “Batangiye kuririmba no guhimbaza, Uwiteka ashyiraho abo gucira igico Abamoni n’Abamowabu n’abo ku musozi Seyiri bari bateye i Buyuda, baraneshwa” (2 Ngoma 20:22). Dushingiye ku byo umwanditsi avuga, Imana yatabaye ako kanya bagishyira kwizera kwabo mu masezerano yayo, ubwo batangiraga "guhimbaza ubwiza bwo gukiranuka kwayo" (2 Ngoma 20:21).

`Ongera usome 2 Ngoma 20:1-30. Ni ayahe mahaye y'ibya Mwaka ushobora kubona ushobora kugenderaho mu rugendo rwawe bwite ugendana n'Imana, by'umwihariko mu bihe by'ibigeregezo n'ibibazo?`