---
title:  BEREKEZA MU GHUIUGU CY' ISEZERANO BANYUZE AHATARI INZIRA
date:   10/07/2022
---

“Farawo abatuze, Abisirayeli bubura amaso babona Abanyegiputa bahuruye inyuma yabo baratinya cyane. Abisirayeli batakira Uwiteka” (Kuva 14:10).

Ese hari ubwo wigeze ugwa mu mutego cyangwa ukagera aho inzira ifunze, ukabura aho unyura? Rimwe na rimwe bishobora kuba byiza, nko kwinjira mu cyumba mu buryo utari witeze, ugasanga inshuti zigutegereje zikavugira icyarimwe ziti: “Ugire umunsi mwiza! Wibuke itariki wavutseho!” Mu kindi gihe bishobora kuba bibabaje kandi bidashira . Ashobora kuba ari umuntu washatse kuguhohotera igihe wari ku ishuri cyangwa ku kazi maze agashaka kukubabaza mu buryo butunguranye.

Uhereye umunsi Abisirayeli baviriye muri Egiputa kugeza bageze mu Gihugu cy’ Isezerano, “Uwiteka ku manywa yabagendaga imbere ari mu nkingi yigicu ngo abayobore, nijoro akabagenda imbere ari mu nkingi y'umuriro ngo abamurikire, babone uko bagenda ku manywa na nijoro” (Kuva 13:21). Buri ntabwe yose bateraga mu rugendo rwabo, babaga bayobowe n'Imana ubwayo. Ariko dore aho Imana yabanje kubayobora: ahantu inyanja yari imbere yabo, imisozi iri iburyo n’ibumoso, kandi n’ingabo za Farawo zikaba inyuma yabo!

`Soma amagambo ari mu Kuya 14. Kuki Imana yajyanye Abisirayeli ahantu yari izi ko hazabatera ubwoba?`

Kuyoborwa n’ “inkingi” ntabwo. bitwizeza ko tuzahora tunezerewe ibihe byose. Dushobora no guhura n’ibitugerageza, kuko gutozwa gukiranuka bitujyana ahantu hagerageza imitima yacu, ifite kamere yo gushukana (Yeremiya 17:9). Muri ibyo bibazo, ikitumenyesha ko mu by’ukuri tuyobowe n’Imana ntabwo ari ukudahura n’ibigeragezo cyangwa umubabaro, ahubwo ikibigaragaza ni ukugira ubushake bwo gukurikiza amabwiriza duhabwa n’Imana no gukomeza kwegurira intekerezo zacu n’imitima yacu ubuyobozi bwayo.

`Ni iki Abisirayeli bigiye ku byababayeho? Kuva 14:31`

`Ni ukubera iki rimwe na rimwe kwiringira Imana biba bikomeve cyane, nubwo dushobora kuba tuzi ama rano meza idufitiye? Vuga ibyerekeye ibihe bikomeye utekereza ko Uwiteka yakuyoboyemo kugira ngo akwigishe “kumwizera” no “kumwubaha.”`