---
title:  UMURAGE UZAHORAHO
date:   13/07/2022
---

`Soma 1 Petero 1 : 6 , 7. Ni iki Petero avuga ahangaha ?`

Petero yandikiye abantu bari bahanganye n'ibibazo kandi rimwe na rimwe bumvaga bari bonyine . Yandikiye " intore z'Imana , zari zaratataniye i Ponto n'i Galatiya n'i Kapadokiya no muri Aziya n'i Bituniya " ( 1 Petero 1 : 1 ) . Uyu munsi , utwo duce duherereye muri Turukiya y'Iburengerazuba . Imirongo mike ikurikiraho , Petero avuga ko azi yuko " bababazwa n'ibibagerageza byinshi " ( 1 Petero 1 : 6 ) . 

`Ni iki Petero aba ashaka kuvuga iyo avuga ko ari " abimukira " kandi " batatanye " ? Ni mu buhe'buryo ibyo byashobora kugira icyo byongera ku bigeragezo bahuye na byo ?`

Kuba Umukristo muri ibyo bihe cyari ikintu gishya ; abizera bari bakiri bake cyane kandi ahantu hatandukanye habaga abizera bake akenshi bafatwaga uko batari kandi bagatotezwa . Nyamara Petero arabahumuriza , ababwira ko ibyo bigeragezo bidapfa kubaho gusa mu kajagari ( 1 Petero 1 : 6 , 7 ) . Kwizera nyakuri ni yo ntego y'abakomeza kwihanganira " ibigeragezo by'uburyo bwose".

`Soma 1 Petero 1 : 6-8 . Ni ibihe byiringiro bihebuje Pawulo ashaka guha abantu bari mu bigeragezo ? Ibyo byiringiro bisobanuye iki kuri twe ?`

Ibigeragezo byabo uko byaba bimeze kose , umubabaro wabo uko waba umeze kose , ni mu buhe buryo bishobora kugereranywa n'ubuzima bw'iteka ryose bubateganirijwe ubwo Kristo azaba agarutse ? Amagambo Petero ababwira ni na yo magambo Imana itubwira , tutitaye ku byo duhura na byo uko byaba bimeze kose . Ibigeragezo duhura na byo uko byaba bikomeye kose cyangwa uko byaba bibabaza kose , ntabwo tugomba kureka guhanga amaso iherezo rihebuje . ubuzima bw'iteka tuzagira mu ijuru rishya n'isi nshya , itazabamo uburibwe , kubabara cyangwa urupfu . Dufite isezerano nk'iryo riri imbere yacu , isezerano twijejwe binyuze mu rupfu rwa Yesu , mbega uburyo ari ingenzi kudatakaza kwizera , ahubwo , mu bigeragezo duhura na byo , tugasaba Uwiteka kutwezaho ikintu cyose kibangamiye kwizera kwacu .