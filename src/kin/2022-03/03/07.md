---
title:  IBINDI BYO KWIGWA NO KUZIRIKANWA 
date:   15/07/2022
---

Soma amagambo ari mu gitabo cya Ellen G. White , *Abakurambere n'Abahamuzi* , igice cyitwa " *Kuva mu Misiri* " pp . 226-233 , n'igice cyitwa " *Bava ku Nyanja Itukura Bagera Kuri Sinayi* " pp . 234-244 , n'amagambo ari mu , gitabo cya Ellen G. White , *Uwifuzwa Ibihe Byose* , igice cyitwa " *Ikigeragezo* " pp . 79-87 " Kera Uwiteka yajyanye ubwoko bwe i Refidimu , kandi natwe ashobora kuhatujyana , kugira ngo asuzume ubudahemuka bwacu . Ntabwo buri gihe atujyana ahantu hashimishije gusa . Iyo atujyana ahantu hashimishije gusa , twari kumva ko twihagije maze tukibagirwa yuko ari we Mufasha wacu . Ashaka kutwigaragariza , no kuduhishurira ibyatwunganira bitagira akegero biri imbere yacu , kandi yemera ko ibigeragezo n'agahinda bitugeraho kugira ngo dushobore kumenya ubunyantege nke bwacu , kandi kugira ngo twige kumusaba ubufasha . Ashobora gutuma amazi meza adudubiza aturuka mu rutare . Ntabwo tuzigera tubimenya , kugeza igihe tuboneye Imana imbona nkubone , igihe tuzareba nk'uko natwe tubonwa , kandi tukamenya nk'uko natwe tuzwi , ubwinshi bw'imitwaro yatwikorereye , n'ubwinshi bw'imitwaro yari kwishimira kutwikorerera , iyo tuyimuzanira dufite kwizera'nk ' uk'umwana muto . " - Ellen G. White , " Rephidim , " Adventist Review and Sabbath Herald , April 7 , 1903 . 

**IBIBAZO:**

`Akenshi dukunze kuvuga ko ikigeragezo ari umwihariko w'umuntu , kandi koko ni ko biri . Ariko se na none , haba hari ibigeragezo bya rusange ( bihuriweho n'abantu benshi ) , ibintu twebwe nk'itorero cyangwa umuryango w'itorero twashoboraga kwirinda ? Niba bihari , ni ibihe ` 

`Baza niba hari abantu bashaka kuvuga ibyerekeye " ahantu hadashimishije " bigeze kujyanwa . Kuki aho hantu hatari hashimishije ? Niba uyu munsi bashobora kongera kwibuka ibyababayeho , ese bashobora kubibona mu buryo butandukanye n'ubwo bari basanzwe babibonamo ?` 
 
`Twese dusobanukiwe n'ihame rivuga yuko Imana yemera ko twezwa kandi tugatunganywa n'ibigeragezo . Ariko se tubyumva dute igihe ikigeragezo kigaragara nk'ikidafite agaciro . Urugero , umuntu uguye mu mpanuka y'imidoka ? Nk'itsinda , nimushake ibisubizo bishoboka kuri iki kibazo .` 
 
`Nk'itsinda , nimufate umwanya musengere hamwe buri wese asengere mugenzi we , kugira ngo buri muntu ahabwe imbaraga zo kwihanganira ibigeragezo kandi akomeze kuba indahemuka .` 

`Mbese mu itsinda ryanyu mwaba muzi umuntu waba yarahuye n'ibigeragezo , cyangwa wateshutse inzira ? Niba ahari , nk'itsinda , mwakora iki mu buryo bufatika kugira ngo mugarure uwo muntu mu nzira nziza ?`