---
title:  IBINDI BYO KWIGWA NO KUZIRIKANWA
date:   29/07/2022
---

Soma igitabo cya Ellen G. White cyitwa *Abakurambere n'Abahanuzi* , igice cya 13 cyitwa " *Ikigeragezo cyo Kwizera* , " pp . 114-122 ; n'igice cyitwa " *Praise Ye the Lord* , " *Muhimbaze Uwiteka* cy'igitabo cye cyitwa *Testimonies for the Church* , vol . 5  *Ibihamya by'Itorero* , umuzingo wa 51 .

"Imana igeragereza buri gihe ubwoko bwayo mu itanura ry'imibabaro . Mu itanura rigurumana , ni mo inkamba zitandukanyirizwa n'izahabu y'ukuri y'imico ya Gikristo . Yesu aba areba ikigeragezo ; azi neza ibikenewe kugira ngo icyuma cy'agaciro gitunganywe , maze cyerekane kurabagirana k'urukundo rwe . Ni muri ibyo bigeragezo Imana yigishirizamo abagaragu bayo . Iba ibona ko hari bamwe bafite imbaraga zishobora gukoreshwa mu iterambere ry'umurimo wayo , maze igashyira abo bantu mu igeragezwa : kubwo uburinzi bwayo , ibashyira ahantu hatuma imico yabo igeragezwa : .. Ibereka intege nke zabo , kandi ikabigisha kwishingikiriza kuri Yo ... Ubwo nibwo iba igeze ku ntego yayo . Barigishwa , bagahugurwa kandi bagatozwa gahunda , bategurirwa gusohoza umugambi ukomeye cyane watumye bahabwa ubushobozi . " - Ellen G. White , Abakurambere n'Abahanuzi , p . 100 , ( 2016 ) .

" Binyuze mu bushake bw'Imana , niba duhamagarirwa kwihanganira ibigeragezo , nimureke twemere kwikorera umusaraba no kunywera ku gikombe gisharira , twibuka ko ikiganza cya Data wa twese ari cyo gifatiye icyo gikombe ku minwa yacu . Nimureke tumwiringire twaba tugeze mu mwijima cyangwa turi mu mucyo . Nonese ntitwizera ko azaduha ikintu cyiza cyose cyatumerera neza ? ... Ndetse n'ubwo twagera mu ijoro ry'umubabaro , twabasha dute kwanga kuzamura imitima n'amajwi yacu ngo turirimbe dushima , igihe twibuka urukundo yadukunze rugaragazwa n'umusaraba w'i Kaluvari ? " Ellen G. White , Testimonies for the Church , vol . 5 , p . 316 .

**IBIBAZO :**

`Mu itsinda ryanyu ry'Ishuri ryo ku Isabato , nihagire umuntu ubabwira ikigeragezo cyagerageje kwizera kwe , nubwo cyaba kitaremereye nk'icyo Aburahamu yahuye na cyo , ariko na cyo cyari gikomeye bihagije . Ni iki mushobora kwigira ku byabaye kuri uwo muntu , ni iki mushobora kwigira ku gutsinda kwe cyangwa ku gutsindwa kwe ?`

`Nimusubire mu masaha 24 aheruka y'imibercho ya Yesu mbere yo kubambwa kwe . Ni iyihe mibabaro yagize ? Yayihanganiye ate ? Ni ayahe mahame natwe tubasha kwigira ku rugero Rwe tukayagenderaho mu mibereho yacu mu gihe tugeze mu mibabaro yacu bwite ?`

`Nimuganire ku gitekerezo twizeho muri iki cyumweru , cy'uburyo , binyuze mu mibabaro yacu bwite , tubasha kwita ku bandi bababaye . Nubwo byaba ari iby'ukuri , ni izihe ngorane zimwe na zimwe dushobora guhura na zo kuri iki gitekerezo ?`

`Ellen G. White yanditse amagambo twabonye haruguru agira ati : " Nimureke tumwiringire twaba tugeze mu mwijima cyangwa turi mu mucyo . " Ibi biroroshye kubivuga kuruta kubikora . Ni buryo ki twafatanya gukuza ukwizera kwatubashisha kubigeraho ? Ni kuki ari ingenzi cyane kwiringira Imana mu bihe bibi ?`