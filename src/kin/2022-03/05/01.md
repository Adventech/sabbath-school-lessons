---
title:  ITANURA RIGURUMANA
date:   23/07/2022
---

### AHO ICYIGISHO CY'IKI CYUMWERU GISHINGIYE:
Itangiriro 22 ; Hoseya 2 : 1-12 ; Yobu 1 : 6-2 : 10 ; 2 Kor . 11 : 23-29 ; Yesaya 43 : 1-7 .

><p>*ICYO KWIBUKWA :</p> 
>" Uhoraho yemeye ko ashenjagurwa n'imibabaro , yitanze ho impongano y'ibyaha , bityo umugaragu w'Imana azororoka arame , ni we uzasohoza umugambi w'Uhoraho . "* ( Ezayi 53:10 ) .

Ubwo umugore w'umwanditsi w'Umukristo w'icyamamare witwa C.S. Lewis yendaga gupfa , Lewis yaranditse ati , " Ntibimbere ( uko mbitekereza ) akaga gakomeye ko kuba nareka kwizera Imana . Akaga nyakuri kaba ako kwizera ko ibintu nk'ibi biteye ubwoba biterwa na Yo . Umwanzuro ntinya si uvuga ngo ' Nubundi nta Mana ibaho , ' ahubwo ni uvuga ngo ' Uku ni ko Imana iteye . " A Grief Observed ( New York : Harper Collins Publishers , Inc. , 1961 ) , pp . 6 , 7 . [ Umubabaro Ukabije Nabonye ] .

Igihe duhuye n'ibintu biteye umubabaro ukabije cyane , bamwe muri twe bareka Imana burundu . Abandi bameze nka Lewis , bahura n'ikigeragezo cyo guhindura imyumvire bafite ku Mana bagatangira kuyitekerezaho ibibi by ' ubwoko bwinshi . Ikibazo ni iki , " mbese ubwo buribwe bwaba bungana iki bwagutera kubyumva gutyo ? " Ni umubabaro ungana iki Imana yakwifuza kunyuzamo ubwoko bwayo kugira ngo ibugeze ku mugambi wayo wo kudushushanya mu " ishusho y'Umwana wayo ? " ( Abaroma 8:29 ) .

**Muri iki cyumweru , tuzibanda kuri ibi bibazo by'ingenzi:** Kuki utekereza ko Imana yakwemera kwishyira mu kaga ko gufatwa uko itari n'abo ishaka ko bayimenya kandi bakayikunda ? Ni ku ruhe rwego utekereza ko Imana ishaka gufatwa uko itari kugira ngo ikugeze ku gushushanywa mu " ishusho y'Umwana wayo ?
