---
title:  IGITARE CYACU N'UBUHUNGIRO BWACU
date:   01/09/2022
---

Akenshi abantu birata cyane, abibone n’abiyemezi cyane ni Abantu bumva ko bafite agaciro gake. Ubwibone bwabo, n’ubwirasi no kubura ubugwaneza cyangwa kwiyoroshya bibaho bimeze nk'igifuniko, ahari no mu buryo batazi, gitwikira icyo babura muri bo. Icyo bakeneye ni cyo natwe twese dukeneye: kwifuza umutekano, agaciro, kwemerwa, by umwihariko mu bihe by'ibirushya n'agahinda. Ibyo dushobora kubibonera k'Uwiteka wenyine. Muri make, ubugwaneza no kwiyoroshya, aho kuba ibiranga ubunyantege nke, akenshi byerekana imbaraga zikomeye zigaragaza umutima ushikamye ku Rutare.

`Soma Zaburi 62:1-8. Ni ki Kigaragara nk'ikiri inyuma y'iyi Zaburi? Ni iki Dawidi agaragaza? Ni ayahe mahame yibya mwuka ushobora kwigira ku byo avuga? Icy’ingenzi kuruta ibindi, ni gute ushobora gushyira mu bikorwa ayo mahame mu mibereyo yawe bwite?`

“Abantu bazahinduka abanzi bacu nta mpamvu. Impamvu z'ubwoko bw'Imana zizasobanurwa uko zitari, bidakozwe n'ab'isi gusa, ahubwo bikozwe na bene se ubwabo. Abagaragu b'Imana bazashyirwa aho rukomeye. Abantu bazatanga impamvu zidafatika zo kubashyigikira mu gukurikira inzira y'inarijye kandi yo gukiranirwa... Binyuze mu kugaragazwa nabi abo bantu bazambikwe imyambaro yijimye yo kutaba inyangamugayo kuko ibintu birenze ubushobozi bwabo byatumye umurimo wabo uteza urujijo. Bazagaragazwa nk'abantu badashobora kwizerwa. Kandi ibi bizakorwa n'abizera b'itorero. Abagaragu b'Imana bagomba kwambara umutima wa Kristo nk'intwaro. Ntabwo bagomba guteganya guhunga ibitutsi no gutekerezwa uko batari. Bazitwa abaka n'abafana. Ariko ntabwo bakwiriye gucika intege. Ibiganza by'Imana bifashe rw'ibikorwa byayo, kandi biyobora umurimo wayo ku cyubahiro cy'izina rya yo" (Ellen G. White, The Upward Look, p. 177).

`Ni ubuhe budahangarwa ufite ku gukozwa isoni no gutukwa bituruka ku bandi? Bisa n'aho ubwo budahangarwa ntabwo ufite, si byo? Ni gute ushobara komatana n'Uwiteka kandi ugashingira imyumvire yawe  y'agaciro kawe k'Ugukunda cyane byatumye apfira ibyaha byawe, kandi akagufasha kwirinda ibitutsi by'abandi.`