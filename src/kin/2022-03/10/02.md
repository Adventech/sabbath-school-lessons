---
title:  UMUGATI UMANYAGUWE NAVINO ISUTSWE
date:   28/08/2022
---

`Oswald Chambers yavuze ko tugomba kubera abandi “umugati umanyaguwe na vino isutswe.” Ese utekereza ko yashakaga kuvuga iki?`

Muri Bibiliya yose harimo ingero z'abantu “bashenjaguriwe” gukiza abandi, Mose yahamagariwe kwihanganira umuraba wa hato na hato wokunegurwa no Kujorwa ubwo yari ayoboye ubwoko bw’Imana mu Gihugu cy’Isezerano. Yozefu yahamagariwe kujya mu rugendo rwari rurimo kugambanirwa no gufungwa ubwo yajyanwaga mu nshingano muri Egiputa. Kuri abo bose, Imana yemeye ko ibyo bibaho kugira ngo imibereho y'ubwoko bwayo igaragarizwemo ubuntu bwayo no kwita ku bantu, atari ku  bwabo gusa ahubwo no kubw'ibyiza by'abandi Imana ishobora kudukoresha mu buryo nk’ubwo. Biroroshye kumva urakaye cyangwa ukomeretse mu bihe bimeze bityo. Ariko nk’uko twabibonye ejo hashize, ubugwaneza ni ubushobozi butangwa n'Imana bwo kwihanganira ibintu bimeze nk'ibyo “dufite kwihangana kandi tudafite uburakari:"

`Soma Ezekiyeli 24:15-27. Ni ibiki biri kuba aha ngaha? Kuki Ezekiyeli yashyizwe muri iki kigeragezo?`

Muri Ezekiyeli 24:24 Imana iravuga ngo, “Ezekiyeli azababera ikimenyetso, uko yakoze kose namwe muzabe ari ko mukora, igihe ibyo bizaba muzamenya yuko ndi Uwiteka”. Binyuze mu rugero rwa Ezekiyeli, abaturage ba Isirayeli bari bagiye kwemezwa ukuri kujyanye n'icyo Imana ari cyo, Nyagasani uhoraho kandi bajyaga kubona uku kuri ubwo babonaga gusohora k'ubuhanuzi imibereho ya Ezekiyeli yari ihagarariye n'umubabaro yahuye na wo. Ni nde uzi umubare w’abantu bazabona “Uwiteka Nyirubushobozi” binyuze muri twe ndetse no mu ngorane zacu bwite?

`Bitinde bitebuke ubuzima ubwabwo buradushenjagura twese. Ni buryo ki wahuye no gushenjagurwa mu buzima bwawe? Ni ayahe masomo wahigiye? Ni mu buhe buryo umutima wawe ushanjaguwe ushobora gukoreshwa n'Uwiteka kugira ngo afashe abandi?`