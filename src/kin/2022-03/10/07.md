---
title:  IBINDI BYO KWIGWA NO KUZIRIKANWA 
date:   02/09/2022
---

Soma amagambo ari mu gitabo cya Ellen G White, _The Ministry of Healing_, igice cyitwa "_The Importance of Seeking True Knowledge._" pp. 453, na magambo ari mu gitabo cyitwa, *Uwifuzwa Ibihe Byose*, igice cyitwa “_Icyigisho Cyo Ku Misozi_” pp. 230-243, n'igitabo cyitwa, _Ivugabutumwa_, igice cyitwa “_Umikozi n'Ibyo Agomba Kuba Yujuje_" p. 485.535,

"Ibirushya, dubura na byo bishobora koroshywa cyane n'ubugwaneza buhishwe muri Kristo. Nitugira kwicisha bugufi kwari gufitwe n'Umutware wacu,tuzakandagira gusuzururwa, kwamaganwa no kubabazwa duhura na byo buri munisi, kandi ntibizongera kuduhangayikisha mu mutima. Umuntu ugerwaho n'akarengane ndetse no gukorerwa ubugome maze akananirwa kugumana ituze n'umutima wo kwizera, aba yambuye Imana uburenganzira bwayo bwo kumugaragarizamo gutunganya kw'imico Yayo. Kwicisha bugufi mu mutima ni imbaraga zitera abayoboke ba Kristo gutsinda; ni ikimenyetso cy'ubufatanye bafitanye n'abtuye mu ijuru." (Ellen G. White, *Uwifuzwa Ibihe Byose*, 2018, p.233).

**IBIBAZO:**

`Ni mu buhe buryo kwiyoroshya bidufasha. "kurenga" ibikomere n'uburakari? Ni iki utekereza ko ari kimwe mu biranga kwiyoroshya cy'ingenzi cyane kidushoboza gukora ibi?`

`Mu muco wanyu w'umwihariko, ibiranga kwiyoroshya no kwicisha bugufi bigaragara bite? Ese birubahwa, birasuzugurwa cyangwa bimeze bite? Ni ubuhe bwoko bw'igitutu muhura na bwo mu muco wanyu kibabuza kwitoza iyi mico?`

`Mbese haba hari ingero zikomeye zo kwiyoroshya no kwicisha bugufi zituruka ku bantu bakiriho kugeza n’uyu munsi? Niba ariko bimeze, ni bande, kandi ni gute bagaragaje iyo mico, kandi ni iki wakwigira kuri izi ngero? `

`Kuki akenshi dukunze kugereranya kwicisha bugufi no kwiyoroshya tukabihuza n’ubunyantege nke? `

`Twabonye uburyo Dawidi yashatse Uwiteka nk’ubuhungiro. Ariko se ibyo bikorwa bite? Ni mu buhe buryo ubwo buhungiro buri gihe bugaragazwa? Mu yandi magambo, ni gute, twe nk'itorero,dushobora kubera ubuhungiro ababukeneye? Ni ubuhe bwoko bw’ubuhungiro itorero usengeramo ritanga? Ni iki ushobora gukora ngo urifashe kuba ahantu h'ubuhungiro ku babukeneye?`