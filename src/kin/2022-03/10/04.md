---
title:  GUKUNDA ABATUGIRIRA NABI 
date:   30/08/2022
---

Umuntu umwe yigeze kuvuga ati: “Gukunda abanzi bacu, ntabwo bisobanuye Ko tugomba gakunda umwanda isaro ritabyemo; ahubwo bisobanuye ko tugomba gukunda isaro riri mu mukungugu... Ntabwo Imana idukunda bitewe nuko turi abo gukundwa. Ahubwo duhinduka abo gukundwa bitewe nuko Imana idukunda.”

`Mbese iyo urebye “abanzi” bawe, ubusanzwe ubona iki? Isaro cyangwa umwanda uri aharizengurutse?`

`Soma Matayo 5:43-48. Yesu aduhamagarira gukunda no gusabira abanzi bacu. Ni uruhe rugero rwo mu byaremywe Yesu aduha aha rudufasha gusobanukirwa impamvu dukwiriye gukunda abanzi bacu? Ni yihe ngingo atwigisha? `

Muri Matayo 5:45, Yesu yakoresheje urugero rwa Se wo mu ijura ashaka kugaragaza aburyo dukwiriye gufata abatugirira nabi, bashobora kuba badushyira mu bwoko bw'ibigeragezo bibi cyane. Yesu avuga ko Se yohereza imigisha y'imyura abakiranuka n’abakiranirwa; niba Imana iha n'abakiranirwa imvura, ni mu buhe buryo natwe twari dukwiriye kubafata?

Ntabwo Yesu avuga ko dukwiriye buri gihe kwishimira buri wese uduteza ibibazo, n'ubwo ibi na byo bishobora kuba bishoboka. Ubusanzwe gukunda abanzi bacu ntabwo bisobanuye amarangamutima tubafitiye ahubwo bisobanuye ibikorwa byihariye tubakorera bigaragaza ko tubitayeho kandi tubazirikana. 

Yesu asoza iri somo akoresha umurongo ukunze guteza impaka nyinshi: "Namwe mube mukiranutse nk’uko So wo mu ijuru akiranuka" (Matay 5:48). Nyamara ubusobanuro burumvikana neza muri iyi njyana: Abantu bashaka gukiranuka nk'uko Imana ikiranuka, bagombe kugaragariza abanzi babo urukundo nk’uko Imana irugaragariza abanzi bayo. Gukiranuka mu maso y'Imana ni ugukunda abanzi bacu; kandi gukora ibi bisaba ubugwaneza bwo mu mutima bushobora gutangwa n'Imana yonyine.

`Uzirikana ubusobanuro bw'ubugwaneza ("kwihanganira igikomere ufite kwihangana kandi udafite uburakari"), kora urutonde rw'impinduka ugomba kugira kugira ngo wemerere Uwiteka kuguha ubugwaneza bwo mu mutima buzagufasha gukunda abanzi bawe."`