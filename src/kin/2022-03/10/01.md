---
title:  UBUGWANEZA MU KIGERAGEZO 
date:   27/08/2022
---

### AHO ICYIGISHO CY'IKI CYUMWERU GISHINGIYE: 
Ezekiyeli 24:15-27, Kuva 32:1-14, Matayo 5:43-48, Petero 2:18-25, Zaburi 62:1-8. 

><p>ICYO KWIBUKWA:</p>
>“Hahirwa abagwaneza, kuko ari bo bazahabwa isi” (Matayo 5:5).

Ijambo _"ubugwaneza"_ ntabwo dukunze kuryumva rikoreshwa cyane, usibye ahari igihe dusoma ibyerekeye Mose cyangwa twiga iby’ Abahirwa. Nta n'ubwo bikomeye kumenya impamvu ibitera. Ijambo “ubugwaneza risobanurwa nko “kwihanganira igikomere ufite kwihangana kandi udafite uburakari.” Ntabwo bitangaje kuba tutumva byinshi byerekeye ubugwaneza; si kenshi ko iyi ngeso iba mu bintu byubashyswe mu bigize umuco w’iki gihe. Rimwe na rimwe Bibiliya isobanura iri jambo nko “kwiyoroshya.” Na none kandi kwiyoroshya ntabwo ari ingeso yifuzwa mu mico y'abantu benshi . 

Ariko ubugwaneza, kwihanganira igikomere ufite kwihangana kandi udafite uburakari, ni imwe mu mico ikomeye ya Yesu n’abayoboke be. Nyamara na none, ntabwo birangirira aho gusa: ubugwaneza bw'umutima bushobora kuba intwaro ikomeye mu biganza by'abari mu buribwe n'umubabaro. Mu kuri, ikigeragezo ni ahantu hakomeye ho kwigira ubugwaneza bw’umutima, kuko binyuze mu kwicisha bugufi kwacu bwite no mu bikomere byacu, dushobora kuba abahamya b’Imana bafite imbaraga.

**Muri iki cyumweru tuzibanda kuri ibi bibazo by'ingenzi:** Ni iyihe sano iri hagati y'umubabaro n'ubugwaneza? Ni gute dushobora kuba ababamya ku bandi binyuze mu bugwaneza bwacu no kwihanganira ibikomere byacu? Ni mu buhe buryo mu by’ukuri ubugwaneza bushobora kuba imbaraga, aho kuba ubunyantege nke ku Mukristo? 