---
title:  MU GIHE CY'IMANA
date:   05/09/2022
---

`Soma Abaroma 5:6 n’Abagalatiya 4:4. Ni iki ayo masomo atubwira cyerekeranye n’ igihe gikwiriye?`

Muri iyi mirongo, Pawulo atubwira ko Yesu yaje kudupfira igihe gikwiriye gisohoye. Nyamara ntabwo Pawulo atubwira impamvu cyari igihe gikwiriye. Biroroshye cyane gusoma iyo mirongo no kwibaza tuti: Kuki Yesu yabanje gutegereza imyaka ibihumbi byinshi mbere yuko aza ku isi guhangana n‘icyaha. — Ese ntabwo isanzure ryari risobanukiwe ko icyaha cyari ikintu kibi cyane kuva na mbere hose? Na none kandi dushobora kwibaza impamvu, kugeza na n’ubu, Yesu agitegereje kugaruka. Dushobora na none kwibaza tuti, Kuki Imana itegereza igihe kirekire mbere yuko isubiza amasengesho yacu?

`Urugero: Tekereza ku buhanuzi bw’ibyumweru 70 bwo muri Daniyeli 9:24-27, ubuhanuzi bwerekeza, kuri Yesu nka Mesiya (Subira muri ubwo buhanuzi niba ubyifuza). Mbese iki gihe kireshya gite? Ni iki ibi bikubwira byerekeranye no kwiga gutegereza ibintu kugeza mu gihe gikwiriye n’ubwo byaba bidutwara ibisa nigihe kirekire?`

Hari impamvu nyinshi z’ingenzi z’ibya mwuka zizatuma duhura n’ibihe byo gutegereza. Iya mbere, gutegereza bishobora gutuma dukura intekerezo zacu ku “bintu” maze tukongera kuzerekeza ku Mana ubwayo. lya kabiri, “gutegereza bidufasha kwagura ishusho igaragara neza y'Impamvu zacu bwite ndetse n’ibyifuzo. Iya gatatu, gutegereza biduha ubushobozi bwo kwihangana imbaraga za mwuka. Iya kane, gutegereza bituma habaho kwaguka kw’ imbaraga nyinshi za mwuka, nko kwizera no kwiringira. Iya gatanu, gutegereza bituma Imana irushaho kudusobanurira ibyari bitubereye urujijo. Iya gatandatu, dushobora kutamenya impamvu tugomba gutegereza; ni yo mpamvu tugomba kwiga kubeshwaho no kwizera. Ese ushobora gutekereza izindi mpamvu tugomba gutegereza?

`Ni izihe ngero ushobora kubona muri Bibiliya zigaragaza ko Imana ikora ibintu mu gihe gikwiriye zishobora kugufasha kwiga kwizera yuko nawe izagukorera igikwiye mu gihe gikwiriye? (Urugero: Tekereza kuri Aburahamu na Sara n’isezerano ry’umwana w’umuhungu). Kandi wibaze, “Ni iki nshobora kuba nkora ubu gishobora kuba gitinza igisubizo cy’isengesho ryakagombye kuba ryarasubijwe kera?`