---
title:  GUTEGEREZA URI MU KIGERAGEZO
date:   03/09/2022
---

### AHO ICYIGISHO CY’IKI CYUMWERU GISHINGIWE:
Abaroma 15: 4. 5; Abaroma 5:3-5;  Samweli 26; Zaburi 37:1-1 

><p>ICYO KWIBUKWA:</p> 
>“Ariko rero imbuto z’Umwuka ni urukundo n'ibyishimo n'amahoro, no kwihangana no kugira neza, n’ingeso nziza no gukiranuka” (Abagalatiya 5:22).

Umuhanga mu bya siyansi yakoze igerageza ku bana bafite imyaka 4 y'ubukuru yifashishije ibisuguti. Uwo muhanga yahaye buri mwana igisuguti kimwe kandi ababwira ko umwana ushobora gutegereza kugeza igihe uwo muhanga agarukiye avuye mu rugendo, ahabwa ibisuguti bibiri. Bamwe muri abo bana bahise batamira bya bisuguti uwabibahaye akigenda; nyamara abandi bakomeza gutegereza. Itandukaniro ryahise rigaragara.

Umuhanga mu bya siyansi yakomeje gukurikirana abo bana kugeza mu myaka y’ubugimbi bwabo. Abari barategereje ni bo baje kuvamo abantu bakora ibikwiye, abanyeshuri beza, kandi bifitiye icyizere kurusha ba bandi bananiwe gutegereza. Bisa n’aho kwihangana byabaye ikintu cyerekana ikintu gikomeye, ikintu cy’ingenzi mu mico ya kimuntu. Ntabwo bitangaje rero kubona Uwiteka adusaba kwitoza kwihangana. 

Muri iki cyumweru  tuzareba igishobora kuba kiri inyuma y’ibigeragezo bimwe na bimwe bikomeye cyane Kurusha ibindi byose: Ikigeragezo cyo kwihangana. 

**Muri iki cyumweru tuzibanda kuri ibi bibazo by’ingenzi:** Kuki rimwe na rimwe tuba tugomba gutegereza ibintu igihe kirekire? Ni ayahe masomo dushobora kwigira ku kwihangana mu gihe turi mu bigeregezo?