---
title:  IBINDI BYO KWIGWA NO KUZIRIKANWA
date:   09/09/2022
---

Soma amagambo ari mu gitabo cya Ellen G. White, ‘_Abakurambere n'Abahanuzi_, igice kivuga “_Dawidi Asigwa Amavuta_,” pp. 542-545.

Umugambi Imana idufitiye ushobora kudusaba gutegereza igihe kirekire, kandi mu by’ukuri ibi bishobora kumvikana nk’ ikigeragezo. Kwiga kwihangana muri iki gihe bishobora kubaho igihe twerekeje intekerezo zacu ku Mana kandi tukiringira ko Imana iri mu ruhande rwacu. Hari impamvu nyinshi zo gutegereza, ariko zose zifitanye isano no gusohora kw’imigambi Imana idufitiye kandi ifitiye n’ubwami bwayo. Dushobora gutakaza byinshi iyo twihuse tukajya kure y’Imana, ariko dushobora kunguka byinshi iyo dukomeje kugira imyitwarire yo kwiringira Imana no kuyishimira.

Imana ipima kandi igasuzuma buri kigeragezo cyose.

“Sinshobora kubona umugambi w'Imana mu mubabaro wanijye, ariko izi icyiza kiruta ibindi. Bityo nzegurira Imana ubugingo bwanjye, umubiri wanjye n'umwuka wanjye kuko ari Umuremyi wanjye w’indahemuka.” Kuko nzi uwo nizeye uwo ari we, kandi nzi neza yuko abasha kurinda ikibitsanyo namubikije kugeza kuri urya munsi” (2 Timoteyo 1:12), Niba twarigishije kandi tugatoza imitima yacu kugira ukwizera n’urukundo biruseho, urukundo no kwihangana kwinshi ndetse no kugira ibyiringiro nyakuri muri Data wa twese wo mu ijuru, nzi ko twagira amahoro n’umunezero biruseho umunsi ku munsi igihe tunyura mu ntambara zo muri ubu buzima.

“Ntabwo Uhoraho ashimishwa no kubona duhagaritse imitima,twivanye mu biganza bya Yesu. Icyo dukeneye cyane ni ukwihangana dutuje kandi turi maso. Twibwira ko ari ngombwa kumva ko turi mu nzira nziza, maze bihuye n’ibyo turimo; nyamara ukuzirikana si nk’uko twiyumva ahubwo ni uk’ukwizera.” — Ellen G. White, _Ubutimwa Bwatoranyijwe_, igitabo cya 2, pp. 273 (2016).

**IBIBAZO:**

`Bisobanuye iki kuba Yesu “apima kandi agasuzuma” buri kigeragezo cyose? Ni gute kumenya ibi bidufasha mu gihe dutegereje?`

`Saba abantu mu itsinda ryanyu batange ubuhamya bwabo bwite bwerekeranye no gutegereza wihanganye. Ese ubwoba bwabo bwari ubuhe? Umunezero wabo wari uwuhe? Ese babyitwayemo bate? Ese ni iki babyigiyemo? Ese ni ayahe masezerano bashikamyeho?`

`Ni iki mwakora nk’itorero cyangwa itsinda ngo mufashe abandi bari mu kigeragezo mu gihe bategereje igihe gikwiriye ku kintu runaka?`

`Ni uruhe ruhare isengesho rigira mu gukuza kwihangana? Ese habahari abandi bantu wasabira kugira ngo Umwuka akuze kwihangana mu mibereho yabo?`