---
title: DAWIDI: URUGERO RWO GUTEGEREZA
date: KU WA GATATU, 6 NZERI

---

Mu gitabo  1 Samweli 16:1-13, tuhabona umusore wari ukiri muto witwa Dawidi asukwaho amavuta na Samweli kugira ngo abe umwami, Nyamara, rwari urugendo rurerure kuva mu mirima ya se, Yesayi, kugera ku ntebe y’ubwami i Yerusalemu. Nta gushidikanya, rimwe na rimwe yumvaga ari hagati mu bigeragezo.

Ubwa mbere, uwo muhungu wari ukiri muto yahamagariwe gucurangira Sawuli kugira ngo amukize umwuka mubi (1 Samweli 16). Nyuma y’aho, yaje kuba intwari  ya Isirayeli ubwo yicaga Goliyati (1 Samweli 17). Hanyuma yibyo, hari imyaka myinshi Dawidi yamaze ahunga kugira ngo akize ubugingo bwe. Sawuli m’umuhungu we Yonatani bombi bari bazi ko Dawidi yari_ateganyirijwe kuzaba umwami wagombaga gusimbura Sawuli (1 Samweli 23:17, 1 Samweli 24:21). Nyamara ntacyo Dawidi yigeze akora ngo yihutishe ibyo Imana_yari yaramuteganyirije. Mu by’ukuri, agaragara nk'uwakoraga ibihabanye: n’ibyo. Ndetse n’igihe Sawuli yashakaga kumwica, maze Dawidi agakeba agatambaro ku mwitero w’umwami, Dawidi yiyumvisemo ko atari akwiriye kuba yakoze icyo kintu (1 Samweli 24:5-7). Na none kandi igihe Sawuli yageragezaga kwica Dawidi, Dawidi yanze kwica Sawuli igihe yari amuciye urwaho (1. Samweli 26:7-1 1).

`Soma 1 Samweli 26:1-11. Kuki Dawidi yanze kwica Sawuli? Ni ayahe mahame ibi bitwigisha yerekeye uburyo Imana isohoza imigambi yayo mu mibereho yacu?`

`Ngaho noneho soma 1 Samweli 26:12-25. Ni mu buhe buryo kuba Dawidi yaranze kwica Sawuli byagize ingaruka kuri Sawuli? Ni iki ibi bitwigisha kirebana n’inyungu zo gutegereza igihe cy’Imana?`

lyo turebye urugendo rwose Dawidi yanyuzemo kugeza ageze ku ntebe y'ubwami, ahari dushobora kubihinira mu nteruro ngufi: ntugafate icyo Imana itaratanga. Impano z’Imana buri gihe zakirwa heza iyo ziturutse mu biganza byayo kandi mu gihe gikwiriye. Ibi bishobora gusaba igihe kirekire cyane cyo gutegereza. Imimero y’ibishyimbo ishobora gukura mu masaha, mu gihe igiti cy'umunyinya kizafata imyaka myinshi. Ariko iyo umuyaga mwinshi uje, icyo giti ntabwo kiranduka.

`Tekereza uburyo Dawidi yashoboraga kwitsindishiriza mu buryo bworoshye mu gikorwa cyo kwica Sawuli (Dawidi yari yarabwiye ko yagombanga kuzaba umwami, kandi ko Sawui ari mubi cyane.) Ariko ibikorwa bye bigaragaza kwizera yari afite mu Mana. Ni iki ushobora kuba wakuye muri uru rugero wowe ubwawe mu byo ushobora kuba utegereje byose?`