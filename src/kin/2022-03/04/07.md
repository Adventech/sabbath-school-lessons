---
title:  IBINDI BYO KWIGWA NO KUZIRIKANWA
date:   22/07/2022
---

Soma igitabo cya Ellen G. White , *Sons and Daughters of God* , igice cyitwa " *God Promises Us a New Heart of Flesh* " p . 100 , n'*Imigani ya Kristo* , igice cyitwa " *Kwitegura Gusanganira Umukwe* , " pp.95-102 ndetse n'*Intambara Ikomeye* , igice cyitwa , " *Igihe cy'Amakuba* , " pp . 429-443 .

" Kubaka imico ni wo murimo w'ingirakamaro cyane mu mirimo yose abantu bahawe ; kandi nta kindi gihe cyigeze kibaho aho kwiga iby'imico byitaweho cyane nk'iki turimo . Mu bantu batubanjirije , nta bantu bigeze bahamagarirwa guhangana n'ibibazo biremereye kandi by' ingenzi nkatwe . Ntabwo abasore n'inkumi bigeze basakirana n'amakuba ateye ubwoba nk'uko bimeze muri iki gihe . " - Ellen G. White , Uburezi , p . 236 ) . "

Mu mugani , abakobwa b'abapfapfa bagaragazwa nk'abasaba amavuta , kandi ntibahabwe icyo bifuza . Iki ni ikigereranyo cy'abazaba batiteguye binyuze mu kwitoza imico izabafasha gushikama mu gihe cy'ingorane . Ni nk'aho bazajya ku baturanyi babo maze bakababwira bati , " Muduhe imico yanyu , bitabaye ibyo turarimbutse . Abakobwa b'abanyabwenge ntabwo bashoboraga gusuka amavuta yabo mu matara y'abapfapfa yari yazimye . Ntabwo imico ihererekanwa . Ntabwo igomba kugurwa cyangwa kugurishwa ; ahubwo irigwa . Uwiteka yahaye buri wese amahirwe yo kwakira imico yo gukiranuka igihe cy'imbabazi kikiriho ; ariko ntabwo yateganyije uburyo umuntu ashobora guha undi imico yitoje binyuze mu bihe bigoye yanyuzemo , binyuze mu kwigira amasomo akomeye ku Mwigisha , kugira ngo abashe kugaragaza kwihangana mu gihe cy'ibigeragezo , kandi akoreshe kwizera kugira ngo abashe kuvanaho imisozi y'ibidashoboka . " Ellen G. White , Youth's Intructor , Jan. 16 , 1896 .

**IBIBAZO: **

`Ese " kubaka imico bisobanuye iki " ? Wabikora ute ? Ni mu buhe buryo kubaka imico bihabwa umwanya ugaragara mu mibereho yawe no mu bantu musengena mu itorero ?`

`Ingingo yo ku wa Gatanu yavuze ibyerekeye akamaro k'ingenzi ko gukorera hamwe mu mibereyo y'Umukristo . Ni mu buhe buryo itorero . ryawe rikora nk'umubiri wa Kristo ? Ni mu buhe buryo muhagararira Uwiteka nk'umuryango mugari ? Nk'itsinda , nimuganire ku cyo mushobora gukora ngo mubashe kwivugurura .`

`Nk'itsinda , nimuganire ku byerekeye impamvu kubaka imico ari ingirakamaro , nubwo twakijijwe no kwizera konyine muri Yesu . Niba gukiranuka kwe n'imico ye itunganye ari byo byadukijije , kuki dukeneye kwitoza imico ?`

`Halen Keller , wari ufite ubumuga bwo kutumva no kutabona yari yaragize guhera mu buto bwe , yaranditse ati : " Ntabwo imico ishobora kwitozwa mu buryo bworoshye kandi butuje . Ahubwo binyuze mu bunararibonye bw'ibigeragezo n'imibabaro honyine , ubugingo bushobora guhabwa imbaraga , intego ikagaragara neza , umuntu akagira ishyaka , kandi n'intego ikagerwaho " Leadership ; vol . 17 , no.4 . Ese wemeranya na we ? Nimuganire ku isano iri hagati y'imico , imibabaro , n'intambara ikomeye .`