---
title:  KUREBA MU MASO H'UMUCUZI WA ZAHABU
date:   16/07/2022
---

### AHO ICYIGISHO CY'IKI CYUMWERU GISHINGIYE
Matayo 5:16 ; 1Abakorinto 4 : 9 ; Abefeso 3:10 ; Yobu 23 : 1-10 ; Matayo 25 : 1-12 ; Daniyeli 12 : 1-10 ; Abefeso 4 : 11-16 . 

><p>ICYO KWIBUKWA :</p> 
>" Ariko twebwe twese ubwo tureba ubwiza bw'Umwami , tubureba nko mu ndorerwamo mu maso hacu hadatwikiriye , duhindurwa gusa na we tugahabwa ubwiza buruta ubundi kuba bwiza , nk'ubw'Umwami w'Umwuka "* ( 2 Abakorinto 3:18 ) . 

Uwitwa Ami Kamikayeli yafashe itsinda ry'abana arijyana gusura umucuzi gakondo wacuraga ibintu muri zahabu mu gihugu cy'u Buhinde . Mu muriro w'amakara rwagati harimo itegura ryihese . Kuri iryo tegura hariho imvange y'umunyu , inkori ( ubwoko bw'imbuto ) , n'ifu y'itafari riseye . Muri iyo mvange harimo zahabu . Uko umuriro wakongoraga iyo mvange , niko z√°habu yarushagaho gutungana . Umucuzi yafataga zahabu yifashishije icyuma cyabugenewe akayikura mu muriro , yabona itaratungana neza , akongera akayisubizamo yifashishije iyindi mvange nshya . Ariko buri gihe cyose zahabu yasubizwaga mu muriro , umuriro warenyegezwaga . Iryo tsinda ry'abana ryabajije umucuzi riti : " Ubwirwa n'iki ko zahabu itunganye ? " Umucuzi yarabashubije ati : Igihe nshobora kwirebera muri yo nk'indorerwamo . " - Amy Carmichael , Learning of God ( For Washington , PA : Christian Literature Crusade , 1989 ) , p.50 .. Imana ishaka kutweza , kudutunganya nk'uko umucuzi atunganya zahabu , ishaka kuduhindura ngo tugaragaze ishusho yayo . Iyo ni intego itangaje , kandi isa n'aho irushijeho gutangaza kubona imico imeze nk'iya Kristo yaguka muri twe igihe tunyura mu bigeragezo byo muri ubu buzima . 

**Muri iki Cyumweru Tuzibanda kuri Ibi Bibazo by'Ingenzi :** Ni uruhe ruhare umubabaro ugira mu rugendo rwo gutuganywa ? Ni mu buhe buryo dusobanukirwa n'ibi byose mu miterere y'intambara ikomeye ?