---
title:  AMAGAMBO YA YESU AHERUKA
date:   19/07/2022
---

Yesu yari muri Yerusalemu , ari hafi gupfa . Ubutumwa bwiza bwanditswe na Matayo buvuga ko mbere ya Pasika , isaha ya nyuma yo kwigisha , Yesu yayikoresheje abwira abigishwa be imigani , irimo umugani w'abakobwa cumi , uw'intama n'ihene . Ibyo bitekerezo bifitanye isano n'uburyo dukwiriye kubaho igihe dutegereje ko Yesu agaruka . Nyamara akamaro k'ibyo bitekerezo uyu munsi - kuba bifitanye isano n'ibimenyetso byo kugaruka kwa Yesu kwegereje biri ahatuzengurutse - ntabwo byigeze bihabwa agaciro gakomeye .

Mu mugani w'abakobwa cumi ( Matayo 25 : 1-12 ) , abasobanuzi benshi bagaragaza ko amavuta ari ikimenyetso gihagarariye Mwuka Wera . Ellen G. White na we arabyemeza , ariko akanavuga ko aya mavuta ari ikimenyetso gihagarariye imico kandi kikaba ari ikintu tutabasha gusabirwa n'undi muntu .

`Soma uwo mugani . Ni mu buhe buryo ubusobanuro bw'igitekerezo buhinduka , bitewe n'uko ubona amavuta nk'ikimenyetso gihagarariye Mwuka Wera cyangwa n'uko yaba yerekana kugira imico itunganiye Imana ? Ni iki iki gitekerezo gisobanuye kuri wowe niba amavuta ahagarariye Mwuka Wera , cyangwa niba ahagarariye imico imeze nk'iya Kristo ?`
`Mwuka Wera`
`Imico`
`Soma umugani w'intama n'ihene muri Matayo 25 : 31-46 . Ni iki cyashingiweho mu gutandukanya intama n'ihene ?`

Zirikana ko umwami arobanura intama mu ihene ashingiye ku bikorwa byazo , imico yazo . Nubwo hano Yesu atigisha gukizwa n'imirimo , dushobora kubona uburyo gukuza imico ari ingenzi mu nama y'agakiza kandi n'uburyo abakijijwe na . Kristo by'ukuri bazagaragaza ako gakiza binyuze mu mibereho yabo n'imico yabo .

`Byavuzwe ko " imico ari icyo umuntu ari cyo iyo ntawe umureba . " Ese uri muntu ki igihe ntawe ukureba ? Ni iki igisubizo cyawe kikubwira cyerekeye impinduka ukeneye gukora ?`