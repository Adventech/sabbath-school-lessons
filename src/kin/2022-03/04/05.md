---
title:  ABANYABWENGE 
date:   20/07/2022
---

Ejo hashize twabonye akamaro k'imico ku bategereje kugaruka kwa Yesu . Uyu munsi turarebera hamwe cyane cyane akamaro k'imico ku bazaba bakiriho ubwo Yesu azaba agarutse . 

`Soma muri Daniyeli 12 : 1-10 . Ni ibiki bivugwa ahangaha ? Igihe cyo mu mateka y'isi kivugwa ahangaha ni ikihe ? Icy'ingenzi kuruta ibindi , ni iki dushobora kuvuga tugikuye muri iyi mirongo cyerekeye imico y'ubwoko bw'Imana muri ibyo bihe ? Aba bantu barangwa ni iki kibatandukanya n'abakiranirwa ? Na none soma isomo riri mu Byahishuwe 22:11.`

Daniyeli yabwiwe ko mbere y'uko Yesu agarukÄ… , hazabaho ibihe birushya bitigeze bibaho mu mateka y'isi . Muri Daniyeli 12 : 3,10 , duhabwa ishusho y'uko abakiranutsi n'abakiranirwa bazaba bameze muri icyo gihe . Zirikana uburyo " ababi bazakomeza gukora ibibi . " ( Daniyeli 12:10 ) mu buryo butandukanye n'abakiranutsi bagaragazwa ku murongo wa gatatu nk'abarabagirana , ahari bitewe n'uko " bejejwe , bagatunganywa " ( Daniyeli 12:10 ) muri " iki gihe cy'umubabaro utigeze kubaho uhereye igihe amahanga yabereyeho ukageza icyo gihe " ( Daniyeli 12 : 1 ) . Na none kandi , ababi ntabwo bumva , ariko abakiranutsi ni " abanyabwenge " kandi barumva . 

Kumva iki ? Imibare , siyanse , ubumenyi bwo kunenga ibintu ? Mu gitabo cy'Imigani , Salomo avuga ko , " Kubaha Uwiteka ari ishingiro ryo kumenya " ( Imigani 1 : 7 ) . Ahari , ahangaha , " " abanyabwenge " bitwa abanyabwenge kubera ko basobanukiwe n'ibibaho muri iyi minsi - iheruka , igihe cy'umubabaro nk'uko bigaragara . Ntabwo batangazwa na byo ; ahubwo bitewe n'uko bize neza Ijambo ry'Imana , basobanukiwe ko ibyavuzwe bisohoye . Kandi icy'ingenzi kuruta ibindi , bazi byinshi bihagije bishobora gutuma iki gihe cy'umubabaro kibeza kandi kikabatunganya ; ariko ku rundi ruhande , ababi bazarushaho kwinangira mu kwigomeka kwabo bityo bakomeze gukora ibibi . 

Ingingo y'ingenzi ni uko aha duhabwa ishusho y 'abantu banyuze mu nzira yo gutunyanywa no kwezwa . 
`Nubwo twabonye aya masomo mu cyerekezo cy'iminsi iheruka , ni ayahe mahame tubona hano ashobora kudufasha gusobanukirwa neza ieyo gutunganywa no kwezwa bisobanuye , no kuri twe uyu munsi ?`