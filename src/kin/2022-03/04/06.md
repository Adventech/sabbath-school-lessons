---
title: IMICO N'UMURYANGO MUGARI
date: KU WA GATANU , 21 NYAKANGA

---
Hari indirimbo ifite amagambo agira ati : " Ndi urutare , ndi ikirwa . " Ese hari ubwo wigeze kumva nawe umeze utyo - ushaka guhagarara wenyine ? Ushobora no kuba warumvise abantu bavuga bati : " Urugendo rwanjye ngendana n'Imana ni ibanga ryanjye . Ntabwo ari ikintu nshaka kuvugaho . "

`Soma mu Abefeso 4 : 11-16 . Ni iki Pawulo agaragaza ahangaha ? Ni iyihe nshingano avuga ko abagize umuryango mugari bafite ?`

Ubwo Pawulo yandikiraga Abanyefeso , yagaragaje itorero nk'umubiri . Yesu ni umutwe , ubwoko bwe bukaba ibindi bice bigize umubiri . Iyo usomye mu Abefeso 4:13 , ubona intego nyamukuru yo kuba mu muryango umeze utyo - ni " ukugera ku rugero rushyitse rw'igihagararo cya Kristo . " Kubw'iyo mpamvu , turakeneranye !

Rwose birashoboka kuba Umukristo ku giti cyawe . Mu by'ukuri , kimwe n'abantu benshi mu myaka myinshi yatambutse bakojejwe isoni cyangwa bagatotezwa , guhagarara wenyine akenshi biba ari ngombwa . Ni igihamya gikomeye kigaragaza ubushobozi bw ' Imana bw'uko abagabo n'abagore badatewe ubwoba n'igitutu kibazengurutse . Nyamara nubwo ibi ari ukuri , Pawulo ashaka .. gushimangira ukuri kw'ingenzi : tugera kandi tukagaragaza urugero rushyitse rw'igihagararo cya Kristo iyo dukoreye hamwe dufatanyirije hamwe .

`Mu rwandiko Pawulo yandikiye Abanyefeso 4 : 11-16 , ni iki Pawulo avuga kigomba kubaho mbere yuko igihagararo cya Kristo kigaragara mu muryango wacu wa Gikristo ?`

`Biroroshye kuba mwiza igihe uri wenyine cyangwa uri kumwe n'abanyamahanga , ariko birakomeye cyane kuba umuntu mwiza ku bantu uzi neza cyangwa udakunda . Ibi bisobanuye ko iyo tucyereka abo bantu ubuntu n'ubugwaneza , tuba dutanga ubuhamya budasubirwaho bw'ukuri kwereye Imana .`