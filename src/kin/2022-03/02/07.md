---
title:  IBINDI BYO KWIGWA NO KUZIRIKANWA
date:   08/07/2022
---

Soma mu bitabo bya Ellen G. White byitwa : " *Ibimenyetso by ' Ibihe* " ( *Signs of the Times* , Nov. 18 , 1903 ; " *Ubusobanuro bwa Bibiliya bw Itorero ry Abadiventisiti b' Umunsi wa Karindwi* , igitabo cya 4 ( Ellen G. White Comments , p . 1182 , in the SDA Bible Commentary , vol . 4. " *Imibereho Yanjye muri Iki Gihe* ( My Life Today ) , Igice cyacyo kivuga : *Imana Yemera ko Ikigeragezo n' Umubabaro Bingeraho Kugira ngo Mbonere* " ( *God Permits Trial and Affliction to Purify Me* , " p . 92 ) . 

" Urondora imitima y'abantu azi imico yabo kurusha uko bo ubwabo bayizi . Imana ibona ko bamwe bafite imbaraga n'ubunyantege nke , kuburyo biramutse biyobowe neza , bishobora gukoreshwa mu guteza imbere umurimo wayo . Mu bushake bwayo , Imana ishyira abo bantu mu myanya itandukanye no mu bintu bitandukanye kugira ngo babone ubunyantenke buri mu mico yabo bwari busanzwe buhishwe ubwenge bwabo . Ibaha amahirwe yo gukosora ubwo bunyantege nke , no kwisanisha n'umurimo wayo . Akenshi yemera ko umuriro w'ibigeragezo ubageraho kugira ngo bashobore kwezwa : Ellen G. White , The Ministry of Healing , p.471 . 

**IBIBAZO:** 

`Bishobora kudukomerera mu gihe dusarura ingaruka z'icyaha cyacu . Turabaza tuti : " Mbese nashobora kongera gutunganira Imana ? " Ni ayahe masezerano Imana iduha ashobora gutuma dushikama tukihanganira ibihe bikomeye turimo ntitunamuke ? ( Soma amagambo Pawulo yandikiye Abanyaroma 5 : 1-11 . ) Wabwira iki umuntu wibaza ikibazo nk'icyo ?`

`Ni iki Ellen G. White avuga ahangaha igihe avuga " ubushake bw'Imana " ? Ibyo bikorwa bite ? Umenya ute ko ibintu bibaye biturutse ku bushake bw'Imana ? Ni ibihe bikorwa byakubayeho biturutse ku bushake bw'Imana byatumye ugera mu bigeragezo mu mibereho yawe ? Nk'itsinda ry'ishuri ryo ku Isabato , mwungurane ibitekerezo ku cyo waba warigiye muri ibyo bigeragezo . Ni mu buhe buryo wafasha umuntu wibaza niba koko ibimubaho bituruka mu bushake bw'Imana ?` 

`Niba hari umuntu uzi uhura n'imibabaro muri iki gihe , mbese yaba yibaza icyaba cyarayimuteye cyangwa aho yaba yaraturutse aho ariho hose ntacyo bivuze kuri we ? Ni ukuvuga , wakwifata ute kuri uwo muntu n'imibabaro yaba arimo , utitaye ku cyaba cyarayimuteje ?`
 
`Umusore w'Umukristo wabaga muri America y'Epfo yahuye n'ikigeragezo gikomeye . Ikigeragezo kirangiye , yagiye mu Burayi maze aza kubwira umuntu ibyamubayeho agira ati : " Umurambo wanjye nawusize muri Amerika y'Epfo . " Ibyo se byaba bisobanuye iki ? Ni iyihe mpamvu natwe twese twari dukwiriye kugira aho dusiga imirambo yacu ? Ni uruhe ruhare ibigeragezo bigira muri icyo gikorwa ?` 

`Nk'itsinda ry'Ishuri ryo ku Isabato , mutegure gahunda yo kujya gusura abantu barwariye mu bitaro biri hafi yanyu cyangwa ahandi hantu hari abantu mushobora gufasha , guhumuriza , no gusubizamo intege , biturutse ku mpamvu izo ari zo zose zatumye bagera muri ayo makuba .`