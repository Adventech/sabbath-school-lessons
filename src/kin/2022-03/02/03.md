---
title:  IMIBABARO ITERWA NA SATANI
date:   04/07/2022
---

" Mwirinde ibisindisha , mube maso ; kuko umurezi wanyu Satani azerera nk'intare yivuga , ashaka uwo aconshomera "* ( 1Petero 5 : 8 ) .

`Soma isomo tubonye haruguru . Ubutumwa buri muri iryo somo butureba ni ubuhe ? Ibaze ubwawe iki kibazo . " Ni mu buhe buryo mfata amagambo ari muri iryo somo nk'ukuri ? Ni ibihe bintu ukora mu mibereho yawe byerekana ko ayo magambo uyafata nk'ukuri ?`

Hari ubwo wigeze kwitegereza intare ishonje ? Bitera ubwoba kuyireba kubera ko uba uzi neza ko ishobora gufata kandi ikarya buri kintu cyose ishatse . Petero avuga ko Satani na we azerera nk'intare yivuga . Iyo turebye ahatuzengurutse , dushobora kubona ingaruka z'umugambi we wo kwica . Urupfu , imibabaro , kugoreka no guhindanya imico mbonera n'indangagaciro biri ahantu hose . Ntaho twahungira kureba imirimo ya Satani . 

`Soma 1 Petero 5 : 8-11 . Mbese Abakristo bakwiriye kwitwara bate igihe Satani yivuga nk'intare ?`

`Imana isezerana gukorera iki abababazwa ? 1 Petero 5:10 .`

Petero yanditse ayo magambo agamije gufasha abantu guhangana n'ibitero bya Satani agaba ku kwizera kwa Gikristo . Ariko nk'uko twabivuze , Satani ari ku murimo mu buryo bwinshi butandukanye . Kandi nubwo tugomba kumenya ko umwanzi wacu ahari , tugasobanukirwa n'imbaraga afite , ntabwo tugomba na rimwe gucika intege , ahubwo tugomba guhora tuzirikana ko Yesu yanesheje Satani , kandi ko Satani ari umurwanyi ariko waneshejwe , kandi ko igihe cyose tuzakomeza komatana na Yesu , igihe cyose tuzaba dushikamye kuri we mu kwizera , ntabwo natwe tuzigera tuneshwa n' umwanzi . Kubw'Umusaraba , intsinzi ya Kristo natwe ni iyacu . 

`Tekereza ubundi buryo Satani ateza imibabaro . Ni mu buhe buryo gusoma amagambo dusanga mu 1 Petero 5 : 8-11 bidufasha guhangana n'agahinda tugira kubera ko turi mu isi y'icyaha Satani yahinduye isibaniro ?`
