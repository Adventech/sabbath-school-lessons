---
title:  KUGIRA NEZA KWINSHI KWA DATA WA TWESE
date:   14/08/2022
---

" Niba Imana inkunda by'ukuri , byanze bikunze izankorera iki kintu " Ni kangahe ijambo nk'iri ryagiye riza mu ntekerezo zacu ? Tureba ibitugeraho maze tugatangira kwibaza niba koko Imana idukunda , kubera ko niba idukunda koko , ibintu byagombye guhinduka .

Hari ibitekerezo bibiri bituma akenshi dushidikanya ku kugira neza kw'Imana . Icya mbere , iyo mu mutima no mu ntekerezo zacu harimo icyifuzo kigurumana cy'ikintu dukeneye kandi tubona ko ari cyiza , kumva ko Imana yaba idushakira ikinyuranye n'icyo kintu bishobora kugaragara nk'ibitubangamiye . lcya kabiri , tubasha gushidikanya kugira neza kw'Imana bitewe n'uko ibyo tunyuramo bihabanye n'ibyo twizera . Mu myumvire yacu , iyo ikintu kigaragara neza cyangwa kigahumura neza , kigasa neza , cyangwa kikaba kiryoha , kiba kigomba kuba ari cyiza . Ariko iyo tutabashije kukibona turakarira Imana .

Aha ni ho rero kwizera gukenerwa . Kwizera gutangira gukora igihe tugeze mu bihe nk'ibyo byo kugeragezwa ngo dushidikanye Imana no kugira neza kwayo .

`Mu rwandiko rw'Abaroma 8 : 28-39 dusangamo ubutumwa bukomeye butugaragariza kugira neza Imana idufitiye . Ni ibiki ubona muri iyo mirongo bidufasha kurinda intekerezo zacu ngo ze gushidikanya kugira neza kw'Imana ?`


Mu rwandiko rw'Abaroma 8:32 tuhabona ukuri kw'ingenzi kandi gusobanutse kudufasha bikomeye mu kuturinda kurengerwa ngo ducogozwe n'ibitugeraho : " Mbese ubwo Itimanye Umwana wayo , Ikamutanga ku bwacu twese , Izabura ite kumuduhana n'ibindi byose ? " Byashoboka bite ko twatekereza ko Imana yaduhaye Yesu ngo adupfire yahindukira ikagira icyo itwima kandi igahinduka umunyabugugu ? Ibi bivuze ko ukuri kw'ineza n'ubuntu Imana yatugiriye , tubonera mu rupfu rwa Yesu , kugomba kugira imbaraga nyinshi mu ntekerezo zacu kuruta gushidikanya kose kwazanwa n'imibabaro n'ibigeragezo bitugeraho .

`Bishoboka bite ko ukuri ( kugira neza kw'Imana ) kukugiraho ingaruka zikomeye cyane kurusha izo ugirwaho no gushidikanya ? Fata umwanya utekereza ku kuri k'uburyo Imana yatanze Yesu ngo apfe mu cyimbo cyawe , kandi iyo neza igakomeza kugukurikirana mu nzira nyinshi zitandukanye zibyo unyuramo uyu munsi . Ni iki ibi bimarira kwizera kwawe ?`