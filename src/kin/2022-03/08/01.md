---
title: KUREBA ITABONEKA
date: KU ISABATO NIMUGOROBA , 13 KANAMA

---

### AHO ICYIGISHO CY'IKI CYUMWERU GISHINGIYE
Abaroma 8 : 28 39 ; Yohana 14 : 1-14 ; Abefeso 1 : 18-23 ; Yesaya 40 : 27-31. 


><p>ICYO KWIBUKWA </p> 
>" Kwizera ni ko kwatumye ava muri Egiputa , ntatinye umujinya w'umwami , kuko yihanganye , nk'ureba Itaboneka " ( Abaheburayo 11:27 ) .


Ubusobanuro bw'ijambo ' kwizera ' dusanga mu gitabo cy ' Abaheburayo . iteka buragorana . " Kwizera ni ukumenya rwose ibyiringirwa , udashidikanya ko bitazaba , kandi ni ko kuduhamiriza ibyo tutareba ko ari iby'ukuri " ( Heb . 11 : 1 ) . Ni buryo ki dushobora kwizera ibyo tutareba ? Nyamara , ibi ni byo Mose atangaho urugero mu cyo kwibukwa cyacu : " Kuko yihanganye nk'ureba Itaboneka " ( Heb . 11:27 ).

Biragorana ndetse kurutaho kwiyumvisha uburyo twahamagariwe kureba " Itaboneka , " atari igihe ibihe ari byiza gusa , ahubwo cyane cyane n'igihe ibintu byose naho ari bibi . Kubw'ibyo ; icyo dukeneye ni ukwizera . Kwizera nk'ukwa Kristo kugomba gutunganywa n'ukuri kutumenyesha Imana n'ubwami bw'Imana . Ukuri kutumenyesha ibyo kugira neza kwa Data wa twese , imbaraga tubonera mu Izina rya Yesu , imbaraga y'umuzuko , n'impuhwe z'Imana ni byo bigize ukuri kw'ingenzi kuzatubashisha guhagarara dushikamye igihe tugeze mu makuba kandi tukageragezwa binyuze mu gushidikanya ikintu cyose .

Muri iki cyumweru , tuzibanda kuri iki kibazo cy'ingenzi : Ni ukuhe kuri kwerekeye Imana kubasha kudufasha tugakomera no mu bihe bikabije kuba bibi cyane ?