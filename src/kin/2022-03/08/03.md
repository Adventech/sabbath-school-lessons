---
title:  MU IZINA RYA YESU
date:   15/08/2022
---

" Nimugira icyo musaba , cyose mu izina ryanjye , nzagikora "( Yohana 14:14 ) .

Yesu ntiyari gukomeza kubana n'abigishwa be igihe kirekire . Uwar ubabereye Umufasha kandi akanabakomeza yari agiye gusubira , mu ijuru kandi abigishwa bari batangiye kwiyumvamo urujijo no gucika intege . Ariko nubwo abigishwa batari gukomeza kumubona imbona nkubone , Yesu yabahaye isezerano ry'agahebuzo .

Soma Yohana 14 : 1-14 . Dukurikije amagambo yo ku murongo wa 13 n'uw 14 , Yesu adusezeranira kuduha " icyo dusaba cyose " mu izina Rye . Ni yo mpamvu igihe cyose dusoza amasengesho yacu tuvuga tuti , " Mu Izina rya Yesu , amen . "

`Iyo tuvuze dutyo , mbese twumva bisobanuye iki mu by'ukuri ? Ni iki Yesu aba ashaka kutubwira igihe adutera umwete wo gusenga dutyo ? Ni ayahe mabanga akubiye muri iyo mirongo adufasha gusobanukirwa icyo Yesu atubwira ?`

Iyo dusaba " mu izina rya Yesu " tuba twizeye ko imbaraga zo mu ijuru zose zirigukora umurimo ku ruhande rwacu . Tubasha kutabona abamarayika bakora umurimo badukikije . Ariko baba boherejwe n'ijuru mu izina rya Yesu , kugira ngo basohoze amasengesho yacu .

Rimwe na rimwe iyo dusenze mu izina rya Yesu , dusoza tubumbura amaso dutegereje kureba ko hari ikintu kidasanzwe cyahindutse , ariko bigasa nk'uko byari bimeze . Nyamara , mu gihe imbaraga y'Imana ibasha kuza mu buryo bw'igitangaza , nk'uko Yesu yaturishije umuraba , na yo ibasha kuza bucece , itagaragara , nk'igihe imbaraga y'Imana yakomezaga Yesu ari i Gethsemane . Ikintu cy'igitangaza gishobora kudahita kiboneka , ariko ibyo ntibivuze ko Imana itari gukora um urimo ku bwacu .

`Ongera usome Yohana 14 : 1-14 . Mu gihe usoma , tekereza ko Yesu ari kuvugana nawe , imbona nkubone . Ni ibihe byiringiro no gukomezwa ubasha gukura muri ayo masezerano ? Muri uwo mwanya kandi , ibaze uti , " Ni ibihe bintu mu mibereho yanjye byaba bibuza ayo masezerano gusohorezwa kuri njye ? Ni izihe mpinduka ngomba kugambirira kugira mu mutima wajye ? "`