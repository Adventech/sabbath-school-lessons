---
title:  IBINDI BYO KWIGWA NO KUZIRIKANWA 
date:   19/08/2022
---

Soma igitabo cya Ellen G. White, Abahanuzi n'Abami, igice cya 49 kivuga, "Mu Gihe cy'Umwamikazi Esiteri," pp. 385-389. 

"Mbese Imana ntiyavuze ko izaha Mwuka Wera abawumusabye? Kandi uyu Mwuka ntariho, kandi si we Muyobozi w'ukuri w'uyu munsi? Abantu bamwe batinya gufatira Imana ku ijambo yivugiye, bakibwira ko byaba ari ukwihandagaza. Basaba Umwami Imana kubigisha nyamara bagatinya guha agaciro ijambo Imana yasezeranye kandi bakavuga ko bizera ibyo yabigishije. Igihe cyose tuje dusanga Data wo mu ijuru twiyoroheje kandi dufite umtima wo kwemera kwigishwa, tukagira ubushake n'inyota byo kumenya, ni twashidikanya ko Imana itazadusohoreza isezerano ryayo bwite? Ntugomba gushidikanya Imana n'akanya na gato ndetse ngo ugire n'aho uyikerensa. Iyo wifuje kumenya ubushake bwayo, uruhare rwawe mu gukorana n'lmana ni ukwizera ko izakuyobora, ikakujya imbere kandi ikaguha umugisha ukora mu gihe ibyo ishaka. Twe tubasha kutiyiringira igihe dusobanura nabi ibyo yigishije, ariko ibyo dukwiriye kubisengera, tukayiringira, kandi tugakomeza kuyiringira biruseho, tuzirikana ko Mwuka Wera ari we uzatuyobora ku gusobanura neza imigambi yayo n'ibitangaza ikora." - Ellen G. White, Manuscript Releases, vol. 6, p. 225. 

"Kwizera kurakura kugakomera igihe guhanganye n'intambara zo gushidikanya n'imbaraga zikurwanya. Ubunararibonye umuntu akura muri ibi bigeragezo bufite agaciro karuta ak'imitako irusha iyindi guhenda. - Ellen G. White, Testimonies for the Church, vol. 3, p. 555 [Ibihamya by'Itorero, umuzingo wa 3].

**IBIBAZO:**

`Nk'abagize itsinda ry'ishuri ryo ku Isabato,nimuganire ku bwoko  bw'ibintu twizera ariko tutabibona, ibintu tuziko biriho ariko  ntitubiboneshe amaso yacu. Ni buryo ki ibi bidufasha gusobanukirwa  n'icyo"kureba Itaboneka"bivuze?`                                 

`Muganire ku kibazo giheruka cy'icyigisho twize ku wa Kane w'Isabato. Ni kangahe natwe ubwa√ßu twisanga mu bihe nk'ibyo? Ni iki twakora  cyatuma turushaho kwiringira ko inzira y'Uwiteka ari yo nziza kurusha izindi zose,nubwo itaba ari yo dushaka?`

`Niba"Kwizera gukura kugakomera igihe guhanganye n'intambara zo gushidikanya n'imbaraga zikurwanya"kandi ibi bikatuganisha ku kintu cy'agaciro gakomeye birenze urugero,"gifite agaciro karuta ak'imitako irusha iyindi guhenda,"ni buryo ki ibyo bikwiriye guhindura uburyo tubonamo izo ntambara?`

`Benshi muri twe twagiye tubona abantu,ndetse n'Abakristo bagenzi bacu,bagera mu bihe bibi cyane,dukurikije uko tubibona,ndetse bikabageza ku kaga gakomeye.Nubwo twabasengeraga ndetse tukagira icyo tubakorera,ntibyabujije ayo makuba ateye ubwoba kubageraho. Ni buryo ki twasobanukirwa n'ibyongibyo,dukurikije ibyo twahoze twiga?`