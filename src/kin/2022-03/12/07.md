---
title: IBINDI BYO KWIGWA NO KUZIRIKANWA
date: KU WA GATANDATU, 16 NZERI

---
Soma amagambo ari mu gitabo cya Ellen G. White, _Abakurambere n'Abahanuzi_, pp. 489-494, igice kivuga "_Eli n’Abahungu be,_” n'igice kivuga" _Kwihandagaza kwa Sawuli_," pp. 525-532

Kugandukira ubushake bw'Imana bizabaho nidupfa ku narijye y'ibyifuzo byacu bwite ndetse n'ibyo tugambiriye. Ibi bidufungurira inzira nyakuri yo gukorera abandi, Ntabwo dushobora kubaho mu buryo Imana ishaka tudahindutse ibitambo kandi tugakomeza kubaho twiteguye gutega amatwi ijwi ry’ Imana. Kugira ngo tubashe kwegurira ubushake bw'Imana ubushake bwacu by’ukuri, tuba tugomba kumenya akaga gaterwa no kwishingikiriza kuri twe ubwacu ndetse no kugira ibindi dusimbuza ijambo ry' Imana n'imbaraga zayo. Iyo kwiyegurira ubushake bw’Imana biri mu mibereho imeze nk’iya Kristo, iba ishobora kwemera ko ibigeragezo bitwigisha kwishingikiriza kuri yo. 

“Kwirengagiza inshingano kwa Eli biri imbere y’ababyeyi b’abagabo n'abagore bose. Nk’ingaruka y’urukundo rwe rutejejwe cyangwa kutagira ubushake bwo gukora inshingano ye idashimishije, yabonye umusaruro wo gukiranirwa mu bahungu be babi. Ari umubyeyi wahaye urwaho gukiranirwa, ari n’abana bashyize mu bikorwa, bose bari bafite igishinja imbere y’Imana, kandi nta gitambo Imana yashoboraga kwemera cyangwa ituro ryo guhongerera
igicumuro cyabo.” — Ellen G. White, _Child Guidance_, p. 276.

**IBIBAZO:**

`1. Nk’itsinda, nimuganire ku: kwicisha bugufi k’umwana w’Imana kwagaragajwe binyuze mu kuza ku isi nn'ikiremwa muntu kugira ngo apfire ibyaha byacu. Ni iki ibi bibwira buri wese muri twe kijyanye micyo kwitanga ndetse no kwiyanga kubw’ ibyiza by’abandi bisobanuye? Nubwo mu by’ukuri tudashobora kugira icyo dukora gihwanye n’ibyo Yesu yakoze, ihame rirahari kandi buri gihe rigomba kuba riri imbere yacu. Ni mu buhe buryo dushobora, mu rwego rwacu, kwigana kugandukira Imana no kwitanga nk’ibyo Yesu yatugaragarije ku musaraba?`

`2. Ku bantu benshi, kwiyegurira Imana utazi ibizakurikiraho bishobora kuba ikintu giteye ubwoba. Ni gute wagira inama abantu bishingikiriza kuri bo ubwabo aho kwishingikiriza ku Mana? Ni iki wababwira ngo kibafashe gukuraho ubwoba bwabo bwo kutamenya cyangwa kutagira ubushobozi bwo kugenga ahazaza.`

`3. Nk’itsinda,  nimufate umwanya wo gusengera abantu muzi ko bafite imbogamizi zibabuza kwiyegurira ubushake bw'Imana, kugira ngo bashobore kubona ko kwiringira Imana ari yo nzira yonyine igana ku mahoro. Na none kandi ni ibihe bintu bifatika mushobora gukorera bashobore kubona abo bantu kugira ngo bibafashe kubona ko bashobora kwiyegurira Imana kandi ko inzira yayo ari yo nziza? Mu yandi magambo, ni mu buhe buryo Imana ishobora kugukoresha mu gufasha abandi kumenya urukundo rwayo n'ubushake bwayo bwo kubafasha?`




