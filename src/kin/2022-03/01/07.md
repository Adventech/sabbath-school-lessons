---
title:  IBINDI BYO KWIGWA NO KUZIRIKANWA
date:   01/07/2022
---

Soma mu gitabo cya Ellen G. White cyitwa : Testimonies for the Church , vol . 4 ( Ibihamya by'ltorero igitabo cya 4 ) , igice kivuga " Abavugabutumwa mu Rugo " ( Missionaries in the Home , " p . 143 ) ; ikindi cyitwa : The Desire of Ages ( Uwifuzwa Ibihe Byose ) , igice kivuga : " Umwungeri Mvajuru , " pp . 376-381 ( The Divine Shepherd , pp . 476-484 ) .. " 
Amaherezo abazaba abaneshi bazahura n'ibihe byo guhagarika umutima gukomeye no kugeragezwa mu mibereho yabo y'iby'idini ; ariko ntibagomba gutakaza ibyiringiro byabo , kuko ibyo ari umugabane umwe w'amasomo bagomba kwigira mu ishuri rya Kristo , kandi ibyo ni ngombwa kugira ngo babashe gukurwaho inkamba zose . Umugaragu w'Imana agomba kwihanganira ibitero by'umwanzi afite ubutwari , akihanganira ubushotoranyi bwe bubabaza , kandi agomba - gutsinda imbogamizi Satani azashyira mu nzira acamo .

" Satani azashaka guca intege abayoboke ba Kristo , kandi azatambika . igicucu cye mu nzira kugira ngo abakingirize Yesu be kumubona , abakingirize be , kubona urukundo rwe ndetse n'ubwiza bw'umurage wo mu ijuru . Satani yishimira gutera abana b'lmana kugenda banga , bahinda umushyitsi kandi bahorana gushidikanya . Ashaka uko yatuma inzira iba inzira ibabaje uko bishoboka kose ; ariko iyo ukomeje guhanga amaso hejuru , ntuyahange hasi ku ngorane ufite , ntabwo uzagwira igihumure mu nzira , ahubwo bidatinze uzabona Yesu aramburira ikiganza cye kugufasha , kandi nta kindi uzakora uretse kumuhereza ikiganza cyawe ufite ibyiringiro , maze ukamureka akakuyobora . Niwizera uzagira ibyiringiro . 

" Yesu ni umucyo w'isi , kandi mugomba gusanisha ubuzima bwanyu n'ubwe . Muri Kristo uzahabona ubufasha bwo kurema imico ikomeye , itunganye kandi myiza . Satani ntashobora kugira icyo atwara umucyo umurika uturuka kuri bene iyo mico . Uwiteka afite umurimo buri wese muri twe agomba gukora . Ntabwo yemera ko twazakomezwa n'imbaraga iva ku gushimwa n'abantu no kwitabwaho na bo ; ahubwo ashaka ko umuntu wese azahagarara mu mbaraga z'Uwiteka . Imana yaduhaye impano yayo ihebuje , ari yo Mwana wayo w'ikinege , kugira ngo atuzahure , atugire ab'agaciro n'abantu bakwiriye kuzaba mu rugo rwo mu bwami bwayo ibinyujije mu kutwambika ubutungane bw'Imico yayo " Ellen G. White , Ubutumwa ku Basore , p . 53 .

**IBIBAZO:**   

`Ni ku ruhe rugero wamenye ko " uguhagarika umutima n'ikigeragezo " bikugeraho bishobora kuba isomo ryo kugerageza " imico yawe mu ishuri rya Kristo ?`

`Ni mu buhe buryo ubufasha bwacu , guhumuriza , no gukomeza abari mu gikombe cy'ibigeragezo bishobora kuba umugabane w'uburyo Umwungeri ashobora kugera ku bantu bari mu kaga ? Ni ibihe bintu mushobora gukora nk'itorero kugira ngo ribe uburyo bwiza bwakoreshwa n'Umwami Imana mu gufasha abari mu kaga ?`

`Mu itsinda ryanyu ry'Ishuri ryo ku Isabato , nimugende muhana umwanya , buri wese avuge uburyo ukugiraneza n'imbazi by'Imana " byamwomyeho . " Ni irihe somo ushobora gukura ku byo Imana yagiye ikorera buri muntu ?`

`Tekereza ku masaha aheruka ubuzima bwa Yesu hano ku isi , mu gihe yinjiraga mu gihe cy'imibabaro . Ukurikije ibyo ushobora kuvuga kuri uwo mubabaro , waba ubikuye muri Bibiliya cyangwa mu bitabo . bya Ellen G. White ( Igitabo cy'Uwifuzwa Ibihe Byose cyagufasha ) , ni mu buhe buryo Yesu , binyuze mu kwicisha bugufi kwe , yabashije kubyihanganira ? Ni irihe somo twakura ku rugero rwe mu mibabaro iyo ariyo yose dushobora guhura na yo ubwacu ?`