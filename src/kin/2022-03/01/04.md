---
title:  'IKONA RITUNGURANYE 1 : IGIKOMBE'
date:   28/06/2022
---

" Naho nanyura mu gikombe cy'igicucu cy'urupfu , sinzatinya ikibi cyose , kuko ndi kumwe nawe . Inshyimbo yawe n'inkoni yawe ni byo bimpumuriza " ( Zaburi 23 : 4 ) .

Byaba byiza inzira zo gukiranuka zinyuze mu cyanya cy'ubwatsi bubisi n ' iruhande rw'amazi adasuma gusa . Ariko ubwo sibwo buryo Dawidi abivugamo . Na none , iruhande rw'izo nzira hari n'igikombe cy'igicucu cy'urupfu , ahantu tutifuza kugera ! Mu bihe runaka by'umwaka , hari utugezi muri Isirayeli twagezaga igihe tukuzura tugateza imyuzure ikaza itunguranye ikarengera ibintu . Aho hantu hakundaga kurangwa n'imikokwe n'impatanwa birimo umwijima kuko bitoroheraga umucyo kuba wahagera . Kubw'iyo mpamvu , " igicucu cy'urupfu " ni ishusho ihagarariye " umwijima mwinshi " cyangwa " umwijima w'icuraburindi . " 

`Tekereza ku bihe wigeze kugera " mugikombe cy'igicucu cy'urupfu " cyawe bwite . Byari bimeze bite ? Mbese wagize ubwoba , nubwo wari uzi neza ko Umwungeri wawe akuri hafi ? Ni ayahe masomo ya Bibiliya yakubereye ingirakamaro muri icyo gihe ? Kubera iki ?`

`Uratekereza ko intama zaje kuva muri icyo gikombe bigenze bite ? Uratekereza ko se intama zijyanyeyo , cyangwa ni Umwungeri wazo waziyoboyeyo ? Sobanura igisubizo cyawe .`

Umwanditsi witwa Elisabeth Elliot yaranditse ati : " Umwana w'intama wisanze wageze mu gikombe cy'igicucu cy'urupfu ushobora kumva ko wayobejwe inzira . Byari bikenewe ko unyura muri uwo mwijima kugira ngo wige kutagira ubwoba . Kuko Umwungeri wawo yari akiri kumwe na wo . " Elisabeth Elliot , Quest for Love ( Grand Rapids , MI : Revell Books , 1996 ) . p . 218 . 

`Mbese hari ubwo wigeze wumva ko " wayobejwe inzira " yakugejeje mu gik√µmbe ? Ni mu buhe buryo witwaye ku Mana muri icyo gihe ? Uratekereza ko ari iyihe mpamvu Umwungeri ashobora kuba yarashatse kwishyira mu kaga ko gutekerezwa uko atari kubwo kwemera ko tugera mu gikombe gicuze umwijima ?`