---
title:  ITANURA RY'UMWUNGERI
date:   25/06/2022
---

### AHO ICYIGISHO CY’IKI CYUMWERU GISHINGIYE:
Zaburi 23, Abaroma 12:18-21

><p>ICYO KWIBUKWA:</p>
>"Asubiza intege mu bugingo bwanjye, anyobora inzira yo gukiranuka ku bw’izina rye". (Zaburi 23:3).

Sofiya yegamiye urugi rw’icyumba araramo maze aratsuka agera hasi aricara. Amarira yashokaga ku matama ye nk’amazi, ararira arahogora. “Ibi bishoboka bite? Yabasha ate kubikora!” Sofiya yari amaze kwakira ubutumwa bumushengura umutima. Umuntu yatekerezaga ko ari inshuti yee magara, umuntu yubahaga, akamwiringira , yagendaga akwirakwiza amagambo avuga nabi Sofiya kugira ngo yonone izina rye amuharabike kandi asige isura mbi ibyo yakoraga. Yahise afata Bibiliya ye yari irambitse ku buriri bwe, ayibumbuye agwa ku isomo rifite amagambo yari amenyereye, ndetse yarayafashe no mu mutwe agira ati: "Asubiza intege mu bugingo bwanjye, anyobora inzira yo gukiranuka ku bw’izina rye. Naho nanyura mu gikombe cy’igicucu cy’urupfu, sinzatinya ikibi cyose, kuko ndi kumwe nawe, Inshyimbo yawe n’inkoni yawe ni byo bimpumuriza "(Zaburi 23:3,4).

Atabanje gutekereza, yaribajije ati: "Muby’ukuri ibi ntibishoboka”. Ariko ukuri kwabyo ntaho yari kuguhungira. Umwungeri uvugwa muri Zaburi yari ayoboye intama ze mu nzira yo gukiranuka, ariko izo nzira zasaga n’izinyura mu gikombe cy’igicucu cy’urupfu.  Mbese bishoboka ko no muri ako gahinda ishobora kubikoresha mu kumutunganyiriza gukiranuka?

**Muri iki cyumweru tuzibanda kuri iki kibazo cy’ingenzi:** Ni mu bihe bihe warushijeho gukura mu bya  mwuka—ni mu bihe byoroshye cyangwa mu bihe bikomeye?