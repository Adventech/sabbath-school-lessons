---
title: DATA WA TWESE ARI KUMWE NATWE
date: KU WA GATATU , 9 KANAMA

---
" Kuko jyewe , Uwiteka Imana yawe , nzagufata ukuboko kw'iburyo , nkubwire nti ' Witinya , ndagutabaye " ( Yesaya 41:13 ) .

Umuntu umwe yigeze kuvuga ati , " Iyo Imana isa n'iri kure , ni nde uba wagiye ? " Iyo ibibazo bitugezeho , twibwira ko Imana yaturetse . Ukuri ni uko iba itagize aho ijya . Imana yasaga n'aho iri kure y'Abayuda igihe bari mu buhungiro . Ariko , binyuze mu muhanuzi Yesaya , Imana yabiringije ko izabacungura . Hagati aho , nubwo gusubira i Yerusalemu kwabo kwajyaga kuzabaho mu myaka myinshi yari imbere , Imana yashakaga ko ubwoko bwayo bumenya ko itagiye kure yabwo kandi ko hari impamvu yo kugira ibyiringiro .

`Soma Yesaya 41 : 8-14 . Ni izihe mpamvu zo kugira ibyiringiro ubasha kubona [ aha ] z'abantu bari bategerezanyije amatsiko gucungurwa kwabo kw'ahazaza ? Ni buryo ki iri sezerano ridufasha mu gihe dutegereje ko ubuhungiro turimo ku isi burangira ?`

Imwe mu mashusho y'agatangaza tubona muri iyi mirongo tuyisanga muri Yesaya 41:13 . Imana Umutware w'ibyaremwe byose irabwira ubwoko bwayo ko butagomba kugira ubwoba , kuko ari Yo " igufata ukuboko kw'iburyo . " Ni ikintu kimwe gutekereza Imana iyoboye ibibera ku isi iri ku ntebe yayo y'icyubahiro mu ntera iri kure cyane y'isi yacu ; ariko na none ni ikindi kintu gutekereza ishusho itandukanye n'iyo itwereka ko Imana iri hafi yacu cyane ikaba ifashe amaboko y'abana bayo ikunda . Iyo duhugiranye , biradukomerera kwibuka ko Imana iri hafi yacu . Ariko iyo twibuka ko ari Imanuweli , " Imana muri twe , " bituma habaho itandukaniro . Iyo ubwiza bw'Imana buri kumwe natwe , niko bimera no ku migambi yayo , amasezerano yayo , n'imbaraga yayo ihindura .

`Mu minsi mike iri imbere , gerageza gukora uyu mwitozo . Buri mwanya uko bishoboka , gerageza kwibuka ko Imana nyiri ijuru n'isi ikuri hafi cyane ikagufata ukuboko kandi ikakwihera amasezerano yo kugufasha . Andika uburyo ibi bihindura uburyo ubaho . Itegure kuzabiganirizaho itsinda ryawe ku Isabato .`