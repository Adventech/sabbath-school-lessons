---
title: IMIGAMBI DATA WA TWESE ADUFITIYE
date: KU WA KANE , 10 KANAMA

---
`Umuntu wese akenera ibyiringiro . Ariko se biboneka he ? Kuri bamwe , ibyiringiro babishakira mu kumwenyura kw'incuti . Ku bandi , ibyiringiro babishakira m mafaranga cyangwa mu ngo nziza . Ni hehe usanzwe ushakira ibyiringiro n'ubutwari ?`

Mu gitabo cy'umuhanuzi Yeremiya , umuhanuzi yandikira abantu bari baratakaje ibyiringiro igihe bari mu bunyage . " Twicaraga ku migezi y'i Babuloni , tukarira twibutse i Siyoni " ( Zaburi 137 : 1 ) . Ariko nubwo bari bakutse imitima , Yeremiya yaberetse impamvu badakwiriye gutakaza ibyiringiro .

`Ni izihe mpamvu zo kugira ibyiringiro zitangwa muri Yeremiya 29 : 1-10 ?`

Muri iyi mirongo , dusangamo amasoko atatu y'ingenzi y'ibyiringiro dukwiriye kwitaho . Iya mbere , Imana ibwira ubwoko bwayo ko butagomba kureka ibyiringiro , kuko imibereho barimo atari impanuka cyangwa iyazanywe n'ikibi kititezwe . Kuko Imana ubwayo ivuga iti , " Nabateye [ Abayuda ] kuvanwa i Yerusalemu , bakajyanwa i Babuloni " ( Yer . 29 : 4 ) . Nubwo ibibi byasaga nk'ibibugarije , Abayuda ntibigeze barekwa ngo bave mu biganza by Imana .

Iya kabiri , Imana ibwira ubwoko bwayo ko butagomba kureka ibyiringiro , kuko Ibasha kugira icyo ikora no mu makuba barimo . " Kandi umurwa nategetse ko bazabajyanaho muri imbohe , muzawushakire kuba amahoro , muwusabire ku Uwiteka ; kuko mu mahoro yaho namwe muzagira amahoro " ( Yeremiya 29 : 7 ) .

Iya gatatu , Imana . ibwira ubwoko bwayo ko butagomba kureka ibyiringiro , kuko Igiye gushyira iherezo ku bunyage bwabo mu gihe cyateganyijwe : " Uwiteka aravuga ngo , ' imyaka mirongo irindwi yahanuriwe i Babuloni nishira , nzabagenderera , mbasohozeho ijambo ryanjye ryiza , rituma mugaruka ino " ( Yeremiya 29:10 ) .

Nyuma y'uko Imana ibasobanuriye uburyo yabitayeho mu gihe cyahise , uburyo ibitaho muri iki gihe , n'uburyo izabitaho no mu gihe kizaza , Ikomeza ibarema agatima ibereka ko izakomeza kubitaho ( Yeremiya 29 : 11-14 ) .

`Soma Yeremiya 29 : 11-14 , aho bakoresha " ba " , wowe ukoreshe izina ryawe nk'aho ari wowe Imana iriguha aya masezerano . Ayo masezerano yagire ayawe mu ngorane n'ibibazo waba uhura na byo ubu .`
