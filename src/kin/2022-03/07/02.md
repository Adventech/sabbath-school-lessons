---
title: ISHUSHO NGARI
date: KU WA MBERE , 7 KANAMA

---

Iyo tubabazwa , biratworohera cyane gutekereza ko ibitugezeho ari byo bikomeye cyane kurusha ibindi . Nyamara hari ishusho yagutse tuba dukeneye itwereka ibirenze "jyewe ." ( soma Ibyah . 12 : 7 , Rom . 8:22 ) .

`Soma Habakuki 1 : 1-4 . Ni iki eyageze kuri Habakuki ?`

Ushobora gutekereza ko Imana iba yarabwiye Habakuki amagambo nk'aya : " Ibyo koko biteye ubwoba , Habakuki we ; Reka nze ngutabare bwangu . " Nyamara igisubizo cy'Imana gihabanye n'ibyo . Yabwiye Habakuki ko ibintu bigiye kurushaho kuba bibi . Bisome muri Habakuki 1 : 5-11 .


Abisirayeli bari barajyanywe mu bunyage n'Abashuri, ariko Imana isezerana ko hari ikiruseho kuba kibi kigiye kuza: Abanyebabuloni bari bagiye gutera Abayuda bakabagira abanyagano. Umuhanuzi Habakuki yongera gutakamba ku mirongo ya 12-17, maze ategereza kureba icyo Imana ivuga .

`Ni gute isezerano ry'Imana ryerekeye kurimbuka kwa Babuloni tubona muri Habakuki 2 : 2 , 3 rizana ibyiringiro ?`

Mu gitabo cya Habakuki 2 hakubiyemo isezerano ry'Imana ryo kurimbuka kw'Abanyababuloni, Urwandiko rw'Abaheburayo 10:37 rugaruka ku byavuzwe muri Habakuki 2 : 3, birenguriza ku gusohora kw'ahazaza kw'iri sezerano bikozwe na Mesiya. Nk'uko isezerano ryo kurimbuka kwa Babuloni ya kera ryasohoye, niko twizera ko "Babuloni Ikomeye" igiye kurimbuka nta kabuza ( Ibyahishuwe 18 : 2 ). 

Habakuki yashyizwe mu mutego wo kuba hagati y'ibibi bikabije byari bimukikije n'isezerano ry'Imana rimubwira ko n'ubundi ikirushijeho kuba kibi kigiye kuza . Ariko kandi , aha ni ho natwe twisanga mu mateka y'agakiza . Ibibi bikabije biri ahatuzengurutse , ariko Bibiliya ivuga ko ibirushijeho kuba bibi bigiye kuza . Urufunguzo rwo gukira kwa Habakuki rwari rukubiye mu ishusho yagutse yararikiwe kureba . Bityo , mu gice cya 3 , tubona ko yashoboye gusenga isengesho rikomeye ryo gushima kubw'ibyo Imana izakora mu gihe kizaza .

`Soma Habakuki 3 : 16-19 . Ni iki Habakuki yishingikirizaho nk'impamvu z'ibyiringiro bye ? Ni ibihe byiringiro by'abana b'Imana mu gihe dutegereje uguhishurwa kw'ubuhanuzi buheruka bugomba gusohora ? Ni gute ibi byiringiro wabigira ibyawe nawe ?`

