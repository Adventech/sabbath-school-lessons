---
title:  IGIHANO CYA DATA WA TWESE
date:   11/08/2022
---

`Soma Abaheburayo 12 : 5-13 . Ni ubuhe butumwa butugenewe dusanga muri iyi mirongo ; ni buryo ki ubwo butumwa bugendana n'ibyo turimo kwiga muri iki gihembwe ?`


Mu rwandiko rw'Abaheburayo 12 : 5-13 , intumwa Pawulo avuga ibigeragezo mu cyerekezo cy'igihano . Mu ngeri imwe ya Bibiliya y'lcyongereza bita " NIV " , ubusobanuro bw'ijambo igihano bugaragara incuro 10 mu buryo bunyuranye . Mu Bagiriki , iri jambo ni ryo ryari rigize urufatiro rw'ingenzi rw'ijambo " uburezi . " Bityo , kugira ngo dusobanukirwe " igihano " bidusaba gusobanukirwa uburyo Imana itwigishiriza mu ishuri ryo kwizera Pawulo yavuzeho mbere mu Baheburayo 11 .

Murwandiko rw'Abaheburayo 11 , Pawulo yerekanye abagabo n'abagore baranzwe no kwizera . Ukwizera kwabo . ni ko kwabashobozaga gukomeza kugenda igihe babaga basakiranye n'ibigeragezo by'uburyo bwose . Ageze mu gice cya 12 , noneho Pawulo aba aritwe ahindukirira , abasomyi b'uru rwandiko , atubwira ko kuko abantu benshi batubanjirije bihanganiye ibibagerageza , na twe dushobora kwihangana tukarangiza isiganwa ryo kwizera . Icy'ingenzi ni uko dukomeza guhanga amaso kuri Yesu ( Heb . 12 : 2 ) , kugira ngo atubere urugero igihe ibihe bidukomereye ( Heb . 12 : 3 ) . Gusoma igice cya 12 bimeze nko gusoma urebera mu ndorerwamo . Izo ndorerwamo zidahari , kureba kure kwacu cyangwa gusobanukirwa n'ibiturushya byazakomeza kutubera umwijima . Ariko kurebera muri izo ndorerwamo bizakosora ubusobanuro bw'umubabaro butaribwo ducengezwamo n'umuco wacu . Noneho ibyo bizatuma dusobanukirwa neza kandi tubasha guhangana n'ibigeragezo nk'abanyabwenge .

**Somera " mu ndorerwamo " y'Abaheburayo 12 : 1-13 . Noneho wibande cyane ku mirongo ya 5-13 maze usubize ibi bibazo:**

`Ni iyihe soko y'igihano ?` 

`Dukora iki iyo tugezweho n'igihano ? `

`Ni uwuhe mugambi w'igihano ? `

`Ongera usome Abaheburayo 12 : 1-13 . Kora urutonde rw'impamvu zose ubasha kubona nk'izigufasha kugira ibyiringiro . Ni buryo ki wagiye ugira ibyo byiringiro mu bihe byo " kwigishwa " kwawe mu by'Umwuka ?`