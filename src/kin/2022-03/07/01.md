---
title:  IBYIRINGIRO BIDAKUKA
date:   06/08/2022
---

### AHO ICYIGISHO CY'IKI CYUMWERU GISHINGIYE 
 Habakuki 1 : 1-4 ; Yobu 38-41 ; Yesaya 41 : 8-14 ; Yeremiya 29 : 1-10 ; Abaheburayo 12 : 1-13 .

><p>ICYO KWIBUKWA : </p>
>" Bene ibyo byiringiro ntibikoza isoni , kuko urukundo rw'Imana rwasƒÅbye mu mitima yacu ku bw'Umwuka Wera twahawe " ( Abaroma 5 : 5 ) .*

Iyo turi mu rusengero rwuzuyemo abantu banezerewe , biratworohera kuganira no kuririmba ibyerekeye ibyiringiro byacu . Ariko iyo tugezweho n'akaga gakomeye , bya byiringiro bisa nk'ibiyoyotse . Uko ibigeragezo bikomeza kutugota , dutangira kwibaza ku kintu cyose , by'umwihariko tukibaza uburyo Imana ibibona . 

Muri kimwe mu bitabo bye , C. S. Lewis avuga iby'intare ifatwa nk'iyo kugirirwa icyizere . Ngo umuntu umwe yashatse kujya kureba iyo ntare , abaza niba iyo ntare itanga umutekano . Bamubwira ko idatanga umutekano , ko " ahubwo ari nziza ." 

Nubwo igihe cyose atari ko dusobanukirwa n'Imana kandi igasa nk'ikora ibintu tutari twiteze , ibyo ntibivuga ko Itari mu ruhande rwacu . Bivuze ko tutayisobanukiwe byuzuye . Nyamara usanga turwana n'igitekerezo kitwemeza kugira ngo tugire amahoro , icyizere , ibyiringiro , Imana igomba kumvikana kandi igakora ibyo twiteze . Mu bitekerezo byacu , twumva ko Igomba " gutanga umutekano . " Bityo , ibyo bigatuma twishyira mu kaga ko gucika intege . 

**Muri iki cyumweru, tuzibanda kuri ibi bibazo by'ingenzi**: Ni buryo ki gusobanukirwa n'imico y'Imana kwacu bidufasha gukomeza ibyiringiro byacu mu gihe turi mu bigeragezo ?


