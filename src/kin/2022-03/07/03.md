---
title: UWO DATA WA TWESE ARI WE
date: KU WA KABIRI , 8 KANAMA

---

Oswalidi Chambers yaranditse ati, "Mbese wigeze ubaza Imana icyo igiye gukora? Ntizigera ikikubwira. Imana ntikubwira icyo igiye gukora; Iguhishurira iyo ari Yo." - My Utmost for His Highest (Uhrichsville, OH: Barbour & Company, Inc., 1963), Jan. 2.

`Ni iki utekereza Oswalidi Chambers ashaka kuvuga muri aya magambo ?`


Nk'uko tubizi, igitabo cya Yobu gitangirana n'akaga gakomeye Yobu yahuye na ko. Yabuze ibintu byose, uretse umubiri we n'umugore we, kandi umugore nawe yaramubwiye ati, "ihakane Imana wipfire!" ( Yobu 2: 9 ). Ibyakurikiyeho ni ikiganiro dusangamo inshuti ze zigerageza kumwereka icyamuteye kugerwaho n'ibyo byose. Muri ibyo biganiro byose, Imana yaricecekeye.

Hanyuma bigeze muri Yobu 38. Imana irigaragaza maze iravuga iti: " Uri muntu ki uhinyura imigambi yanjye? Ni kuki uhinyura uvuga amahomvu?" ( Yobu 38: 2, BII) . Imana yabajije Yobu ibibazo bikomeye bigeze kuri 60 bikurikiranye . Bumbura Bibiliya yawe maze usome ibyo bibazo dusanga muri Yobu 38 na 39. Nyuma y'ikibazo giheruka , Yobu yarasubije ati , " Dore ndi insuzugurwa ; nagusubiza iki ? Nifashe ku munwa . Navuze rimwe , ariko sinzongera gusubiza ; ndetse kabiri , ariko sinakongera " ( Yobu 40 : 4 , 5 ) . Ariko Imana ntiyarekeye aho . Yarongeye imubaza ibindi bibazo by ' " ingutu " bikurikirana .


`Soma igisubizo cya Yobu giheruka nk'uko tukibona muri Yobu 42 : 1-6 . Ni iki Imana yashakaga kubwira Yobu , kandi ibyo byagize ngaruka ki kuri we ?`

Imana ntiyigeze igira ikibazo na kimwe isubiza kibaza ngo " kuki " mu bibazo byose byabajijwe n'incuti za Yobu . Ahubwo Imana yatanze ishusho y'ubuhangange butagereranywa bwayo nk'uko bwahishuriwe mu mirimo yayo itangaje y'Irema . Nyuma y'ibi , nta gushidikanya ko Yobu atari akeneye ikindi gisubizo . Kwifuza ibisobanuro kwakingirijwe n'ishusho y'ikirenga yerekana ubushobozi ndengakamere bw'Imana .

Iyi nkuru ihishura amayobera atangaje . Ibyiringiro no gukomezwa bishobora kutugeraho biturutse mu kumenya ko tuzi bike cyane . Mu bwenge bwacu , tugerageza gushaka kumenya ibintu byose kugira ngo tubone umutekano n'ibyadukomeza , ariko iyo tutabimenye duhita ducika intege . Ariko rimwe na rimwe Imana itwereka ubupfapfa bwacu kugira ngo dusobanukirwe ko ibyiringiro bya muntu bibasha kubonera umutekano gusa muri Uwo uturengeje gukomera twese .

`Mbese hari ibintu biri kuba magingo aya utabasha gusobanukirwa ? Niba bihari , hanga amaso imico y'Imana . Ni buryo ki kugenza utyo ari byo byonyine biguha ibyiringiro ukeneye kugira ngo ushobore kwihangana no mu bisa nk'ibyo udasobanukiwe muri iki gihe ?`