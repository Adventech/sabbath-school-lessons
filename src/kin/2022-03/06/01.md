---
title:  KURWANANA UMWETE
date:   30/07/2022
---

### AHO ICYIGISHO CY'IKI CYUMWERU GISHINGIYE 
Yohana 16 : 5-15 ; Abakolosayi 1:28 , 29 ; 1 Petero 1:13 ; Matayo 5:29 ; Itangiriro 32 .

><p>ICYO KWIBUKWA :<.p> 
>" Icyo ni cyo gituma nkora cyane , ndwanana umwete , nk'uko imbaraga ze ziri , zinkoreramo cyane " ( Abakolosayi 1:29 ) .

Umugabo n'umugore bari bicaye ahantu baganira . Bombi bari bahuje ikibazo cy'ubwicanyi bwahitanye abana babo . Umuhungu w'uwo mugore yari yarishwe mu myaka 20 ishize , kandi yari agifite agahinda n'uburakari nk'ibyo yahoranye . Umugabo yari atandukanye n'uwo mugore by'ihabya . Umukobwa we yari yarishwe n'abagizi ba nabi mu myaka mike yari ishize . Yavugaga iby'ukuntu yababariye abo bicanyi n'uburyo Imana yamukijije icyo gikomere . Nubwo uyu mugabo yari yarigeze kugira umubabaro uteye ubwoba , yari yarabaye icyitegererezo cy'uburyo Imana ishobora gukiza imibereho yacu iyivanye mu bihe by'umwijima .

Ni buryo ki abantu babiri babasha kugira imyifatire itandukanye mu kibazo bahuriyeho ? Ni buryo ki impinduka mu bya mwuka zibaho mu mibereho y'Umukristo , zikamushoboza gukura binyuze mu mibereho y'ibigeragezo aho guheranwa na byo burundu ngo bimurenge ?

`Muri iki cyumweru , tuzibanda kuri ibi bibazo by'ingenzi : Ni uruhe ruhare ubushake bwacu n'ubushobozi bwacu bigira mu rugamba rwo guhangana n'inarijye ndetse n'icyaha ? Ni buryo ki twakwirinda ikosa ryo kwemerera ibyifuzo byacu gutegeka ibyemezo dufata ? Kuki tugomba gushikama kandi ntiducike integere mu gihe cy'ibigeragezo ?`