---
title:  MWUKA W'UKURI
date:   31/07/2022
---

Mbese hari ubwo wigeze usenga uti , " Mana , ndagusabye ngo umpindure umuntu mwiza ! " ariko bigasa n'aho nta gihinduka kigaragara ? Bishoboka bite ko twasaba Imana imbaraga yayo ikomeye ihindura ngo ikorere muri twe , nyamara imibereho yacu igasa n'ikomeza kuba uko yari isanzwe ? Tuzi ko Imana ifite ubutunzi ndengakamere kandi yifuza kuduhera ubuntu . Muby'ukuri , twifuza kububyaza umusaruro , ariko imibereho yacu ntabwo igaragaza impinduka mu buryo buhwanye n'ibyo Imana iduha . 

Ni ukubera iki ? Impamvu ibabaje kandi yoroshye ni imwe : Mu gihe Mwuka Wera afite ubushobozi ndengakamere bwo kuduhindura , birashoboka ko bitewe n'amahitamo ' yacu bwite dushobora kubera inkomyi icyo Imana yashoboraga kudukorera . 

`Soma Yohana 16 : 5-15 . Muri aya magambo , Yesu yita Mwuka Wera " Umwuka w'ukuri " ( Yohana 16:13 ) . Mbese ibyo bivuze iki cyerekeranye n'icyo Mwuka Wera adukorera ?`

Nubwo Mwuka Muziranenge ashobora kutumenyesha ukuri kw'imibereho yacu y'ubunyacyaha , ntashobora kudufatira icyemezo cyo kwihana . Ashobora no kutwereka ukuri gukomeye kwerekeye Imana , ariko ntabwo ashobora kuduhatira kukwizera no kukumvira . Iyo Imana iza kuduhatira gukora ikintu runaka ikoresheje imbaraga n'ubwo zaba nke kose , twari kuba twambuwe umudendezo wacu , maze Satani akabiheraho arega Imana ko itwaza igitugu intekerezo n'imitima byacu , bityo akabona akito ko gushinja Imana uburiganya mu ntambara ikomeye . Igihe intambara ikomeye yatangiraga mu ijuru , Data wa twese ntiyigeze ahatira Satani cyangwa undi uwo ari we wese mu bamarayika kwemera ko Imana ari nziza kandi ikiranuka cyangwa ngo ahatire abamarayika kwihana . Kandi no mu ngobyi ya Edeni , igihe ibintu byinshi byari byongeye kujya mu kaga , Imana yagaragaje ukuri kwerekeye igiti cyari hagati y'ingobyi mu buryo bugaragara neza , ariko ntiyigeze ibuza Eva na Adamu gukoresha umudendezo wabo mu kutumvira . Muri iki gihe , ntabwo Imana izigera igira icyo idukorera gitandukanye n'ibyo . Ni yo mpamvu , Mwuka Wera atwereka ukuri kutumenyesha Imana n'icyaha , maze akatubwira ati , " Mumaze kubona ibyo naberetse , noneho murakora iki ? " 

Niko bigenda iyo tugeze mu bigeragezo . Rimwe na rimwe ibigeragezo bitugeraho bitewe n'uko tutumviye cyangwa tutihannye ibyaha byacu . Kugira ngo Data wa twese abashe kugira icyo adukorera mu bihe nk ibyo , tuba tugomba gufata icyemezo cyo guhitamo gufungura inzugi zo kwihana no kumvira kugira ngo imbaraga y'Imana ibashe kwinjira iduhindure . 

`Ni ibihe byemezo " Mwuka w'ukuri " yakweretse [ukeneye gufata] muri iyi minsi mike ishize ? Ni buryo ki wishimira kumvira ijwi rye ? Icy'ingenzi kuruta ibindi , ni ayahe mahitamo ugira ukoresheje umudendezo wawe ?`