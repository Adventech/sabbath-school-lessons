---
title:  IBINDI BYO KWIGWA NO KUZIRIKANWA
date:   05/08/2022
---

Soma igice cya 18 cy ' Abakurambere n'Abahame " joro ryo Gukirana , " pp . 155-161 ; n'igice cya 5 cyitwa Kwitanga , cy'igitabo Kugana Yesu , pp . 32-35 ; byanditswe na Ellen G. White .* 

" Ubu bushake , ari bwo bugize umugabane w'ingenzi w'imico ya muntu , bwarekewe mu bubasha bwa Satani kuva umuntu yacumura ; kandi guhera icyo gihe yakomeje gukoresha ubwo bushake bw'umuntu mu byo kwinezeza , ariko agamije kurimbura umuntu no kumuheza mu makuba . " - Ellen G. White , Testimonies for the Church , vol . 5. p . 515 [ Ibihamya by ' Itorero , umuzingo wa 5 ] .

" Kugira ngo umuntu abone ubufasha bw'lmana , agomba kumenya intege nke ze n'ubugoryi bwe ; agomba kwerekeza ibitekerezo bye ku guhinduka gukomeye agiye kugira muri we : agomba gukangurirwa gusenga akomeje kandi ashyizeho umwete n'imbaraga . Ibyo yari yarimenyereje bibi ndetse n' imigenzo bigomba kurekwa ; kandi kubwo kugambirira gusa gukosora ayo mafuti no kugendera ku mahame nyakuri , ni ho ashobora kubona intsinzi . Abenshi ntibigera bagera kuri urwo rwego bagombaga kuba barimo , kuko bategereza ko Imana ibaha imbaraga zo gukora ibyo bashoboraga gukora ubwabo . Abiteguye gukoreshwa bagomba gutozwa kugira intekerezo zihamye n'imyitwarire ishyitse , kandi Imana izababa hafi kugira ngo imbaraga zabo zifatanyirize hamwe n'iz'ijuru . " Ellen G. White , Abakurambere n'Abahanuzi , pp . 202-203 . 

 **IBIBAZO:**

 `Ni ku ruhe rugero utekereza ' ko twaba twemera ko ubushake bwacu " bwarekewe mu bubasha bwa Satani kuva umuntu yacumura " ? Ni buryo ki kwitegereza imico ya Yesu bishobora gutuma turushaho gusobanukirwa no kugwa kwacu n'uburyo imbabazi Imana yatugiriye zitagira akagero ?`
 `Soma igitekerezo cya Yesu i Getsemane ( Matayo 26 : 36-42 ) . Amarangamutima n'ibyifuzo bya Yesu byari bimeze bite ubitandukanije n'ubushake bw'Imana ? Ni iki twakwigira kuri uru rugero ?.`
 `Nk'abagize ishuri ryo ku Isabato , nimuganire ku bintu mwihariye iwanyu mu muco wanyu bibasha gutuma ubwirinzi bwanyu busenyuka maze bikarushaho korohera Satani kubarwanya . Ni ibiki twakora ngo dufashe abandi bizera kumenya ako kaga , ndetse tukanafasha n'abandi bakeneye ubwo bufasha ?`
 `Mwaba muzi umwizera wo mu itorero ryanyu umaze igihe ataza gusenga , akaba ashobora kuba ari hafi kugwa cyangwa yaramaze gucika intege ? Ni iki mwakora nk'itsinda kugira ngo mumukomeze maze bimurinde kuva kuri Yesu ? Ni ibiki mwiyemeje gukora ngo mufashe uwo muntu ?`