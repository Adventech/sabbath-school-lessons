---
title:  UBUSHAKE BWATOJWE
date:   02/08/2022
---

Umwe mu banzi b'ingutu b'ubushake bwacu ni amarangamutima yacu bwite . Ubuzima tugezemo bukomeje kugenda bwiyongeramo imico yuzuyemo amashusho n'imiziki bifite imbaraga zo kwigarurira ibyumviro byacu , bigasakirana n'amarangamutima yacu , bikabyutsa uburakari , ubwoba , cyangwa ibyifuzo mu buryo tutazi . Ni kangahe twiyumvamo ibintu nk'ibi : " Niyumva merewe nte igihe mfata ifunguro rya nijoro ? " " Niyumva merewe nte uyu munsi ? " " Numva kugura iki kintu binguye neza ? " Amarangamutima yacu rero usanga agira uruhare rukomeye mu byemezo dufata . Si ngombwa ko buri gihe amarangamutima aba ari mabi , ahubwo uko niyumva ku kintu runaka bibasha kutagirana isano n'ukuri cyangwa icyiza . Na none kandi , amarangamutima yacu abasha kutubeshya ( " umutima urusha ibintu byose gushukana [ Yeremiya 17 : 9 ] ) kandi ashobora kurema ishusho yo kwibeshya ku kintu , bigatuma duhitamo nabi , ibyo bikadushyira mu kaga twikururiye .. 

`Ni izihe ngero dusanga muri Bibiliya z' abantu bahisemo bashingiye ku marangamutima aho gushingira ku Ijambo ry'Imana ? Ingaruka zabaye izihe ? Urugero , reba Itang . 3 : 6 ; 2 Sam . 11 : 2-4 ; Gal . 2:11 , 12 .`

`Soma 1 Petero 1:13 . Ni iki gihangayikishije Petero , kandi ni iki ashaka ko abasoma ayo magambo bakora ?`

Petero yari asobanukiwe ko umutima ari wo muyobozi w'umubiri . Iyo turetse kuyoborwa n'umutima , dusigara tuyoborwa n'amarangamutima adukoza hirya no hino . Tekereza uri kugenda mu nzira ifunganye ikujyana mu rugo rw'Umwungeri . Mu nzira unyuramo ugasanga harimo izindi nzira nyinshi ziganisha ahantu hatandukanye . Zimwe muri izo nzira zikaba zakujyana ahantu udashaka gusura . Izindi zigasa nk'izirimo ibishuko ; zikareshya amarangamutima yacu  , ibyiyumvo byacu , ubushake bwacu , ibyifuzo byacu . Igihe tunyuze muri imwe muri izo nzira , dutandukana n'inzira y'ukuri , maze tukagera mu nzira izadukomerera cyane kwivanamo . 

`Ni ibihe byemezo by'ingenzi uhanganye na byo ? Ibaze kandi uvugishe ukuri , " Ni buryo ki namenya niba ibyo mpitamo gukora mbishingira ku marangamutima , ibyumviro , ubushake , aho kubishingira ku Ijambo ry'Imana ? "`