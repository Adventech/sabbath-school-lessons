---
title:  GUFATA ICYEMEZO KIDAKUKA
date:   03/08/2022
---

" ljisho ryawe ry'iburyo nirigushuka rikakugusha , urinogore urite kure : ibyiza ni uko wapfa jisho rimwe biruta ko umubiri wawe wose wajuguaywa muri Gehinomi ( Matayo 5:29 ) . 
`Ushingiya kuri aya magambo Yesu yavuze , wavuga ko aya magambo ari icvemezo kidakuka ? Niba ari byo , ni kuki ?`

Icyemezo kidakuka ni ngombwa bidatewe n'uko Imana yatumye imibereho ya Gikristo igorana , ahubwo bitewe n'uko twe n'umuco wacu twatandukiriye tukajya kure y'umugambi Imana idufitiye . Akenshi abantu barakanguka bakibaza bati , " Ni buryo ki nshobora kuba naragiye kure cyane y'Imana bigeze aha ? " Igisubizo gihora ari kimwe : intambwe imwe gusa ya buri gihe . Soma Matayo 5:29 , 30. Ibyo Yesu avuga aha byerckerany√© n'icyaha cy'ubusambanyi . Nyamara , amahame dusangamo arebana n'uburyo bwo guhangana n'ibindi byaha . Mu by 'ukuri , ayo mahame abasha kudufasha gukurira muri Kristo muri rusange . 

`Ni iyihe ngingo y'ingenzi Yesu atubwira mu magambo yavuze muri Matayo 5:29 , 30 ? Mbese twaba dusabwa kwikomeretsa tukirema inguma ?`

Yesu ntadusaba kubabaza imibiri yacu ngo tuyireme inguma , oya rwose ! Ahubwo adusaba gutegeka intekerezo zacu n'imibiri yacu , ku kiguzi byadusaba cyose . Tuzirikane ko aya masomo atavuga ko tugomba gusenga ngo maze bitume Imana igenda ikura mu mibereho yacu ibyifuzo by'ubunyacyaha . Rimwe na rimwe Imana ibasha kubidukorera kubw ' ubuntu bwayo , ariko akenshi Idusaba gufata icyemezo kidakuka tukagira icyo tureka , cyangwa tugatangira kugira icyo dukora , ntitwiyumvemo ko tugomba kubaho tutagira icyo dukora na mba . Mbega ukuntu ibi bitubera ikintu gisharira ! Uko tugenda duhitamo neza , turushaho gukomera , n'ibigeragezo mu mibercho yacu bikagenda bicika intege . Akenshi Imana ikoresha ibisharira kugira ngo itwireherezeho tuyihange amaso mu gihe ahadukikije hose haba hari urusaku rwinshi . Ni muri ibyo bigeragezo bisharira tubonera uburyo twatandukiriye tukajya kure y'Imana . Ikigeragezo kibasha kuba ijwi ry'Imana riturarikira gufata icyemezo kidakuka cyo kugarukira umugambi Data wa twese adufitiye .