---
title:  GUHUZA IMBARAGA Z'IMANA N'IZA MUNTU
date:   01/08/2022
---

Ni ikihe kintu gikomeye kuruta ibindi wigeze kugeraho ? Icyo waba waragezeho cyose , ntabwo byatewe n'uko wabyukaga buri gitondo gusa . Iyo dukeneye kugira ikintu cy'agaciro tugeraho muri ubu buzima , bidusaba igihe n'imbaraga . Kuba abigishwa ba Kristo na byo ntabwo bitandukanye n'ibyo . 

`Soma Abakolosayi 1:28 , 29. Nubwo Pawulo avuga uburyo Imana ikorera muri we , ni buryo ki yerekena uko imbaraga za muntu na zo zibigiramo uruhare ? Reba no Gutegeka 4 : 4 , Luka 13:24 , 1 Kor . 9:25 , Heb . 12 : 4 .`

Mu Abakolosayi 1:29 , tuhabona ingingo y'ingenzi cyane itwereka . uburyo Pawulo abona isano ye n'Imana muri uyu murimo . Avuga ko arwanana umwete , ariko akoreshwa n'imbaraga z'Imana . 

Ijambo " gukora cyane " risobanura " kunanirwa , " " gukora kugeza ubwo uguye agacuho . " Iri jambo rikoreshwa by'umwihariko ku basiganwa mu mikino yo kwiruka mu gihe bitoza . Ijambo " kurwanana umwete " ari ryo rikurikiyeho . rishobora gusobanurwa mu ndimi zimwe ngo , " kubabara bikabije . " Bityo , iryo jambo ritugaragariza ishusho y'umukinnyi usiganwa akorana umwete kugira ngo abashe gutsinda . Ariko noneho Pawulo agaha icyo gitekerezo ikindi cyerekezo , bitewe n'uko Pawulo akorana umwete , atabikoreshwa n'imbaraga ze , ahubwo abikoreshwa n'imbaraga z'Imana . Bityo , ibyo bituma dufata umwanzuro woroshye werekeye umurimo wa Pawulo - wari umurimo ukoranwa imbaraga nyinshi za kimuntu n'ikinyabupfura , ariko kandi wunganirwa n ' imbaraga z Imana . Iyo sano y'imikorere ikora mu buryo bumeze nk ' igihe dukomeza kwitoza imico ya Kristo muri twe . 

Ibi ni ingenzi ko dukomeza kubizirikana , kuko turi mu isi aho duhora dushaka kugera kuri byinshi buri gihe tudakoresheje imbaraga nyinshi . lcyo gitekerezo cyageze ndetse no mu Bukristo . Abavugabutumwa b'Abakristo bamwe na bamwe basezeranya abantu ko iyo wizeye byonyine , bituma Umwuka Wera akumanukira akaguha imbaraga ndengakamere zitangaje kandi akagukorera ibitangaza bikomeye cyane . Ariko ibi bishobora kuba ukuri kwigice guteje akaga , kuko bishobora gutuma abantu bafata umwanzuro uvuga ko tugomba gutegereza imbaraga z'Imana zonyine , mu gihe twiyicariye nta cyo dukora ! 

 `Ni buryo ki imibereho yawe yaba yararanzwe n 'uko gukorana umwete Pawulo atubwira ? Ni ibihe bintu Imana yashyize mu mutima wawe bigutera kurwanana umwete ? Ni buryo ki ushobora kwiga kwegurira byose ubushake bw'Imana ?`