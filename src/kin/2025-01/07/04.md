---
title:  Umwemera Gato
date:   11/02/2025
---

Muri Yesaya 55:8, 9, Imana ivuga aya magambo: "Erega ibyo nibwira sibyo mwibwira, kandi inzira zanyu si zimwe n'izanjye. Niko Uwiteka avuga. Nk'uko ijuru risumba isi, ni ko inzira zanjye zisumba izanyu, n'ibyo nibwira bisumba ibyo mwibwira."

Ibyo Imana yibwira/itekereza bisumba ibyacu. Nta n'ubwo dushobora kwiyumvisha uburyo imigambi y'Imana y'ibyahise ihambaye. Tumaze kumenya ibyo, ni mu buhe buryo twakwishyira mu mwanya wo kumva twamenya impamvu ikora iby'ikora cyangwa itakora mu bihe bitandukanye?

Uburyo bumwe bwo guhangana n'ikibi, dushingiye ku bumenyi buke bwacu, bwitwa "ukwemera gato iby'Imana." Umwemera gato ni umuntu wizera ko Imana ifite impamvu nyayo iyitera gukora ibyo ikora, ariko kubera ko ubwenge bwacu bufite aho bugarukira, tukaba tugomba kwemera kuba mu mwanya wo kumenya gusa izo mpamvu izo arizo. Umwemera gato, ni umuntu ugorwa no kwemera ububasha bw'umuntu bwo kumenya cyangwa gusobanukirwa neza impamvu z'Imana ku bijyanye n'ibibi bikorerwa muri iyi si. Kubera ko umuntu adashobora kureba, nk'urugero, udukoko duto cyane dutembera mu mwuka uri ahatuzengurutse, ntibivuze ko utwo dukoko tudahari. Kubera ko umuntu adashobora kumenya imigenzereze y'Imana ko ari myiza ntibivuze ko Imana idafite imigenzereze myiza.

`Soma muri Zaburi 73. Ni mu buhe buryo umunyezaburi abona ikibazo cy'ikibi n'akarengane bimuzengurutse? Ni iki abona gituma abona ibintu mu bundi buryo?`

Umunyezaburi yari atewe impagarara ku buryo bukomeye n'ibibi bikorerwa mu isi. Yarebye ahamuzengurutse abona abagome baguwe neza. Buri kintu cyagaragaraga ko ari akarengane no kudashyira mu gaciro. Ibyo nta bisubizo abifitiye. Yibajije niba ari ngombwa gukomeza kwiringira Imana no kuyikorera. Kugeza ubwo yarebye mu buturo bwera.

Ubuturo bwera butanga umugabane w'urufunguzo ku kibazo cy'ikibi, ni ukuvuga, kwemera ko hari Umucamanza ukiranuka uzazana ubutabera no guca urubanza rukwiriye mu gihe yishyiriyeho ubwe.

`Ni mu buhe buryo Abadiventisiti basobanukirwa iby'urubanza n'inyigisho ivuga iby'ubuturo bwera mu mucyo w'ikibazo cy'ikibi? Mbese kumenya ibyo byaba hari icyo bikumariye, mu gihe tugifite ibibazo byinshi twibaza, bijyanye no gusobanukirwa iby'amateka n'iby'urubanza rw'Imana rukiranuka bizahishurwa ku munsi w'amateka, igihe ibintu byose bizaba bigeze ku iherezo?`