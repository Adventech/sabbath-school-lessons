---
title:  Gahunda yo Kugarurira Icyacumi no Gutura Amaturo
date:   14/02/2025
---

### Imana Itikubira

_"Kuko muri we ari mo byose byaremewe, ari ibyo mu ijuru cyangwa ibyo mu isi, ibiboneka n'ibitaboneka, intebe z'ubwami, n'ubwami bwose, n'ubutware bwose, n'ubushobozi bwose. Ni we wabiremye byose, kandi rero ni nawe byaremewe" (Abakolosayi 1:16)._

Hari ibintu byinshi mubyo Imana yaremye bihora bidutangaza. Kuva ku isanzure ririmo inyenyeri zitabarika n'ingaga z'imibumbe ihora izenguruka mu kirere harimo n'iyi si yacu. Tekereza ubutunzi bw'amabuye y'agaciro buri munsi y'ubutaka butegerejwe kuvumburwa. Tekereza ibyanya by'inyamaswa zitabarika n'ibiguruka mu kirere birimo inyoni z'amoko utamenya uyu mubumbe wacu witwa isi ucumbikiye. Ariko Bibiliya ivuga no ku bitagaragara. Ibyo byose, Bibiliya ivuga ko "_muri we ari mo byose byaremewe_".

Amabuye y'agaciro arimo zahabu, diyama, iraniyumu, hamwe n'ubundi butunzi burimo nk'amavuta acukurwa mu Nyanja nka peterori na za gaze, byose bifasha abatuye isi, byaremwe binyuze muri Yesu. Mu buryo bw'ibiboneka n'ibitaboneka byaremwe na Yesu, ntabwo ibyo ari ibyacu.

Dukoresha ubwo butunzi bwose kubera ko Yesu yabuduhaye. Ibyo yabiduhaye ngo bitubere umugisha. Muri ibyo yaduhaye, adusaba kumugarurira ikintu gito cyane, purusa icumi gusa z'ibyo dutunze, ngo tubimugarurire nk'icya cumi n'amaturo. Mbese ntibyaba bitangaje ko rimwe na rimwe twima nyiri bintu ibye, afiteho uburenganzira? Buri mugisha duhawe, tuba duhamagarirwa kuzirikana aho uturutse. Umukiza wacu niwe nyiri bintu byose twita ibyacu.

><p>ICYO DUHAMAGARIRWA:</p>
> Turasaba Imana ngo iguhe umugisha uyu munsi, mu gihe ugarurira nyiri bintu ibye, wa wundi wakugiriye neza akabigutiza. Tanga icya cumi n'amaturo unezerewe.
 

**IMANA MBERE YA BYOSE**

**DUSENGE:**