---
title:  Imana Yihana?
date:   05/02/2025
---

Mbese Imana "irihana"? Niba aribyo, byaba bishatse kuvuga iki? Twabonye ko imico y'Imana itajya ihinduka. Nyamara, amasomo amwe yo muri Bibiliya avuga Imana nk'aho "yihana" cyangwa "yicuza/yisubiraho." Ariko ku ruhande rw'abantu, kwihana bivuze kumenya ikibi wakoze ukifuza kukireka. None se, ni mu buhe buryo imwe mu mirongo yo muri Bibiliya ivuga Imana "nk'Imana yihana/yicuza"?

`Soma mu gitabo cyo Kuva 32:14 maze ubigereranye n'ibivugwa muri Yeremiya 18:4-10. Wavuga iki kuri ubwo busobanuro buvuga ko Imana "yisubiraho"?`

Muri iyo mirongo hamwe no mu yindi myinshi, Imana yavuzwe nk'iyisubiraho ikareka guhana abantu kubera ko bihannye amakosa yabo cyangwa hari uwatakambye mu mwanya wabo abasabira imbabazi. Imana isezerana ko, abantu nibaramuka bihannye, bakareka ibibi byabo, izareka ibihano yari yateganyije kubahana. Kwisubiraho kw'Imana ikareka guhana abantu kubera yuko bihannye, ni insanganyamatsiko imenyerewe ivugwa mu Byanditswe byera hose.

`Soma mu gitabo cyo Kubara 23:19 no mu cya 1 Samweli 15:29. Ni iki ayo masomo yigisha kirebana n'uko Imana "yigarura" kucyo yavuze cyangwa "ikihana"?`

Iyi mirongo isobanura neza ko Imana "atari umuntu ngo yihane" (1 Samweli 15:29) kandi ko "Imana atari umuntu ngo ibeshye. Kandi si umwana w'umuntu ngo yicuze. Ibyo yavuze, no gukora ntizabikora? Ibyavuye mu kanwa kayo, no gusohoza ntizabisohoza?" (Kubara 23:19). Soma ibyo mu mucyo w'andi masomo, iyo mirongo yaba ishatse kuvuga ko Imana itajya "yisubiraho" na gato, ahubwo bakaba barahinduye ukuri kuko idashobora "kwisubiraho" cyangwa "kwicuza" nk'uko abantu babikora. Ahubwo ko, Imana buri gihe isohoza amasezerano yayo, kandi mu gihe ihinduka bitewe n'uko abantu bihannye, ibyo buri gihe ibikora kubw'ineza yayo no kubw'Ijambo ryayo. Imana yisubiraho ku gihano iba yafatiye abantu iyo bihannye, kubera ko imiterere yayo ari myiza, ikiranuka kandi yuje urukundo, ikaba igira n'imbabazi.

`Ni ubuhe busobanuro bw'uburyo Bibiliya ivuga ku "kwisubiraho" kw'Imana? Ni iki ibyo bishatse kuvuga ku mico y'Imana idahindagurika tubijyanishije n'uburyo Imana yinjira mu mubano wa mpa nguhe kandi ibyo mu kuri biyigaragaza uko itari?`