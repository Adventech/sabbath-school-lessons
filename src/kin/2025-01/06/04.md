---
title:  Imico y'Imana Idahinduka
date:   04/02/2025
---

`Soma muri Malaki 3:6 no muri Yakobo 1:17. Ni iki iyo mirongo yigisha kirebana n'imico y'Imana?`

Muri Malaki 3:6, Imana iravuga iti: "Kuko jyewe Uwiteka ntabwo mpinduka." Mu gihe bamwe iyo basomye umugabane w'uyu murongo bavuga ko Imana idahinduka uko wagoragoza kose, umugabane usigaye w'uyu murongo ugaragaza ko ukudahinduka kw'Imana ahangaha gushimangira ukudahinduka kw'imico yayo. Umugabane usigaye w'iryo somo ugaragaza ko Imana ibasha guhinduka bitewe n'impamvu runaka, kuko yivugiye iti: "Nimungarukire, nanjye ndabagarukira" (Malaki 3:7).

Ibyo bivuze ko Imana ibana n'ibiremwa byayo mu buryo bw'imibanire ikora hirya no hino, ariko mur'iyo mibanire ikora hirya no hino, kandi binyuze mu kintu cyose, imico y'Imana ihora ari imwe, ntihinduka. Ibyo byashimangiwe mu magambo ari muri Yakobo 1:17, ahavuga ko "gutanga kose kwiza n'impano yose itunganye rwose ari byo biva mu ijuru, bimanuka bituruka kuri Se w'imicyo, udahinduka, cyangwa ngo agire n'igicucu cyo guhinduka".

Aha n'ahandi hose, Ibyanditswe byera bikomeza kwigisha ko imico y'Imana idahinduka. Mu yandi magambo, Bibiliya ikomeza kwigisha ko imico mbonera y'Imana idahinduka. Nyamara, Imana ishobora kugirana umubano mwiza n'abantu yaremye, abo Imana ibwira, kandi igihe cyose ikoresheje urukundo n'ubutabera.

`Soma mu 2 Timoteyo 2:13; Tito 1:2; n' Abaheburayo 6:17, 18. Ni iki iyo mirongo yigisha cyerekeye Imana?`

Imana ntishobora guhakana uko iri; Imana ntijya ibeshya; kandi amasezerano y'Imana ntijya iyica. Dushobora kwizera tudashidikanya ko Imana ivugwa na Bibiliya, ari yo Mana (binyuze muri Kristo) yagize ubushake bwo gupfira ku musaraba ku bwacu. Ni Imana yo kwiringirwa, ni Imana yitanga nta mbereka, tukaba dushobora kuyiringira, no kwizera ko igihe ahazaza hacu hari mu biganza byayo ntacyo dushobora kuba, nk'uko mu Baheburayo 13:8 habivuga muri aya magambo ngo: "Yesu Kristo, uko yari ari ejo, n'uyu munsi ni ko ari, kandi ni ko azahora iteka ryose."

`Ni mu buhe buryo ushobora kwiga kwiringira ukugiraneza kw'Imana nubwo ibintu byaba bitaragenze neza mu mibereho yawe? Ni iki ishusho y'Imana iri ku musaraba ikora ngo igufashe kumenya kwiringira ukugira neza kwayo?`