---
title:  Gahunda yo Kugarurira Icyacumi no Gutura Amaturo
date:   07/02/2025
---

### Bigishe Bakiri Bato

_"Ariko wehoho ugume mubyo wize, ukabyizezwa kuko uzi uwakwigishije. Kandi uzi yuko uhereye mu buto bwawe wamenyaga ko Ibyanditswe byera bibasha kukumenyesha ubwenge bwo kukuzanira agakiza gaheshwa no kwizera Kristo Yesu" (2 Timoteyo 3:14, 15)_.

Pawulo yashishikarije Timoteyo gukomereza mu "bintu yize", ashimangira ko ibyo azi abikomora k'uwamwigishije. Pawulo yongeye gushimangira akamaro k'uburere umwana akura mu muryango we, yibutsa uwo musore wari ukiri muto uburyo yamenye Ibyanditswe byera kuva mu bwana bwe.

Dushobora kwanzura tuvuga ko gushikama mu Byanditswe byera kwa Timoteyo ari umusaruro w'ibyo yigishirijwe mu muryango we. Ibyo yigishijwe mu bwana bwe byamuteguriye kuzakora inshingano zikomeye akuze.

Ellen G. White nawe yavuze ku kamaro k'ibyo abana bigishirizwa mu ngo z'ababyeyi babo aribyo shingiro ryo kugira abizera b'itorero beza bo mu gihe kizaza muri aya magambo: "Mu rugo niho hubakirwa urufatiro rwo kugubwa neza kw'itorero. Imbaraga ziyobora mu mibereho yo mu rugo zijyanwa no mu mibereho y'itorero; bityo rero inshingano zo mu itorero zikwiriye kubanza gutangirira mu miryango". -Ellen G. White, _Urugo rwa Gikristo_, p. 312.

> <p>ICYO DUHAMAGARIRWA:</p>

> Mu gihe tugarurira Imana icya cumi n'amaturo uyu munsi, reka ababyeyi n'abarezi b'abana babigishe hakiri kare icyo kuramya Imana batanga ituro ryabo rito no kugarura icyacumi ari cyo. Ibyo bizatuma abana bakurana uwo muco mwiza kubw'inyungu z'itorero ry'Imana.

**IMANA MBERE YA BYOSE**

**DUSENGE:**