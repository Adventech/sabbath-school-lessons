---
title:  Imana Yacu Umugenga Wa Byose
date:   16/02/2025
---

"Imana ni Umugenga wa byose," uko ni ko umupasitoro wigishaga urubyiruko yigishije abanyeshuri bo mu ishuri rye. "Ibyo bivuze ko Imana ifite ububasha ku kintu cyose kibaho." Umwe muri abo banyeshuri yaratangaye, maze abaza Pasitoro ati: " "Ibyo bivuze ko n'igihe imbwa yanjye yapfaga Imana yabirebaga? Kuki Imana yanyiciye imbwa?"

Mu kugerageza gusubiza icyo kibazo, uwo mupasitoro yaramusubije ati: "Icyo kibazo kirakomeye. Ariko rimwe na rimwe hari ubwo Imana yemera ko tunyura mu bihe bikomeye, idutegurira ibindi bikomeye kurushaho byo mu gihe kizaza. Ndibuka uburyo nababaye ubwo imbwa yanjye yapfuye. Ariko kunyura muri ako kababaro byamfashije kunyura mu bihe bikomeye cyane igihe nyogokuru yapfaga. Mbese ibyo birumvikana?"

 Nyuma yo guceceka akanya gato, wa munyeshuri yabajije Pasitoro ati: "Noneho bivuze ko Imana yishe imbwa yanjye kugira ngo integurire kuzihangana igihe izica nyogokuru ?" - Marc Cortez, quoted in John C. Peckham, _Divine Attributes: Knowing the Covenantal God of Scripture_ (Michigan: Baker Academic, 2021), p. 141.

Rimwe na rimwe, abantu bibwira ko buri kintu cyose kibaho nk'uko Imana ibishaka. Rimwe na rimwe, abantu bibwira ko buri kintu cyose kiba mu isi kiba hakurikijwe ubushake bw'Imana. Nubundi, Imana ishobora byose. Nonese, ni gute ikintu Imana idashaka ko kibaho gishobora kubaho? Abo bantu bakomeza bibwira yuko ikibaho cyose, uko cyaba kibi kose, kibaho ku bushake bw'Imana. Uko ni ko iryo yobokamana ryigisha.

`Soma Zaburi 81:12-15; Yesaya 30:15, 18; Yesaya 66:4; na Luka 13:34. Ni iki ayo masomo avuga ku kibazo cyo kwibaza niba buri gihe ubushake bw'Imana bukurikizwa?`

Mu gihe abantu benshi bizera ko buri gihe Imana iba igomba kubona ibyo ishaka, Bibiliya yo itubwira ibinyuranye n'ibyo. Incuro nyinshi, Ibyanditswe byera biduha ingero nyinshi z'ibyifuzo by'Imana bitagezweho. Ni ukuvuga ko, akenshi ibibaho biba bihabanye n'iby'Imana ishaka ko bibaho. Hari ingero nyinshi zigaragaza ko Imana ivuga ko ibibaho biba bihabanye n'ibyo yifuza. Imana yifuzaga umusaruro uturuka mu bwoko bwayo, ariko igitangaje, ubwoko bwayo bwahisemo gukora ibihabanye n'ubushake bw'Imana. Imana ubwayo iravuga iti: "Maze ubwoko bwanjye ntibwumviye ijwi ryanjye; iyaba Abisirayeli bagenderaga mu nzira zanjye; natsinda ababisha babo vuba" (Zaburi 81: 12, 14, 15).

`Tekereza ku ngaruka zaterwa n' inyigisho iyo ari yo yose yigisha ko ibibaho byose bibaho ku bushake bw'Imana. Ni ibihe bibazo bikomeye iyo nyigisho yateza, by'umwihariko ku byerekeranye n'ikibi?`