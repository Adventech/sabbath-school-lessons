---
title:  Umudendezo wo Guhitamo,Urukundo, n'Ububasha bw'Imana
date:   15/02/2025
---

### Aho icyigisho cy'iki cyumweru gishingiye
Luka 13:34; Yeremiya 32:17-20; Abaheburayo 1:3; Gutegeka kwa Kabiri 6:4, 5; Abefeso 1:9-11; Yohana 16:33.

> <p>Icyo kwibukwa:</P> 
"Ibyo mbibabwiye kugira ngo mugire amahoro muri jye. Mu isi mugira umubabaro, ariko nimuhumure nanesheje isi" (Yohana 16:33).

Ububasha bw'Imana ni imvugo ikoreshwa mu gusobanura igikorwa cy'Imana mu isi. Uburyo dutekereza ububasha bw'Imana bigira icyo bihindura kinini ku buryo tubana na yo, n'uburyo tubana n'abandi, ndetse n'uburyo dutekereza ku kibazo cy'ikibi giterwa n'icyaha.

Abakristo basobanukiwe ububasha bw'Imana mu buryo butandukanye. Bamwe bizera ko Imana ikoresha ububasha bwayo mu buryo igena ibibaho byose kugira ngo bibe nk'uko biri. Yemwe ndetse inahitamo uzakizwa n'uzarimbuka! Muri ubwo buryo, abantu ntabwo baba bafite guhitamo uko bashaka ahubwo bakurikiza iby'Imana yategetse. Muby'ukuri, abantu bizera ibyo, bashobora kujya impaka bavuga ko n'ibyifuzo by'abantu na byo bigenwa n'Imana.

Ibiramambu, ibihamya bikomeye dusanga muri Bibiliya bigaragaza yuko Imana itagena buri kintu cyose kibaho. Ahubwo, iha abantu umudendezo wo guhitamo, ndetse ku rwego rwo kuba bo (n'abamalayika) bashobora guhitamo ibinyuranyije n'ubushake bwayo. Amateka yo gucumura kwa muntu, icyaha, ndetse n'ikibi ni ubusobanuro buteye ubwoba kandi bubabaje bugaragaza ingaruka zo gukoresha nabi uwo mudendezo wo guhitamo. Inama y'agakiza yabayeho kugira ngo ishake umuti w'ikibazo cyatewe no gukoresha nabi umufendezo wo guhitamo.