---
title:  Gahunda yo Kugarurira Icyacumi no Gutura Amaturo
date:   21/02/2025
---

*"Mutange namwe muzahabwa; urugero rwiza rutsindagiye, rucugushije, rusesekaye, ni rwo muzagererwamo; kuko urugero mugeramo, ari rwo muzagererwamo namwe" (Luka 6:38).*

Tubwirwa igitekerezo cy'abantu babiri bari inshuti magara baganiraga, bavuga utuntu n'utundi ariko ibyo bavugaga byose byagushaga ku mafaranga. Byasaga nkaho badashobora kugira aho bahungira iyo ngingo y'amafaranga.

Umwe muri bo yabwiye mugenzi we uburyo yagiye abika ibiceri by'ibihe bitandukanye ariko bitagikora ngo ajye yibuka amateka y'ibyahise. Yabwiye mugenzi we ko yumva atagikeneye ibyo biceri ariko atazi aho agomba kubishyira ngo bimuveho. Nubwo ibyo biceri byari byinshi ariko nta gaciro byari bigifite. Ntacyo yashoboraga kubiguramo.

Hanyuma yabajije iyo nshuti ye iki kibazo: "Uratekereza ibyo biceri nabikoresha iki, ngira inama. Mu kumusubiza, yamubajije niba yaragerageje kubiha abana be. Yaramusubije ati: "Narabikoze, ariko ntibabishaka."

Iyo nshuti ye yamubwiye ko yungutse inama nziza y'ahantu ashobora kujyana ibyo biceri bikamuvaho. Ahantu heza ushobora kubijyana ni mu rusengero, umubare waba ufite wose bazawakira.

Iyo nshuti yaramubwiye iti: "Uravugisha ukuri ntabwo bashobora kubyanga?" "Ntibishoboka, ntibashobora kubyanga". "Urakoze cyane, nzabijyanayo." Nyuma y'iminsi mike barongeye barahura. Iyo nshuti yashakaga kumenya niba inama yamugiriye yarayishyize mu bikorwa. "Waba waratanze bya biceri mu itorero?" "Yego, nabonye bimvaho."

Hari abantu batanga ituro ry'ibintu batagikeneye, bitagifite agaciro kuri bo, bifuza ko byabavaho. Tekereza ku mitangire yawe. Mbese aho ntujya utanga ibyo ushaka kwikiza, utagikeneye?

> <p>ICYO DUHAMAGARIRWA:</p> 
> Mu gihe dutanga icyacumi n'amaturo byacu uyu munsi n'ayo duteganya gutanga mu gihe kiri imbere, reka twe gutanga ibyo dushaka kwikuraho tutagikeneye. Reka tugire umuco wo gutanga ibyiza biruta ibindi dufite, nk'uko Imana yaduhaye icyo yari ifite kiruta ibindi byose.

**IMANA MBERE YA BYOSE!**

**DUSENGE:**