---
title:  Ubushake Bw'Imana Butavogerwa N'Ubushakebw'Imana Buzahura
date:   19/02/2025
---

`Soma Abefeso 1:9-11. Ni iki iryo somo rivuga cyerekeranye n' igeno? Mbese abantu bamwe baba baragenewe kuzakizwa mu gihe abandi bagenewe kuzarimbuka?`

Ijambo ry'Ikigiriki ryasobanuwe nk "igeno" ahangaha n'ahandi hose mu Byanditswe byera ni (_prohorizo_). Iryo jambo ubwaryo ntiryigisha ko mu busanzwe Imana igena amateka. Ahubwo, iryo jambo ry'Ikigiriki risobanuye "gufata umwanzuro mbere y'igihe."

Muby'ukuri, umuntu ashobora gufata icyemezo mbere y'igihe, cyangwa agahitamo ikintu mbere y'igihe mu buryo bwubahiriza n'amahitamo y'abandi. Ibyanditswe byera byigisha ko Imana ikora icyo kivuzwe nyuma.

Ahangaha n'ahandi hose (_nk'urugero, Abaroma 8:29, 30_), ijambo ryasobanuwe "abo yamenye kera" riganisha ku mugambi w'Imana w'ahazaza hakurikijwe iby'Imana yabonaga ko bizaba bijyanye n'amahitamo y'ibiremwa byayo. Ni yo mpamvu rero, Imana ishobora kugena amateka ikurikije iherezo ryiza yifuriza ibiremwa byayo byose, ndetse nubwo iba itavogereye umudendezo wabyo wo guhitamo, ari wo ukenewe kugira ngo umuntu agirane na yo umubano mwiza ushingiye ku rukundo nyakuri.

Mu Abefeso 1:11, havuga ko Imana "ikora byose nk'uko ibishaka mu mutima wayo Mbese ibyo byaba bivuze ko Imana igena buri kintu kizaba ikurikije uko ishaka Usomye ibivugwa mu Abefeso 1:9-11 nta kindi ushingiyeho byakumvikana k wemeranya na byo. Nyamara, ubwo busobanuro bushobora kuvuguruza amasom menshi twabonye mbere agaragaza ko rimwe na rimwe abantu banga "gukurikiz ubushake bw'Imana" (Luka 7:30; gereranya n'ibivugwa muri Luka 13:34, Zabu 81:11-14). Niba Bibiliya itivuguruza, ni mu buhe buryo iyo mirongo yakumvikan mu buryo yuzuzanya?

Uwo murongo wakumvikana neza umuntu aramutse asobanukiwe itandukanir riri hagati y'icyo twakwita "ubushake ntavogerwa" bw'Imana ndetse n' "ubushak buzahura." Ubushake ntavogerwa bw'Imana ni ibyo Imana ishaka ko bibaho kan bibaho iyo buri gihe buri wese akoze ibyo Imana ishaka. Ku rundi ruhande, ubushak buzahura, ni ugushaka kw'Imana kwamaze gushyira mu bikorwa buri ngingo zind harimo n'umudendezo w'abantu wo guhitamo, ari wo rimwe na rimwe utandukan n'iby'Imana yakabaye iduhitiramo. Ibivugwa mu Abefeso 1:11, bisa nkaho bivug "ubushake bw'Imana buzahura."

`Imana irakomeye cyane ku buryo ifite ubushobozi bwo kumenya hakiri kare ibizaba mu gihe kizaza, ndetse ikamenya n'amahitamo yose azabaho, akubiyemo amahitamo mabi n'ameza abantu bazagira, ariko muri ibyo byose, ikomeza kuba yayindi, "kuko ku bakunda Imana byose bifataniriza hamwe kubazanira ibyiza" (Abaroma 8:28). Ni ukuhe gukomezwa ushobora gukura muri uko kuri?`