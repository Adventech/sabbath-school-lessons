---
title:  Gahunda yo Kugarurira Icyacumi no Gutura Amaturo
date:   03/01/2025
---

### Icyemezo Cy'Umwaka Mushya
Uyu munsi ni Isabato ya mbere y'umwaka wa 2025, kandi duhanze amaso iby'ingenzi tugomba kugeraho. Abantu benshi hirya no hino ku isi bafashe ibyemezo by'umwaka mushya.

Ibyemezo nk'ibyo bikubiyemo kubaka inzu y'umuryango, kwimukira ahantu hashya, gushakira abana amashuri azabateza imbere, cyangwa kugera ku mpamyabumenyi zo hejuru. Hari abandi bafata intego yo kubaka urugo bagashaka abagabo cyangwa abagore. Kandi hari n'abandi batagira ibyemezo bafata na mba.

Nk'Umudiventisti uriho muri ibi bihe biheruka amateka y'iyi si, ni ikihe cyemezo wafashe kigendana n'amagambo ya Yesu dusanga muri Matayo 24:14: "Kandi ubu butumwa bwiza bw'ubwami buzigishwa mu isi yose ngo bube ubuhamya bwo guhamiriza amahanga yose: ni bwo imperuka izaherako ize" ? Ubutumwa bwiza ntibuzabwirizwa mu isi yose niba abizera batarafashe ibyemezo byo gushyigikira ikwirakwizwa ryabwo.

Abatubanjirije bakoze uruhare rwabo mu kwamamaza ubutumwa bwiza. Natwe rero, tugomba gukora uruhare rwacu mu kubuteza imbere. Mu gihe tutabasha kwambuka imipaka n'inyanja ngo tujye kubwiriza abantu b'Imana bari mu bice bya kure, dushobora kubikorera mu ngo zacu tugarura icyacumi tunatanga amaturo. Mu gihe dutanga, tuzirikane ko ibyo bituma abantu bagerwaho mu buryo tutashoboraga kubageraho mu buzima busanzwe.

><p>Icyo Duhamagarirwa:</p>
> Mu gihe witegura gutanga icyacumi n'amaturo, fata icyemezo uyu mwaka cyo kugira uruhare rugaragara mu kwamamaza Ubutumwa bwiza. Fata icyemezo cyo guhora uza kuramya Imana yawe uyizaniye icyacumi n'amaturo akomatanyirije hamwe.

**IMANA MBERE YA BYOSE.**

**DUSENGE:**