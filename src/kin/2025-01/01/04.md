---
title:  Urukundo Rwatangiwe Ubuntu
date:   31/12/2024
---

Abisirayeli ntabwo ari bo bonyine Imana yakomeje kugaragariza urundo, nubwo bakomeje kuyigomekaho, ahubwo natwe Ikomeje kutugaragariza urwo rukundo idudukunda, nubwo turi abanyabyaha. Urukundo rw'Imana ntirudukwiye, kandi ntitwabasha kurugura cyangwa kugira icyo dukora ngo turuhabwe. Ku rundi ruhande, Imana ntikeneye ubufasha bwacu. Imana ivugwa muri Bibiliya nta kintu na kimwe ikennye (Ibyakozwe n'Intumwa 17:25). Urukundo Imana ikunda wowe nanjye ndetse ikarukunda n'abantu bose ruturuka gusa ku bushake bwayo bwite.

`Gereranya Ibyahishuwe 4:11 na Zaburi 33:6. Ni iki aya masomo atubwira cyerekeranye n'umudendezo w'Imana n'isano ufitanye n'Irema?`

Imana yaremye iyi si ku bushake. Kandi, kubw'ibyo, Imana ikwiye ikuzo ryose, icyubahiro cyose, n'ubushobozi bwose. Imana ntiyari ikeneye isi iyo ari yo yose. Mbere yo kuremwa kw'isi, nubundi Imana yashimishwaga n'isano y'urukundo yari hagati y'abagize Ubutatu Bwera.

`Soma Yohana 17:24. Ni iki iri somo ritubwira cyerekeranye n'urukundo rw'Imana mbere yo kubaho kw'isi?`

Imana ntiyari ikeneye ibiremwa nk'ibintu byo kwerekana urukundo rwayo. Ariko, bigendanye n'umuco wayo w'urukundo, Imana yahisemo kurema isi no kugirana umubano w'urukundo n'ibiremwa.

Imana ntiyahisemo kurema iyi si bivuye mu bushake bwayo nk'impano y'urukundo rwuje ubuntu bwayo gusa, ahubwo Imana yanakomeje gukunda abantu bivuye mu bushake bwayo, ndetse na nyuma yuko abantu bakoze icyaha muri Edeni, na nyuma yuko natwe ubwacu dukoze icyaha.

Nyuma yo Gucumura kwabereye muri Edeni, Adamu na Eva ntibari bafite uburenganzira bwo gukomeza kubaho no kubona urukundo rw'Imana. Ariko Imana, ari yo "iramiza byose ijambo ry'imbaraga zayo" (Abaheburayo 1:3), mu rukundo rwayo rukomeye cyane, mu mbabazi zayo, n'ubuntu bwayo yakomeje ubuzima bwabo kandi Ibacira inzira yo kunga mwenemuntu na Yo ubwayo binyuze mu rukundo rwayo. Kandi uko kungwa ni ukwacu natwe.

`Kuba Imana ikomeje gusesekaza urukundo rwayo kuri iyi si nubwo yacumuye ikaba yiganjemo ikibi bitubwira iki cyerekeranye n'urukundo rwayo n'imico yayo? Ni buryo ki uku kuri kudutera kuyikunda natwe?`