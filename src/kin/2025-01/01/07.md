---
title:  Ibindi byo Kwiga No Kuzirakanwa
date:   03/01/2025
---

*Soma mu gitabo cya Ellen G. White cyitwa "Imigani ya Kristo" igice giheruka kivuga ibyo "Kwitegura Gusanganira Umukwe" ["To Meet the Bridegroom" in Christ's Object Lessons] pp. 405-421.*

"Umwijima wo kutamenya Imana ni wo utwikiriye isi. Abantu ntibasobanukiwe imico yayo. Bumvise imico y'Imana uko itari kandi bayisobanura nabi. Muri iki gihe ubutumwa bwayo bukwiriye kwamamazwa, ubutumwa bumurikira abantu kandi bufite imbaraga yo gukiza. Imico y'Imana igomba kumenyekanishwa. Umucyo w'icyubahiro cyayo, umucyo w'ubwiza, imbabazi n'ukuri byayo, ugomba kurasira mu isi y'umwijima.

"Uyu ni wo murimo wavuzwe n'umuhanuzi Yesaya muri aya magambo," Yewe wumvisha i Yerusalemu inkuru z'ibyiza rangurura ijwi ryawe cyane, rirangurure witinya ubwire imidugudu y'i Buyuda uti "Dore Imana yanyu." Dore Umwami Imana izaza ari intwari, kandi ukuboko kwayo kuzayitegekera. Dore izanye ingororano, kandi inyiturano zayo ziyiri imbere." Yesaya 40:9,10.

"Abategereje ko Umukwe aza bakwiriye kubwira abantu bati "Dore Imana yanyu." Imirasire iheruka y'umucyo wuje impuhwe, ubutumwa bw'imbabazi buheruka bukwiriye kubwirwa ab'isi, ni ibyo kubagaragariza imico y'Imana yuje urukundo. Abana b'Imana bakwiriye kugaragaza icyubahiro cyayo. Bakwiriye kwerekana icyo ubuntu bw'Imana bwabamariye mu mibereho yabo.

"Umucyo wa Zuba ryo Gukiranuka ugomba kumurikira ab'isi ubikoresheje imirimo myiza --- mu magambo y'ukuri n'ibikorwa bitunganye." - Ellen G. White, _Christ's Object Lessons_, pp. 415, 416 [_Imigani ya Kristo_].

**IBIBAZO:**

`Igitekerezo gikabije kuba kibi nk'ikivuga ko Imana itabaho cyaba ari igitekerezo kivuga ko Imana itwanga. Ibyo bibaye ari ukuri, ubona iyi si yacu yaba ifite itandukaniro ringana iki cyangwa impinduka zingana iki?`

`Ni kuki utekereza ko hari ukudasobanukirwa kwinshi kw'imico y'Imana muri iyi si yacu ya none? Bitekerezeho kandi muganire ku buryo mwakoresha kugira ngo mufashe abantu kubona neza imico y'urukundo rw'Imana.`

`Ni ubuhe butumwa bw'imico y'Imana bugomba kwamamazwa muri iki gihe? Ni gute wasobanurira ubwo butumwa umuntu utaramenyera ukuri k'urukundo rw'Imana? Ni ikihe gihamya wabihamisha kugira ngo kimugaragarize ukuri k'urukundo rwayo n'imico yayo y'agahebuzo?`

`Kuvuga iby'urukundo rw ºImana ni ikintu kimwe. Guhishura no kwerekana urwo rukundo mu mibereho yacu ni ikindi kintu. Ni ibihe "bikorwa biboneye" bibasha guhishurira abadukikije urukundo rw'Imana ?`