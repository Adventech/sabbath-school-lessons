---
title:  Gahunda yo Kugarurira Icyacumi no Gutura Amaturo
date:   31/01/2025
---

### Imana Itanga Imigisha Mu Buryo Bwayo

_"Kandi tuzi yuko ku bakunda Imana byose bifataniriza hamwe kubazanira ibyiza, aribo bahamagawe nk'uko yabigambiriye"_ (Abaroma 8:28).

Daxter, umugore we, n'incuti y'umugore we bagiye guhaha mu iduka ry'imboga. Ubwo bari mu nzira bagarutse mu rugo, abo bagore bombi bibutse ko hari ibindi bakeneye guhaha, bakatira mu rindi duka. Basohotse mu modoka, Daxter yarebye telefone ze ebyiri aho ziri ngo abe azihugiyeho arazibura. Ubwo nibwo yibutse ko yigeze kuzirambika hejuru y'imodoka ubwo yapakiraga mu modoka ibintu bahashye. Yahise yatsa imodoka asubira kuri rya duka ry'imboga.

Ahageze, Daxter yagiye kubaza umukozi waho wabafashije gusunika icyo bari bapakiyemo ibyo bahashye akabageza ku modoka yabo. Uwo muntu wabafashije yibutse ko yabonye Daxter arambika telefone ze hejuru y'imodoka, ariko akaba atazi niba yazihakuye. Daxter yumvise bimuyoboye, ahita ajya kuri polisi gutanga itangazo rya telefone zabuze. Ubwo yari avuye kuri polisi, yabonye abagabo babiri bahagaze hakurya y'umuhanda. Bahise bamuhagarika bavugana hagati yabo bati: "uriya ni wa mugabo, ari gushakisha telefone ze. Umwe muri abo bagabo yaramuhamagaye maze aramubwira ati: "Ngwino hano, maze utubwire uburyo wataye telefone zawe. Amaze kubabwira uko byagenze, baramubwiye bati: "Nitwe twazitoraguye. Jya kuri iriya modoka ubwire uyirimo aziguhe. Yamuhereje telefone ze zifite agaciro kamadorali igihumbi. Daxter yamuhaye agashimwe maze afata telefone ze aragenda.

Ibyo bintu byabaye kuri Daxter byamwigishije isomo rikomeye rijyanye no kugarura icya cumi no gutanga amaturo. Imana itwitura mu buryo bwayo, tutatekereza. Imana ntiyahaye umugisha Daxter mu buryo bw'amafaranga, yawumuhaye imugarira telefone ze ebyiri zari zibitsemo amakuru menshi y'ingirakamaro.

><p>ICYO DUHAMAGARIRWA:</p>
> Bene data na bashiki banjye, Imana yasezeranye ko izaha
imigisha abagarura icyacumi, bagatanga n'amaturo bakiranutse. Imigisha ishobora kutaza
mu buryo bw'amafaranga, ariko tugomba kwizera ko Imana izaduha imigisha mu buryo
bwayo. Imana iduhe umugisha mu gihe tuyigarurira ibyo twateguye gutanga uyu munsi, ari
nabwo tugambirira kuzagira icyo dutanga ku Isabato itaha.

**IMANA MBERE YA BYOSE**

**DUSENGE:**