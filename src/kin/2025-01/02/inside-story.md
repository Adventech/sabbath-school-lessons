---
title:  Gahunda yo Kugarurira Icyacumi no Gutura Amaturo
date:   10/01/2025
---

### Gutebutsa Kugaruka kwa Yesu
*Imigani 25:25, "Nk'uko amazi afutse amerera umutima waka, ni ko n'inkuru nziza zimera zivuye mu gihugu cya kure."*

Ku Isabato ishize twasomye amagambo yo muri Matayo 24:14 agira ati, "Kandi ubu butumwa bwiza bw'ubwami buzigishwa mu isi yose ngo bube ubuhamya bwo guhamiriza amahanga yose, nibwo imperuka izaherako ize."

Nk'uko Yesu avuga, iherezo ry'isi rizagera igihe ubutumwa bwiza buzaba bwageze ku isi yose. Niba kugaruka kwa Yesu gusohoza ibivugwa muri iri somo kukaba guterwa n'uko ubutumwa bwiza bwageze mu bantu duturanye, mbese kuza kwe kwaba kwegereje cyangwa gusigaje imyaka myinshi? Nonese bite n'abantu batuye mu gice cyiganjemo amadini atazi Yesu, cyitwa 'Idirishya rya 10/40?'

Mu buryo bwa kimuntu, dukurikije imibare y'abataragerwaho n'ubutumwa, kugaruka k'Umwami Imana gusa nk'ukukiri kure cyane. Uko ibi byaba ari ukuri kose, Bibiliya itubwira ko Imana izagabanya umurimo wayo mu gukiranuka nk'uko byanditswe mu Baroma 8:28, "Kandi tuzi yuko ku bakunda Imana byose bifataniriza hamwe kubazanira ibyiza, ari bo bahamagawe nk'uko yabigambiriye."

Nubwo Imana ishobora byose kandi ikaba ifite inzira zose zo gusohoza ibi, tuzi ko gutanga kwacu ari imwe mu nzira Imana ikoresha igabanya umurimo wayo mu gukiranuka. Binyuze mu cyacumi n'amaturo atangwa, abamisiyoneri bashobora kujya hirya no hino kugeza ubutumwa bwiza bw'agakiza ku bwoko bw'Imana. Ibyo dutanga bifasha gutera inkunga gahunda zo kuri televiziyo, ubutumwa bwiza bukabasha kwamamazwa ku mbuga nkoranyambaga z'ibitangazamakuru zitandukanye kandi mu ndimi zinyuranye, hakubakwa amashuri n'amavuriro agerwamo n'abantu baba bakeneye kumenya iby'urukundo Imana ibakunda.

><p>Icyo Duhamagarirwa:</p>
> Nuko rero, gutanga kwacu gufasha gutebutsa kugaruka kwa Yesu. Mbese si icyifuzo cyawe gushyigikira ubutumwa bwiza bukagera hose kugira ngo Yesu agaruke atwijyanire imuhira? Niba icyo ari icyifuzo cyawe, garura icyacumi usenga kandi utangane amaturo umutima unezerewe. Dusenge kugira ngo dutebutse kugaruka k'Umwami Yesu.

**IMANA MBERE YA BYOSE**

**DUSENGE:**