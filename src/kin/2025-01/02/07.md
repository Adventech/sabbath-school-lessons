---
title:  Ibindi byo Kwiga No Kuzirakanwa
date:   10/01/2025
---

*Soma mu gitabo cya Ellen G. White cyitwa Kugana Yesu, igice kivuga iby' "Amahirwe yo Gusenga," pp. 94-106.*

"Ubukene bwawe, n'umunezero wawe, n'imibabaro yawe, n'amaganya yawe, ndetse n'ibigutera ubwoba, byose ubyikoreze Imana yawe. Ntubasha kuyiremereza cyangwa kuyigondoza, kuko idashenguka. Ibara umusatsi wo ku mutwe wawe, ntiyirengagiza imibabaro y'abana bayo. "Uwiteka afite imbabazi nyinshi no kubabarira." (Yakobo 5:11). Umutima we w'urukundo ubabazwa n'agahinda kacu kose. Umushyire ibikubabaza byose biguhoza ku nkeke. Nta kiyiremerera kuko iramira amasi igatwara ibyaremwe byose.

"Ikibasha kuduhesha amahoro cyose nubwo cyaba gito gite, nta mvune y'agahinda kamushengura nta n'isengesho ryava mu kanwa ke, Data wo mu ijuru atabizi ngo abure kubyitaho uwo mwanya. 'Akiza abafite imitima imenetse, apfuka inguma z'imibabaro yabo. (Zaburi 147:3). Imana yita ku muntu wese nk'aho ari nta wundi mu isi yose ubaho, yatangiye Umwana wayo w'ikinege." - Ellen G. White, _Kugana Yesu_, pp. 103, 104 (2019).

**IBIBAZO:**

`Ushingiye kuri aya magambo tumaze gusoma agira ati, "Imana yita ku muntu wese nk'aho ari nta wundi mu isi yose ubaho, yatangiye Umwana wayo w'ikinege." Ni ukuhe gukomezwa dukura muri aya magambo kandi ni buryo ki yadufasha mu mibereyo yacu, igihe tuzirikana uburyo Imana itwitaho ? Ni buryo ki watangira kubaho imibereho ishingiye kuri iryo sezerano ry'agahebuzo? Tekereza, ubaye wiringira by'ukuri, umunsi ku munsi, icyo ayo magambo avuze.`

`Ushingiye ku cyigisho cy'iki cyumweru, usobanukiwe ute amagambo avugwa muri Zaburi ya 103 :17, 18 ? Ni iki ayo magambo aguhishurira cyerekeranye n'uburyo urukundo rw'Imana ruhoraho iteka ryose, n'uburyo imigisha izanwa n'isano tugirana n'Imana iterwa n'uko twakira cyangwa ntitwakire urukundo rwayo ?`

`Ni mu buhe buryo kumenya ibi bizana impinduka mu mibanire yawe n'Imana ? Ni buryo ki bigira ingaruka ku buryo utekereza ku gahinda abandi banyuramo ?`