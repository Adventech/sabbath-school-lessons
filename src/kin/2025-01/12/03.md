---
title:  Ibyaha Bibiri Bikomeye Kurusha Ibindi
date:   17/03/2025
---

Yesu yavuze yuko amategeko abiri akomeye cyane kurusha ayandi ari ugukunda Imana ndetse no gukunda bagenzi bacu. Kubahiriza ayo mategeko bisaba kwitanga, ari byo bigaragaza gukunda abandi, ari byo bigereranywa no kugera ikirenge mu cya Yesu.

None niba amategeko abiri arusha ayandi gukomera ari ugukunda Imana no gukunda bagenzi bacu, ibyaha bibiri bikomeye kurusha ibindi ni ibihe?

`Soma Zaburi ya 135:13-19. Ni iki ibi bihishura cyerekeranye n'icyaha rusange kivugwa mu Byanditswe Byera?`

Isezerano rya Kera rikomeza gushimangira akamaro ko gukunda Imana kuruta ibindi byose (Soma Gutegeka kwa kabiri 6:5). Ibi bifitanye isano cyane n'icyaha gikomeye cyo gusenga ibishushanyo, ari byo bihabanye no gukunda Imana.

`Soma Zekariya 7:9-12. Dukurikije ibyo umuhanuzi Zekariya avuga muri iyi mirongo, ni iki Imana yanga? Ni mu buhe buryo icyaha cyo gusenga ibishushanyo gihabanye n'amategeko abiri akomeye cyane kuÄ±rusha ayandi?`

Gusenga ibishushanyo ntabwo ari byo gusa Imana irakarira uburakari butewe n'urukundo, ahubwo no gufatwa nabi kw'ubwoko bwayo, haba umuntu ku giti cye cyangwa muri rusange. Imana irakazwa n'akarengane kuko Imana ari urukundo.

Ibyaha bibiri bikomeye bivugwa mu Isezerano rya Kera ni ukunanirwa gukurikiza amategeko akomeye: gukunda Imana no gukunda bagenzi bacu. Ibyo byaha bibiri bikomeye ni ukunanirwa kugaragaza urukundo. Muri make, ntabwo ushobora gukurikiza amategeko niba udakunda Imana ndetse na bagenzi bawe.

Mu kuri, mu rwa 1 Yohana 4:20, 21 haragira hati: "Umuntu navuga ati: 'Nkunda Imana, akanga mwene Se aba ari umunyabinyoma, kuko udakunda mwene Se yabonye atabasha gukunda Imana atabonye. Kandi dufite iri tegeko ryavuye kuri yo, ngo ukunda Imana akunde na mwene Se" (1 Yohana 4:20, 21).

`Ni mu buhe buryo usobanura impamvu gukunda Imana bidashobora gutandukanywa no gukunda bene Data? Ni mu buhe buryo usobanukiwe n'iri huriro (isano) ridashobora gutandukanywa?`