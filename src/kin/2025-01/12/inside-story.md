---
title:  Gahunda yo Kugarurira Icyacumi no Gutura Amaturo
date:   21/03/2025
---

### Imitima Yeguriwe Imana

_"Mwana wanjye, mpa umutima wawe, kandi amaso yawe yishimire inzira zanjye" (Imigani 23:26)._

Kimwe mu bintu Imana yasabye ubwoko bwayo ni ukuyegurira imitima yabo. Iyo tweguriye Imana imitima yacu, ntabwo tuba tukiyoborwa n'umwanzi. Dusigara tuyoborwa n'Imana ituyobora mu byemezo dufata. Iyo umutima weguriwe Imana dushobora gufatanya n'intumwa Pawulo kuvuga tuti

"Nabambanywe na Kristo ariko ndiho, nyamara si njye uriho, ahubwo ni Kristo uriho muri njye. Ibyo nkora byose nkiriho mu mubiri, mbikoreshwa no kwizera umwana w'Imana wankunze akanyitangira" (Abagalatiya 2:20).

Iyo Yesu ari muri twe, kumwumvira biba umunezero. Ariko iyo umutima uteguriwe Imana, ntabwo tubasha gukora ibyo idusaba. Ntabwo tubasha kuyikunda no kuyitura amaturo. Iyo umutima uteguriwe Imana, gutanga kugira ngo duteze imbere umurimo w'Imana bihinduka ibintu bikomeye. Mu gitabo cy'Uwifuzwa Ibihe Byose, Ellen G. White aravuga ati: "Niba twareguriye Yesu imitima yacu, tuzamuzanira n'amaturo yacu" Ellen G. White, p. 43.

Impamvu gutanga bidukomerera ni uko imitima yacu iteguriwe Yesu. Gutanga bitworohera iyo imitima yeguriwe Yesu. Uyu munsi dusenge kugira ngo imiti yacu yegurirwe Yesu kugira ngo ature muri twe. Umurimo w'Imana ntabwo uzunganirwa nk'uko byakagombye kumera keretse imitima yacu niyegurirwa Yesu. Mbese urashaka ko ubutumwa bwiza bugera ahantu hose? Egurira Yesu umutima wawe. Mbese urashaka ko Yesu agaruka agakuraho icyaha ndetse n'imibabaro? Egurira Yesu umutima wawe.

><p>ICYO DUHAMAGARIRWA:</p>
> Mu gihe dutanga icyacumi n'amaturo, reka twegurire Yesu imitima yacu kandi tumurarikire kuba muri twe.

**IMANA MBERE YA BYOSE!**

**DUSENGE:**