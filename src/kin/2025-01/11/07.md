---
title:  Ibindi byo Kwiga No Kuzirakanwa
date:   14/03/2025
---

Soma igitabo cyanditswe na Ellen G. White cyitwa _Testimonies for the Church_, vol. 9, ingingo ivuga, "The Reward of Earnest Effort," pp. 285-288.

"Ibyaduhangayikishije byose kubw'ubugiraneza bw'Imana tuzabisobanukirwa mu buryo bweruye mu isi nshya dutegereje. Icyo gihe ibintu bigoranye gusobanukirwa bizabonerwa ubusobanuro. Ubwiru bw'ubuntu buzahishurirwa imbere yacu. Aho intekerezo zacu zigira aho zigarukira zabonaga urujijo gusa ndetse n'amasezerano atarasohojwe, noneho tuzahabona kutabusanya gutunganye kandi kuzira amakemwa. Icyo gihe tuzamenya neza ko urukundo rutarondoreka ari rwo rwatumye tunyura mu bihe byasaga n'ibitugerageza bikomeye cyane. Ubwo tuzasobanukirwa no kwitabwaho k'Umwami wacu utuma byose bifatanyiriza hamwe kutuzanira ibyiza, tuzishima ibyishimo bitavugwa kandi byuzuye ubwiza."- Ellen G. White, _Testimonies for the Church_, vol.9. p. 286.

**IBIBAZO:**

`Mbese wigeze uhangayikishwa no kugerageza gusobanukirwa n'ubuntu bw'Imana? Mbese kumenya ko ku iherezo ibyo byose bizasobanuka neza biguhumuriza bite?`

`Tekereza icyo Kristo yigomwe kugira ngo ahinduke umuntu kandi apfire abatuye iyi si. Zirikana icyo ibi bitubwira cyerekeranye n'urukundo rw'Imana kandi wibaze niba Imana ishobora kwiringirwa. Ni iki kindi yagombaga gukora?`

`Icy'ingezi cyane cyerekeranye n'izina ry'Imana ni ikihe? Ni uruhe ruhare ibi bigira kuri bamwe muri twe twiyita Abakristo? Ni mu buhe buryo rimwe na rimwe Abakristo bateje impaka ku izina rya Kristo, kandi ni iki dushobora gukora mu miryango yacu kugira ngo tugaragarize abantu icyo gukurikira Kristo bisobanuye?`

`Ku iherezo, n'ibibazo byacu byiza ku kibazo cyatewe n'ikibi ntabwo biba bihagije. Ni iki dushobora gukora kugira ngo twiyegereze abababaye kandi tube abakozi bagabanya umubabaro muri iyi si mu gihe dutegereje igisubizo giheruka cy'iherezo ry'isi gishobora kuzanwa n'Imana yonyine, ku kibazo cyatewe n'ikibi?`

`Ongera wibande muri Yesya 53:4 ku kuri kuvuga yuko Kristo yihanganiye "intimba n'imibabaro." Ni iki cyabereye ku musaraba kidufasha gusobanukirwa n'umugambi w'agakiza ndetse n'ikiguzi byasabye Imana kugira ngo idukize?`