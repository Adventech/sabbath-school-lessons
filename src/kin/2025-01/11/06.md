---
title:  Kuranganurwa kw'Izina ry'Imana
date:   13/03/2025
---

Izina ry'Imana rirenganurwa mu buryo bwose. Binyuze mu murimo wa Data wa twese Umwana n'Umwuka Wera mu nama y'agakiza, ugukiranuka gutunganye ndetse n'urukunda rw'Imana byagaragajwe mu burwo budashidikanywaho (Soma Abaroma 3:25, 26; Abaroma 5:8).

`Soma Abaroma 3:1-4 uhagereranye na Yesaya 5:3,4. Ibi bitwigisha iki cyerekeranye n'uburyo Imana ubwayo irenganurwa mu ntambara ibera mu isanzure?`

Mu Baroma 3 na Yesaya 5, tubona ko Imana irarikira ibiremwa byoroheje kugenzura imico yayo, nubwo tudafite uburengenzira cyangwa ububasha bwo kubikora. Ku iherezo, igihe "ibitabo" bizaba bibumbuwe, tuzabona igihamya kigaragaza yuko Imana yera kandi ikiranuka. Imana ubwayo izirenganura imbere y'ibiremwa bifite ubwenge.

`Soma Ibyahishuwe 15:3 n' Ibyahishuwe 19:1-6. Ni iki iyi mirongo itwigisha cyerekeranye no kurenganura izina ry'Imana?`

Mu Byanditswe Byera, Imana igaragaza ko ishishikajwe n' izina ryayo. Kuki? Ntabwo ushobora kugirana isano y'urukundo rwimbitse n'umuntu ufite imico wanga cyanga umuntu utizera. Hagize umuntu ubwira umugore wawe cyangwa uzakubera umugore ibinyoma biteye ubwoba bikwerekeyeho, wakora ibyo ushoboye byose kugira ngo uvuguruze ibyo binyoma, kuko ibyo binyoma biramutse byizewe, byakuraho isano y'urukundo rwanyu. Ku iherezo, Imana igaragaza ko ikiranuka ku musaraba no mu mugambi wose wo gucungura umuntu. Mu rubanza ruzabaho mbere yo kugaruka kwa Yesu, Imana izarenganurwa imbere y'abatuye isanzure.

Mu rubanza ruzabaho nyuma yo kugaruka kwa Yesu, igihe abacunguwe bazaba "bacira n'abamarayika" urubanza (1 Abakorinto 6:2, 3), Imana izarenganurwa, abacunguwe bahabwe amahirwe yo gusuzuma raporo no kwirebera impamvu Imana yakoze ibyo yakoze, kandi birebere uko imanza zose z'Imana zikiranuka kandi zuje urukundo. Ninde muri twe udafite ibibazo byinshi bikeneye ibisubizo? Mbere yuko byose birangira, ibyo bibazo byose bizabonerwa ibisubizo (1 Abakorinto 4:5).

Ku iherezo, amavi yose azamupfukamira kandi indimi zose zizahamya ko Yesu ari Umwami (Abafilipi 2:10, 11). Ibi ni bimwe mu bigize kurenganura imico y'Imana.