---
title:  Gahunda yo Kugarurira Icyacumi no Gutura Amaturo
date:   14/03/2025
---

### Kuki Yesu Ataragaruka?

_"Umwami Imana ntitinza isezerano ryayo, nk'uko bamwe batekereza yuko iritinza. Ahubwo itwihanganira idashaka ko hagira n'umwe urimbuka, ahubwo ishaka ko bose bihana." (2 Petero 3:9)._

Umunsi umwe ku rusengero umubwiriza yabwirije ikibwirizwa cyerekeranye no kugaruka kwa Yesu. Umwe mu bantu bari mu rusengero kuri iyo Sabato ni agakobwa gato kitwa Vicky [Viki]. Vicky yanejejwe no kumva ko Yesu agiye kugaruka vuba bidatinze kandi ko agiye kumaraho imibabaro yose yo ku isi.

Vicky yari yarapfushije mubyara we yakundaga cyane, ariko icyo kibwirizwa cyatumye ataha anezerewe cyane, yiteguye kubwira ababyeyi be ko Yesu agiye kugaruka vuba bidatinze kandi ko urupfu rutazongera kubaho ukundi. Ababyeyi be na bo bemeje ukuri kuvuga yuko Yesu ari hafi kugaruka.

Ubwo hari hashize amezi abiri bagiranye icyo kiganiro cyerekeranye no kugaruka kwa Yesu, Vicky yabajije ababyeyi be impamvu Yesu ataragaruka kandi umubwiriza yari yavuze ko Yesu ari hafi kugaruka. Ababyeyi bavuze bababaye bati: "Yego, Yesu ari hafÄ± kugaruka, ariko ategereje ko abantu babanza kugezwaho Ubutumwa Bwiza." Ababyeyi be bakomeje bamusobanurira yuko mu isi hakiri abantu benshi bataragezwaho Ubutumwa Bwiza bwa Yesu. Nk'uko muri Matayo 24:14 habivuga, ubwo ubutumwa bwiza buzaba bumaze kugera ahantu hose, ni bwo Yesu azagaruka.

Vicky yabajije ababyeyi be ati: "Ni iki twakora kugira ngo Ubutumwa Bwiza bugere ahantu hose?" Ababyeyi be bamusobanuriye ko bumwe mu buryo bwo kwamamaza Ubutumwa Bwiza ari ukugarura icyacumi no gutura amaturo. Viki yarababajije ati: "Nonese mutanga icyacumi n'amaturo?" Ababyeyi barasubije bati: "Yego."

Bene Data namwe bashiki banjye, Yesu ari hafi kugaruka no kumaraho imibabaro yose tunyuramo. Ariko aracyategereje ko abantu bose babanza kugezwaho Ubutumwa Bwiza. Kugira ngo abo bantu bagezweho Ubutumwa bwiza bwa Yesu kandi babashe kumumenya, icyacumi n'amaturo birakenewe kugira ngo byunganire abavugabutumwa kandi haboneke n'ibitabo byifashishwa mu ivugabutumwa.  

><p>ICYO DUHAMAGARIRWA:</p>
> Mbese nawe witeguye gushyiraho uruhare rwawe ? Mbese nawe
witeguye gutanga icyacumi n'amaturo kugira ngo n'abandi bagerweho n'Ubutumwa Bwiza?

**IMANA MBERE YA BYOSE!**

**DUSENGE:**