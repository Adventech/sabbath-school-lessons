---
title:  Mariya Watindijwe
date:   02/03/2025
---

Nk'uko twabibonye, ibigirwamana by'amahanga byari abadayimoni biyoberanyije. Kandi ahandi tubona igihamya kigaragaza ko abatware b'abadayimoni bo mu kirere rimwe na rimwe ari bo baba bari inyuma y'abatware bo ku isi. Ndetse n'abamarayika boherejwe n'Imana bashobora kurwanywa n'imbaraga z'umwanzi.

`Soma Daniyeli 10:1-14, wibande ku murongo wa 12 n'uwa 13. Ni iki iyo mirongo itwigisha gifitanye isano n'intambara ibera mu isanzure? Ubitekerezaho iki kuba marayika woherejwe n'Imana "abuzwa" mu gihe cy'iminsi 21?`

Bishoboka bite ko marayika woherejwe n'Imana ashobora "kubuzwa" mu gihe kingana n'ibyumweru bitatu? Kubera ko Imana ifite ubushobozi bwose, iyo ibishaka yari ifite ububasha bwo guhita isubiza Daniyeli ako kanya. Iyo ikoresha ububasha bwayo, yashoboraga gutuma marayika wayo abonekera Daniyeli ako kanya. Ariko marayika woherejwe n'Imana "yabujijwe" n'umutware w'i bwani bw'Ubuperesi mu gihe cy'ibyumweru bitatu. Ni iki cyabaye hano?

"Marayika Gaburiyeli yamaze ibyumweru bitatu arwana n'ingabo z'umwijima, ashaka kugwabiza imbaraga zakoraga ku ntekerezo za Kuro; kandi mbere y'uko iyo ntambara irangira, Kristo ubwe yaje gufasha Gaburiyeli.....Ibyo ijuru ryashoboraga gukorera ubwoko bw'Imana byose byarakozwe. Amaherezo insinzi yagezweho; ingabo z'umwanzi zarashegeshwe mu minsi yose ya Kuro no mu minsi yose y'umuhungu we witwaga Kambize wategetse imyaka igera kuri irindwi n'igice."-Ellen G. White, _Abahanuzi n'Abami_, p. 367.

Kugira ngo intambara nk'iyo ishyirwe ahagaragara, ntabwo Imana ikoresha imbaraga zayo zose. Umwanzi agomba guhabwa umudendezo ndetse n'imbaraga zidakurwaho mu buryo buhindagurika, ariko zikagira aho zigarukira hazwi n'impande zombi (tudahabwaho amakuru arambuye). Mu ntambara ibera mu isanzure abamarayika b'Imana bakoreramo bisa naho hagomba kubaho imbibi tuzagarukaho mu byigisho by'ubutaha nk'amabwiriza y'urugamba.

Rimwe na rimwe, gusobanukirwa izo mbibi ntabwo bigomba kudukomerera niba tuzirikana igitekerezo twamaze kubona kivuga yuko Imana ikorera mu rukundo gusa kandi yuko urukundo ari urufatiro rw'ingoma yayo. Iki gitekerezo kivuga yuko Imana ikora binyuze mu mahame akomoka mu rukundo gishobora kudufasha gusobanukirwa neza n'intambara ikomeye.

`Ni mu buhe buryo wiboneye imbibi zo gukora hakurikijwe amahame y'urukundo gusa atari agahato? Ni ayahe masomo wize yerekeranye n'imbibi z'ububasha?`