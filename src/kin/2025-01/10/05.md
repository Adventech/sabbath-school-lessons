---
title:  Umutware w'iyi Si w'Ighie Gito
date:   05/03/2025
---

Mu byigisho byatambutse, twabonye yuko mu ntambara ibera mu isanzure, Satani ndetse n'ingabo ze bahabwa imbaraga z'igihe gito muri iyi si, zifite aho zigarukira hakurikijwe amabwiriza y'urugamba amwe n'amwe.

Ayo mabwiriza y'urugamba ntabwo ashyira imbibi ku bikorwa by'umwanzi Satani n'ingabo ze gusa, ahubwo anashyira imbibi ku gikorwa cy'Imana cyo gutsemba cyangwa guca intege ikibi gituruka mu mbaraga z'umwanzi z'igihe gito.

Kubera ko Uwiteka atazigera yica amasezerano ye, ku rwego yemeyeho amabwiriza y'urugamba-bityo agaha umwanzi ubutegetsi bw'igihe gito kandi bufite aho bugarukira- Imana yashyize imbibi ku gikorwa cyayo cyo mu gihe kizaza (idatesheje agaciro imbaraga zayo).

`Soma Yohana 12:31, Yohana 14:30, Yohana 16:11, 2 Abakorinto 4:4, na Luka 4:6. Ni iki iyo mirongo yigisha cyerekeranye n'ububasha bw'umwanzi muri iyi si?`

Isezerano Rishya rigaragaza gusakirana k'ubwami, ubwami bw'umucyo ndetse n'ubwami bw'umwijima, umwijima ukomoka kuri Satani no kwigomeka kwe. Umugabane w'umurimo wa Kristo wari uwo gutsinda ubwami bwa Satani: "Ibyo Umwana w'Imana yerekaniwe ni ibi:ni ukugira ngo amareho imirimo ya Satani" (1 Yohana 3:8).

Nyamara, hari "amabwiriza" ashyira imbibi ku cyo Imana ishobora gukora mu gihe ikomeza gukiranuka ku mabwiriza y'ingoma yayo. Izo mbibi zikubiyemo (1) guha ibiremwa umudendezo wo guhitamo, (2) amabwiriza y'urugamba y'Isezerano tudahishwe uyu munsi. Izo nzitizi ndetse n'izo mbogamizi ku gikorwa cy'Imana zigira ingaruka ku bubasha bw'Imana bwo kugabanya cyangwa guhita ikuraho ikibi muri iyi si. Bityo, tubona ikibi no kubabara bikomeza kubaho, kandi ibyo bishobora gutuma abantu benshi bibaza niba Imana ibaho cyangwa niba ari nziza. Nyamara, igihe amateka y'intambara ikomeye yumvikanye neza, kandi n'imbibi Imana yashyizeho ku buryo izahangana n'ikibi, dushobora gusobanukirwa impamvu ibintu biri uko biri-kugeza ku nsinzi iheruka, ubwo Imana izatsinda ikibi.

`Ni mu buhe buryo ukuri kuvuga yuko Yesu yita Satani "umutware" w'iyi si kudufasha kurushaho gusobanukirwa impamvu ikibi kiriho mu isi uyu munsi? Ni mu buhe buryo duhumurizwa no kumemya ko ubwo butware ari ubw'igihe gito?`