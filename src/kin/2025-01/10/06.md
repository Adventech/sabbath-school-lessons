---
title:  Imbibi n'Amabwiriza
date:   06/03/2025
---

Intambara ibera mu isanzure bwa mbere ni impaka zerekeranye n'imico y'Imana, zatewe n'ibirego byo gusebanya by'umwanzi byibasiye ubugwaneza, ubutabera ndetse n'ingoma y'Imana. Ni ikirego kirebana n'isezerano rireba isi yose.

Iyo ntambara ntabwo irwanwa n'imbaraga ahubwo isaba kugaragaza ibimenyetso. Iyo umuntu aregwa ibirego bikomeye, uburyo bwiza bwo gutsinda ibirego bwaba kwemera ko hakorwa iperereza ryigenga, rinyuze mu kuri, kandi risezuye. Iyo ibirego byibasiye ingoma yose y'urukundo, ntabwo ibyo birego biba bishobora guhishwa mu buryo bworoshye.

Mbese ibi bisobanuye iki ku gusobanukirwa n'intambara ibera mu isanzure ndetse no ku bijyanye n'ikibazo cyatewe n'ikibi? Iyo Imana itanze isezerano, mbese hari ubwo yigera yica iryo sezerano? Ntabwo yigera iryica. Uko Imana yemera amabwiriza y'urugamba, ni ko igikorwa cyayo cyo mu gihe kizaza kizagira aho kigarukira. Ni yo mpamvu ikibi kizaba mu bwami bw'umwijima.

`Soma Mariko 6:5 na Mariko 9:29. Ni iki iyo mirongo igaragaza cyerekeranye n'uburyo n'igikorwa cy'Imana gishobora kugirana isano n'impamvu zo kwizera no gusenga?`

Muri izo nkuru zombi, hagaragaramo rumwe mu mbibi cyangwa amabwiriza y'urugamba arebana no kwizera ndetse no gusenga. Ahandi tuhabona ibihamya byinshi bigaragaza ko isengesho rituma habaho impinduka muri iyi si, rigatuma igikorwa cy'Imana kibona umwanya kitagombaga kubona. Nyamara ntabwo dukwiriye gukora ikosa ryo gutekereza yuko kwizera no gusenga ari zo mpamvu zonyine. Hari n'izindi mpamvu nyinshi tugomba kumenya.

Ibi bihuje n'ibyo twamaze kubona byerekeranye n'amabwiriza y'urugamba. Nk'uko twabivuze, hari amabwiriza amwe n'amwe y'urugamba mu ntambara ikomeye atuma Imana idakora ibyo ishoboye gukora uyu munsi. Ni yo mpamvu ibibi bishobora kuba mu bwami bw'umwijima.

`Soma Abaroma 8:18 n'Ibyahishuwe 21:3, 4. Ni mu buhe buryo iyo mirongo iguha icyizere cy'uko nubwo hari ibintu byinshi tudasobanukiwe, dushobora kwiringira yuko Imana izi icyiza, itwifuriza icyiza, kandi izashyira iherezo ku kibi kandi itugeze ku bugingo buhoraho?`