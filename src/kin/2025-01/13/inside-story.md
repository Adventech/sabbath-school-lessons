---
title:  Gahunda yo Kugarurira Icyacumi no Gutura Amaturo
date:   28/03/2025
---

### Kuribwa n'Intare

_"Imana yanjye yohereje marayika wayo abumba iminwa y'intare, nta cyo zantwaye kuko nabonetse imbere yayo ntafite icyaha, kandi nawe nyagasani nta cyo nagucumuyeho"(Daniyeli 6:23)._

Hari inkuru ivugwa y'Umupasitoro [ubu, uri mu kiruhuko cy'izabukuru] wagendaga akora umurimo mu ntara ye [y'ivugabutumwa]. Umunsi umwe, kubera ko umugore we yari afite imirimo myinshi yo mu rugo, uwo mupasitoro yafashe icyemezo cyo kujyana n'umuhungu we. Kubera ko atari afite imodoka cyangwa ipikipiki, yashyize umuhungu we mu ikarito, ayihambirira ku ntebe y'igare, baragenda.

Ubwo bari bamaze gukora urugendo rutari rugufi, Pasitoro yisanze ari hagati y'intare. Izo ntare zari hirya no hino y'umuhanda. Kuko atari azi icyo yakora, yavuye ku igare atangira kwibaza icyo yakora. Hagati aho, wa muhungu wari mu ikarito yari yagize ubwoba bwinshi cyane ku buryo atashoboraga kugira ijambo na rimwe abwira se.

Kubera ko Pasitoro yari azi ko we n'umuhungu we bagiye kuribwa n'intare, yashwanyuye agapapuro gato ku ikarito atangira kukandikaho. Yanditse amazina ye ndetse n'amazina y'umuhungu we kuri ako gapapuro kugira ngo abantu bazanyura muri iyo nzira bazamenye ko hari abantu bariwe n'intare. Ubwo yari amaze kwandika amazina yabo, yafashe ako gapapuro akajugunya mu muhanda.

Ubwo yibazaga icyo yakora, muri we haje igitekerezo cyo gukomeza gusunika igare rye. Yatangiye gusunika igare buhoro buhoro afite ubwoba dore ko intare na zo zakomeje kumuhanga amaso ariko zitava aho ziri. Yakomeje gusunika igare kugeza ubwo agera aho atakireba intare.

Iyo tugarura icyacumi kandi tugatanga n'amaturo y'ubushake, tuba dufasha abakozi b'Imana bakomeza gushyira ubuzima bwabo mu kaga kugira ngo abandi na bo babashe kumva ibya Yesu.

><p>ICYO DUHAMAGARIRWA:</p> 
> Mu gihe utanga uyu munsi, kandi ukagambirira kuzatanga no mu cyumweru gitaha, tanga kugira ngo umurimo wo kugeza jambo ry'Imana ahantu hose urangire vuba maze twitahire imuhira.

**IMANA MBERE YA BYOSE!**

**DUSENGE:**