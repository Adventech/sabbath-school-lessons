---
title:  Urukundo ni rwo Rusohoza Amategeko
date:   22/03/2025
---

### Aho icyigisho cy'iki cyumweru gishingiye
Kuva 20:1-17, Abaroma 6:1-3, Abaroma 7:7-12, Yeremiya 31:31-34, Matayo 23:23, 24, Yakobo 2:1-9.

> <p>Icyo kwibukwa:</P>
> "Ntimukagire umwenda wose keretse gukundana, kuko ukunda undi aba ashohoje amategeko" (Abaroma 13:8).

Ku itorero rimwe, igihe bashakaga uburyo bakemura ikibazo cy'umwizera wari waguye mu ikosa, umwe mu bagize inama y'itorero yabwiye Pasitoro ati: "Ntidushobora gufata icyemezo dushingiye ku mpuhwe." Ntidushobora? Pasitoro yibajije uko imyumvire uwo muntu yari afite ku Mana no ku mategeko ishobora kuba imeze. Impuhwe zigomba kuba ipfundo mu buryo dufatamo abandi, by'umwihariko abaguye mu makosa. Impuhwe ni umugabane ugize urukundo, kandi nk'uko Abaroma 13:8 hatubwira, gukunda mugenzi wawe ni ugusohoza amategeko.

Niba mu by'ukuri gukunda ari ugusohoza amategeko, ni ukuvuga ko dukwiriye kwitonda kugira ngo tudatekereza amategeko mu buryo butandukanye n'urukundo cyangwa tugatekereza urukundo mu buryo butandukanye n'amategeko. Mu Byanditswe Byera, urukundo n'amategeko birajyana. Imana yatanze amategeko ni Inyarukundo, kandi amategeko y'Imana ni amategeko y'urukundo. Nk'uko Ellen G. White abivuga agaragaza imico y'Imana. (Soma igitabo cyitwa, _Christ's Object Lessons_, p. 305 - Imigani ya Kristo)

Amategeko y'Imana ntabwo ari itsinda ry'amabwiriza adafatika ahubwo ni amategeko ndetse n'amabwiriza agamije kutuzanira ibyiza. Amategeko y'Imana ubwayo ni ukugaragaza urukundo nk'uko Imana ubwayo irugaragaza.