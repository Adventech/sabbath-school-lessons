---
title:  Ibindi byo Kwiga No Kuzirakanwa
date:   28/03/2025
---

Soma igitabo cyanditswe na Ellen G. White cyitwa "_Uwifuzwa Ibihe byose_," igice cyitwa, _Umwe Muri Bene Data Aba Boroheje_, pp. 502-506.

"Kandi abitabira kugirira neza abandi bazagirirwa neza n'Umwungeri Ukomeye. Na bo bazanywa ku isoko y'ubugingo, kandi bazashira inyota. Ntibazarangwa no kwirukira ibibashimisha gusa, cyangwa gushishikazwa n'impinduka mu mibereho yabo. Ikizashyirwa imbere mu mibereho yabo ni ugushaka uburyo bwo kugarurira Yesu abazimiye. Gusabana n'abandi kwabo kuzaba ingirakamaro. Urukundo rw'Umukiza ruzatuma imitima ya benshi ihurizwa hamwe.

"Nitumara gusobanukirwa neza ko turi abakozi bakorana n'Imana, amasezerano yayo tuzayatura n'iminwa yacu kandi tuyahe agaciro kenshi. Amasezerano yayo azagurumana mu mitima yacu kandi asesekare no ku minwa. Ubwo Imana yoherezaga Mose ngo ajye kuvugana n'ubwoko bwigometse, butazi Imana kandi bugendera mu byo bushatse, yaramusezeraniye iti: "Ubwanjye nzajyana nawe nkuruhure.' Maze Imana irongera iti, "Ni ukuri nzabana nawe." (Kuva 33:14; 3:12). Iri sezerano ryahawe abo bose bakora umurimo wa Kristo, bafasha abababaye ndetse bari mu ngorane."- Ellen G. White, _Uwifuzwa Ibihe Byose_, pp. 505-506.

**IBIBAZO:**

`Soma 1 Abakorinto 13:4-8. Ni mu buhe buryo 1 Abakorinto 13 hatanga umucyo ku bwoko bw'abantu dukwiriye kuba?`

`Ni iki gitandukanya intama n'ihene muri Matayo 25:31-46? Ni mu buhe buryo dushobora gusobanukirwa n'icyo Yesu avuga hano mu buryo butigisha agakiza kubw'imirimo?`

`Bisobanuye iki kuri wowe yuko "iyo dukunze abatuye isi nk'uko Imana yabakunze, icyo gihe umurimo wayo uba ukozwe. Tuba dukwiriye ijuru; kuko tuba dufite ijuru mu mitima yacu" (Soma ingingo yo ku wa Gatanu)? Ibi bigaragaza iki cyerekeranye n'imiterere y'Imana ndetse n'imiterere y'ijuru ubwaryo? Ni mu buhe buryo hano ku isi dushobora kurushaho kuba nk'abaturajuru twamamaza urukundo rw'Imana mu buryo bugeza umucyo ndetse n'ubutabera ku bakandamizwa?`

`Ni izihe ntambwe zikwiriye guterwa mu itorero ryanyu ry'ibanze kugira ngo mugaragaze uburyo Imana yita ku rukundo ndetse n'ubutabera mu muryango mugari wanyu? Ni ibiki mukora neza mu muryango mugari wanyu? Ni iki mukeneye kuvugurura kandi mukacyitaho cyane? Ni izihe ntambwe zigaragara ushobora gutera ku guti cyawe cyangwa muri rusange kugira ngo ushyire cyangwa mushyire mu bikorwa ibyo twize byerekeranye n'urukundo ndetse n'ubutabera by'Imana?`