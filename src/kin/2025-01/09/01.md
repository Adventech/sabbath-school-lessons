---
title:  Intambara Ibera Mu Isanzure
date: 22/02/2025
---

### Aho icyigisho cy'iki cyumweru gishingiye Matayo 13:24-27; Itangiriro 1:31; Ezekiyeli 28:12-19; Yesaya 14:12-15; Matayo 4:1-11; Yohana 8:44, 45.

> <p>Icyo kwibukwa:</P>
> "Nzashyira urwango hagati yawe n'uyu mugore, no hagati y'urubyaro rwawe n'urwe, ruzagukomeretsa umutwe nawe uzarukomeretsa agatsinsino" (Itangiriro 3:15).

Intambara ikomeye iri hagati ya Kristo na Satani ni yo ngingo y'ingenzi yiganje mu Iyobokamana rishingiye kuri Bibiliya. Nubwo igitekerezo cy'intambara ibera mu isanzure, iri hagati y'Imana n'ibiremwa byo mu kirere byacumuye kandi bikigomeka ku Mana, kizwi cyane mu Byanditswe byera (Matayo 13:24-30,37-39; Ibyahishuwe 12:7-10) kandi kikaba cyarakwirakwijwe mu migenzo myinshi ya Gikristo, Abakristo benshi banze kwemera cyangwa birengagije icyo gitekerezo cyose uko cyakabaye.

Nyamara dushingiye kuri Bibiliya, tubona ko ingingo y'intambara ibera mu isanzure, aho ubwami bw'Imana bwibasiwe n'umwanzi ndetse n'ingabo ze, atari ikintu dushobora kwirengagiza ngo twe kubura guhomba umugabane munini w'icyo inkuru zivugwa muri Bibiliya zerekejeho. Ubutumwa Bwiza bwonyine bwuzuyemo amasomo menshi agaragaza ko umwanzi ndetse n'abadayimoni barwanya Imana.

Mu gutangira iki cyumweru, tuzarebera hamwe uburyo ibi bibazo byombi bikurikira bishobora gusubizwa hifashishijwe imirongo imwe n'imwe y'ingenzi yo muri Bibiliya:

1. Ni hehe Ibyanditswe Byera byigisha yuko hari intambara ibera mu isanzure iri hagati y'Imana na Satani?
2. Dukurikije Ibyamditswe Byera, iyo ntambara iteye ite?