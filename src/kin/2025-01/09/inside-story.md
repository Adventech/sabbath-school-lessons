---
title:  Gahunda yo Kugarurira Icyacumi no Gutura Amaturo
date:   28/02/2025
---

### Aya Mafaranga Ntacyo Yagura

_"Kandi iyo mutambye impumyi, mugira ngo ntacyo bitwaye, n'iyo mutambye icumbagira n'irwaye na bwo ngo nta cyo bitwaye. Mbese bene iyo wayitura shobuja, aho yagushima cyangwa yakwemera kukwakira? Ni ko Uwiteka Nyiringabo abaza." (Malaki 1:8)._

Umukobwa ukiri muto witwaga Keziya yabanaga n'ababyeyi be anezerewe mu mujyi wari utuwe n'abaturage barenga miliyoni ebyiri. Uyu mukobwa yanezezwaga no kugura utuntu duto abana bo mu kigero cye bakunda cyane. Umunsi umwe, umushyitsi wari uturutse mu mahanga yaje gusura umuryango wa Keziya. Buri wese mu bagize uwo muryango yari anezerewe cyane kubera ko bari bamaze igihe kirekire batabona uwo mushyitsi wari uje kubasura. Keziya n'abagize umuryango we bamaze umwanya munini bari kumwe n'uwo mushyitsi, baganira kandi bibukiranya amateka y'ibya kera. Mu by'ukuri, byari bishimishije.

Nyuma y'iminsi itatu ageze muri uwo muryango, uwo mushyitsi yagiye gutembere muri uwo mujyi kugira ngo abashe kureba impinduka zabaye muri uwo mujyi dore ko yawuherukaga kera. Ubwo uwo mushyitsi yagarukaga mu rugo, yazaniye Keziya utuntu twiza [impano nziza abana bakunda]. Keziya yanejejwe no kwakira izo mpano. Keziya yaje gutangazwa nuko muri izo mpano yahawe harimo n'amafaranga, maze atabanje kureba ingano y'ayo mafaranga, ahita yinjira mu cyumba yararagamo ajya kwishimira impano yari ahawe.

Ubwo Keziya yari arangije kurya, igihe cyari kigeze ngo ajyane ayo mafaranga ku iduka rimwegereye kugira ngo agure icyo ashaka. Yitegereje ayo mafaranga yitonde, maze ibyari umunezero bihinduka agahinda. Keziya yavuye mu cyumba yararagamo agaruka mu cyumba cy'uruganiriro asanga ababyeyi be bari kuganiriza wa mushyitsi. Keziya yarogoye ikiganiro cyabo maze yegera wa mushyitsi aramubwira ati: "Aya mafaranga ntacyo yagura!" Se wa Keziya yagerageje kumucecekesha kuko atari anejejwe n'ibyo avuga. Umushyitsi yabajije se wa Keziya niba koko ayo mafar ?:. â€ža nta kintu gifite agaciro yagura. Se wa keziya yasubije uwo mushyitsi ati: "Ibyo Keziya avuga ni byo, aya mafaranga nta cyo yagura. Kugira ngo ugire icyo ugura, waba ukeneye nk'aya incuro ebyiri."

Nshuti zanjye, bimeze bite kuri twe uyu munsi? Mbese duha Imana amafaranga atagira icyo yagura? Niba Keziya atarashatse kwakira amafaranga atagira icyo yagura, bimeze bite ku Mana? Niba amafaranga make utanga ari yo uba ufite yonyine, Imana irayakira. Ariko niba atari yo uba ufite yonyine, ntugahe Imana icyo na we ubwawe udashobora gukoresha. Imana yaduhaye impano iruta izindi binyuze muri Yesu. Reka natwe tuyihe impano iruta izindi.

><p>ICYO DUHAMAGARIRWA:</p>
> Ubwo dutanga amaturo yacu uyu munsi ndetse no mu gihe
kizaza, reka twibuke guha Imana impano iruta izindi mu byo dutunze.

**IMANA MBERE YA BYOSE!**

**DUSENGE:**