---
title:  Kuba Abo Imana Yishimira
date:   11/01/2025
---

### Aho icyigisho cy'iki cyumweru gishingiye
Luka 15:11-32; Zefaniya 3:17; Abefeso 5:25-28; Yesaya 43:4; Abaroma 8:1; Abaroma 5:8; Mariko 9:17-29.

> <p>Icyo kwibukwa:</P> 
> " Uhoraho Imana yawe ari kumwe nawe, ni umunyambaraga azagukiza. Azagushimira anezerwe, azakwereka uko abakunda atuje, azakwishimira aririmba nko ku munsi mukuru" (Sofoniya 3:17, BII).

Tekereza kuri iyi nkuru: umwana w'imyaka itanu aje asanga se amuzaniye impano isuzuguritse ifunitse nabi ku munsi w'ababyeyi b'abagabo. Umwana agaherezanya ubwuzu se ya mpano yamuteguriye.

Tekereza ko se amusubije ati, "Mwana wa, impano yawe ntacyo ivuze. Nubundi, nta kintu wabona wampa ngo kibashe kunshimisha. Ikintu wampa cyose, nacyibonera ubwanjye, kandi icyo wampa cyose waba wakiguze mu mafaranga yanjye cyangwa cyaturutse mu bintu naguze. Nuko rero, igumanire impano yawe. Sinyikeneye cyangwa sinyishaka. Ariko rero ndagukunda."

Mutekereza iki kuri iki gisubizo cy'uyu mubyeyi? Amagambo yo "kutagira umutima," "ubukonje," no "kuba ntibindeba" ni yo duhita twibwira. Mbese ubu ni bwo buryo Imana idusubirizamo? Mbese koko twabasha gushimisha Imana cyangwa kuba ab'Imana yishimira? Nubwo bigoye kubyiyumvisha, ndetse natwe ibiremwa byacumuye, byangijwe n'icyaha kandi bibogamira mu kibi - ni ukuri rwose tubasha kwishimirwa n'Imana! Mu yandi magambo, Imana ntitwirengagiza, cyangwa ngo yirengagize impano tuyizanira, nk'uko uriya mubyeyi yabigenje. Ibinyuranye n'ibyo, tubasha kwishimirwa n'Imana, ariko binyuze muri Kristo gusa.