---
title:  Gahunda yo Kugarurira Icyacumi no Gutura Amaturo
date:   17/01/2025
---

### Gukomeza Umurimo Wa Yesu

_1 Abakorinto 16:2, "Ku wa Mbere w'iminsi irindwi hose umuntu wese muri mwe abike iwe ibimushobokera nk'uko atunze, kugira ngo ubwo nzaza ataba ari ho impiya zisonzoranywa."_

Dusoma muri Matayo 9:35 aya magambo: "Yesu agenda mu midugudu n'ibirorero byose, yigisha mu masinagogi, avuga ubutumwa bwiza bw'ubwami, akiza indwara zose n'ubumuga bwose.”

Mbega ukuntu byari umugisha kubaho mu bihe bya Yesu! Tekereza iyo uza kuba urwaye maze Yesu akagukiza! Ndahamya ko imbaraga yavaga mu gukizwa na Yesu idashobora kwiyumvishwa bihagije. Yagaragariraga amaso gusa n'umuntu akayiyumvamo.

Itorero rikomeje umurimo wo gukiza abarwayi binyuze mu bigo byaryo by'ubuvuzi biri hirya no hino ku isi, mu buryo bwo kwerekana umurimo wa Yesu wo gukiza wo mu bihe bye hano ku isi. Benshi mu baza muri ibyo bigo ntibaba barigeze baza gusengera mu nsengero zacu. Ntibigeze bumva ibya Yesu, nta n'ubwo bazi ibyo kugaruka Kwe kwegereje. Iyo baje mu bigo byacu, bahabonera ubufasha bwo kuvurwa ndetse bakahamenyera Yesu, Muganga Mukuru. Mu kuri, hamwe na hamwe, uburyo rukumbi bwo gusangira ubutumwa bwiza ni ubunyuze mu bigo byacu by'ubuvuzi hamwe n'iby'uburezi.

> <p>ICYO DUHAMAGARIRWA:</p>
> Kugira ngo Ubutumwa bwiza bugere ku bantu benshi bari mu bice bitabasha kubwirizwamo inkuru nziza bitewe n'itegeko ryaho, ibigo by'ubuvuzi birahakenewe cyane kurenza ikindi gihe. Nyamara, kugira ngo ibyo bigo bibashe kubakwa no gukora neza, umutungo urakenewe. Amaturo yacu afasha mu kubaka hamwe no gufata neza abakozi b'ibyo bigo. Nimureke rero dutange amaturo y'Isezerano, kugira ngo abantu benshi babashe kumva ibya Yesu binyuze mu bigo by'ubuvuzi.

**IMANA MBERE YA BYOSE**

**DUSENGE**