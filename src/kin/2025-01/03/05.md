---
title:  Amabuye Mazima
date:   15/01/2025
---

Bishoboka bite ko twebwe, nk'ibiremwa byacumuye bikagwa, tubasha kunezeza Imana izira inenge?

`Soma Abaroma 8:1 n'Abaroma 5:8. Ni iki aya masomo atwigisha cyerekeranye n'uko tumeze imbere y'Imana?`

Imana itanga ubuntu bwayo ku bantu mbere yuko habaho igisubizo cya muntu. Mbere y'ikintu cyose tuvuga cyangwa dukora, Imana iradusanga ikaduha amahirwe yo kwemera cyangwa kwanga urukundo rwayo. Nk'uko Abaroma 5:8 habivuga, "Imana yerekanye urukundo rwayo Idukunda, ubwo Kristo yadupfiraga tukiri abanyabyaha" (hagereranye na Yeremiya 31:3). Kandi dushobora kungwa n'Imana ndetse no kwishimirwa imbere yayo, kubwo kwizera binyuze mu murimo w'Umucunguzi wacu.

`Soma urwa 1 Petero 2:4-6 uhagereranye n'Abaheburayo 11:6. Ni iki ibi bitubwira cyerekeranye n'uburyo twanezeza Imana?`

Hatabayeho ubutabazi bw'Imana, abantu bacumuye ntibashobora kugira ikintu cy'agaciro bazana imbere y'Imana. Ariko kandi Imana, kubw'ubuntu n'imbabazi zayo, yaharuye inzira binyuze mu murimo wa Kristo. By'umwihariko, "ku bwa Yesu Kristo" dushobora "gutamba ibitambo by'umwuka bishimwa n'Imana" (1 Petero 2:5). Nubwo "utizera bidashoboka ko ayinezeza" (Abaheburayo 11:6), kubwo umurimo w'ubuhuza Kristo adukorera, Imana "izahindura" abizera "ibatunganye rwose mu byiza byose, kugira ngo mukore ibyo ishaka, ikorera muri mwe ibishimwa imbere yayo, kubwa Yesu Kristo: icyubahiro kibe icye iteka ryose. Amen" (Abaheburayo 13:21). Abagaragariza Imana kwizera babarwa nk'abakiranutsi imbere yayo binyuze mu buhuza bwa Kristo, ari We wenyine ufite gukiranuka kwemewe. Kandi abemera kwakira ukurarika kuje urukundo kw'Imana babarwa nk'abakwiriye binyuze mu buhuza bwa Kristo (Luka 20:35), kandi Ibahindura mu ishusho yayo (1 Abakorinto 15:51-57; 1 Yohana 3:2). Umurimo w'Imana wo kuducungura ntabwo ari uwacu <u>gusa</u>, ahubwo ukorerwa no <u>muri</u> twe.

`Ni kuki umurimo wa Kristo wo kuduhuza [n'Imana] mu ijuru udukomeza kandi ukatwongerera imbaraga?`