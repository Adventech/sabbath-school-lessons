---
title:  Muri Ab'Agaciro Kurenza Uko Mubitekereza
date:   12/01/2025
---

Nk'uko twabibonye mu cyigisho cyabanje, nta muntu n'umwe - nubwo yaba umunyabyaha ruharwa cyangwa umuntu mubi bikabije - Imana idakunda. Kandi bitewe n'uko Imana iha agaciro abantu kurenza uko tubasha kubitekereza, ntinezezwa n'icyaha kuko idukunda kandi ikaba izi icyo icyaha kidukorera.

`Soma muri Luka 15:11-32. Ni iki umugani w'umwana w'ikirara uhishura cyerekeranye n'impuhwe z'Imana n ºurukundo rwayo? Ni uwuhe muburo uyu mugani uha abameze nka wa mwana wundi, wasigaye mu rugo?`

Muri iyi nkuru ivugwa na Yesu, umwana yasabye se umurage we imburagihe, bityo yanga se n'urugo rwa se. Nuko uwo mwana w'ikirara ajya kwaya umurage we maze ahinduka umukene, atangira kwicwa n'inzara, asigara yifuza gusangira n'ingurube. Yaje kwibuka ko abagaragu bo mu rugo rwa se bafite ibyokurya birenze urugero, yiyemeza gusubira iwabo yiringiye ko bamugira umugaragu.

Ibyakurikiye biratangaje cyane. Ababyeyi bamwe bahita bamenesha umwana nk'uwo bamubonyeagarutse. Bamubwira bati, "Watwaye umurage wawe none wiciye mu rugorwanjye. Nta mwanya ugifite muri uru rugo." Ibyo byasa nk'ibiciye mu kuri, ndetse byumvikana, si ko biri? Mu mirebere ya bamwe mu babyeyi b'abantu, uyu mwana w'umuhungu yageze kure ku buryo atabasha kwemererwa kugaruka mu rugo, by'umwihariko ngo yakirwe nk'umwana.

Ariko, mu mugani, umubyeyi (uhagarariye Imana ubwayo) ntiyitwara mu buryo nk'ubwo. Ahubwo, "Agituruka kure, se aramubona, aramubabarira, arirukanka, aramuhobera, aramusoma" (Luka 15:20). Nubwo byagaragaraga nk'ibirushijeho kuba bigayitse mu bihe nk'ibyo ku mutware w'urugo kwirukanka ajya gusanganira umuntu, umubyeyi mu mpuhwe nyinshi yirutse ajya gusanganira umwana we, maze, igitangaje kurenzaho, amusubiza mu rugo rwe, ndetse amukorera ibirori byo kwishima, bisobanura impuhwe zikomeye cyane z'Imana igirira umuntu wese warorongotanye n'umunezero Igira iyo ibonye hari umuntu n'umwe ugarutse mu rugo. Mbega ishusho y'Imana!

`Igitangaje ni inyifato y'undi mwana. Kuki iyi nyifato, inyifato ya kimuntu, isa na yo nk'aho ari iy'ukuri kandi yumvikana ku ruhande rumwe? Nonese ni iki uruhande rwe muri iyi nkuru rutwigisha ku byerekeranye n'uburyo ukuri k'ukuntu umuntu abona ibintu kutagendana n'ubugari bw'ubutumwa bwiza cyangwa n'urukundo Imana idukunda?`