---
title:  Kunezeza Imana?
date:   14/01/2025
---

Bishoboka bite ko Imana yaremye isanzure yikwishimira abantu boroheje, bameze nk'igicu gihita kandi batuye ku mugabane muto cyane uri hagati y'isanzure rimeze nk'iritabasha guhera? Bishoboka bite ko abantu babasha kugira agaciro gakomeye imbere y'Isumbabyose, nyir'ububasha bwose kandi itagira icyo ikennye? Ibi bibazo bibasha gusesengurwa mu mpande ebyiri. Urwa mbere, ni buryo ki Imana ubwayo ibasha kunezerwa? Urwa kabiri, ni buryo ki abantu babasha kuyinezeza, cyane ko turangwa n'ubunyacyaha bwacu? Uruhande rwa mbere rw'ibi bibazo ni rwo rugize insanganyamatsiko y'uyu munsi, naho urwa kabiri tuzarusuzuma ejo.

`Soma muri Yesaya 43:4; Zaburi ya 149:4; n'Imigani 15:8, 9. Ni iki aya masomo atubwira cyerekeranye n'uburyo Imana yishimira ubwoko bwayo?`

Nk'uko twabinyuzemo mu cyigisho cy'ejo, Imana ishobora kwishimira abantu kuko Imana ikunda abantu mu buryo yita ku nyungu zabo z'ingenzi, nk'uko undi wese akunda kandi akita ku bandi.

Ibinyuranye n'ibyo, Imana ntishobora kwishimira abantu bakora ibibi. Nk'uko Imigani 15:8, 9 higisha, tubona ko "igitambo" ndetse n' "inzira" by'umunyabyaha ari "ikizira k'Uwiteka," naho "gusenga k'umukiranutsi kuramunezeza" kandi "akunda ukurikira gukiranuka." Ntabwo iri somo rivuga gusa ko Imana itanezezwa n'ikibi, ahubwo rinavuga ko inezezwa no kugira neza. Rishyira kandi umunezero w'Imana n'urukundo rwayo ku isano imwe itaziguye kuri buri kintu cyose, rikerekana isano ikomeye iri hagati y'urukundo rw'Imana n'umunezero wayo, nk'uko bigaragarira mu Byanditswe byera byose.

Dukurikije amagambo yo muri Zaburi ya 146:8, "Uwiteka ni we ukunda abakiranutsi." Urwa 2 Abakorinto 9:7 hongeraho ngo, "Kuko Imana ikunda utanga anezerewe." Zirikana, bwa mbere, icyo aya masomo atavuze. Ntavuga ko Imana ikunda abakiranutsi gusa cyangwa ko Imana ikunda utanga anezerewe gusa. Imana ikunda umuntu wese. Kandi, kugira ngo aya masomo yumvikanishe ikintu cyose, agomba kumvikana ko Imana ikunda "abakiranutsi" n' "abatanga banezerewe" mu buryo bwihariye. Icyo twabonye mu Imigani 15:8, 9 gitanga umucyo: Imana ikunda bariya na ba bandi mu buryo ibishimira cyangwa bayinezeza.

`Tekereza uburyo ijuru n'isi bigomba kuba bifitanye isano ikomeye ku buryo Imana Umuremyi w'isanzure ryose, abasha kugirana isano ikomeye natwe. Ni iki iki gitekerezo cy'agahebuzo kikubwira, cyane cyane niba uri kunyura mu bihe biruhije?`