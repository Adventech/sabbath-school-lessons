---
title:  Kurangira ku Murimo
date:   28/12/2023
---

`Soma Ibyahishuwe 21:14 n’ Ibyahishuwe 21:22-22:5. Ni iyihe shhusho igaragazwa ahangaha?`

Mbega uburyo isi nshya izahinduka Paradizo! Urupfu n'icyaha bizagenda buheriheri, Satani n’abanyabyaha bazarimbuka.. Tuzabana n’Umukiza wacu udukunda kandi twongere kubana n’abacu dukunda. Isi Nshya izaturwa n’abazaba bavuye mu moko yose n’indimi zose.

Inama y’Inteko Nkuru Rusange ishinzwe kugeza ubutumwa aho butaragera hirya no hino ku isi yose yemeje ibipimo by’ Ubutumwa Bukuye Ruhande bishobora gukoreshwa mu kumenya niba ubwoko bw’abantu bo ku isi  bwaragezweho n'ubutumwa cyangwa butarabageraho. ltsinda ry'"'Ubwoko bw’abantu bagezweho w'ubutumwa” ni abantu bafite imibare ikwiriye n’ ibikoresho bibafasha kujyya mu murimo wo guhamiriza andi matsinda y‘abantu bitabaye ngombwa ko hakenerwa ubufasha buturutse hanze; Aba bantu batite gahunda zo kuramya, bafite Bibiliya n'ibitabo by'umwuka w'ubuhanuzi bifasha abizera biri mu rurimi rwabo kavukire kandi bakagira n’abayobozi ba kavukire bayoboye amatorero kandi babasha kubwiriza ubutumwa no guhamiriza andi matsinda y’abantu bitabaye ngombwa ko hakenerwa abasemuzi.

Itsinda ry’“abantu bataragerwaho n’ubutumwa’” ni iridafite abizera b’Abadiventisti mu baturage kavukire, nta mibare yabo ifatika, nta bikoresho byo kubwiriza ubutumwa no guhamya ibya Kristo mu itsinda ryabo keretse gusa kwifashisha ubufasha bukomoka hanze y’umuco wabo.

Ni ngombwa ko buri torero ry’ibanze na buri Filidi/Konferanse bamenya amatsinda y’abantu bo mu gihugu cyabo [cyangwa akarere bakoreramo] bakeneye kugezwaho ubutumwa. Iki ni igihe tugomba gushyira imbaraga n’ubushobozi bwacu mu murimo w’Imana wo guhindura abantu abigishwa bo mu bwoko bwose, tugatebutsa kugaruka k’Umukiza wacu,  maze ku iherezo, tukazabana na bo mu ijuru rishya n’isi nshya twasezeraniwe.

`Inshingano ufite: Ni buryo ki uri gutebutsa kugaruka kwa Kristo? Mbese waba uri kubiba imbuto z'ibyiringiro mu mitima y’abakeneye kumya ubutumwa bwiza? Waba uri “kuvomera” imitima y’abizera ubafasha kumenya uko bagomba kugira imibereho yo kumvira no kubera Kristo indahemuka? Ku rutonde rw’amasengesho. yawe ya buri munsi, senga usaba amahirwe yo kugeza ku bandi bantu isezerano ryo kuzabana na bo mu isi izaba yagizwe nshya.`

`Bigire intego yawe: Bamwe mu “bigishwa” bawe babasha kuba biteguye kwakira Kristo. Ibyo bikagendana no kwinjira mu itorero cyangwa mu itsinda ry’abizera. Ishyire mu mwanya wabo maze utekereze ko uje gusengera ku itorero ari bwo bwa mbere. Urumva wabyifatamo ute? Mbese itorero ryawe ryaba ryiteguye gute kubakira no kwigisha abo bantu bakiri bashya? Mwaba mwiteguye gutangiza amatsinda mashya y’abizera, atari ukubaka urusengero rwanyu rusanzwe? Tegura ingamba zafasha aho mufite intege nke [muri icyo kibazo]. Sangiza ibitekerezo byawe abayobozi b’itorero ryawe, maze mukorane ishyirwa mu bikorwa ry’umugambi utuma itorero ryanyu riba itorero rihindura abantu abigishwa [ba Kristo].`