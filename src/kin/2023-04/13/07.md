---
title:  Ibindi Byo Kwiga No Kuzirikanwa
date:   29/12/2023
---

“Umugambi ukomeye w’agakiza ugarura isi mu buryo bwuzuye maze ikongera kungwa n’Imana. Ibyari byarazimiye kubera icyaha byose byaragaruwe. Si umuntu wenyine ahubwo n’isi yaracunguwe, kugira ngo ibere abubaha Imana ubuturo bw’iteka ryose. Satani yarwanye intambara imyaka ibihumbi bitandatu kugira ngo agumane isi mu maboko ye. None ubu umugambi shingiro Imana yari ifitiye isi ikiremwa urasohojwe. 'Abera b’Isumbabyose bazahabwa ubwo bwami babuhindure, bube ubwabo iteka ryose.'" Daniyeli 7:18.—Ellen G. White, Abakurambere n’Abahanuzi, p. 280 (2016). 

Ariko mbere y’uko ibyo bisohora, inshingano yacu ni ugufatanya n’Imana mu murimo wayo w'ivugabutumwa ngo tugeze ku batuye isi ubutumwa bw’umuburo kugira ngo abantu babashe kwemera no kuba mu ruhande rw’isezerano ry’Imana ryo kongera kuremwa bushya.

“Nkumbuye, kubona abakozi benshi cyane bari ku murimo wo kugeza ibihamya byo kwizera kwacu ku batarabimenya. Bitewe no kumva ubutumwa bw’abamarayika batatu, benshi bamaze kwakira umucyo wabwo ukomeye, none igisigaye ni uko bagomba kwamamaza ubwo butumwa mu bice byose by’isi. Icyo nifuza ni ugushyiraho uruhare rwanjye maze Ngakingurira inzira abandi bakajyana uwo mucyo wW’ukuri. Umwami Imana adufashe kwambara iyo ntwaro.. Abizera bagomba gushyira hamwe mu “murimo wo kugeza umuburo uheruka ku batuye iyi si.”—Ellen G. White, Letter 390, 1907 (nticyasohotse miu icapiro).

Muri iki gihembwe twize ingingo zinyuranye n’ibibazo byerekeranye n'ubutumwa bw’Imana. Iki cyumweru twasoje icyigisho cyacu turebera hamwe imfunguzo zo mu gitabo cy’Ibyahishuwe zidufasha gusobanukirwa uko umubano uvuguruye tugomba kugirana n’Imana ugomba kuba umeze, kandi icyigisho cyatugejeje ku rwego ruhanitse kiduha iyerekwa ry’uko umurimo w’ubutumwa uzagera ku musozo - wo kongera kuremwa no gukomoterwa kw’iyi si. Nubwo ukuri ko kurimburwa no gukurwaho n’icyaha n’umubabaro ari ibintu bizaranga amateka ateye ubwoba y’iyi si, Mana ituyobora mu iyerekwa rituganisha ku gihe kiri hirya y’uko kurimbuka maze ikatwereka imibereho yo kugubwa neza no gukomezwa tuzagirira mu isi nshya izaba yakomorewe yagizwe nshya.

**IBIBAZO:**

`“Ubutumwa bwiza bw’iteka ryose” busobanuye iki? Ni kuki ari “ubw'iteka ryose”? Kandi ni kuki icyo bwigisha kigomba kuba urufatiro rw'umurimo wacu?`

`Ni kuki dushyira imbaraga tyane ku butumwa bw’abamarayika batatu? Wasubiza ute umuntu uvuga ko icyo dukeneye kwibandaho ari Yesu aho kuba ikindi kintu gikubiyemo amagambo “mabi” nk’ubu butumwa dusangamo imiburo ikomeye?`

`Ni buryo ki iki gihembwe cyagufashije kurushaho gusobanukirwa n'akamaro k’ubutumwa bwacu ndetse n'uburyo wowe n'itorero usengeramo mushobora kugira urubare ruruseho muri ubwo butumwa, ari na bwo twahamagariwe gusohoza?`