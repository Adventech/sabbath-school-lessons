---
title:  Intsinzi Mu Murimo
date:   27/12/2023
---

Intsinzi mu butumwa ni iki? Tubasha kwishuka tukumva ko ari ukubatiza abantu benshi, kugira amatorero manini, n’imibare igaragaza gukura kwihuse. Dushobora kumva ko iyo ntsinzi ari ukugeza ukuri kuri buri bwoko n’abantu bari kuri iyi si, kandi tukihutisha ubutumwa dukoresha radiyo, murandasi, na televiziyo. Nubwo ibi byose ari byiza, tugomba kwibuka icyo Pawulo yandikiye abagize umuryango w’abizera b’i Korinto agira ati: “Ni jye wateye imbuto Apolo na we arazuhira, ariko Imana ni Yo yazikujije” (1 Abakorinto 3:6). Mu yandi magambo, icyo dusabwa ni ukugira ubushake bwo gukora umurimo, naho insinzi tuyihabwa n'Uwiteka.

Twamaze kubona ko umugambi w'ubutumwa bw'Imana ari ugukiza abazimiye bo mu bwoko bwose bwo ku isi maze Imana Ikabahindura abigishwa bayo b’indahemuka bitabira kwinjira mi murimo wayo.

`Soma amasomo akurikira. Ni iki atubwira cyerekeranye n'imico y' abahinduka abayoboke ba Yesu?`

`2 Abakorinto 11:2`

`Yesaya 30:21; Yohana 10:27; Yohana 16:12, Yohana 16:12,13`

`2 Abatesalonike 2:9-11; Abaheburayo 3:12,13;1 Yohana 1:8`

`1 Yohana 1:9, Ibyahishuwe 7:14, Ibyahishuwe 19:8`

Abigishwa ba Yesu baraboneye, ni indahemuka za Yesu nk’uko umugeni aba aboneye imbere y’umukwe bashyingiranwa. Bakurikira Yesu aho abayobora mu ijiwi ryiza rituje rya Mwuka Wera. Aho harimo no kutuyobora mu murimo wo kugeza ubutumwa ku bandi. Abo bigishwa ntibamutenguha. Ntibayobywa no gushidikanya, inyigisho z’ibinyoma, cyangwa kwiyandarika. Kandi ntibiyumvamo ko baruta abandi. Biyiziho kuba abantu badatunganye, ‘bagasaba Imana ngo ibejeshe ubuntu n’imbabazi byayo. Mu gusobanukirwa n’ibi, baba bagaragaza ko biteguye kwemera gukosorwa no kwigishwa n’abandi bizera. Kugera ku ntsinzi y’ivugabutumwa biterwa no kugira abigishwa bameze nk’abangaba.

`Bisobanuye iki kuba “umwari utunganye wa Kristo” (2 Abakorinto 11:2)? Twashobora dute, twebwe abanyabyaha, kuba dutyo imbere y’Imana kandi tukararikira n’abandi kuba abari batunganye ba Kristo?`