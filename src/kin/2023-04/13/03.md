---
title:  Umurimo n’Ubutumwa bw’Abamarayika Batatu
date:   25/12/2023
---

Igitabo cy’Ibyahishuwe kiduha ishusho n’ibimenyetso bikomeye by’insanganyamatsiko y’intambara ikomeye, ahari igaragarira cyane mu Ibyahishuwe 12:12: “'Nuko rero wa juru we, namwe abaribamo nimwishime. Naho wowe wa si we, nawe wa nyanja we, mugushije ishyano kuko  Satani yabamanukiye afite umujinya mwinshi, azi yuko afite igihe gito.'”  Birakomeye gutekereza uburyo umuntu ashobora gusobanukirwa icyo ari cyo cyose  kivugwa mu Byanditswe yirengagije umugambi w’intambara  ikomeye, izagira umusozo mu minsi iheruka.

`Soma Ibyahishuwe 14:6-12. Ni iki kivugwa aha, kandi ni iki iyi mirongo itubwira cyerekeranye n’umurimo wacu ndetse n’ubutumwa twahawe?`

Ishingiro ry’umurimo w’Imana ni ubutumwa bwayo: ubutumwa bwiza. Ubutumwa, mu busobanuro bwawo, ni bwo bugize inshingano y'umurimo wacu. Abari mu isi bakeneye kuburirwa ku bigiye kubaho, kandi ae muntu azasabwa gufata icyemezo, cyaba icy’ubugingo cyangwa icy’ urupfu. 

`Soma Ibyahishuwe 14:6-12. Ni iki kivugwa aha, kandi ni iki iyi mirongo itubwira cyerekeranye n’umurimo wacu ndetse n’ubutumwa twahawe?`

Ubutumwa bw’abamarayika batatu bwo mu Byahishuwe 14 bugize urufatiro, umutima, w’icyo twebwe Abadiventisti b’Umunsi wa Karindwi twahamagariwe kwamamaza tubwira abari kuri iyi si. Ku izingiro ry'ubwo butumwa, ishingiro ryabwo, tuhabona Insanganyamatsiko ebyiri: “Ubutumwa bwiza bw'iteka ryose” (Ibyahishuwe. 14:6) no kuramya Umuremyi. Izo nsanganyamatsiko zombi zigaragarira muri ibi biranga abera b’Imana: “Abo ni ho kwihangana kw’abera kuri; bitondera amategeko y’Imana bakagira kwizera nk’ukwa Yesu" (Ibyahishuwe 14:12). Ibyo twaba dukora bindi byose—ibintu byiza byose twaba dukora byo gufasha abantu—ntitugomba kwibagirwa na gato umuhamagaro wacu w'ihariye n’umurimo twahamagariwe wo kwamamaza no kugeza ku bari muri iyi si igiye kurimbuka, ibyiringiro bibonerwa mu “butumwa bwiza bw’iteka ryose,” ndetse tukaburira abari mu igi ibigiye kuba mu isi ibigiye kuba kuri iyi si.

`"'Uwo tutabana ni umwanzi wanjye'” (Luka 11:23). Ibyo Yesu atubwira aha tubyumva dute? Ni kuki aya magambo akwiriye kudutera umwete wo kwisuzuma ngo turebe ibyo imitima yacu yerekejeho?`