---
title:  Akaga Gaheruka
date:   26/12/2023
---

Yesu yabwiye abigishwa be natwe turimo ati: “‘Nuko mugende muhindire abantu bo mu, mahanga yose abigishwa, mubabatiza mu izina rya Data wa twese n’Umwana n’Umwuka Wera, mubigisha kwitondera ibyo nababwiye byose. Kandi dore ndi kumwe namwe iminsi yose kugeza ku mperuka y’isi.” (Matayo 28:19, 20). Iyi ni inshingano ikomeye, kandi mu buryo bwinshi ubutumwa bw'abamarayika batatu, bukubiyemo umuhamagaro ureba abatuye isi bo. mu "mahanga yose, imiryango yose, indimi zose, n’abantu bose” (Ibyahishuwe, 14:6), ari bwo “kuri kw'iki gihe” (2 Petero 1:12) gukubiyemo Inshingano Ikomeye.

`Soma 1 Yohana 4:8, 2 Petero 3:9, 1 Timoteyo 2:4, n' Itangiriro 12:3. Ni kuki buri tsinda ry’abautu (bavugwa aha) rifite agaciro ku Mana?`

Urukundo wa Kristo ni urw’abantu bose, nta tsinda ry'abantu rhejwe: Mu buryo bunyuranye n'inyigisho ivuga ko Kristo yapfiriye abatoranyijwe gusa, Bibiliya yigisha ku buryo busobanutse ko urupfu rwa Kristo rwabaye urw’abantu bose, hatitawe ku ibara ry’uruhu, ubwoko, cyangwa ikindi kintu cyose. Niba uri ikiremwamuntu, Kristo yaragupfiriye. Nta kindi. Ikibazo gusa gisigaye kuri buri wese ni iki, “Ni buryo ki wakira “upfu Rwe?”

Ubwo Yesu azaba agarutse, hazabaho amatsinda abiri gusa: abiyeguriye ubutware bwa Satani binyuze mu kwifatanya n'inzego za Politiki zivugwa mu Byahishuwe 13 n'igice cya 17, n'abazaba bariyeguriye burundu Yesu Kristo binyuze mu kwizera kwabo kugaragarira mu gukomeza amategeko y’Imana” (Ibyahishuwe 14:12).

Kuva mu itangiriro, abantu bababonye igihamya kibahamiriza Imana iyo ari yo n'inzira yayo irangwa no gukiranuka n'urukundo (Abaroma 1:18-21). Bityo rero, abantu bose babayeho mu bihe byose bazacirwa urubanza rushingiye ku buryo bakoranye n'Imana n’imibereho babayeho hatitawe ku byo bamenye cyangwa batamenye (Abaroma 2:11-16).

Ariko muti iki gihe cy'imperuka, hariho ukwicamo ibice kurushaho kwiyongera, n'umudendezo w’umutimanama ntucyubahirizwa. Abantu barihutira. kujya mu ishyaka rya Satani. Ubutumwa bwiza bugomba kwamamazwa mu buryo. bwihutirwa n'inkuru ikomeye y'imigambi ya Satani igashyirwa ahabona. Ibyo rero ni byo bigomba kuranga ubutumwa bw'abamarayika batatu, n’umurimo wacu twahamagariwe.

`Ibande ku kuba Kristo yaragupfiriye wowe ubwawe. Ni iki cyatuma: ubasha gutekereza ko icyo waba warakoze, uko cyaba kibi kose, kitabasha kuba cyarishyuriwe bihagije n’urupfu rwa Kristo ku musaraba?`