---
title:  Ibindi byo Kwiga no Kuzirikanwa
date:   10/11/2023
---

Umurimo dukora ugomba gukomoka mu rukundo rwimbitse no mu mutima ushimira Yesu ibyo yadukoreye ndetse n’ibyo arimo gukorera mu mibereho yacu. Indi mpamvu iyo ari yo yose yabidutera yaba atari yo. Mukomeze kuba muhishwe mu ijambo kandi mugendane na ryo, ni rwo rufunguzo rwo kugera ku ntsinzi igihe dusanga abandi kandi tubabwiriza ubutumwa bwiza.

“Imibereho yacu igomba kuba agati k’inkubirane n’imibereho ya Kristo; tugomba kuyoma muri We, tugasangira na We, We mutsima w'ubugingo uturuka mu ijuru, tukavoma ku isoko ihora ifutse, kandi tugahora duha abandi ku butunzi bwayo busendereye. Nitureka Umwami Imana agahora imbere yacu, tukemerera imitima yacu kugenda yuzuye ishimwe no kumuhimbaza, tuzahora turi abantu bashya mu mibereho y’iby’iyobokamana. ‘Amasengesho yacu azafata ishusho y’ikiganiro tugirana n’Imana, mbese nk’aho, twaba turi kuganira n’inshuti. Izatumenyesha ubwiru bwayo umuntu wese ku giti cye. Inshuro nyinshi tuziyumvamo umunezero uhebuje wo kubana na Yesu. Kenshi tuzumva imitima igurumana igihe azaba atwegereye ngo ashyikirane natwe nk’uko yabigenzaga kuri Enoki. Igihe ibi bibaye ukuri mu mibereho y’Umukristo, mu mibereho ye haboneka kwiyoroshya, kwicisha bugufi, ubugwaneza no kwiyoroshya mu mutima; ibyo byereka aia bose ahura na bo ko yabanye na Yesu kandi akaba yarigiye kuri We. —Ellen G. White, _Christ’s Object Lessons_, pp, 129, 130.

"Mu mibereho yihugiraho ntabwo hashobora kubamo gukura no kwera imbuto. Niiba warakiriye Kristo nk'umukiza wawe bwite, ugomba kwiyibagirwa, maze ukagerageza gufasha abandi. Nimuvuge iby'urukundo rwa Kristo, mubwire [abandi iby’uko yabitangiye agapfa mu cyimbo cyabo]. ...Niwakira Mwuka wa Kristo—Umwuka wo kutikanyiza no gukunda abandi—uzakura kandi were n'imbuto. . . .  Kwizera kwawe kuziyongera kwemezwa mu mutima kwimbike, urukundo rwawe rutunganywe,”--_Christ Object Lessons_, pp. 67, 68.

**Ibibazo:**

`Mbese usobanukirwa ute amagambo Pawulo yandikiye Abafilipi avuga iby’uko bamwe babwiriza ibya Kristo babitewe n’ishyari no kwirema ibice cyangwa ibyifuzo byo kwikunda? Ni ubuhe buryo dushobora kumenya tudashidikanya ko tutariho urubanza rwo kugenza dutyo? `

`Mbese ni ibiki byakubayeho wowe ubwawe ki birebana n’ukuri kw’impamo kw’iby’Imana ndetse n’urukundo rwayo? Ni ukuvuga ushingiye ku byakubayeho wowe ubwawe, mbese ushobora kubwiriza abandi nta buryarya n’imbereka ibyo kugiraneza kw’Imana n’urukundo rwayo? Mbese ubuhamya bwawe bwaba ubuhe?`

`Mbese ni ibiki byakubayeho mu mibereho yawe yo gutegereza Umwami Imana, kandi byakwigishije iki ku birebana no kuyiringiya no kwizera muri rusange?`