---
title:  Ishusho y'Itorero rya Mbere
date:   09/11/2023
---

`Soma Ibyakozwe n'Intumwa 2:41-47. Ni iyihe shusho y'itorero rya mbere tubona hano?`

Ibyakozwe n’Intumwa igice cya 2 hasoreza ku ishusho nziza yerekana uko itorero rya mbere ryari rimeze. Ibyakozwe 2:41 havuga ko abari babatijwe “bongerewe kuri bo.” Dushobora gusoma ibi maze tukavuga ko umuntu runaka yakoze imibare maze akongera umubare w’abizera bashya ku mubare w’abizera bari basanzwe maze bakagira umubare mushya w’abiyongereye ku bandi bagize itsinda. Nyamara uko gusobanukirwa ni ukw’amajyejuru. Muri aya magambo hihishemo igitekerezo kivuga yuko aba bizera bari babatijwe vuba bahindutse abagize iryo tsinda ku buryo banganya agaciro.

Hagati aho, umurimo uhatse indi w’itorero rya mbere rya Gikristo wari uwo guhindura abantu abigishwa. Uko abantu bashya bagendaga biyongera ku bandi, bari bafite uburyo butatu bwo kubahindura abigishwa. Ubwa mbere: bakomezaga kwigishwa n’inyisho z’intumwa kandi bagasangirira hamwe. Amagambo “inyigisho” no “gusarigira” ari muri iyi mirongo asobanura “kwigishwa” no kuba “abafatanyabikorwa.” Kubwiriza kw’intumwa kwarwanyije imyizerere ipfuye maze gutanga ubusobanuro bushya ku byo abantu babonaga kandi bakabinyuramo. Nyamara ntabwo kwabigishije uburyo bwo kubaho bagaragaza uko kui mu mibereho yabo. Ibiri amambu, umuntu yashyiraga mu bikorwa: ukuri akurikije uko itsinda abarizwamo ryariri bayeho. Abizera bashya bigishwaga mu buryo bwitondewe kandi bwatekerejweho binyuze mu nyigisho  zitaziguye, no kugira uruhare mu buzima bwa buri munsi bw'abandi bizera, byose bikagenzurwa no kuyoborwa n’intumwa zari zikuze mu bya Mwuka kandi zishinze imizi.

 Kubwira abantu ibyo bagomba gukora nyamara ntubereke uburyo bwo kubikora ni ukubwiriza nabi. Nyamara niyo umuntu yasoma ibitabo cyangwa agateza amatwi ibibabwiriza bisobanura uko ibintu bikorwa, nta cyasimbura kubona abantu babikora hanyuma akigana uko bakora.  Pawulo yari abizi ni ko kubwira abamukirikiraga ngo bagere ikirenge mu cye nk’uko akigera mu cya Yesu (1 Abakorinto 11:1). Igihe abandi bashobora kukubona, bakabona ukuri kw’impamo k'umpamo k'umubano ufitanye na Kristo, na bo bibazanira impinduka.

 `Inshingano  ufite: Tekerezeza mu mibereho yawe umuntu runaka wifuza ko ahinduka umwizera. Musengere buri munsi kugira ngo yimenyere Yesu ku giti cye.`

`Bigire intego yawe: Ni nde urimo guhindura umwigishwa kandi ukamuyobora ku kugirana umushyikirano na Yesu? Shaka uburyo wamugeza ku kubana n’abandi bizera.`