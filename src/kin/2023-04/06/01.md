---
title:  Impamvu yo Kujya mu Murimo no Kwitegura Kuwukora
date:   04/11/2023
---

### SOMA AMASOMO ICYIGISHO CY'IKI CYUMWERU GISHINGIYEHO: 
Luka 24:1-12; Luka 24:36-49; Ibyakozwe n’Intumwa 1:12-26; Abaheburayo 10:24, 25; Ibyakozwe n’Intumwa 2:1-41; 1 Abakorinto 11:1.

><p>Icyo Kwibukwa:</p>
>“Aya ni amagambo nababwiraga nkiri kumwe namwe, yuko ibyanditswe kuri jye byose mu mategeko ya Mose, no mu byahanuwe no muri Zaburi bikwiriye gusohora.” (Luka 24:44).

Pawulo yandikiye Abafilipi ati: “Icyakora koko, bamwe babwiriza ibya Kristo babitewe n’ishyari no kwirema ibice, naho abandi bakabivugishwa n'umutima ukunze. Abo babivugishijwe n'urukundo, kuko bazi yuko nashyiriweho kurwanira ubutumwa bwiza, naho ba bandi bamamaza ibya Kristo babitewe no kwirema bice, babikorana umutima ubarega bibwira ko bashobora kunyongera umubabaro mu ngoyi zanjye. Mbese ibyo bitwaye iki? Nta cyo kuko uko bimeze kose, ari mu buriganya cyangwa mu kuri Kristo yamamazwa" (Abafilipi 1:15-18). 

Mbega amagambo afite imbaraga! Ari mu “buriganya cyangwa mu kuri,”  Kristo arabwirizwa—kandi icyo ni cyo gikenewe kuri Pawulo. Nubwo bimeze bityo, icyo kwifuzwa cyane ni uko impamvu zidutera kubwiriza ibya Kristo, kujya mu murimo, gusanga abandi aho bari tubashyiriye ubutumwa bwiza, zikwiriye kuba iz’urukundo, no gukunda ukuri—ntibiterwe no kwishakira ibyacu, ishyari cyangwa guhangana.

Nonese ubwo, zimwe mu mpamvu zo kubwiriza ibya Kristo ni izihe, kandi bumwe mu buryo bwo kwitegura gukora uwo murimo ni ubuhe?

Muri iki cyumweru tuzarebera hamwe bimwe mu bintu byabaye mu itorero rya mbere dushobora kugenderaho muri iyi migabane y’ingenzi y’umurimo.
