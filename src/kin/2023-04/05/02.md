---
title:  "Inzitwazo Zacu: Ubwoba"
date:   29/10/2023
---

`Soma Nahumu 1:1; Nahumu 3:1—4; na 2 Abami 17:5,6; Abami 19:32-37. yi mirongo iduhishurira iki ku birebana na Ninive ndetse n'uko Ashuri yari ibanye na Isirayeli? Ni mu buhe buryo iyi mibanire yaba yaragize uruhare ku cyemezo cya Yona cy kujya i Tarushishi?`

Imwe mu mpamvu zishobora kuba zarateye Yona kutagira ubushake bwo kujya i Ninive, ni ubwoba. Abashuri bari abanzi gica, kandi Ninive wari umurwa mukuru w’ubwo bwami.

“Umwe mu mijyi yari ikomeye cyane yo mu gihe cya kera ubwo ubwami bwa Isirayeli bwari bwarigabanyijemo kabiri, ni Nineve. ...Mu gihe uwo mujyi wamaze uguwe neza, Nineve yari ihuriro rikorerwamo urugomo n'ibindi byaha. Ibyahumetswe byanditswe byawugaragaje ko ari “umurwa uvusha amaraso,.. ... wuzuyemo ibinyoma n'ubwambuzi.” Mu mvugo izimije, umuhanuzi Nahumu yagereranyije Abanyanineve n’intare y’ingome ishonje cyane. Nahumu yarabajije ati: “Nta muti wo komora uruguma rwawe, igisebe cyawe ni umufunzo; abumvise inkuru zawe bose bakoma mu mashyi bakwishima hejuru; kandi abo utagirira nabi ni bande?” Nahumu 3:1,19"-Ellen G. White, _Abahanuzi n’Abami_, p. 170 [ingeri ya 2016].

Nineve wari umujyi uteye amabengeza, Abanyamateka batubwira ko Senakeribu yari yaraguye cyane uwo mujyi, ndetse yubaka n’ingoro ya cyami nini ahagana mu majyepfo, ifite ubwayo ibipimo bya metero 503 kuri 242 (ubuso bwa meterokare ibihumbi 121.726), ikaba yari irimo ibyumba 80. Yari yaranubatse imiyoboro 18 yo kuzana amazi mu mujyi ayakuye ku ntera ya kilometero 65. Ubunini bw’iyo ngoro ubwabwo bwari buteye ubwoba.

Abanyashuri ntibagiraga impuhwe. Igihe yavugaga uburyo yatsinze Babuloni, Senakeribu yigambye ko yujuje mu nzira zaho intumbi z’abaturage baho, abato n’abakuze, amashusho abajwe yabonetse mu bisigazwa bicukurwa mu butaka yerekana uburyo butangaje abasirikari be bicagamo abantu. Abo ntabwo bari abantu wakwifuza kugeramo; ntabwo bari abantu bagira rutangira mu kugirira nabi cyangwa kugirira urugomo uwo babagi batishimiye. Mu by’ukuri, gutekereza kugenda mu bantu benshi b’i Ninive, bigomba kuba byarahindishije Yona umushyitsi kubera ubwoba.

Nubwo byari bimeze bityo, akenshi iyo dusoma inkuru ya Yona tumuvebera ukuntu yemereye ubwoba bukamubuza gusohoza amabwiriza Imana yari yamuhaye. Icyo tunanirwa kubona ni ukuntu dushobora gukora ibimeze nk’ibyo yakoze; ni ukuvuga kwemera gutegekwa n’ubwoba aho gutegekwa n’Imana.

`Ongera utekereze igihe wiyumyisemo cyane ko Imana yakuyoboraga gukora ikintu wowe utashakaga gukora bitewe n’ubwoba. Ni irihe somo wigiye muri ibyo byakubayeho?`
