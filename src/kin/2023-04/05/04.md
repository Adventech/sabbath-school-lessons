---
title:  "Inzitwazo Zacu: Kuba Ibintu Bitameze Neza"
date:   31/10/2023
---

Imibereho Yona yagiriye mu nda y'urufi (soma Yona 2) ni ukwerekanwa gutangaje k’urukundo n’imbabazi Imana igira, kandi isengesho rya Yona rihishura ko ubutumwa bw’urukundo rw’Imana butabuze kumugeraho. Nyamara guhura n’Imana kwe mu buryo bukomeye ntigusobanuye ko ibitekerezo by’akamenyero n’imyifatire bye bya kera byari guhinduka mu buryo bworoshye, nubwo yaje kugeraho akajya i Ninive.

`Soma Yona 3. Ni buryo ki abantu babyitwayemo bamaze kumva ikibwirizwa cya Yona? Ni ibihe byigisho twakura hano ku bijyanye no guhamya Imana?`

Uko ibyiyumvo bya Yona ku bijyanye n’Abanyaninive byari bimeze ose, yabwirije ibyo Imana yari yamutumye, kandi umusaruro wavuyemo wari utangaje. Abanyaninive barihannye! Yego, Yona yagombaga kuzenguruka kenshi, agakora ibyo alashakaga gukora, nyamara igihe yabikoraga, Imana yahawe icyubahiro.

Bityo rero, umurimo w’Imana ujya mbere utwawe ku bitugu by’abafite ubushake bwo kwitanga, ndetse n'abagenda baseta ibirenge Indangagaciro zacu zigomba guha Imana umwanya wa mbere mu gushaka abazimiye. Kimwe na Yohana, haba ubwo dushakisha urwikekwe n'impamvu bitubuza gusanga umuntu runaka cyangwa itsinda ry’abantu runaka. Guhangana urwikekwe ruturimo bidusaba kugira ukwiyoroshya. Umurimo na wo udusaba igihe Wimbaraga mu by’amarangamutima. Gushyira imbaraga mu bijyanye n’imibereho y’abandi no kubitaho by’ukuri bishobora kuba birushya. Mu gihe turuhijwe n’umujagararo utuma tudakomeza guteza imbere iby’imibereho yacu bwite no guhangana n’ibibazo byacu, gufasha abandi mu bijyanye  amarangamutima bishobora gusa n’ibitinanije cyane.

Igiheruka kandi, ni uko kugira uruhare mu murimo akenshi bisaba  ko duhindura uko twiyumva ku birebana n’amafaranga ndetse n’uko tuyakoresha.. Byaba ari ibijyanye no kwita ku bantu, kubagurira ibitabo basoma n’ibindi bikoresho tubashyira byo kubagezaho ubutumwa, cyangwa se Kubishyurira serivisi runaka, cyangwa kubishyurira kugira ngo babone igihe bakoresha mu murimo w’ibwirizabuturnwa, hariho ibintu bigomba kwishyurwa bifitanye isano n’umurimo. Ishusho byafata uko yaba imeze kose, umurimo w’ibwirizabutumwa usaba kwigomwa.

Inkuru nziza-ni uko nubwo ‘Yona atari akwiriye, Imana yakoze mu mbaraga nyinshi kugira ngo igeze Abanyaninive ku kwihana. Ikibabaje ni uko Yona atafatanyije n’abari mu ijuru-kwishima.

`Ni ukuhe kwigomwa Imana irimo kugusaba kugira—cyangwa kwitegura kugira—kugira ngo ugeze urukundo rwayo ku wundi muntu? Ni mu buhe buryo wizera rwose ko izasohoza isezerano ryayo ryo gukungahaza imibereho yawe binyuze mu kwigomwa?`