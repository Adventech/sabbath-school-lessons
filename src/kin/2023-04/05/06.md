---
title:  Ndi Hano, Ba Ari Jye Utuma
date:   02/11/2023
---

Inkuru ya Yona irenze kuba itangaje. Kuba Imana yarashoboye gukiza Abanyaninive nubwo ubuhamya bwa Yona bwari bubi, ni ikintu gikomeye kitwibutsa yuko uruhare rwacu ari ukuba umuyoboro gusa w’Imana, Yo yonyine ishobora kwemeza imitima no kuyihindura. Ni ikintu cyo kutwibutsa ko Imana ishaka gusa intumwa zifite ubushake kandi zicishije bugufi zigakurikira inzira iziyoboyemo.

`Soma Yesaya 6:1—8. Ni ikihe gitekerezo shingiro kigaragazwa muri iyi mirongo?`

Aho hakubiyemo irarika. Imana irashaka abakorerabushake bitanze. Tugomba gusubiza uko kurarika binyuze mu kugandukira ubuyobozi bwayo, kwemera kumva ijwi ryayo, hanyuma tugahitamo kumvira icyo itubwiye cyose. Inkuru ya Yona na none ihishura urukundo Imana ifitiye abantu baba aho urukundo rwayo rudakora ku mitima y’abantu ndetse n’ijwi ryayo ntiryumvikane. Nk’uko Imana yagiriye impuhwe Ninive, ni ko ifitiye impuhwe miliyoni nyinshi z’abantu batuye mu mijyi muri iki gihe aho inyubako zisimbura ibiti n’indabyo, n’urusaku rudatuza rugatuma bibagora gutuza ngo batege amatwi. Imana ivuga ko ab’i Ninive “batari bazi gutandukanya indyo n'imoso” (soma muri Yona 4:11). Imana ikeneye intumwa zifite ubushake bwo kugeza ubutumwa bw’ ibyiringiro ku bahagaritswe umutima n’ubucuruzi bwabo no kuba babihiwe n’ubuzima.

Yesaya yumvise ijwi rivuga ngo: “Ni nde watugendera?” Mbese igisubizo cyawe kizaba ikihe?

`Inshingano ufite: Ku rupapuro ruriho ubusa cyangwa mu ikayi yawe wandikamo gahunda y’amasengesho yawe ya buri munsi, Kora urutonde rw’abantu 10 uzi badasanzwe ari abizera.. Tuzabita “abigishwa” bawe. Kora urutonde rw’amazina yabo niba bishoboka. Urwo rutonde uruhoze hafi yawe, maze. muri iyi minsi isigaye y'igihembwe, usengere buri muntu muri abo bigishwa bawe icumi. Senga ngo Imana igufashe ubahindukire inshuti ikomeye ya bugufi biyumyamo kandi bakayiringira, ndetse ngo babe n’inshuti z'abantu musanganywe. Uko urushaho kwimbika mu isano mugirana, kubitegereza ubyitondeye no kubatega amatwi, uzashobora gutahura ibyo bakeneye byihariye, ibibagirira nabi, n’ibibatera umubabaro.  Hanyuma usabe Imana ngo ibakemurire ibibazo by’ibyo bakeneye.`

`Bigire intego yawe: Hitamo umujyi ukwegereye ndetse n'uri mu kandi karere k'isi. Tangira gusengera abantu batuye muri buri mujyj muri iyo. Saba Imana ngo ihagurutse Abadiventisti bafite imbaraga bazaba muri iyo mijyi bagashobora kumenyesha abantu ukuri tuzi-ukuri kuvuga ibyo kugaruka kwa Yesu kwegereje.`