---
title:  "Inzitwazo Dutanga: Intambara Zitubuza Amahwemo"
date:   01/11/2023
---

“Uwiteka, si cyo navugaga nkiri iwacu?. Ni cyo cyatumye mpungira i Tarushishi kuko namenye ko uri Imana igira ubuntu n’imbabazi, itinda kurakara jfite kugira neza kwinshi kandi yibuza kugira nabi (Yona 4:2). Mbega isengesho ryiza Yona yasenze! Ubundi se hari ukundi yari kuvuga?

`Soma muri Yona igice cya 4. Ni iki kitagendaga neza kuri uyu muntu?`

Yona yari afitiye urwango rukomeye abantu Imana yari imutumyeho ku uryo yumvaga icyamubera cyiza ari uko yapfa aho kubura aho yerekeza amaso igihe kurimbuka yari yavuze kuri Ninive kwari kuba kutabayeho.

Yona yifuzaga ko Ninive ikurikira Sodomu na Gomora mu kurimbuka. Yari yiringiye ko amateka y’Imana agera kuri abo bantu yangaga. Ubwo ibyo yashakaga bitari bibaye, uko yumvaga ibintu kwaranyeganyejwe cyane, nuko Yona yifuza gupfa aho kwemera ko isi yihinduriza.

Ku nshuro ya kabiri mu nkuru ya Yona, Imana irongera igahura na we, noneho itamuzaniye ikibwirizwa cyangwa amagambo, ahubwo imwereka ibyamubayeho. Uko twumva ibintu ntikwiyubaka hashingiwe ku itegeko. Nta nubwo guhinduka bitewe n’ibyo twumvise ishya cyangwa bitandukanye n'ibyo dusanzwe tuzi. Inshuro nyinshi imyumvire yubakwa cyangwa se igahinduka hashingiwe ku byo umuntu anyuzemo mu buzima n'uburyo abisobanukiwe cyangwa abisobanura.

Kunyura mu bintu bishya Imana yari ihaye Yona byari ukumufasha kubona neza uburyo imyumvire ye yari yaravangiwe. Imana yatumye ikimera gikura mu buryo bw’igitangaza kiba kinini bihagije mu munsi umwe ku buryo cyatanze igicucu cyo gutwikira Yona ngo izuba ryotsa ritamwica. Yoha yaranezerewe, nyamara ntiyashimaga Imana: yakoze igitangaza, ahubwo yari anejejwe n’icyo kimera. Aho kugira ngo abone ko icyo gitangaza atari akwiriye kugikorerwa, yabonye ari umugisha ukwiriye kandi wari ukwiriye gukurikira imirimo ye myiza. Igihe ikimera cyari cyumye, byamubereye bibi ku buryo byateye Yona kurakara no kumva atamerewe neza mu kwiyumvamo kwe ko afite agaciro, maze ibitekerezo bye byuzuramo gushaka kwiyahura.

Ibyo byabayeho byakurikiwe n'ijwi ry'Imana ryoroheje ryo gucyaha, ngo rifashe Yona kubona ubupfapfa bwe bwo guha agaciro ikimera kukirutisha ibihumbi byinshi by’abagabo n’abagore ndetse n’abana bari i Ninive, yemwe ndetse n’amatungo yabo.

`Ntabwo iyi nkuru itanga umwanzuro ku bijyanye n'amaherezo yo kwihana kwa Yona. Ahubwo, iyo nkuru natwe ubwacu iratureba. Ni iki tuzakora ku bijyanye n'uko Imana yitaye ku banyabyaha, abagirira abandi nabi, n'abantu batagerwaho bari ahantu hose kuri uyu mubumbe?`