---
title:  "Inzitwazo zacu: Kubona Ibintu uko Bitari"
date:   30/10/2023
---

Ubwo umugaru wari uje, Yona yarigaye (Yona 1:1—12). Inyifato ye ihishura rwose ikintu kirebana n’uko abari mu isi icyo gihe bumvaga kandi bagasobanukirwamo Imana cyangwa “‘Imana.” Mu gihe imana zitandukanye bizeraga zayoboraga mu bihugu byabo bitandukanye, inyanja yatekerezwaga nk’ubwami buteye ubwoba butegekwa n’abadayimoni. Mu myumvire y’abasare, igitambo cyari gikenewe kugira ngo baturishe uburakari bwabo. Nubwo Yona yari Umuheburayo, birashoboka cyane ko imyizerere gakondo yariho icyo gihe yaba yaragize ingaruka ku myumvire yari afite.

`Soma Yona 2:1—3, 7-10. Iyi mirongo iduhishurira iki ku birebana n’uko Yona yatangiye gusobanukirwa no kugira neza kw’ Imana?`

Nubwo Yona yarimo ahunga aho ubwoko buvuga ko Yehova ari Imana yabwo butuye, yize (mu buryo bugoye) ko n’igihe yari mu rugendo ajya mu mico y’abanyamahanga, Yehova yari akiri umwami ukomeye. Umuyaga n’imiraba yo mu nyanja byari iby’Imana. N’ifi na yo ni uko. “Isi n'ibiyuzuye ni iby’Uwiteka” (Zaburi 24:1). Umutima wa Yona wahindukiriye Umwami waremye isi n’inyanja, kandi yatuje akanwa ke arakizwa.

Natwe dushobora gusobanukirwa nabi iby’Imana n’ibyo itwitezeho. Ugusobanukirwa nabi guhuriweho na benshi ni ugutekereza yuko icyifuzo Imana idufitiye ari ukwibanda cyane ku gakiza kacu bwite n’uko twivana mu bibi by’ab’isi batuzengurutse. Nubwo twigishwa kwirinda “kwanduzwa: n'iby’isi” (Yakobo 1:27), icyo dukwiriye kwibandaho ni uburyo dukwiriye kugeza imigisha y’Imana n’ibyiringiro ku babikeneye.

Ukundi gusobanukirwa nabi kutubuza kwakira uguhamagara kw’Imana ngo tujye mu murimo, ni ukwizera ko intsinzi yacu ituruka kuri twebwe ubwacu. Ntabwo dushobora gukiza ubugingo bw’umuntu umwe nk'uko Yona atashoboraga gukiza Niniv. Dushobora kugira imitekerereze yo kwiyumvamo ko turi ba “mukiza" Ku bijyanye n'umurimo. Icyo duhamagarirwa si ugukora umurimo wo gukiza, ahubwo ni ugukorana n’Imana mu murimo wayo wo gukiza. Tujya dutanga ubuhamya dushima inzira z’Imana zihariye 20 kuduhindura, nyamara Imana yonyine ni Yo ishobora kwireherezaho abantu. Dushobora gutera imbuto z'ukuri, nyamara Imana yonyine ni Yo ishobora guhindura umutima. Inshuro nyinshi twitiranya uruhare rw’Imana n’urwacu, kandi ibyo birahagije ngo umuntu abone urwitwazo rwo kudahamiriza abandi iby’Imana. Ni byo koko Imana yakoresheje Yona, nyamara Imana yonyine ni Yo yahinduye Ninive, ntabwo ari Yona.

`Gukiza imitima biraruhije, biruhije abantu cyane gukiza imitima yabo bwite. Mbese ni mu buhe buryo dushobora kwiga kureka Imana igakiza imitima idukoresheje, binyuze mu mibereho yacu n’ubuhamya bwacu?`