---
title:  Imana Iduhamagarira Kujya mu Murimo
date:   14/10/2023
---

### AHO ICYIGISHO CY'IKI CYUMWERU GISHINGIYE:
Itangiriro 1:1-9, Itangiriro 12:1-3, Daniyeli 9:24-27, Matayo 1:21, Itangiriro 12:10-13:1, Ibyakozwe n’Intumwa 8:1-4, Ibyakozwe n'Intumwa 1:8.

> <p>Icyo Kwibukwa:</p>
> “Icyakora muzahabwa, imbaraga Umwuka Wera nabamanukira, kandi muzaba abagabo bo kumpamya i Yerusalemu n'i Yudaya Yose n’i Samariya, no kugeza ku mpera y’isi” (Ibyakozwe n’Intumwa 1:8).

Rimwe na rimwe Imana ishobora kutuvana aho twumvaga tumerewe neza, maze ikaduhindura abahamya bayo. Rimwe na rimwe izi impinduka zishobora gukoreshwa mu gusohoza imigambi yayo, nk’urugero rw'ibyabaye mu gutatanya abantu bo ku munara w’i Babeli. “Uko gutatana kwari uburyo bwo gutuza abantu ku isi yose; nu uko umugambi w’Imana wuzurishwa uburyo abantu bari barakoresheje ngo bawubuze gusohora..”—Elina. G. White, _Abakurambere n’Abahanuzi_, p. 92[ingeri ya 2016]. Hagati aho, Aburahamu yavuye mu gihugu cye ajya mu kindi (Itangiriro 12) kugira ngo abe umuhamya. Abigishwa ba Yesu bahagaritse gukorera umurimo mu bwoko bwabo. (Ibyakozwe n’Intumwa 3) kugira ngo bajye guwukorera abandi bantu (Ibyakozwe n’Intumwa 8:14). Mu Ibyakozwe n’Intumwa 1:8, Yesu yashyizeho ihame rigenga ibwirizabutumwa: bagombaga guhera aho batuye, muri Yerusalemu n’i Yudaya, nuko bagakomereza i Samhariya, maze bakagenda bakagera ku mpera y’isi.

Nyamara nubwo tutava mu gihugu cyacu, Imana iracyashaka ko dusanga abantu bari ahatuzengurtse. Igihe itorero ryo muri Yerusalemu ryari ritangiye kumva rinyuzwe n’uko rimeze, abari barigize baratatanye. Nubwo akarengane kaje kandi abantu bakababazwa, ibyo bintu byabayeho by’amahirwe make byahindutse uburyo bwo gukwirakwiza ubutumwa bwiza mu isi yose.