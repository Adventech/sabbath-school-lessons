---
title:  Guhamagarwa kwa Aburahamu
date:   17/10/2023
---

Igihe yari yitabye guhamagara kw'Imana, Aburahamu yinjiye mu gihugu nk’uko Imana yari yamutegetse. Nyamara kandi, uhereye mu itangira, ibintu bisa n’ibitaramubereye byiza cyane. Yageze aho Imana yari imubwiye kujya, nyamara dukurikije ibyo Bibiliya ivuga, “Abanyakanani bari batuye muri icyo gihugu” (Itangiriro 12:6)—icyo abapagani bari bazwiho ni ubugizi bwa nabi n’urugomo. Nta gitangaje ko nyuma yuko Aburahamu agera aho hantu, Imana yamubonekeye ikamubwira iti: “Urubyaro rwawe nzaruha iki gihugu” (Itangiriro 12:7). Nta gushidikanya, Aburahamu yari akeneye guterwa ubutwari.

Nyamara nubwo byari bimeze bityo, ibintu byari bikomeje kutamugendekera neza, byarutwaga no mu itangira.

`Soma mu gitabo cy’Itangiriro 12:10-13:1. Ibyamubayeho nyuma ni ibiki, kandi ni ayahe makosa uyu muntu w’Imana yakoze?`

Mbega ukuntu bishobora kuba byaramubereye urucantege! Kuva mu gihugu aho wavukiyemo kandi cyari kikuguye neza maze ukagenda “utazi aho ugiye!” (Abaheburayo 11:8). Kandi kimwe mu bintu bikomeye yabanje guhura nacyo ni amapfa! Ayo mapfa yari mabi cyane ku buryo yagombye kuva aho yari yabwiwe n’Imana gutura, akajya
ahandi hantu. Kandi ibintu byarushijeho kuba bibi.

“Ubwo Aburahamu yari mu Egiputa, yerekanye ko afite intege nke no kudatungana bya kimuntu. Ubwo yahishaga ko Sara ari umugore we; yashidikanyije ku burinzi bw'ijuru, abura ukwizera n’umuhati byari byararanze imibereho ye... Muri uko kubura ukwizera kwa Aburahamu, yari ashyize Sara mu kaga gakomeye. Umwami wa Egiputa amaze kubwirwa ubwiza bw’uwo mugore, yamutumije iwe mu ngoro ya cyami kugira ngo amugire umugore we. Ariko Uwiteka, kubwo imbabazi ze nyinshi yarinze Sara ubwo yahanaga Farawo n’inzu ye.”—Elien G. White, _Abakurambere n’Abahanuzi_, p. 100 [Ingeri ya 2016]

Ntamuntu n’umwe wigeze kuvuga yuko umurimo w'ibwirizabutumwa wari woroshye, kandi kubwo  kubeshya, kubwo kuvuga ibinyoma. Aburahamu yatumye ibintu birushaho kumubera bibi. Kubw’amahirwe, imana ni imana yihangana, kandi ntiyaciye umugaragu wayo kubw’amakosa yakoze, kandi kubw’amahirwe make; ayo si yo makosa yonyine Aburahamu yakoze. Mbega ukuntu ari iby’ihumure kumenya ko nubwo twaba twaguye mu makosa, iyo tugundiriye Uwiteka Imana dufite kwizera no kumugandukira, nk’uko Aburahamu yabikoze, tutababarirwa amafuti, ibyaha indetse n’amakosa byacu gusa, ahubwo ashobora no sukemeza kudukoresha mu murimo we.

`Ni irihe somo dushobora kwigira ku nkuru ya Aburamu ari muri Egiputa?`