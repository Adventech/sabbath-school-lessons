---
title:  Ibindi byo Kwiga no Kuzirikanwa
date:   20/10/2023
---

Soma mu gitabo cy’Ibyakozwe n’Intumwa cyanditswe na Ellen G. White, igice kivuga “_Inshingano Ikomeye_,” pp. 18-22, n’igice kivuga “_Umuntu Washatse Ukuri_,” pp. 79-86 [ingeri ya 2018].

“Mbere y’uko Kristo azamuka mu ijuru, yahaye abigishwa be inshingano yabo. Yababwiye ko bagomba gusohoza umugambi we wo kuraga isi ubutunzi bw’ubugingo buhoraho. Yarababwiye ati: Mwabaye abahamya b’ubuzima bwanjye bwo kwitangira abatuye isi... Mwitegereje imirimo nakoreye Abisirayeli, kandi ubwo ubwoko bwanjye butaje aho ndi ngo bubone ubugingo, nubwo abatambyi n’abakuru bankoreye ibyo bifuzaga, nubwo banyanze bazongera bahabwe andi mahirwe yo kwemera Umwana w’Imana. Mwiboneye ko abansanga bose batura ibyaha byabo mbakirana ubuntu. Uza aho ndi sinzamwirukana. Bigishwa banjye, mbashinze ubu butumwa bw’ imbabazi bugomba, gushyirwa Abayahudi n’abanyamahanga, uhereye ku Bisirayeli maze ukageza mu mahanga yose, indimi zose n’amoko yose. Abizera bose bazakoranyirizwa mu Itorero rimwe.”—Ellen G. White, _Ibyakozwe n'Intumwa_, p: 20 [Ingeri ya 2010].

Inshingano Ikomeye irasobanutse: “ 'Mugende muhindure abantu bo mu mahanga yose abigishwa’ ” (Matayo 28:19). Kubw’ibyo rero, iyo nshingano irebana no gusanga abandi, by’umwihariko abo mu yandi mahanga.

“Inshingano yo kwamamaza Ubutumwa Bwiza ni ryo tegeko rikomeye ryo mu ngoma ya Kristo. Abigishwa bagombaga gukorana ubwitange bakorera abantu babararikira kwakira imbabazi. Ntabwo bagombaga gutegereza ko abantu bizana ahubwo nibo bagombaga kubasanga babashyiriye ubutumwa  babafitiye.”—Ellen G. White,_ Ibyakozwe n'Intumwa_, p. 20[Ingeri ya 2010].

“Hariho benshi muri iyi si bari hafi y’ubwami bw’Imana kurusha uko tubitekereza. Muri iyi si y’umwijima n’icyaha Uwiteka afite abantu benshi b’abanyacyubahiro azoherereza intumwa ze. Hirya no hino hari abazafata icyemezo cyo guhagararira Kristo. Abantu benshi bazaha agaciro ubwenge bw’Imana kurusha inyungu y'iby’isi iyo ari yo yose, kandi bazahinduka abatwaramucyo b’indahemuka... Bamaze kwemera ko ibyo Petero ababwiye byari bihuje no gusohora kw'imigambi y’Imana, kandi ko imyumvire yabo no kwitarura abandi byari bihabanye n’inyigisho y’ubutumwa bwiza, bahimbaje Imana bati: “_Nuko noneho Imana ihaye n’abanyamahanga kwihana, kugira ngo nabo bahabwe ubugingo._” Ibyakozwe n’Intumwa 11:18.


Bityo nta mpaka zibayeho, urwikekwe rwakuweho, guheza abandi kwari kwarashyizweho n’umuco wabaye akarande byararetswe kandi ubutumwa bwiza bufungurirwa inzira kugira ngo bwamamazwe mu banyamahanga”— Ellen G. White, _Ibyakozwe n'Intumwa_, pp. 91—-92[Ingeri ya 2010].

**IBIBAZO:**

`Mbese wasobanura ute ijambo “umurimo” urihuje n’imibereho yawe?`

`Ni mu buhe buryo ushobora kugaragaza buri munsi umurimo n'ibwirizabutumwa mu nyifato n'imico yawe? Ni mu buhe buryo ushobora kurushaho gutekereza ku murimo w’ibwirizabutumwa mu mirimo yawe ya buri munsi?`

`Ni mu buhe buryo ari ingenzi cyane kugenzura, imitima yacu no gushaka imbaraga ziva mu ijuru kugira ngo zitumaremo kwishisha abandi?`