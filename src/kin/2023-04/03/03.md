---
title:  Guhindukira Abari mu Isi Bose Umugisha
date:   16/10/2023
---

`Soma Itangiriro 12:13. Ni mu buhe buryo amabwiriza Imana yahaye Aburamu yari ukumuhamagarira kujya mu murimo?`

Imana yasabye Aburamu (awo nyuma yaje guhindurira izina akitwa Aburahamu) gusiga igihugu cye akajya mu kindi gihugu. Ibi byari umugabane umwe w’umugambi w’Imana wo kuzakoresha Aburahamu nk’igikoresho cyo gusoza imigambi yayo ku isi. Nuko Aburahamu aragenda, akurikije ijambo ry’Uwiteka. Niba Imana igufitiye umugambi, bishoboka ko byaba kuguhamagarira gusiga  umuryango wawe wagutse n’ubwoko bwawe, maze ukajya aho Imana igufunguriye inzira ngo uyikorere, kugira ngo ubere abandi umugisha.

`Soma amasomo akurikira. Ni iki buri somo rivuga kui isezerano ry'Imana, rya sezerano yaduhaye?`

`Itangiriro 3:15`

`Itangiriro 17:19`

`Kubara 24:19`

`Yesaya 9:6`

`Daniyeli 9:24-27`

`Matayo 1:21`

Uhereye ku mirongo tubonye haruguru, biragaragara ko Imana yari igiye gusohoza isezerano ryayo, iryo yari yaratangiye mu murima wa Edeni, ko hari uwari kuzaza akaba igisubizo ku kibazo cy’icyaha. Icyo gisubizo, ni cyo Yesu Kristo Mesiya, wagombaga kuvuka mu rubyaro rwa Aburahamu (binyuze kuri Sara). Mu Abaheburayo 1:9 havuga ko Isaka na Yakobo bari abaragwa b’isezerano ry’umugisha Imana yari yarahaye Aburahamu.

Ntabwo tuzi nyirizina urwego Aburahamu ubwe yumvagaho uburyo urubyaro rwasezeranywe rwari kuvukira muri we, nyamara yakomeje urugendo mu kwizera. “Kwizera ni ko kwatumye Aburahamu yunvira Imana imuhamagariye kujya aho yari agiye kuragwa, nuko agenda atazi iyo ajya” (Abaheburayo 11:8).

Mbega urugero twahawe!

`Reka tuvuge ko uhamagawe n’Imana ngo ugende, “utazi ” aho ugiye. Mbese wifata ute? Kandi ni ukubera iki wifata utyo?`