---
title:  "Isi: Ahakorerwa Umurimo"
date:   12/10/2023
---

`Soma Ibyahishuwe 7:9, 10. Ni iki iyi mirongo ivuga ku bijyanye n’ahantu umurimo w’Imana ugomba kugera mu isi?`

Icyigisho cy'iki cyumweru cyavuze mu buryo bugambiriwe amasomo abiri y’ingenzi ashimangira ko umurimo wo guhindura abantu abigishwa ari izingiro ry’Ubutumwa Bukomeye ndetse n'ubutumwa bwiza bw’iteka ryose. Igishimishije ni uko ayo: masomo abiri ahujwe n’ingingo imwe: “aho” umurimo ugomba gukorerwa. Handitswe ngo: “Nuko mugende muhindure abantu bo mu mahanga yose, abigishwa”(Matayo 28:19), “abari mu isi yose, bo mu mahanga yose, imiryango yose, indimi zose, n’amoko yose” (Ibyahishuwe 14:6).

Mu yandi magambo, ubutumwa bwiza bwa Kristo bugomba kugera ku bantu bo mu Nzego Zose, mu mahanga yose, mu ndimi zose n’amoko yose. Imbaraga ihindura y’ubutumwa bwiza igomba guhuriza hamwe abakijijwe mu buvandimwe bukomeye. Dufite urugero rumwe tugomba gukurikiza ari rwo Kristo. Nitwemera ukuri nk’uko kurj muri Yesu, urwikekwe rushingiye ku bwenegihugu n’ishyari ruzavaho, maze umwuka Wukuri uhuze imitima yacu ihinduke umwe bari hafi yanyu.” Umurimo utangirira mu rugo, mu bagize umuryango, mu baturanyi, ndetse no mu nshuti. Aho ni ahantu ha mbere umurimo ukorerwa.

Ahantu ha 2: Nuko arakomeza ati: “I Yudaya hose n’i Samariya hose”. Umurimo wacu na none ureba n’abari ahantu runaka hatwegereye ariko na none hirya gato yacu. Muri iri tsinda, habonekamo abantu bashobora kuba bavuga ururimi nk’urwacu abantu bafite umuco nk’uwacu, nyamara bakaba batabayeho nk’uko tubaho cyangwa ngo tube dusangiye ukuri kw’impamo dufite. Abo nibo dukurikizaho mu murimo dukora.

Ahantu ha 3: Hirya y’aho, Yesu aravuga ati: “no kugeza ku mpera y'isi”. Umurimo w’Imana uduhamagarira gusanga abantu bari hose, mu mahanga yose, amoko yose, indimi zose, ndetse n’imiryango yose. Aha ni ho hantu ndakuka tugomba gukorera umurimo.

`Inshingano ufite: Muri iki cyumweru, sengera buri munsi abantu muturanye. Imana yagushyize aho hantu kubw’impamvu.`

`Bigire intego yawe: Kora ubushakashatsi aho utuye (mbese abantu bakuzengurutse bateye bate?) Amoko yabo, n’amadini ni ayahe? Ikigero cyabo cy’ubukuru, niba bakennye: cyangwa bakize, indimi bavuga, n’ibindi. Saba Imana ku kwereka uburyo ushobora kuba umuyoboro w’urukundo rwayo rukagera kuri bo.`