---
title:  Ibindi byo Kwiga no Kuzirikanwa
date:   13/10/2023
---

_Ngo bube ubuhamya bwo guhamiriza amahanga yose._ “Amagambo ya Yesu ngo, 'Muri umucyo w’isi,' yerekana ukuri k’uko yari ahaye abayoboke be umurimo ugera ku isi yose. Nk’uko imirasire y’izuba icengera mu mfuruka z’isi za kure, ni ko Imana yagennye ko umucyo w’ubutumwa bwiza uzagera ku muntu wese utuye ku isi. Iyaba itorero rya Kristo ryasohozaga umugambi w’Umwami wacu, umucyo wamurika ku bicaye mu mwijima n’abari ahantu hari igicucu cy’urupfu; aho kugira ngo bicucike ahantu hamwe kandi bihunze kwikorera umusaraba, abagize itorero bakwirakwira mu bihugu byose, bakareka umucyo wa Kristo ukamurika uva kuri bo, bagakora nk’uko yakoreraga imitima ngo ibone agakiza, kandi ubu ‘butumwa bwiza bw’ubwami’ bwakwihutishwa vuba bukagera mu isi yose.

“Mu bihugu byose humvikanira ijwi ry’i Makedoniya ngo, ‘Ambuka uze udutabare.’ Imana yafunguye ahantu hashya imbere yacu. Abo mu ijuru bamaze igihe bakorana n’abantu. Kugira neza kw'ijuru kutugenda imbere, kandi imbaraga z’Imana zikorana n’umuhati w’abantu. Mu by’ukuri amaso atabona imikorere y’Umwami Imana ni yo afite ubuhumyi, kandi amatwi atumva ijwi ry’Umwungeri w’ukuri uhamagara intama ze ni yo yapfuye. Bamwe bumvise ijwi ry'Imana ribararika maze baritaba. Nimureke buri mutima wose wejejwe witabe, binyuze mu gushaka uko wageza ku bandi ubutumwa butanga ubugingo. Abagabo n’abagore bafite kwicisha bugufi no kwizera nibakira umurimo Imana yabaringanirye, imbaraga z’Imana zizahishurirwa mu guhindukirira ukuri kw’abantu benshi. Mu muhati wabo hazabonekamo umusaruro utangaje.”—Ellen G. White, _The Advent Review and Sabbath Herald_, November 14, 1912 (Byakuwe mu Kinyamakuru cyitwa _‘Urwibutso n’Integuza y'Isabato'_ cyanditswe ku wa 14 Ugushyingo, 1912).

**IBIBAZO:**

`Kugirirwa icyizere kwitorero mu muryango mugari w’abantu guturuka mbere na mbere ku buryo twebwe—abagize umubiri wa Kristo—tugaragaza urukundo rw’Imana mu mibereho yacu bwite mu gusohoza umurimo wayo. Ni mu buhe buryo wowe ku giti cyawe witwara mu nshingano ikomeye nk’iyo?`

`Utekereza ko itorero ryawe rigaragara rite kandi abantu baturanye na ryo batari Abadiventisti barisobanukirwa? Ubibwirwa ni iki? Niba barisobanukiwe mu buryo bwiza, ni iki wakora kugira ngo birusheho kuba byiza? Kandi niba barisobanukiwe mu buryo bubi, ni iki wakora kugira ngo bihinduke?`

`Ni ukubera iki gukomeza kugira “ubutumwa bwiza bw’ iteka ryose” izingiro ry’umurimo wacu ari ingenzi cyane? Ni ibihe byiringiro bidakuka dushobora kubwira umuntu uwo ari we wese, tukabivuga aho ari ho hose, nyamara bikaba bidashingiye ku byiringiro bikomeye dukura mu butumwa bwiza, ubutumwa bwiza bw’ibyo Yesu yadukoreye ku musaraba?`