---
title:  "Ubwoko bw'Imana: Imiyoboro Ubutumwa Bunyuzwamo"
date:   11/10/2023
---

Mu mateka yose, buri gihe Imana yagiye igira abakomezaga kuba indahemuka kuri Yo bagaragaza imico  yayo, bakayumvira, bakurikiza imigambi yabo. Ubwoko bw’Imana ni abantu bahamagawe, bakemera kurarikwa nayo bagafatanya nayo mu buntu bwayo. Bose bagiye baba ibikoresho by’Imana kandi bazakomeza kuba byo mu gusohoza umurimo wayo.

`Soma Itangiriro 12:1-3 no Gutegeka kwa Kabiri 7:6, 11, 12. Ni uwuhe mugambi Imana yari ifitiye ubwoko bwayo katanga ka mbere mu Isezerano rya Kera?`

Isezerano Imana yagiranye na Aburahamu n’urubyaro rwe ryari rifite umugambi wihariye. Bari bahamagawe, baremwe, kandi batumwe ngo babe ibikoresho byo gusohoza umurimo w’Imana. Ni imiyoboro y’umurimo w’Imana ngo igeze imigisha ku mahanga (gereranya no Gutegeka 28:10, Yesaya 49:6). Nyamara kandi, babaga batoranirijwe mu isezerano ryo kugirana n’Imana umushyikirano, hashingiwe ku kigombero cy’uko baba bafite kwizera no kumvira (Itangiriro 22: 16-18; Kuva 19:5, 6: Gutegeka 28:1, 2; 2 Ngoma 7:14). Ura rugendo rwo kwireherezaho amahanga yabaga azengurutse Isirayeli, rwari uburyo bw’Imana bwo “gukora umurimo" bwakoreshwaga mu Isezerano rya Kera. 

Mu Isezerano Rishya, umurimo w’Imana urakomeje. Umwami n’Umukiza wazutse yashyizeho “uburyo bushya bwo gukora umurimo” (soma muri Matayo 28: 18-20, Ibyakozwe n’Intumwa 1:8) ari ho, abigishwa ba Yesu—ari na bo bari bagize itorero—bagombaga kujya mu isi yose bagakora umurimo, aho kugira ngo abari mu isi babasange aho bari, nk’uko byari bimeze kuri Isirayeli ya kera. Umurimo ntiwatangijwe n’itorero. Ibiri amambu, itorero ririho bitewe n’uko Imana igifite umurimo igomba gusohoza kandi iri gukoresha itorero ryayo kugira ngo iwusohoze.

Nyamara kandi haracyari ikibazo nk’iki ngo: Umurimo w’itorero ni uwuhe? Ni umwe na wa wundi wa nyiri uguhamagara itorero ngo ribeho: “Kandi Umwana w’umuntu yazanwe no gushaka no gukiza icyari cyazimiye (Luka 19:10). Nubwo nta muntu n’umwe muri twe wo mu itorero ushobora gukiza undi, dushobora kandi tugomba kwereka abandi umwe gusa gukiza, kandi uwo ni Yesu Kristo.

“Umurimo w’itorero rya Kristo ni ugukiza abari kurimbukira mu byaha. Ni ukumenyesha abantu urukundo rw’Imana no kubageza kuri Kristo ku bw’imbaraga ziboneka muri urwo rukundo.”—Ellen G. White, _Testimonies for the Church_, vol. 3, p: 381. Mbega amahirwe n’inshingano ikomeye! 

`Umurimo ugomba gukorwa n’itorero nk’uko dukenera umwuka wo guhumeka kugira ngo tubeho. Umwuka utariho, twapfa. Itorero ridakora rirapfa. Ni iki wakora ku cyawe giti kugira ngo itorero ryawe rikomeze kubaho?`