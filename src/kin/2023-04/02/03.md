---
title:  "Intego y'Umurimo: Guhindura Abantu Abigishwa"
date:   09/10/2023
---

`Soma muri Matayo 28:16-20. Ni ibihe bintu biranga umwigishwa, ushobora kubona muri iyi mirongo?`

Muri Matayo 28: 16-20 havuga iby’itegeko rya Bibiliya, rigaragazwa n’Ubutumwa bukomeye (Matayo 28:18-20), muri ryo Yesu ategeka abayoboke be kugenda bagahindura abantu abigishwa, bakabigisha bafite kwizera, maze bakabahindura abasangira na we (soma na none muri Mariko 16:15, 16; Luka 24:44-49; Yohana 20:21-23; Ibyakozwe n’Intumwa 1:8).

Iby’ibanze mu bigize ubutumwa buri muri Matayo 28:16-20 bishobora kugaragarira mu buryo bune bworoshye:

1. Yesu ategeka abigishwa be kujya i Galileya kugira ngo bazahahurire (Matayo 28:16, 17),

2. Yesu arabasanga ababwira ko yahawe ubutware n’ubushobozi (Matayo 28:18), 

3. hanyuma Yesu akohereza abigishwa be mu murimo wihariye wo guhindura abantu abigishwa (Matayo 28:19, 20);

4. Yesu agasezerana kubana n’abigishwa be kugeza ku mperuka (Matayo 28:20).

Guhindura abantu abigishwa ni cyo kintu cy’ibanze kiri mu Butumwa bukomeye, akaba ari nayo nshingano ikomeye mu murimo. Usobanuye amagambo ukurikije uko yanditswe my rurimi rw'umwimerere rw'Ikigiriki amagambo atangira muri Matayo 28:19 aravuga ngo: "Nuko, mugende, muhindure abantu abigishwa[...]" Iri jambo ngo “Nuko” riha urufatiro ubu butumwa hashingiwe ku byari bimaze kuvugwa (Matayo 28:18): Ububasha bwa Yesu, ubutware ndetse no gukomera kwe—byose bikomoka ku nsinzi yabonetse mu muzuko we.

Ni ingenzi kwerekana ko inshinga rukumbi yerekana igikorwa itangwa mu itegeko rifite imbaraga ari Ubutumwa bukomeye ngo “muhindure abantu abigishwa.” Kwigisha abantu bose, kubabatiza, no kumenyesha abari mu isi yose ibyo Yesu yigishije, ni ibintu biranga urugendo rwo kuba umwigishwa. Aha ngaha Yesu ari kuyobora abigishwa be ku mugambi umwe: ari wo guhindura abantu abigishwa. Mu by’ukuri, iyi ni imwe mu mirongo ikomeye mu Byanditswe yerekana umurimo. Isoreza ku isezerano Yesu yatanze ryo kuzakomeza kubana n’abayoboke be.

Nk’uko byigaragaza, abo Ubutumwa bukomeye bwarebaga barutaga cyane abigishwa ba mbere bari bateranye mu bihe nka biriya. Ntabwo bashoboraga kujya mu “mahanga yose” ubwabo kugira ngo basohoze umurimo mushya bari bahawe wo guhindura abantu abigishwa. Ku bw’ibyo rero, ubutumwa bwarebaga abari mu isi bose: buri muyoboke nyakuri wa Yesu Kristo akwiriye kwinjira mu murimo wo guhindura abantu abigishwa afite imbaraga. Ikindi kandi, ubutumwa bugomba gutangwa—ari bwo butumwa bwiza bw’iteka ryose bwa Yesu Kristo—bugenewe abari mu isi yose, ntibugire aho bugarukira, bukagera ku bantu bose n’amoko yose.

`Umurimo ni “uguhindura abantu abigishwa.” Ni mu buhe buryo ubu butumwa bwatanzwe na Databuja buhindura uko ubaho ndetse nibyo ukorera abandi? Ni iki ushobora gukora kugira ngo urusheho kwirundurura mu cyo wahamagariwe gukora?`