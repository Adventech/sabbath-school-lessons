---
title:  Ibindi Byo Kwiga No Kuzirikanwa
date:   08/12/2023
---

Kimwe mu bintu by’ingenzi twigira ku nkuru y’ibyabaye kuri Pawulo muri Areyopago, ni uburyo bwe bwo kwegera itsinda ry’abantu batizera batigeze bagerwaho n’ubutumwa; ibi bikaba byaratumye habaho itsinda rito ry’abizera ritangirira muri Atenayi.

“Amagambo y’intumwa Pawulo, uko imyifatire ye isobanurwa ndetse n’abari bamuzengurutse nk’uko byavuzwe n’Ibyanditswe Byera, byagombaga kubwirwa ab’ibihe byose byakurikiyeho, bikababera ibihamya by’ibyiringiro bye bitajegajega, ubutwari bwe mu bwigunge no mu kaga ndetse n’insinzi yagejeje ku Bukristo igihe yari ku cyicaro cy’ubupagani. “Amagambo ya Pawulo afite ubutunzi bw’ubwenge Itorero rikeneye. Yari mu mwanya yashoboraga kuba yaravuze amagambo yari kurakaza abari bamuteze amatwi b’abibone kandi bikamuzanira ingorane. Iyo, imvugo ye ijya kwahuranya ikarwanya yeruye ibigirwamana byabo ndetse n’abantu bakomeye bo mu mudugudu, aba yaragize ibyago byo kugenzwa nka Sokarate. Ariko kubera ubushishozi buturutse ku rukundo rw’Imana, yayoboye ibitekerezo byabo yitonze abikura ku bigirwamana bya gipagani, abahishurira Imana nyakuri batari barigeze kumenya.” — _Ellen G. White, Ibyakozwe n’Intumwa_, pp. 141(2018).

Binyuze mu gushyikirana n’abo bantu, kwiga imico yabo n’idini ryabo, ndetse n’uburyo yahaga agaciro ubwitange bari bafite ku bya Mwuka, Pawulo yakoze ikintu cy’agaciro muri Atenayi ikintu cyari ubutunzi bw’ubwenge ku itorero. _Yirindaga kurakaza ababaga bamuteze amatwi._ Ibi ubwabyo byari ibintu bikomeye Imana yari yarakoze. Ibi, nk’uko Ellen G. White abivuga, ni ubutunzi bw’ubwenge twe nk’itorero dukeneye kwitondera muri iyi nkuru. 

**Ibibazo:**

`Dufatiye urugero ku nkuru ya Pawulo igihe yari muri Atenayi, ni iyihe ntambwe ya mbere umuntu wese ugiye gutangira umurimo mushya w’ivugabutumwa mu mujyi yagombye gutera?`

`Ni iyihe myifatire Umukristo asabwa kugira ngo abashe gushyikirana n’abantu bo mu mujyi (cyangwa ahandi hose) batazi Imana? `

`Mu gihe turakajwe n’ubwoko bw’ibigirwamana byo muri iki gihe, ni iki twagombye kwirinda gukora, cyane cyane mu mizo ya mbere, mu gihe dutangiye umurimo mushya mu bantu basenga ibyo bigirwamana?`

`Pawulo yashoboraga kubwira abo bantu iby’iyo Mana ibakunda akagarukira aho gusa, kandi ibyo byari gutuma banezerwa cyane. Ariko yambutse umurongo watumye aba bantu batekereza ko yayobye igihe yavugaga iby’umuzuko. Mbese yari akwiriye gukora ibyo? Kubera iki yari akwiriye kubikora, cyangwa kubera iki atari akwiriye kubikora?`