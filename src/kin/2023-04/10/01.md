---
title:  "Kugeza Ubutumwa Kubo Butageraho: Umugabane wa 1"
date:   02/12/2023
---

### AHO ICYIGISHO CY'IKI CYUMWERU GISHINGIYEHO: 
Ibyakozwe n'Intumwa 17; 1 Abakorinto 2:2; Abaroma 1:18-25.

><p>ICYO KWIBUKWA:</p>
> “Imana yaremye isi n’ibiyirimo byose, Iyo kuko ari yo Mwami w’ijuru isi, ntiba mu nsengero zubatswe n'abantu’ ” (Ibyakozwe n’Intumwa 17:24). 

Mu gusobanura ibyo Pawulo yakoreye muri Atenayi, Luka yanditse agira ati: “Nuko agira impaka mu isinagogi y’Abayuda n’abubaha Imana, kandi no mu iguriro iminsi yose ajya impaka n’abamusangaga” (Ibyakozwe n'Intumwa 17:17).

Ubusanzwe Pawulo yagombaga kumva aguwe neza no gukorera umurimo wo kubwiriza mu Bayuda, abo bari bahuje umubiri n’amaraso. Nyamara, Pawulo yanze kunyurwa no gukora, umurimo mu bwoko bwe gusa. Yari yarahamagariwe kugera no ku bandi. 

Cyangwa se agakorera umurimo mu banyamahanga “bubaha Imana”, Bafite imyumvire yamaze guhinduka. Bari bafite, urufatiro rushingiye kuri Bibiliya Pawulo yashoboraga kubakiraho, n’ubwo bari bagikeneye kumenya iyo Mana “bubahaga” —Yesu Mesiya.

Ariko ntabwo ariko byagenze. Igihe Pawuko yari muri Atenayi, umujyi wari uzwi cyane kubera ubucurabwenge (filozofiya) bwawo, yashatse kugera kuri abo bantu baho. Benshi muri aba bari bafite inkomoko ndetse n'imyumvire itandukanye cyane n’iy’Abaheburayo hamwe n'amateka yabo yera, yari agize urufatiro rw'ibyo kwizera Pawulo yashakaga kwigisha Abanyatenayi.

Ni gute Pawulo yageragezaga kugera kuri aba bantu, kandi ni iki twakwigira ku byo yakoraga?