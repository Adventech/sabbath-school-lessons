---
title:  Kuragwa Ubugingo Buhoraho
date:   14/11/2023
---

`Soma Luka 10:27, 28. Mbese igisubizo umwigishamategeko yatanze ku kibazo yari abajije cyabaye ikihe?`

Umwigishamategeko yari yabajije ikibazo, kandi aba ari na we utanga igisubizo ngo: “Ukundishe Uwiteka Imana yawe umutima wawe wose...” kandi “Ukunde mugenzi wawe nk’uko w'ikunda” (Luka 10:27). Mbese Yesu yabyifashemo ate? Yaravuze ati: “Ushubije neza” (Luka 10:28). Yesu yarakomeje ngo amutere gutekereza icyo yabikoraho, avuga ati: "Genda ugenze utyo, uzabona ubugingo” (Luka 10:28).

Ku bizera benshi, gutanga ibisubizo bikwiriye ku birebana n’inyigisho ndetse no kwizera ntabwo bikomeye. Ahubwo ikiruhije, ni ugukora ibyo bazi ko bikwiriye, no gukurikiza ibyo bizera. Abantu benshi mu bazi byinshi byashoboraga kubahesha gukizwa, bazazimira ku bwo kutunavira ibyo bazi. Aha ni ho ikibazo gikomereye, Kumenya gusa ibijyanye no gukunda Imana na bagenzi bawe ntabwo bihagije. Ugomba kubikora!

`Soma Yakobo 2:17-22. Iyi mirongo yuzuzanya ite n'ibyo Yesu yabwiye umwigishamategeko?`

Nidukunda Imana tuzasoma Ijambo ryayo, tuzasenga, tuzitondera amategeko. Yayo, kandi, tuzumvira ijwi ryayo “bikomotse mu mutima wacu wose.” Nimvuga ko nkunda abandi, ariko sinite ku bandi bari mu itorero, cyangwa nindamuka nirengagije ubukene bw’abandi mu gihe nashoboraga gutanga ubufasha, mbese ubwo kwizera kwanjye kuba kumaze iki? Ubukristo si uruburirane rw'imyizerere iri ahongaho, ahubwo ni uburyo bwo kubaho. “Cyangwa se, hagira mwene Data w’umugabo cyangwa w'umugore wambaye ubusa, kandi akaba abuze ibyokurya by’iminsi yose, maze umwe muri mwe akamubwira ati “Genda amahoro ususuruke uhage”, ariko ntimumuhe ibyo umubiri ukennye byavura iki?” (Yakobo 2:15, 16).

`Mbese wita ku mibereho myiza y’abandi ku ruhe rugero? Ni ku ruhe rugero ukurikizaho aya magambo ya Pawulo ngo “Umuntu wese muri mwe areke kwizirikana ubwe gusa, ahubwo azirikane n’abandi” (Abafilipi 2:4)? Ku bw’ubuntu bw’Imana, ni mu buhe buryo ushobora kwiga kurushaho kwita ku bandi?`