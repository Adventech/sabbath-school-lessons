---
title:  Ikibazo Gihatse Ibindi
date:   12/11/2023
---

Turi bande? Kuki turi hano? Bigenda bite iyo dupfuye? Bigenda bite iyo dupfuye? Mbese igeno ryacu ridakuka ni irihe? Mu buryo bwinshi, ibi ni bimwe mu bibazo byinshi birusha ibindi kuba ingenzi, abantu bapfa, ibiremwa bizi ko bipfa bishobora kwibaza (utunyamasyo n’inkoko na byo ni ibintu bipfa, nyamara ntabwo bibizi). Kandi mu butumwa bwiza bwanditswe na Luka, hariho umuntu usanga Yesu akamubaza ikibazo cy’ingenzi kurusha ibindi byose.

`Soma muri Luka 10:25. Ni iki uyu mwigishamategeko yabajije, kandi ni ukubera iki yakibajije?`

Uko ikibazo cyaba cyari ingenzi kose, Bibiliya itubwira ko yari azanywe no kugerageza Yesu. Turabizi ko rimwe na rimwe abantu bashobora kuza bafite gushidikanya, ndetse batizeye, ndetse mu kubaza kwabo bashobora kuba badakomeje, nyamara kandi baba ari abantu bagishobora kugerwaho n'ubutumwa bwiza. Uku ni ko Yesu yagenje umwigishamategeko, nubwo yari azi ko impamvu z'ibanze zagenzaga uwo muntu zitari zitunganye. Nyamara kandi, kuri uyu mwigishamategeko ndetse no ku bari bateze amatwi, iki kibazo cyabaye umuryango ukinguye Yesu  yashoboye gukoresha ngo abakangurire kurondora imitima yabo bwite. Kandi nubwo Yesu yari kumenya icyo mwigishamategeko yashakaga, ntiyari kumwirengagiza cyangwa ngo amusuzugure. 

Mbese amaherezo, ikibazo cyashoboraga kuba gikomeye kurusha iki ni ikihe? “Nkore iki ngo ndagwe ubugingo buhoraho?” Uko imihango n’imigenzereze byo mu idini ryacu byaba bimeze kose, inyuma y'ibi byose, hari ikibazo cy'ingenzi cyane. Nk’igihabane cy'iki ngiki, ni kindi ki gifite agaciro ki biremwa bifite ubuzima bugaragazwa "nk'igihugu kiboneka umwanya muto kigaherako gitamuruke” (Yakobo 4:14)? Ni ayahe mahitamo yandi ahabanye n'ubugingo buhoraho atari urupfu rw'iteka cyose?

`Soma mu 1 Abakorinto 15:30-32. Ni iyihe ngingo Pawulo avuga aha ngaha ishimangira agaciro k'ubugingo buhoraho?`

Nubwo iki kibazo cye cyari icyo gushidikanywaho, umwigishamategeko yabakike ikibazo cy'icyigenzi, kandi Yesu wahoraga yiteguye gukoresha amahirwe yose yabaga abonye ngo akore umurimo, yaboneyeho uburyo bwo kugera ku mitima.

`Ni mu buhe buryo na none dushobora kuzirikana gukoresha amahirwe tubonye ngo dutange ubuhamya, nubwo ibihe turimo bitaba ari byiza rwose?`