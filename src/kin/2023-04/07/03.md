---
title:  Uburyo Bwa Yesu n’Igisubizo Cye
date:   13/11/2023
---

Bibiliya itubwira ko umwigishamategeko yaje kugerageza Yesu, nyamara Yesu yamenye ibyo yari agambiriiye. Mu by’ukuri, Imana izi ibyo dukunda ndetse n’ibyifuzo byo mu mitima yacu kurusha uko tubizi. Kandi rwose ntabwo tuzi umutima n’impamvu by’abantu batubaza ibibazo; mbese si ko bimeze?

Rimwe na rimwe abantu bo mu yandi madini batubaza ibijyanye no kwizera kwacu. Nk’urugero, inshuti zacu z’Abisilamu zitubaza ibibazo bifitanye isano n’ubumana bwa Yesu, mbese nk’iki ngo: “Ni hehe muri Bibiliya Yesu yavuze ko ari Imana?” Cyangwa ngo “Kuki muvuga ko hariho Imana imwe nyamara mufite ubutatu bugize Imana?” Nubwo ibi bisa n’ibibazo by’ubushotoranyi, nyamara kuba umuntu akeneye Yesu biturutse ku mutima bishobora kuba ari ikintu cy’ukuri kandi bishobora kwerekana icyifuzo gikomeye cyangwa se niba abo babaza ibibazo nta kintu bifitemo. Ntabwo imitima yabo tuyizi; nta nubwo ari ngombwa kuyimenya. Icyo dukeneye ni ugufasha abandi uko dushoboye kose, tutitaye ku mpamvu zibatera gukora ibyo bakora.

`Soma Matayo 26:56; Ibyakozwe n'Intumwa 17:11; 1 Abakorinto 15:3, ndetse n’urwandiko rwa 2 Timoteyo 3:16. Mbese iyi mirongo idufasha ite gusobanukirwa igisubizo. Yesu yahaye umwigishamategeko muri Luka 10:26?`

Rimwe na rimwe twifuza ibisubizo nyamara ntitujye mu murimo wo kubishaka. Yesu yaravuze ati: “Byanditswe gute mu mategeko? Mbese uyasoma ute?” (Luka 10:26). Yesu yatunze urutoki uburyo bw'ingenzi bw'imyigire. Aho kumva ibyo abandi batubwira gusa, dukeneye kwisomera ibyanditswe (Ijambo ry’Imana) ubwacu. Ibisubizo birahari, kandi Mwuka Wera akora ku mitima yacu kugira ngo adukangurire kumenya icyo dukwiriye gukora.

Imana yaduhaye Ijambo ryayo. Muri ryo, dushobora kubonamo ukuri kose dukeneye ku birebana n'uburyo dukwiriye kubaho, uko dukwiriye gufata abandi, ndetse n'uburyo dushobora "kuragwa ubugingo buhoraho." Rwose, abigisha n’abagabura bafite uruhare, nyamara amaherezo ni uko tugomba gusanga Bibiliya kugira ngo dushakiremo ukuri gukewe. "Ijambo ryawe ni itabaza ry'ibirenge byanjye, ni umucyo umurikira inzira zanjye" (Zaburi 119:105). Uyu murongo ntabwo ari igisigo gusa; ni ukuri kwera kutwereka ijambo ry’Imana n’akamaro.rifitiye umwizera.

`Yesu, Jambo ry’Imana wahindutse umubiri, —buri gihe yatungiraga abantu urutoki Ijambo ryanditswe. Mbese ni iki ibi bigomba kutubwira ku bijyanye n’akamaro ka Bibiliya n’impamvu tugomba kwigiza kure imitekerereze cyangwa iyobokamana rya gicurabwenge ripfobya icyizere dufitiye Bibiliya?`