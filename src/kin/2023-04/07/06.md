---
title:  Igitekerezo cy'Umusamariya Mwiza muri iki Gihe
date:   16/11/2023
---

Igihe Yesu yari amaze gushima umwigishamategeko ku bw’igisubizo cyiza yari atanze, yaravuze ati: “Genda ugenze utyo uzabona ubugingo” (Luka 10:28), maze muri ubwo buryo aba akoze ku kintu gikomeye cyari mu mutima w’uwo muntu. Gutanga ibisubizo byose bikwiriye cyari ikintu cyoroheye uwo mwigishamategeko, “nyamara gukora ibyo ngibyo cyari: ikintu gikomeye mu myaka 2000 ishize, kandi na n’ubu kiracyari ikibazo kuri benshi muri twe muri iki gihe. Umwigishamategeko yashakaga kugusha Yesu mu mutego no kwigaragaza ko afite ubuhanga. Yabajije ikibazo cyo gukurikirana ati: “Mugenzi wahjye ni nde?” (Luka 10:29).

`Soma Luka 10:30-37. Ni buryo ki wavuga mu nshamake ubusobanuro Yesu yahaye igitekerezo kiboneka hano?`

Mbese haba hari abantu bari ahatuzengurutse bagiye bagirirwa nabi n’abandi? Hari icyo se twigeze dukora ngo tubafashe? 

Ni ukuri ko rimwe na rimwe abapasitoro, abakuru b’amatorero ndetse n’abagize itorero badafasha abantu bakeneye ubufasha. Rimwe na rimwe abantu bo mu yandi matorero bashobora kuturusha kugaragariza ubugwaneza abo duturanye. Dushobora kuvuga ibyo kuba umugwaneza, nyamara abandi bashobora gukemura ibibazo by’abo bantu tutakemuye. Niba Kwizera kwacu hari icyo gusobanuye, tugomba kugenda tugasanga abantu maze tugafasha abakeneye ubufasha bwacu.

Yesu yasoje inkuru ye y’Umusamariya mwiza abaza ikibazo cy'uwarushije abandi kuba mugenzi w’uwo muntu wari ukeneye ubufasha.

“Bityo, ikibazo cyabazaga ngo, “Harya mugenzi wanjye ni nde?” Cyasubijwe by’iteka, Kristo yagaragaje neza ko mugenzi wacu atari uwo dusangiye kwizera gusa cyangwa wa wundi dusengera hamwe. Mugenzi wacu si uwo dusangiye ubwoko, ibara ry’uruhu cyangwa icyiciro runaka mu mibereho yacu. Mugenzi wacu ni umuntu wese ukeneye ubufasha bwacu. Mugenzi wacu ni umuntu wese wakomerekejwe n’umwanzi. Mugenzi wacu ni umuntu wese kuko ari ikiremwa cy’Imana.”-—Ellen G. White, _Uwifuzwa Ibihe Byose_,. p. 395.

`Inshingano ufite: Tangira gusengera buri munsi umuntu utandukanye nawe, cyangwa se umuntu runaka wumva utishimiye.`

`Bigire intego yawe: Andika amazina atatu y’abantu uzi (batari Abadiventisti); shaka uburyo wamenya ibyo bakeneye (birebana n'ibyiyumvo, iby’umubiri, n’iby’imibanire n’abandi) maze utekereze uburyo wowe ubwawe ushobora kubafasha muri ibyo bakeneye. Mbese mu buryo bufatika ni, iki ushobora kubakorera muri iki cyumweru kigiye kuza?`