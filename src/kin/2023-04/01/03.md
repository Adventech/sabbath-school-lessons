---
title:  Imana Yifuza Kubana Natwe
date:   02/10/2023
---

`Soma Itangiriro 17:7, Itangiriro 26:3, ndetse n’Itangiriro 28:15. Mbese ni iki isezerano mana yahaye Aburahamu n'urubyaro rwe ryari ryibanzeho cyane muri iyi mirongo?`

Mu nkuru yo mu Isezerano rya Kera, Imana ikomeza gukora ikurikije imiterere y'umurimo wayo kugira ngo isohoze imigambi yayo. Nk’urugero: nyuma y’umwuzure, abantu biyemeje guhurira ahantu hamwe maze bakubaka umudugudu ndetse n’inzu igera mu bushorishori bw’ ijuru. Imana yarahagobotse, maze isobanya ururimi rwabo mu mugambi wo kubatatanya bagakwira mu isi (Itangiriro 11:1-9). Nuko yagura umurimo wayo, ihamagara Aburamu (nyuma waje guhinduka Aburahamu) kugira  ngo abe umuyoboro wo kunyuzamo imigisha ikagera ku bari mu isi yose  (ltangiriro 12:1-3). Amasezerano Imana yahaye Aburahamu n'urubyaro rwe yari akubiyemo andi menshi, nyamara rimwe ni ryo rigaragara cyane kurusha ayandi. Inshuro nyinshi, Imana yaravuze iti: “Nzaba Imana yanyu.” “Nzabana namwe.“ "Ndi kumwe nawe.” (soma ltangiriro 17: 7, 8; Itangiriro 26:3; Itangiriro 28:15).

Uko amateka yagiye ajya mbere, byarangiye Yosefu yisanze muri Egiputa, nyamara yagiyeyo nk’ igikoresho cyo kuzanira agakiza ubwoko bwe. Kuri buri ntabwe y’imibereho ya Yosefu-ndetse no mu bihe bikomeye kurusha ibindi byo mu mibereho ye-Bibiliya ihamya ko “Umwami Imana yari kumwe na we” (Itangiriro 39:2, 21, 23). Abantu bo, mu bisekuru byakurikiyeho, ni gusohozwa k'umurimo wayo, icyo gihe Imana yatumye Mose kuri Farawo kugira gno acungure ubwoko bwayo buve mu bubata bwo muri Egiputa. Mu gihe cy’ “ubutumwa” bwa Mose, Imana yaramubwiye iti: “Nzabana nawe rwose” (Kuva 3:12). Uko ibihe byagendaga bihita, Yehova yashimangiye icyifuzo cye gikomeye cyo kubana n'ubwoko bwe.

Soma mu Kuva 29:43,45. Ni uwuhe mugambi umwe mu migambi nyamukuru y'ubuturo bwo mu Isezerano Rishya? Imana yafashe icyemezo cyo kubana n'ubwoko bwayo mu buryo butandukanye. Yahamirije Mose ko yifuzaga kuba hagati y'ubwoko bwa Isirayeli mu nyubako y’ihema ry’ibonaniro no gushyirwaho. K’uburyo bugambiriwe kandi bufite intego bwashoboraga kwerekana igikoresho kidakuka cy’umurimo wayo, ari cyo Yesu Kristo. “Amaturo yatangwagaho igitambo, n'umurimo w’ubutambyi wakorwaga mu misengere ya Kiyahudi, byashyizweho kugira ngo byerekane urupfu rwa Kristo n'umurimo we w’ubuhuza. Iyo mihango yose yagiraga ubusobanuro n'imbaraga gusa iyo yabaga isanishijwe na Kristo. "—Ellen G. White, The Adventist Review and Herald of the Sabbath [_Urwibutso rw ’Abadiventisti n'Integuza z'Isabato_] ku wa 17 Ukuboza, 1872.

`Ni mu buhe buryo wiyumvisemo ko Imana iri mu mibereho yawe?`