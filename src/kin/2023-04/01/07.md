---
title:  Ibindi byo Kwiga no Kuzirikanwa
date:   06/10/2023
---

“Inama yo gucungurwa kwacu ntabwo ari igikorwa cyatunguranye, igikorwa cyaba cyaratekerejwe nyuma yo gucumura kwa Adamu. Kwari uguhishurwa: “kw’ibanga ryari rihishwe uhereye kera kose.” Abaroma 16:25. Kwari ugushyira ku mugaragaro amahame agize urufatiro rw’ingoma y’Imana uhereye kera kose. Kuva mw’itangiriro, Imana na Kristo bari bazi ubwigomeke bwa Satani, no kugwa kw’umuntu bikomotse ku mbaraga z’uwo, wigometse. Ntabwo byari muri gahunda y’Imana ngo habeho icyaha, ariko yabibonye mbere y’igihe ko bizaba; iteganya ingoboka, kugira ngo ihangane n’icyo kibi. Urukundo rwayo ruhebuje yari ifitiye isi, rwatumye itanga Umwana wayo w’ikinege, “kugira ngo umwizera wese atarimbuka, ahubwo ahabwe ubugingo buhoraho.” Yohana 3:16.”—Elina G. White, _Uwifuzwa Ibihe Byose_, p. 15 (Ingeri ya 2018).

“Kristo ntiyigeze abwira abi gishwa be ko umurimo wabo uzaba woroshye. ... Nyamara ntabwo bari guharirwa urugamba bonyine. Yabijeje ko azabana nabo kandi ko nibakomeza kujya mbere mu kwizera, bazagendera munsi y’uburinzi bw’Ishoborabyose.... Igihe cyose bari kumvira ijambo Rye kandi bagakorana na we, ntibari gutsindwa. Yarabategetse ati, “Mujye mu mahanga yose. Mujye mu turere twa kure cyane dutuwe two ku isi, kandi mwizere ko n’aho kure cyane nzaba ndi kumwe na mwe. Mukorere mu kwizera kandi mufite n’ibyiringiro; kuko nta gihe kizigera kibaho ngo mbatererane. Nzabana namwe ibihe byose, mbafashe gusohoza inshingario yanyu, mbayobore, mbakomeze, mbatunganye, mbashyigikire, ntume mugera ku ntego yo kuvuga amagambo azarehereza abandi gutumbira ijuru.”—Ellen G. White, _Ibyakozwe n’Intumwa_, p. 20.

**IBIBAZO:**

`Tekereza icyo bisobanuye kubona amagambo ya mbere Imana yabwiye abantu bari bamaze gucumura atari aya ngo “Ni iki mwakoze?” Cyangwa ngo “Kuki mutanyumviye?” Ahubwo amagambo ya mbere yabaye aya ngo “Muri hehe?” Ni irihe humure uku kuri gukwiriye kutuzanira ku birebana n’ibyo Imana igambiriye kutuzanira twebwe n’abo dukunda?`

`Tekereza icyo bisobanuye kuba Imana ubwayo, muri Yesu, yaraje muri iyi si kugira ngo idukize. Yesu ku musaraba yari ukwigaragaza kudakuka kw’Imana n'umurimo wayo. Ni iki ibi bitubwira ku bijyanye n’imico yayo?`

`Umurimo ni uw’Imana. Kubw’iyo mpamvu, izaha ubwoko bwayo ibikwiriye ndetse n’imbaraga kugira ngo basohoze iyo nshingano. Tugendeye mu mucyo w’uko kuri, iyo urebye ku ngorane ziri mu murimo w’ibwirizabutumwa mu isi yose, wahangana ute n'ibyiyumvo ndetse n’inyifato yo kumva ko udakwiriye ndetse no kugira ubwoba?`