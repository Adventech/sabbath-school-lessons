---
title:  Imana Izagaruka Kutujyana
date:   05/10/2023
---

`Soma muri Yohana 14:1-3. Ni mu buhe buryo aya magambo afitanye isano n’ubutumwa bw’igihe cy’imperuka buboneka mu Byanditswe Byera?`

Mu gihe yakoraga umurimo we hano ku isi, rimwe mu masezerano “ya Kristo meza cyane, ibyiringiro by’umugisha, ryongera kwerekana icyifuzo cy’Umuremyi cyo kubana natwe iteka. Yesu yarashimangiye ati: "Nzagaruka mbajyane iwanjye, ngo aho ndi namwe muzabeyo” (Yohana 14:3). Dukurikije ibyo intumwa Yohana avuga, isezerano rizahinduka impamo. “Numva ijwi rirenga rivuye kuri ya ntebe rivuga riti “Dore ihema ry’Imana riri hamwe n'abantu kandi izaturana na bo, na bo bazaba abantu bayo kandi Imana  ubwayo izabana na bo ibe Imana yabo.” (Ibyahishuwe 21:3), “Umurimo wo gucungurwa uzaba ugeze ku musozo. Aho icyaha cyiyongereye, ubuntu bw’Imana bwarushijeho gusaga. Isi ubwayo, iyo Satani  aburanira ko ari jye, ntabwo izakurwa mu bubata gusa ahubwo izashyirwa hejuru. Aha hantu, aho Umwana w’Imana yabanye n’abantu, aho Umwami nyiri Icyubahiro yabaye akahababarizwa ndetse akicwa, - aho ngaho, ubwo azahindura ibintu byose bishya, ihema ry’Imana rizabana n’abantu bayo,... Kandi my bike bidashira, ubwo abacunguwe bazaba bagendera mu mucyo w’Uhoraho, bazamuhimbariza impano ye itarondoreka -**Imanuweli “Imana Iri Kumwe Natwe.”**—Elina G. White, _Uwifizwa Ibihe Byose_, p. 19.

Hano tuhabona ishusho yo gucungurwa irusha izindi kuba nziza, Imana ikora umurimo, amaherezo izasohoza icyifuzo cyayo cyo kubana n’abana bayo iteka ryose. Mbega amahirwe akomeye yo kuba bamwe mu bagize uko kuri kw’impamo! Inshingano za buri cyumweru. Muri iki gihembwe cyose uzararikirwa kujya mu murimo w’Imana. Ibi bizakubera amahirwe yo kubona no kumenyana n’Imana, ikora umurimo mu mibereho yawe. Koresha ayo mahirwe kugira ngo witekerezeho kandi ube witeguye kumenyesha abandi ibyo wigira mu ishuri ubarizwamo buri cyumweru. Ikindi, imyitozo yiswe “Bigire intego yawe” izagutera ubutwari bwo kongera uruhare ugira mu murimo w’Imana.

`Inshingano ufite: Muri iki cyumweru kigiye gukurikiraho, buri munsi uzajye usenga kugira ngo Imana ikingure umutima wawe kugira ngo ube umwe mu yo ikoreramo umurimo wayo. Bigire intego yawe: Shaka uburyo wamenya izina ry’umuntu mutamenyeranye—yaba umuturanyi wawe, umuntu mukorana, umucuruzi, umushoferi wa bisi, umukozi ushinzwe isuku, n’abandi. Tangira kumusengera.. buri munsi.`