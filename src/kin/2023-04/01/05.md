---
title:  Imana Ikomeza Kubana Natwe
date:   04/10/2023
---

Imibereho ya Yesu n’umurimo we kwari uguhishurwa kw’Imana kudakuka. Mu gihe cy’imyaka ijya kuba itatu, Imana yashoboye guhishura byinshi biruseho ku bijyanye n’uko iri ndetse n’icyo umurimo wayo wari cyo kurusha ibyo yari yarakoze byose ikoresheje uburyo bwose mu bisekuru byari byarabanjirije icyo gihe. Kristo yari ishusho itunganye y’ “Imana itaboneka,” muri We ni mo kuzura kwayo kuri...amaze kuzanisha amahoro amaraso yo ku musaraba we”(Abakolosayi 7:15, 19, 20). Muri Kristo, imiterere y’umurimo w’Imana yaramenyakanye mu buryo bwuzuye. Yesu ubwe yahishuye umurimo we avuga ati: “Umwana w’umuntu yazanywe no gushaka no gukiza uwari wazimiye” (Luka 19:10).

`Soma muri Yohana 3:16 maze utekereze kuri ayo magambo witonze. Ni mu buhe buryo ubona urukundo rw’Imana ahangaha rukorana n’umurimo wayo?`

Nyuma yaho, igihe Yesu yari ari mu murimo we, ubwo yari yegereje icyumweru giheruka cy’imibereho ye, ahazaza hiteka ryose n’inyoko muntu hari mu bihe bikomeye. Ibyabaye muri iyo minsi byahuje n’ibyo abo mu minsi yabanje bari bategereje n'ibyiringiro byo mu gihe kizaza. Mu gihe cyo kwizihiza iminsi mikuru ya Pasika—Yesu Kristo, Imana yihinduye umuntu, yahaze ubuzima bwe kugira ngo aducungure tuve mu bubata bw'icyaha. Intumwa Pawulo yaranditse ati: “Utigeze kumenya icyaha, Imana yamuhinduye kuba icyaha ku bwacu, kugira ngo muri we duhinduke gukiranuka kw’Imana” (2 Abakorinto 5:21).

`Soma Matayo 28:18—20: Ni irihe sezerano dushobora kubonera mu Butumwa Bukomeye? Ni mu buhe buryo riduha guhumurizwa igihe twinjiye mu murimo w’Imana?`

Urupfu rwa Kristo rwari umugabane umwe w’ubwiyunge, ariko nti rwari iherezo ryabwo. Binyuze mu muzuko we, yatsinze urupfu maze ahabwa “ubutware bwose mu ijuru no mu isi” (Matayo 28:18). Ashingiye kuri uko kuri/kw’impamo, nyuma yaho yatumye abayoboke be bose guhindura abari mu isi bose abigishwa; abahaye isezerano ritangaje ngo: “ ‘Ndi kumwe namwe iminsi yose, kugeza ku mperuka y'isi’ ”(Matayo 28:20).

`Ni mu buhe buryo wabonye isezerano rya Yesu ryo kubana “nawe iminsi yose” risohozwa‘igihe uri mu murimo?`