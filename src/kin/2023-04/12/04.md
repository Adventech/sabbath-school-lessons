---
title:  Ubuhamya bwo Gukiranuka kwa Moridekayi
date:   19/12/2023
---

Mu gukomeza kubaho nk’uko bari babayeho mu gihugu cy’amahanga Moridekayi na Esiteri, bitinde bitebuke, niba baragombaga gukomeza gukiranukira Imana, bashoboraga guhura n’akaga. Nta gushidikanya kandi uku ni ko byagendekeye Moridekayi.

`Soma Esiteri 3:1-15. Ni ibiki byabaye ahangaha, kandi kuki byabaye?`

Mu gitabo cya Esiteri 3, tubwirwa ko umwami Ahasuwerusi yubashye Hamani maze akamushyira mu mwanya wo hejuru umuha ubushobozi. Buri wese yabwiwe ko agomba kujya apfukamira Hamani. Ariko dusoma ngo: “Ariko Moridekayi we ntiyamupfukamiraga ngo amuramye” (Esiteri 3:2). Bibiliya ntitubwira, impamyu Moridekayi ntiyashakaga arapfukamiraga uyu mugabo. Ariko tuzi impamvu. Ni Umuyahudi ukiranukira. Moridekayi ntiyashakaga gupfukamira umuntu wo mu rubyaro rwa Agagi, Umunyamaleki, abanzi b’ubwoko bwe kuva mu gihe cy’Iyimukamisiri (Gutegeka kwa Kabiri 25:19). Ni gute Umuyahudi ukiranuka yari gupfukamira Umumaleki? Cyangwa yashoboraga ate kuramya undi wese usibye Uhoraho?

“Bukeye abagaragu b’umwami bari ku irembo ry’i bwami, babaza Moridekayi bati, ‘Ni iki gituma ucumura itegeko ry'Umwami?" (Esiteri 3:3). Nubwo tutazi igisubizo yabahaye, umurongo, ukurikiyeho utubwira ko “Moridekayi yari yireguje ko ari Umuyuda"( Esiteri 3:4 ) Birumvikana ko muri icyo gisubizo, Moridekayi yari afite amahirwe yo gusobanura ko nk'umuntu usanzwe aramya Imana yaremye ijuru n'isi, atashoboraga na mba kuramya umunyabyaha uwo ari we wese. Nta gushidikanya. Moridekayi yashoboye guhamya ku rugero runaka ibyo kwizera kwe ukwizera yari akomeyeho cyane ku buryo kwari kumushyira mu kaga we ubwe, ndetse n’abandi badasigaye.

“Kuva kuri Daniyeli na bagenzi be...umucyo urabagirana wamurikiye mu mwijima n'ubupagani bwo mu ngoro za cyami za Babuloni.”—_Ellen G. White, Advent Review and Sabbath Herald_, May 13, 1884 [Urwibutso n’Integuza]. 

Igihe Hamani yashakaga kurimbura ubwoko bw’Abayuda, hari yabavuzeho aya amagambo: “Nyagasani, hari ubwoko buteye ukundi buri hirya no hino mu bandi baturage b’ibihugu byawe. Abo bantu barironda kandi umuco wabo nta ho uhuriye n’uw’andi moko, ntabwo bigera bumvira amategeko yawe, nta mpamvu yo kubareka ngo bakomeze batyo.’” (Esiteri 3:8, BII). Abantu bafite umuco udafite aho uburiye n’uw’abandi kandi batigera bumvira amategeko y'umwami? Impamvu ihagije yagombaga gutuma Abayuda bicwa.

`Ni mu buhe buryo, ndetse n'iki gihe, tubasha kuba tugeragezwa nk’uko byagendekeye Moridekayi? Ni buryo ki dukwiriye kubyitwaramo?` 