---
title:  Ibindi Byo Kwiga No Kuzirikanwa
date:   22/12/2023
---

“Muri iki gihe cy’akaga, buri muryango wose, buri shuri ryose, ababyeyi bose, abarezi ndetse n’abana bose barasiwe n’umuco w’ubutumwa bwiza barabazwa ikibazo nk’icyabajijwe umwamikazi Esiteri muri cya gihe  cy’amakuba akomeye yabaye mu mateka y’ubwoko bw’Abisirayeli ngo: “Ahari aho icyakwimitse ngo ube umwamikazi ni ukugira ngo ugire akamaro mu gihe gisa n’iki?’ Esiteri 4:14."—Ellen G. White, _Uburezi_, p. 275 (2016).

“Esiteri yari umukobwa w’ Umuyahudikazi ufite uburanga kandi mwiza, mushiki wa Moridekayi wo kwa se wabo, wamufashe akajya kumurera nyuma y'urupfu rw’ababyeyi be, kandi yamukundaga nk'umawana we yibyariye. Imana yamukoresheje mu gukiza ubwoko bw'Abayahudi bari mu gihugue cy’Abaperesi.” (Icyitonderwa: iki gika cya kabiri tumaze kubona ni Intangiriro yongewemo kugira ngo turusheho gusobanukirwa n’ibya Esiteri nu gitabo cyitwa Abakobwa b'Imana [_Daughters of God_] ku ipaje ya 45 [mu cyongereza], ntiyanditswe na Ellen White. Ariko, ibika bibiri bikurikiraho byanditswe na we.)

“Mu bihe bya kera, Uwiteka yakoraga mu buryo butangaje akoresheje abagore biyeguriye Imana barangwaga no gukorera hamwe mu murimo wayo bafatanyije n’abagabo Imana yatoranyirije kuyihagararira. Yakoresheje abagore Ibashoboza gufata ibyemezo bikomeye byagejeje ku  ntsinzi. Inshuro zirenze imwe, mu bihe bidasanzwe, Yabazanye ku ruhembe rwimbere maze Ibakoreramo umurimo wo gukiza ubuzima bwa benshi. Binyuze miu mwamikazi Esiteri, Imana yasohoje umurimo ukomeye wo gukiza ubwoko bwayo. Mu gihe byasaga nkaho nta yindi mbaraga yari kuboneka yo kubakiza, Esiteri n’abandi bagore bifatanyije na we, bigomwa kurya, barasenga kandi bihutira kugira icyo bakora, bahangana n’ikibazo, maze batuitia ubwoko bwabo bukizwa. . . .

“Kwigira ku bikorwa by’abagore bo mu bihe byo mu Isezerano rya Kera bakoraga umurimo w’Imana bitwigisha amasomo azadufasha guhangana n’ibibazo byihutirwa mu ihuriro dukora muri iki gihe. Tubasha kutagera aharitu hakomeye kandi hirengeye nk’aho abantu b’Imana bageze mu gihe cya Esiteri; ariko akenshi abagore bihannye bashobora kugira uruhare rw’ingenzi mu murimo kandi bari mu myanya icishije bugufi. Benshi barabikoze kandi biteguye gukomeza kubikora.”——Ellen G. White, _Daughters of God_, pp. 45, 46 [Abakobwa b’Imana]

**IBIBAZO**:

`Igitabo cya Esiteri kidusigira bimwe mu bibazo tudafitiye ibisubizo,  by’umwihariko ibyerekeranye n’uruhare rwa Esiteri ari i bwami,  nibwo yari yarazamuwe mu ntera akaba umwamikazi. Ni buryo ki twabihuza no kwizera yari afite? Mbese dushobora kubihuza?`

`Amagambo akomeye Esiteri yavuze ngo, “‘kandi niba nzarimbuka, nzarimbuke!’” (Esiteri' 4:16), yahindutse intero n'inyikirizo mu myaka ibihumbi ishize, agaragaza urugero rwo kuba indahemuka n’imbere y’urupfu. Ni buryo ki amagambo ye yerekana ikirindiriye ubwoko bw’Imana mu minsi y’imperuka, igihe ibivugwa mu Ibyahishuwe 13 bizashyirwa mu bikorwa?`

`Mw'itsinda ryanyu, nimusubire ku kibazo gisoza ingingo yo ku wa Kabiri, cyerekeranye kudahishura kwizera kwawe mu bihe runaka, Mbese ibyo natwe byatugeraho?`