---
title:  Abanyagano mu Muco w'Abanyamahanga
date:   17/12/2023
---

Ntibyoroshye na gato kujyanwa mu muco w’abanyamahanga. Uyu munsi birakomeye kuri twe kwiyumvisha ibyo Abayahudi bahuye na byo, ubwo babanzaga kwigarurirwa na Babuloni, nyuma bakaza kwigarurirwa n'Abaperesi.

Urugero: nta n’umwe muri twe uba mu gihugu cy’Abadiventisti kigedera ku mahame yo kwizera kwacu, akaba ari yo ashingirwaho mu mategeko gihugu. Ariko mbere y’uko ubwoko bw’Abayahudi bujyanwa mu bunyage bwabaga mu gihugu cyabwo bwite, aho amahame yo kwizera kwabo ari yo yakurikizwaga nk’ishingiro ry’amategeko agenga icyo gihugu.

Ku rwego rumwe, nimutekereze uburyo ibyo byari gutuma gukiranukira Imana biborohera. Nubundi kandi, mbega uburyo byari kuba byoroshye gukomeza Isabato y’umunsi wa karindwi iyo itegeko ryo gukomeza Isabato y’umunsi wa karindwi riba rikubiye mu mategeko igihugu kigenderaho!

Ku rundi ruhande, amateka yo mu nyandiko zera yatweretse ko uko amategeko y’igihugu yaba ari ameze kose, nubwo yaba agendana no kwizera, ubudahemuka bw'umuntu bugomba uturuka mu mutima, muri we ubwe, bitaba ibyo, icyaha, ubuhakanyi, no kurimbuka bigakurikiraho.

“'Umwami aravuga ati: ‘Kuko aba bantu banyegera bakanyubahisha akanwa kabo n’iminwa yabo, ariko imitima yabo bakayinshyira kure, no kubaha banyubaha akaba ari itegeko ry’abantu bigishijwe’” (Yesaya 29:13). Ibihabanye n’ibyo, ku biyemeje gukiranuka, ibihe banyuramo uko byaba bibi cyane kose ntibibabuza gukomeza kumvira.

`Soma Daniyeli 1:1-12, Daniyeli 3:1-12, na Daniyeli 6:1-9. Nubwo buri nkuru irangwa n’ibyayo byihariye, ni iki izi nkuru ziduhishurira ku byerekeranye n’ingorane ubwoko bw’Imana bushobora guhura na zo igihe buri mu muco w’abanyamahanga?`

Abo twaba turi bo bose, cyangwa aho twaba dutuye bose, no kwisanga ahantu ku rugero runaka, tuba duhanganye n'amategeko ubwayo cyangwa n'umuco ubwawo, cyangwa byombi, bishobora kubangamira ukwizera kwacu no guhamya kwacu. Izi nkuru dusanga muri Daniyeli, nubwo buri gihe zirangira mu buryo “bushimishije", ziduhishurira ko no mu bihe by'ibigeragezo, ubwoko bw’Imana bushobora gukomeza gukiranukira Imana, Nubwo nta nkuru n’imwe muri izi yarangiye nabi, nta gushidikanya ko aba bagabo bakomeje kurangwa no gukora icyiza.

`Ni ibihe bigeragezo birwanya kwizera kwawe waba uhanganye na byo mu muco wanyu bwite? Ubyifatamo ute?`