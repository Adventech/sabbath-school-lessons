---
title:  Mu Gihe Gisa n'iki
date:   20/12/2023
---

`Soma Esiteri 4:1-14. Ni kuki iki gihe byari bikwiriye ko Esiteri ubwe yigaragaza nk’Umuyudakazi?`

Igihe Moridekayi yatabazaga Esiteri, hari hashize imyaka myinshi Esiteri abaye umwamikazi, ariko hariho itegeko mu bwami bw’Abaperesi rivuga ko nta muntu washoboraga kujya imbere y’umwami atatumiwe n’umwami.Urenze kuri iri tegeko, yagombaga kwicwa. Esiteri yagiye imbere y'umwami atabiherewe uburenganzira kabone nubwo yari azi ko ashobora guhura n’akaga.

Kwizera kwa Moridekayi kwakanguye kwizera kwa Esiteri. Izingiro ry’igitabo cya Esiteri riboneka mu magambo Moridekayi yabwiye Esiteri agira ati: “We kwibwira yuko ari wowe wenyine uzakira mu Bayuda bose, kuko uri mu nzu y’umwami; kuko niwicecekera rwose muri iki gihe, nta kizabuza Abayuda gutabarwa bakoroherwa biturutse ku bandi; ariko wowe n’ab’inzu ya so bazarimbuka. Ahari aho icyakwimitse ngo ube umwamikazi ni ukugira ngo ugire akamaro mu gihe gisa n'iki." (Esiteri 4:13, 14). 

Kwizera kwa Esiteri kwashyizwe mu kigeragezo ubwo Moridekayi yamusabaga kugaragariza urukundo ubwoko bwe. Nta n’umwe wari uzi ko Esiteri yari Umuyuda usibye Moridekayi, kandi ubwo yafataga icyemezo cyo kwifatanya na bo, ntabwo yatinye gushyira ubuzima bwe mu kaga.

Kwizera Imana kwe kwari gukomeye, kandi yari azi ko adafashijwe n’Imana, atabasha gutsinda. Igisubizo yahaye Moridekayi cyahishuye kwizera kwe: “Genda uteranye Abayuda bari i Shushani bose, mwiyirize ubusa munsabire, mumare iminsi itatu ku manywa na nijoro, mutagira icyo murya cyangwa munywa. Nanjye n’abaja banjye tuzabigenza dutyo. Uko ni ko nzasanga umwami, nirengagije itegeko: kandi niba nzarimbuka nzarimbuke.’” (Esiteri 4:16). Moridekayi yohereza aya makuru ku muryango wose w’Abayahudi bari i Shushani, kandi igihe biyirizaga ubusa banasenga, Esiteri na we yari ari kwitegura icyo gihe cy’akaga. “Bukeye ku munsi wa gatatu, Esiteri yambara imyambaro y’ubwamikazi ajya mu rugo rw’ingombe rw'inzu yumwami, kandi umwami yari yicaye ku ntebe y’ubwami mu nzu y’umwami, areba mu muryango. Nuko umwami abonye Umwamikazi Esiteri ahagaze mu rugo, Esiteri amutonaho. Umwami atunga Esiteri inkoni yizahabu yari afite mu ntoki, Esiteri aherako yigira hafi akora ku mutwe w'inkoni.” (Esiteri 5:1, 2). 

`Mu bihe nk’ibyo byavuzwe haruguru Abayuda barimo, isengesho ryagombaga kugendana no kwiyiriza “ubusa. Ni ukuvuga ko nubwo bagombaga kugira ibyo bakora na bo ubwabo, isengesho. ryari ipfundo ry’igisubizo cyabo. Ni ikihe cyigisho cyumvikana tubasha kwigira ahangaha?` 