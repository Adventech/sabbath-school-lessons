---
title:  Igitangaza cya Purimu
date:   21/12/2023
---

Hashize imyaka ibihumbi byinshi abasesenguzi ba Bibiliya babonye ko izina ry’Imana ritaboneka mu gitabo cya Esiteri. Iki ni cyo gitabo cya Bibiliya cyonyine dusangamo ikintu nk’icyo. Nyamara, Abayuda babashaga kubona ibikorwa by’Imana mu gucungurwa kwabo gukomeye bakorewe, kandi iki gitabo cyatoranyijwe n’ubwoko bw’Imana ngo kibe Kimwe mu bitabo bigize Biliya.


Mbese tujya tubasha kubona Imana yigaragariza n’ahatwikiriwe n'imibereho yacu ya buri munsi? Ibikorwa by’Imana bibasha gufata isura y'ibintu bisanzwe, ibyo dusanzwe tubona, ibigenda bisohora, kandi iyo tutitonze ngo tubirebe neza, ntitubibonamo Imana.

`Soma Esiteri 9:1-12. Umusaruro wayuye mu muhati wa Esiteri uwuhe?`

Igitangaza cya Purimu gifata isura idasanzwe. Igitangaza Kirihishe cyiyoberanyije mu bintu bisanzwe bibaho. Itegeko ryo kurimbura Abayuda ntiryahinduwe, ariko handitswe irindi tegeko rishya, ryemerera Abayuda kwirwanaho. Nanone kandi, zirikana ikindi kintu cyari cyabaye, n’uburyo Imana yagiye ikorera muri ibyo bintu. Abaperesi bashoboye kubona ibikorwa Imana ikorera Abayuda. Ibyo byatanze uwuhe musaruro? 

“Maze abantu benshi bo mu mahanga yo mu gihugu bihindura Abayuda” (Esiteri 8:17). Uru ni urugero rukomeye cyane tw’uburyo Uwiteka Imana yashoboye gukora umurimo wo kuzana abazimiye bakamumenya. Abayobozi b’ubwoko bw’Abayuda babonye ugukora kw’Imana. Igihe Abayuda birwanagaho ubwabo bakanesha, bashyizeho iminsi mikuru ngarukamwaka (bise Purimu) yo kwibuka no kwizihiza intsinzi yabo. Iyi minsi mikuru iracyizihizwa na magingo aya, bayikora bashima Imana bibuka uko yabakijije.

`Inshingano ufite: Saba Imana iguhe ubutwari bwo kubwira umuntu umwe mu bantu usanganywe ku rutonde rw’abantu usengera icyo Imana yagukoreye muri iki cyumweru.`

`Bigire intego yawe: Tangira kujya wandika mu gakayi ibintu byihariye byoroheje (cyangwa bikomeye) Imana igukorera. Jya ubisubiramo maze usabe Imana kujya ikomeza kubikwibutsa mu gihe gikwiriye kugira ngo ubashe kubibwira undi muntu.`