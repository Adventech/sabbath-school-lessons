---
title:  Kugeza Ubutumwa ku Bakomeye
date:   25/11/2023
---

### AHO ICYIGISHO CY'IKI CYUMWERU GISHINGIYEHO: 
Daniyeli 4; 2 Abami 5:1-19; Yohana 3:1—12; Yohana 7:43-52; Matayo 19:16-22; Yohana 19:38-42. 

><p>ICYO KWIBUKWA:</p>
>“Kandi umuntu byamumarira iki gutunga ibintu byose byo mu isi, niyakwa ubugingo bwe? Cyangwa umuntu yatanga iki gucungura ubugingo bwe?” (Matayo 16:26).

Nubwo yanditswe kera, Bibiliya, Ijambo ry’Imana ni ihishurwa ry’ukuri kw’Imana ku isi yacu, Kandi mu kuri kwinshi ihishura, harimo n'ukuri kw’imiterere ya muntu, ukuri kuvuga ko yaba muri Yudeya yo mu kinyejana cya karindwi cyangwa muri Brezile yo mu kinyejana cya makumyabiri na kimwe, abantu mu by’ukuri ari bamwe: ni abanyabyaha bakeneye ubuntu bw’Imana. 

Muri aba, harimo abatunzi n’abakomeye. Abatunzi n'abakomeye bo mu bihe bya Bibiliya ntaho batandukaniye n’abatunzi n’abakomeye bo muri iki gihe, cyane cyane mu gushaka ubutunzi n'icyubahiro n'ububasha, akenshi (ariko bitari buri gihe) bakabishaka babangamira abatagira kirengera. Nyamara, Imana yitaye ku gakiza k’abatunzi n’abakomeye kimwe nuko yitaye ku gakiza k’aboroheje n’abakene. Ibyanditswe byera bitanga ingero z'abantu bavugwa muri Bibiliya bari bakomeye, bari abatunzi, cyangwa babifite byombi, n’uburyo Imana yabakoresheje kugira ngo babe umugisha ku mahanga: Bamwe muri bo, twavuga nka Aburahamu, Isaka, Yobu, Salomo ndetse na Yosefu. 

Muri iki cyumweru tuzasesengura ubutumwa bw’Imana ku batunzi n’abakomeye. Tukurarikiye kuzigana natwe iki cyigisho kugira ngo tuzarebere hamwe uburyo Imana yageraga kuri bamwe muri aba bantu, n’uburyo Ihamagara kandi Igategura Abadiventisti b'Umunsi wa Karindwi kubabera abahamya no muri iki gihe. 
