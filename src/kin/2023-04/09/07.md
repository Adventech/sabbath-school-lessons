---
title:  Ibindi byo Kwiga no Kuzirikanwa
date:   01/12/2023
---

Soma igitabo cyanditswe na Ellen G. White cyitwa “_The Ministry of Healing_, ingingo ivuga, Ministry to the Rich, pp. 209-216; na, “ _Reflecting Christ_”, ingingo ivuga, Captive Maid Shows Concern for Naaman p. 337. 

Urukundo Yesu akunda abakene ni kimwe n’urwo akunda abatunzi ndetse n’abantu bakomeye bo ku isi. Yapfiriye ibikomangoma kimwe n'uko yapfiriye abatindi. Yesu yari azi uburyo bwiza bwo kugera ku mitima yabo. Yaratuburiye agira ati “Icyoroshye ni uko ingamiya yanyura mu zuru ry’urushinge, kuruta ko umutunzi yakwinjira mu bwami bw’Imana’ ” (Mariko 10:25). Muri iki cyumweru, turahamagarirwa kugeza ubutumwa bwiza bwa Yesu Kristo ku bantu bakomeye ndetse n’abatunzi. Bakeneye agakiza nk’abandi bose, n’ubwo, ikibabaje, bashobora kutabimenya bitewe nuko bizera ko ubutunzi bwabo bubaha “umutekano.” 

“Hari byinshi byavuzwe ku nshingano yacu ku bakene birengagijwe; mbese ntibikwiriye no kwita ku bakire birengagijwe? Benshi babona iri tsinda nk’abantu badafite ibyiringiro... Ibihumbi byinshi by’abakire bagiye mu bituro byabo bataburiwe. Ariko nubwo basa nk’abatagira ibyo bitaho, abenshi mu bakire bafite imitima iremerewe.’ _—Ellen G. White, The Ministry of Healing, p. 210 [Rengera Ubuzima]._

**IBIBAZO:**

`Yesu yakuyeho ibyatandukanyaga amoko n’ibyiciro by’abantu ubwo yabwirizaga abatunzi n’abakene mu murimo we ku isi. Ni gute twebwe nk’Abadiventisti dukemura iki kibazo cy’icyuho kiri hagati y’abatunzi n’abakene, cyashinze imizi mu mibereho no mu miryango yacu yose? `

`Yesu yagize ati: “Kandi usa n’izibibwe mu mahwa, uwo ni we wumva ijambo, maze amaganya y’iyi si n’ibihendo by’ubutunzi bikaniga iryo jambo ntiryere’” (Matayo 13:22). Utekereza ko Yesu yashakaga kuvuga iki igihe yavugaga “ibihendo by’ubutunzi”? Kuki atari ngombwa ko tuba abakire kugira ngo twemere guhendwa n'ubutunzi? `

`Mu itsinda ryanyu, musubire ku kibazo gisoza ingingo yo ku wa gatatu kivuga ko kumenya ukuri atari kimwe no gukizwa na ko. Ni ukubera iki ari iby’ingenzi cyane ko tumenya iri tandukaniro? Niba kumenya ukuri byonyine atari byo bidukiza, ni iki kidukiza?` 

`Ni izihe mpamvu zindi ushobora gutekereza zatumye umusore w'umutunzi yanga kwakira Yesu, naho Zakayo we akemera kumwakira? `
