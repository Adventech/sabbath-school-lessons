---
title:  Kugeza Ubutumwa Ku Bakomeye
date:   30/11/2023
---

Yesu yari azi uburyo bwo gusabana n’abakomeye. Yashimwaga kandi akubahwa na benshi muri abo bantu, ariko kandi yasuzugurwaga na benshi. Abantu bakomeye bavugwa muri Bibiliya basabaga Yesu ubufasha, nta gushidikanya ko bumvaga ko abitaho. Ariko kandi, benshi mu batunzi n’abakomeye ntibahitaga basanga Yesu ku mugaragaro; ahubwo barategerezaga kugeza igihe bamenye kandi bakizera neza ko Yesu ari Umwana w’Imana. Uko ni ko byagendekeye Nikodemu na Yosefu wo muri Arimataya. 

`Soma Matayo 27:57-60 (soma no muri Mariko 15:43-47; Luka 23:50-53, na Yohana 19:38-42). Ni iki iyi nkuru itubwira ku byerekeye uburyo UwiteKa yakoresheje umutunzi wari warahinduwe na Yesu?` 

Kugeza ubu, nka kintu twari twumva kuri Yosefu wo muri Arimataya. Ariko uyu mugabo w'umutunzi yaje kugaragara mu buryo butunguranye, maze akoreshwa mu gusohoza ubuhanuzi. Imana yagiye ikoresha abatunzi kandi izakomeza kubakoresha ku bw'imigambi yayo. Ku bw'ibyo, natwe tugomba kubashyira ubutumwa. 

Aho guhera hashobora kuba imwe mu ntambwe zikomeye kurusha izindi mu kugirana ubucuti n’abantu bakomeye. Muri rusange, ni byiza kutabakurikira; ahubwo tukareka bakaza badusanga. Yesu na we niko yabigenje, maze abantu bahinduka abahamya b'ubutumwa bwe, gukiza kwe, n’imbaraga ikomoka ku Mana. Bemejwe n’uko ari Umwana w’Imana. 

Abantu bakomeye bazashaka kugira uruhare mu murimo w'ibwirizabutumwa kubw’impamvu nyinshi. Bifuza kugira uruhare mu bikorwa byiza bihindura imibereho y’abantu. Ubwo ni bumwe mu buryo bamenya ko na bo bashobora guhindurirwa imibereho. Ni uburyo butuma abatunzi n’abakomeye babona ubufasha bakeneye batabanje kubigaragaza.

Intambwe ya kabiri ni ugutangira umurimo w’ivugabutumwa nk’uburyo abatunzi n’abakomeye bagira uruhare mu murimo w’Imana. Jya ufata igihe cyo gushyigikira abatunzi n’abakomeye bo mu muryango mugari wanyu. 

`Inshingano ufite: Ku rutonde rw’abantu usengera buri munsi, ongeraho umuntu ukomeye, utari umwizera, kandi akaba ari umuntu mubasha guhura rimwe na rimwe.`

`Bigire intego yawe: Andikira umuntu ukomeye ibaruwa - kabone nubwo yaba ari umuntu ushobora kuba utarigeze uhura na we - hanyuma umubwire ko ujya umusengera. `
