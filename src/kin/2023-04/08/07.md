---
title:  Ibindi byo Kwiga no Kuzirikanwa
date:   24/11/2023
---

Soma  igitabo  cya  Arthur White,  “A  Few  Days at  Long  Point,”  _Ellen  G.  White:  The  Australian  Years_: 1891-1900,  vol..4,  pp,  100-104. 

Abanditsi  b’ibitabo  by’  ubutumwa  bwiza  banditse  ingero  z’ukuntu Yesu  yashyikiranaga  n’abantu  bo  mu  yindi  mico  kugira  ngo  abakize  (Matayo 8: 28-34,  Mariko  5:  1-20).  Mu  buryo  nk’ubwo,  natwe  duhamagarirwa  kugirana  ubucuti  n’abantu  bo  mu  yindi  mico  kandi  tukabafasha.  Urupfu  rwa Kristo  rwabaye  urw’abantu  bose,  hatitawe  ku  bwoko  bwabo,  ubwenegihugu  bwabo,  ubutunzi  bwabo  cyangwa  inkomoko  yabo.  Iyi  ni  ingingo  tutagombye na  rimwe  kwibagirwa. 

“Uwo  ni  we  mpongano  y'ibyaha byacu, nyamara si ibyaha byacu gusa  ahubwo  ni  iby’abari  mu  isi bose”  (1  Yohana  2:2). “Abagabo  n’abagore  ntibasohoza  umugambi  w’Imana,  igihe  baba  bahugiye mu  kugaragariza  urukundo  ab’imiryango yabo  gusa,...  nyamara bakareka kwereka  urukundo  abo  bagombye  gukomeza  no  kwitaho  babafasha  mu kubaha  ibyo  bakeneye...”

“Iyo  Umwami  Imana  adusaba  kugirira  neza  abandi  batari  abo  mu ngo  zacu,  ntaba  avuga  ko  urukundo  dufitiye  abo  mu  ngo  zacu  rugomba kugabanuka,  kandi  ko  urukundo  dukunda  benewacu  cyangwa  abo  mu  gihugu, cyacu  rugomba  kuba  ruke  kuko  yifuza  ko  rugera  kure.  Ariko  urukundo  rwacu no  kwifatanya  n’abandi  kwacu  ntibigomba  kugarukira  gusa  mu  ngo  zacu, maze  ngo  umugisha  Imana  yaduhaye  ugarukire  aho,  ntidusangire  na  bo ibyishimo  byawo”  —  Ellen  G.  White,  _The  Advent  Review  and  Sabbath  Herald_, Oct.  15,  1895.

Inshingano  twahawe  yo  kubera  umugisha  abantu  tudahuje  imimerere, baba  bakomoka  mu  yindi  mico  cyangwa  ari  abantu  batishoboye,  ni  inshingano itavuguruzwa  duhabwa  na  Yesu  Kristo  ubwe  (Ibyakozwe  n‘Intumwa 1: 8; Mariko  11:17).

**IBIBAZO:**

`Ni iyihe  mimerere  yawe  iguha  umutuzo,  kandi  kuki  wagombye  kuba witeguye  kuva  muri  iyo  mimerere  mu  gihe  bibaye  ngombwa?`

`Ni ibihe  bintu  byabaye  ubwo  Yesu  bamwitaga  “'ikirura  cy’umunywi w’inzoga,  incuti  y’abakoresha  b’ikoro  n’abanyabyaha’”  (Matayo" 11:19)?  Ni  iki  Yesu  yakoraga  cyatumye  bamurega  batyo,  kandi  ni  iki ibi  bitwigisha  ku  murimo  wacu?`

`Ni mu rugero rungana  iki  Umukristo  yagombye  kwifatanya  n’abantu batizera  mu  kwizihiza  iminsi  yabo  mikuru?  Ni  gute  Abakristo  bashobora  kubikora  batabangamiye  atnahame  ya  Bibiliya?` 