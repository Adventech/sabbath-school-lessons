---
title:  Urukundo Ruhebuje
date:   23/11/2023
---

Nk’uko twese tubizi, kandi neza, ibyo umuntu akenera ntibizigera birangira. Niba ufite ubushake bwo gufasha abandi, uzabona amahirwe menshi yo kubikora. Yaba inshuti za hafi cyangwa impunzi za kure; abantu bakeneye ubufasha, kandi dukwiriye gukora ibyo dushoboye, mu gihe tubishoboye ngo tubafashe. Mu gihe cyose Yesu yamaze akora umurimo we hano ku isi, yafashaga abantu batashoboraga kwifasha. Mu bihe bimwe na bimwe, Yafataga iya mbere agasanga abantu bakeneye ubufasha, mu bindi bihe inshuti zigafata iya mbere, nk’uko byagenze ubwo ba bagabo bamanuraga ikirema bakakinyuza mu gisenge. 

`“Nta wufite urukundo ruruta urw’umuntu upfira incuti ze” (Yohana 15:13). Ni gute twakurikiza iri hame mu murimo wacu wo gufasha abandi? `

Umuryango umwe w'abamisiyoneri wamaze imyaka itandatu ukora umurimo muri Trinidade na Tobago. Mu myaka, itatu ya mbere uyu muryango wari utuye mu gace kiganjemo abo nu idini y’Abahindu hamwe n'Abayisilamu. Abahindu bajyaga bitotomba bakavuga ko Abakristu bangaga kwitabira ubutumire bwabo mu munsi mukuru wa buri mwaka wo gushima Imana. Umunsi umwe aba Bakristu bitabiriye uyu munsi mukuru wo gushima Imana, ku butumire bw’inshuti yabo nshya y’Umuhindu. Ibi babikoze bakurikije urugero rwa Yesu: Yasuraga inshuti ze iyo zamutumiraga kwifatanya na we mu birori byazo. Mu by’ukuri, idini ry’Abahindu ry'igisha ko abashyitsi cyangwa incuti bazana imigisha mu rugo rw’umuntu wabahaye ikaze. 

Nimureke tugerageze gutangira gushaka inshuti muri iki cyumweru, binyuze mu kubera abandi umugisha. Mbere na mbere, suzuma aho utuye, mu mudugudu, mu murenge, cyangwa mu mugi utuyemo. Ese hari impunzi cyangwa umwimukira waba uzi uhatuye? Bite se ku bantu baba mu muhanda aho utuye? Ese urabazi bose? Uko imimerere urimo yaba iri kose, kugirana ubucuti n’umuntu utazi si ibintu byoroshye. Nimureke dusenge dusabe Imana ubufasha. Ni Yo izi buri wese. kandi ni na Yo Izi umunyamahanga mwabasha kuba inshuti. Wibuke ko intego ari ukuba incuti yabo kugira ngo ubashe kubafasha, ubayobora ku Mana ngo Ibafashe. 

`Inshingano ufite: Menya iby’abanyamahanga cyangwa abatari Abakristu batuye mu gihugu cyawe. Urubuga rwa Joshuaproject.net ni ahantu heza ho gukorera ubushakashatsi ku matsinda y’abantu batagezweho n’ubutumwa mu muco wanya.`

`Bigire intego yawe: Shakisha umuntu wabasha gufasha mu bushobozi bwabwe. Tangira ujye usengera uyu muntu buri gihe nyuma yo gusubiza ibibazo bikurikira: Ese uyu muntu ni inshuti yange— dukurikije urugero rwa Yesu? Ese naba-nzi ibyo akeneye mu buzima bwe? Namuyobora nte kuri Yesu ngo amukize?`