---
title:  Uburyo Rukumbi Kristo Yakoreshaga
date:   20/11/2023
---

`Ni iki izi nkuru zitwigisha cyerekeranye n'umurimo wo gufasha abatishoboye?`

`Yohana 5:1-9`

`Mariko 1:23-28`

Ellen G. White yerekana uburyo bwa Yesu bugizwe n’intambwe eshanu bwerekana uko twafasha, cyane cyane abantu batishoboye: “Uburyo Kristo yakoreshaga bwonyine ni bwo buzatanga intsinzi mu gukiza imitima y'abantu. Umukiza yifatanyaga n’abantu akabifuriza ibyiza. Yaberekaga ko yifatanyije na bo, agahaza ubukene bwabo, akabiyegereza. Maze akabararika ati, 'Nkurikira’” — _The Ministry of Healing_, P: 143. 

Intambwe ya mbere tugomba kubanza kwegera abo batishoboye, tugafata umwanya tubamenya, ndetse tugasobanukirwa n'ibyo bakeneye tugamije kubagirira neza. Reba ibyo Yesu yakoreye ikirema cyari ku kidendezi. Yesu yarari aho ngaho hagati y'imbaga y’abarwayi benshi, barimo impumyi n’ibirema “n'abanyunyutse” (Yohana 5 :3). 

Intambwe ya kabiri, tugomba kugaragaza impuhwe. Ibi bishobora kuba ingorabahizi mu bihe bimwe na bimwe, bitewe no kutizerana, ndetse bikanaterwa yuko rimwe na rimwe abantu bakoresha ubugiraneza nk'uburyo bwo gutuma abantu babagirira icyizere, hanyuma bakabagirira nabi. Ariko ubwo bimeze gutyo, Imana idusaba kugaragaza impuhwe tutiteze ko hari icyo baduha. 

Intambwe ya gatatu, ni ukubafasha mu byo bakeneye. Ibi birenze kuba mu magambo. Bisaba kugira icyo dukora ngo tubashe gufasha inshuti cyangwa abo tutazi mu byo bakeneye Yesu yaganiriye n'uwari ikirema, amubaza icyo yashakaga, maze amukorera igitangaza. Mu gitekerezo cy’umugabo wari watewe na "dayimoni," Yesu yafashe ingamba zose zari zikenewe, akorera uwo mugabo ibyo atari bubashe kwikorera We ubwe. 

Intambwe ya kane ni ugutuma batugirira icyizere, iyo dukorera abandi, iyo tubafasha, nabo baratwizera ndetse bakizera n'ibyo tubabwira, bityo, iyo tubabwiye ibya Yesu, baba biteguye kubyumva. Yesu ntiyifuzaga kubakiza ku mubiri gusa; ahubwo yashakaga ko babona ubugingo buhoraho muri We. (Soma Yohana 10:10).

Intambwe ya nyuma ni ukubayobora kuri Yesu, igikorwa gisaba ko wowe n'uwo ufasha mugira kwizera.

`Mu busanzwe ntabwo twebwe twabasha gukora ibitangaza nk'ibyo Yesu Yakoze. Ariko ni mu buhe buryo dushobora gukomeza gufasha abatishoboye?`
