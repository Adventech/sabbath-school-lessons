---
title:  Ibindi Byo Kwiga No Kuzirikanwa
date:   15/12/2023
---

“Mu bo Abayuda bitaga abapagani, harimo abantu bari basobanukiwe neza n'Ibyanditswe byo mu buhanuzi bwo kuza kwa Mesiya kurusha abigisha bo muri Isirayeli. Hari bamwe biringiraga ko kuza kwe kugamije kubacungura mu cyaha. Abanyabwenge bagerageje kurondora iryo banga ry’Abaheburayo. Ariko uburyarya (mu myizerere) bw’Abayuda bwabangamiye ikwirakwira ry'umucyo.”—Ellen G. White, _Uwifuzwa Ibihe Byose_, p. 25 (2018).

“Umwami Yesu, Umukiza ushobora byose, yapfiriye aba bantu. Afite ubushobozi bwo kubakura mu kwiyobagiza kwabo, ashobora gukangura imitimanama yabo, abasha koroshya imitima yabo, abasha guhishurira ubugingo bwabo ubwiza n’imbaraga z'ukuri. Imana ni Umukozi w'umuhanga, si umuntu ugira iherezo; nyamara kandi irarikira abantu kuba ibikoresho ibasha gukoresha ngo igeze umucyo wayo ku bari mu mwijima. Imana ifite abantu bagereranywa n'amabuye y'igiciro mu matorero yose, kandi si ibyacu guhakana ngo ducireho iteka abari mu yandi madini, ahubwo mu mwuka wo kwicisha bugufi no kubagatagariza urukundo, turarikirwa kubagezaho ukuri kose nk’uko kuboneka muri Yesu. Nimureke abantu bitegereze imico ya Kristo batubonemo gukiranuka no kwitanga, nimureke bitegereze imico ya Kristo [muri twebwe], maze bareherezwe ku kuri.... Bagomba kwerereza Yesu, Umucunguzi w’iyi si; bagomba guhora babwirwa ijambo ry’ubugingo.”—Ellen G. White, _The Advent Review and Sabbath Herald_, January 17, 1893.

**IBIBAZO:**

`Ni ibihe bintu bikenewe byihutirwa ahantu utuye bibasha kuguha no guha itorero amahirwe yabafasha kugeza ubutumwa ku bantu batazi ukuri twamenye?`

`Reba amagambo Ellen G. White yavuze haruguru yerekeranye n'abantu bo mu yandi madini: “Imana ifite abantu bagereranywa n’amabuye y’igiciro mu madini yose, kandi si ibyacu guhakana ngo ducireho iteka abari mu yandi madini." Mu yandi magambo, ni buryo ki twakwereka abo bantu amakosa bafite [mu myizerere yabo] nyamara kandi tukirinda kubapfobya cyangwa kubaciraho iteka?`

`“Ariko Umwana w’umuntu naza, mbese azasanga kwizera kukiri mu isi?' ” (Luka 18:8). Ni iki Yesu ashaka kuvuga akoresheje iki ikibazo gifite imbaraga? Ni irihe tandukaniro riri hagati yo kwizera n'imyizerere? Kuki abantu bafite imyizerere y’ukuri babashobora kuzasangwa badafite kwizera igi he Kristo azaba agarutse?`