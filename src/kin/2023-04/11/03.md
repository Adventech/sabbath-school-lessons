---
title:  Gushaka Abantu Benshi
date:   11/12/2023
---

Nubwo hari imbogamizi, iz’imbere n’izo hanze, Yesu araturarikana imbabazi ngo twinjire mu murimo we w’ivugabutumwa ryo mu mijyi.

`Soma Matayo 9:35-38. Ni Aki ibi bitwigisha ku byerekeranye n'umurimo wo kugeza ubutumwa ku bantu benshi, aho twababona hose?`

Yesu yagiriraga impuhwe nyinshi abantu benshi, nk’abo yabonaga mu mijyi. Muri Luka 19:41 hatubwira uburyo Yesu yaririye Yerusalemu. Dushobora kudasobanukirwa n’uburebure bw'urukundo Yesu akunda abana be, ndetse n’abo twakwita "abantu batazwi" baba mu mijyi. Iyi ni yo mpamvu muri Matayo 9:38 Yesu adusaba gusenga, kugira ngo ibyifuzo byacu n’imitima yacu bimere nk’ibye.

`Soma Matayo 4:23-25. Ubwo Yesu yatangiraga umurimo We, ni hehe abantu bazaga [kumva ubutumwa bwe] baturutse?`

Muri Matayo 4:25, abantu benshi bakurikiraga Yesu babaga baturutse i Galileya, abandi baturutse mu mijyi icumi y'i Dekapoli mu Burasirazuba; abandi bagaturuka i Yerusalemu; n’abandi bagaturuka i Yudeya ho mu majyepfo. Usibye Samariya, ahandi hantu habaga hasigaye ni he? Ni icyerekezo cyo ku nkombe y’inyanja kirimo imijyi ya Tiro na Sidoni, igize intara ya Fowenisiya, ahakikije inyanja ya Mediteraniya n'amajyaruguru y'uburengerazuba bwa Galileya. Noneho ubu turabona impamyvu yatumye Yesu ajya muri icyo cyerekezo! Uru rugendo rwamuganishaga mu bice bya Tiro na Sidoni rwari mu ngendo z’ubutumwa bwe bwamuhuzaga n’abantu b’imico itandukanye.

"Hanyuma yo guhura n’Abafarisayo, Yesu yavuye i Kaperinawumu, yambuka inyanja ya Galileya, ajya ku musozi uri hafi na Fenikiya. Yarebye ahagana iburengerazuba, ‘abona ahantu hari ikibaya, abona imirwa ya kera ya Tiro na Sidoni; abona insengero zaho z'ibigirwamana, ingoro zaho ndetse n’amazu y'ubucuruzi; kandi ibyambu byaho byarimo ubwato bwinshi.”—Ellen'G. White, _Uwifuzwa Ibihe Byose_, p. 313 (2018).

`Ni buryo ki twafasha abantu gusobanukirwa uburyo, “ingoro zabo ndetse n’amazu yabo y’ubucuruzi” ntakamaro bigira kandi ni buryo ki twabafasha gusobanukirwa impamvu bakeneye Yesu?`