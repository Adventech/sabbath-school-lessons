---
title:  Umutima wa Aburahamu wo Gusenga
date:   24/10/2023
---

`Soma mu Itangiriro 18:23—32 no muri Yakobo 5:16. Mbese ni iki ibi bikwiriye kutwigisha ku bushobozi isengesho risabira abandi rifite?`

Ikiganiro cyabaye hagati ya Aburahamu n’Imana ni icyerekana cyangwa se ishusho y’isengesho ryo gusabira abandi. Muri iki gice Aburahamu agaragazwa nk’uhagaze imbere y’Imana asabira abantu b'i Sodomu n'I Gomora. Yarimo abingingira; ni ukuvuga ko mu buryo runaka yari ari gukora umurimo ushushanya undi wari kuzabaho, nk’ ikimenyetso cy’umurimo Yesu yajyaga kuzakora adusabira imbere ya Se. Umurimo Wacu muri iki gihe, uzagera ku nsinzi nidukoresha ubu buryo bw'amasengesho.

Aburahamu yari yarize gukunda abari batuye i Sodomu ni Gomora, n’abo mu yindi mijyi yari hafi yaho. Ni yo mpamvu Isengesho rye ryaziraga imbereka kandi ritarimo uburyarya. Nyuma yo gutsinda kwa Aburahama, Bera, umwami w'i Sodomu, yazanye na Melikisedeki gusanganira Aburahamu. Bera yasabye gusubizwa abantu be bakajya mu miryango yabo: “Mpa abantu, ibintu ubyijyanire”’ (Itangiriro 14:21). Iki ni ikintu cyerekana urukundo uyu mwami yakundaga abantu be. Kubera ko kimwe mu bintu bikomeye byarangaga Aburahamu ari urukundo, yakundaga abami b'i Sodomu n’i Gomora, kandi yarabasengeye bo n’abantu babo.  “Urukundo Aburahamu yakundaga abarimbuka ni rwo rwamuteye gusenga.”—Ellen G. White, Abakurambere n’Abahanuzi, p. 109 [ingeri ya 2016].

Aburahamu yakoreshéje kwiyoroshya no kwihangana mu masengesho ye. Uwiteka akimara kwemera ikintu cya mbere yari asabye cyo gukiza uwo mujyi igihe hari kuba habonetse abantu 50 b’abakiranutsi bahatuye, yahise akomeza gusabira abantu.

Umurimo wacu ntushobora kugera ku nsinzi hatabonetse amasengesho, isengesho ryo gusabira abandi. Nyuma yo guhura n’umuntu runaka, nyuma yo gutanga ikibwirizwa cyangwa icyigisho cya  Bibiliya, tugomba gusengera abantu twagiranye umushyikirano. Imana yumva ayo masengesho igihe ikora ku mitima y’abantu twaganirije. Amagambo yacu cyangwa ubutyoza bwacu si byo bizemeza imitima y’inshuti zacu cyangwa abo tuziranye ahubwo ni Mwuka Wera. Ni yo mpamvu umurimo w’ibwirizabutumwa uwo ari wo wose twinjiyemo, tuba tugomba gusengera buri muntu wese ku giti cye.

`Soma Abaroma 8:34 n’ Abaheburayo 7:25. Ni iki hatubwira ku bijyanye n’icyo Yesu adukorera, kandi se ni mu buhe buryo uko kuri gushobora kudufasha kurushaho gusobanukirwa uruhare rwacu rwo gusabira abandi?`