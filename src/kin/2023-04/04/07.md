---
title:  Ibindi byo Kwiga no Kuzirikanwa
date:   27/10/2023
---

“Urukundo Aburahamu yakundaga abarimbuka ni rwo rwamuteye gusenga. Nubwo yangaga ibyaha byari byaramunze uwo murwa, yifuzaga ko abanyabyaha bawurimo bakizwa. Uburyo.yari yitaye cyane kuri Sodomu byerekana agahinda tugomba kugirira abanga kwihana. Dukwiriye kwanga icyaha, ariko tukagirira umunyabyahaimpuhwe kandi tukamukunda. Ahatuzengurutse hose hari, abantu bagana mu irimbukiro, babuze ibyiringiro, bafite ubwoba nk’uko abo i Sodomu byabagendekeye. Uko bukeye n’uko bwije, igihe cy’imbabazi kirangira kuri bamwe. Buri saha bamwe imbabazi zibarangiriraho. Mbese amajwi aburira kandi akingingira umunyabyaha, guhunga uko kurimbuka guteye ubwoba ari he? Mbese amaboko aramburiwe umunyabyaha ngo ahunge urupfu ari he? Mbese abamwingingira Imana bicishije bugufi kandi bafite kwizera kudacogora bari he?.

“Umutima w’Aburahamu wari Umutima wa Kristo. Umwana w’Imana ubwe ni Umuvugizi ukomeye cyane usabira umunyabyaha. Uwishyuye ikiguzi cyo gucungura umuntu azi neza agaciro k'umutima w'umuntu. Mu guhangana n’ikibi, cyashakaga guhindanya ibyaremwe bitagira inenge, Kristo yeretse umunyabyaha urukundo rutasobanukira uwo ariwe wese keretse umukiranutsi gusa. Igihe yari ababaye cyane ku musaraba, aremerewe n’umutwaro uleye ubwoba w'ibyaha by “isi yose, yasabiye abamutukaga n’abamwicaga, ati “Data, ubababarire kuko batazi icyo bakora.” Luka 23:34..”——Ellen G. White, _Abakurambere n’Abahanuzi_, P. 109 [ingeri ya 2016].

“Aburahamu yubahwaga Wamahanga yar amukikijije nk’igikomangoma gikomeye, inararibonye n'umuyobozi ufite ubushobozi. Ntiyabujije abaturanyi be kumwigiraho. Imibereho yen imico ye, ugereranyije. N'abasengaga ibigirwamana, byari ubuhamya bwiza bwo kwizera nyakuri. Nk’uko umubano we n’Imana utari ufite amakemwa, ni nako gushyikirana n'abantu n'ubuntu yagiraga, byatumye agirirwa icyizere kandi abantu haramukundaga, bakanamubaha..”-—-_Abakurambere n'Abahanuzi_, p. 103 [ingeri ya 2016].

**IBIBAZO:**

`Ni izihe ngero zindi dukura, mu byanditswe zitwereka umuntu wasohoje umuhamagaro we mu murimo w’ibwirizabutumwa? Ni iki twavuga kuri Yohana umubatiza? Mbese twavuga ko yageze ku ntego ye?`

`Soma Itangiriro 19:30-36. Ni iki ibi bitubwira ku mico ya bamwe mu bantu bakijijwe ntibarimbukire i Sodomu?`

`Ni ayahe masomo yandi dushobora kwigira ku rugero rwa Aburahamu ku bijyanye n’umurimo ndetse nuburyo ukorwamo?`

`Tekereza kuri iki kintu: Mbese utekereza ko: gusabira Sodomu na Gomora kwa Aburahamu kwageze ku ntego? Cyangwa ntayo kwagezeho?`