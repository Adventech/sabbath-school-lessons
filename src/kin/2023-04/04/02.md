---
title:  Impano yo Kwakira Abashyitsi
date:   22/10/2023
---

`Soma mu Itangiriro 18:1-15. Ni izihe ngingo zerekana umuco wo kwakira abashyitsi zigaragara mu nyifato Aburahamu yagaragarije ahashyitsi be?` 

Aburahamu yari yicaye ku muryango w’ihema rye mu bushyuhe bw'amanywa y’ihangu. Iyo myifatire nti yari imenyerewe. Mu gihe nk’icyo cy'umunsi mu mpeshyi, igihe cyo ku manywa y’ihangu, igihe umuntu wese aba ari gushaka ahantu hari agacucu kugira ngo ahabonere amafu, Aburahamu we yari yicaye ahirengeye kugira ngo abashe kugira uwo afasha washoboraga kuba agenda kuri iryo zuba, yaba n’umugenzi wihitira?

Ubwo yari aho hantu, yabonye abagenzi batatu. Bigaragara rwose ko yari afite akamenyero ko kwakira abashyitsi. Iyo akaba ariyo mpamvu bivugwa ko icyo gikorwa ari Aburahamu wagitangije: icyakurikiyeho ni uko yihuse akava-mu muryango w’ihema akabasanganira. Ni ko bimeze, kandi iyo-ngingo ni ingenzi: Aburahamu ni we watangiye icyo gikorwa, ajya gusanganira abo bashyitsi na mbere yuko baza bamusanga.

“ ‘Ndabinginze, nimureke bazane utuzi mwoge ibirenge muruhukire munsi y’iki giti. Kandi nanjye mbazanire utwo kurya mwice isari, mubone kugenda ubwo muje ku mugaragu wanyu.’” (Itangiriro 18:4, 5).

Aburahamu yari azi umurimo we, ari wo kumenyesha buri muntu wese ibyo yari azi ku Uwiteka mu isi yari yaramizwe n’ubupagani, gusenga ibigirwamana, no kuramya imana nyinshi. Nk’uko dushobora kubibona muri ibi byabaye, uburyo bwamubangukiye cyane mu gusohoza umurimo we bwanyuze mu kwakira abo bashyitsi, basaga n’abahingutse bavuye imuhero.

Hagati aho, mu rugo rwa Aburahamu habaga abantu basaga ibihumbi, kandi benshi muri bo bari abayobozi b’imiryango, ndetse abandi benshi bari bamaze igihe gito bahindutse bavuye mu myizerere ya gipagani. Umuryango umeze utyo wasabaga umutware w'urugo utajenjetse. Gukoresha uburyo bworoheje kandi butarangwamo imyanzuro ihamye ntibyari kugira icyo bigeraho. Dore uko Imana ivuga ibya Aburahamu: 'Kuko icyatumye mumenya ari ukugira ngo ategeke abana be n'abo mu rugo rwe bazakurikiraho.' Itangiriro 18:9. Nyamara ubutware bwe yabukoresheje mu bwenge no kwiyoroshya ku buryo imitima ya benshi yagaruriwe Imana.

Umurinzi wo mu ijuru yarahamije ati: ‘Bazakomeza inzira y’ Uwiteka, bakore ibyo gukiranuka, baca imanza zitabera.' Itangiriro 18:19. 

“Imbaraga ihindura yavaga kuri Aburahamu yageze no ku bandi batari abo mu rugo rwe. Aho yabambaga ihema hose, iruhande rwaryo yahubakaga igicaniro cyo gutambiraho Imana ibitambo kandi akahasengera. Iyo yahimukaga, icyo gicaniro cyarahasigaraga; kandi abantu benshi b’Abanyakanani bahoraga mu ngendo bari baramenye Imana babikesheje imyitwarire ya Aburahamu umugaragu wayo, iyo bageraga kuri icyo gicaniro Aburahamu yasize aho, batindaga kuri cyo maze bagatambira Yehova ibitambo.” Ellen G.White, _Uburezi_ pp. 195-196.

Uhereye mu itangira, uyu muntu yari asobanukiwe ko Imana yamuhamagariye gukora umurimo w’ibwirizabutumwa, kandi ko kujya mu gihugu cy’isezerano ko bitari ukujya mu kiruhuko ahubwo kwari ukubera umugisha abari bamuzengurutse, no kubera umugisha abari mu isi bose binyuze mu tubyaro.

`Ni ayahe mahame yo mu rugero rwa Aburahamu rwo kwakira abashyitsi ushobora kwigana mu mibereho yawe bwite?`