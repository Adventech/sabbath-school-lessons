---
title:  Kumvira Ubushake bw'Imana
date:   26/10/2023
---

`Soma Itangiriro 12:1-9. Ni iki iyo mirongo itwigisha ku birebana no kugandukira ubushake bw’Imana, nubwo inzira ir'imbere yacu yaa isa n’itagaragara?`

Kimwe mu byarangaga Aburahamu kwari ukugandukira ubushake bw’Imana. Imibanire ya Aburahamu n’Imana yose yaranzwe no kugandukira ubushake bw’Imana.

_Guhamagarwa kwe:_ Aburahamu yahawe umuhamagaro uruhije uyuye mu ijuru: “Uwiteka ategeka Aburahamiu ati: ‘Va mu gihugu cyanyu, usige umuryango wanyu n’inzu ya so, ujye mu gihugu nzakwereka’” (Itangiriro 12:1). Igihe yumvaga ijwi riturutse mu ijuru, icyo yashoboraga gukora bwa mbere kwari ukwirengagiza iryo jwi, agatekereza yuko yavangiwe. Cyangwa se agahangana n’iryo jwi, avuga ibimeze nk’ibi ngo “_Sinshaka kugenda; ndashaka ko umpa aha ngaha._ Amagambo ngo "‘Igihugu nzakwereka’" ashobora kuba yarabaye ubusobanuro budasanzwe bwo kwereka umuntu aho ajya! Nyamara yemeye umuhamagaro. Yacishije bugufi ubushake bwe maze yumvira ubushake bw’Imana asiga inzu ya se n’igihugu cye: “Nuko Aburamu aragenda nk’uko Uwiteka yamutegetse" (Itangiriro 12:4).

_Guhitamo aho gutura:_ Hadutse intonganya hagati y’abagaragu ba Loti n’abagaragu ba Aburahamu, nyamara Aburahamu ntiyari umuntu ushobora  kurwana n’uwo basangiye umubiri n’amaraso. Yagandukiye ubushake bw-Imana, na Yo. yongera kumuha umugisha: “Loti amaze gutandukana na Aburahamu, Uwiteka abwira Aburahamu ati: “Rambura amaso urebe, uhere aho uri hano, ikasikazi n'ikusi, n'iburasirazuba n'iburengerazuba. Igihugu cyose ubonye ni wowe nzagiha n’urubyaro rwawe iteka ryose" (Itangiriro 13:14, 15).

_Kurimbuka kwa Sodomu na Gomora:_ Ubwo Imana yahishuriraga Aburahamu uko iyi mijyi ibiri izamera, Aburahamu wari wuzuye urukundo bari batuye gukiza iyo mijyi. Kubera ko nta n’abantu icumi b'abakiranutsi bari batuye muri iyo, iyo mijyi yararimbutse. Aburahamu yumviye ubushake bw'Imana kandi yemera amateka Imana yari iciriye kuri iyo mijyi.

Uwiteka yashoboye gukoresha Aburahamu kubera ko yagandukiye Imana mu bintu byose. Ni ko bigomba kumera kuri twe muri iki gihe.

`Inshingano ufite: Mu mijyi yacu, duhura n'imbogamizi zo kubwiriza ubutumwa bwiza mu buryo bukwiriye kandi butanga umusaruro. Dukeneye gutakambira Imana ngo itabare.`

`Bigire intego yawe: Shaka uburyo wavugisha umuntu runaka uri guhura n'ingorane zitewe n’ibihe biruhije bisa n’ibyo uri kunyuramo. Bwira uwo muntu ko uri kumusengera, kandi usabe Imana ku kwereka icyo ushobora gukora ngo umufashe.`