---
title:  Ubumwe Bwa Mwuka
date:   06/08/2023
---

`Soma Abefeso 4:1-16. Ni mu buhe buryo Pawulo atera abizera umwete wo gukomeza ubumwe bw'itorero?` 

Pawulo atangira ibice bitatu biheruka by'urwandiko rw'Abefeso (igice cya 4-6) ararikira abantu cyane gukomeza ubumwe, nyamara abikora mubice bibiri by'ingenzi Bwa mbere, mu Befeso 4:1-6 asaba abizera gukomeza "ubumwe bw'Umwuka" binyuze mu kugaragaza imico yubaka ubumwe (Abefeso 4:1-3), irarika ashyigikiza urutonde rwubatswe nk'igisigo rw'imico irindwi irangwa n'ijambo "umwe" (Abefeso 4:4-6). Ubwa kabiri, mu Befeso 4:7-16, Pawulo yerekana Yesu wanesheje agashyirwa hejuru, nka Soko y'ubuntu mu bantu bayobora abandi mu murimo wo kubwiriza ubutumwa bwiza (Abefeso 4:7-10) kandi agasobanura uburyo bakoreye hamwe n'izindi ngingo z'umubiri zose, bagira uruhare mu gutuma umubiri wa Kristo ugira amagara mazima, ugakura, kandi ukagira ubumwe (Abefeso 4:11-16).

Mu gutangira icyo gice, Pawulo ararikira Abakristo "kugenda uko bikwiriye ibyo mwahamagariwe" (Abefeso 4:1). Yakoresheje inshinga "kugenda" nk'imvugoshusho yerekana uburyo bw'imyifatire runaka, cyangwa kugira imibereho runaka (reba Abefeso2:2, 10; Abefeso 4:17; Abefeso 5:2, 8, 15). 

nk'abanyabwenge.
Igihe Pawulo avuga ku muhamagaro wabo, aba arengurira ku muhamagaro wabo w'ukwizera kwa Gikristo (Abefeso 1:18; Abefeso 2:4-6,13). Pawulo yingingira abizera gushyira mu bikorwa imyifatire izana ubumwe igaragaza umugambi ndakuka w'Imana (Abefeso 4:9, 10). Atangira uko gushimangira hano binyuze mu guhamagarira abantu gushyira mu bikorwa imico iyobora abandi ku kugira ubumwe (Abefeso 4:1-3), mbese nko kwicisha bugufi, ubugwaneza, no kwihangana.
Nimureke turebe kuri buri jambo muri aya.

Hari ahandi Pawulo asobanura "kwicisha bugufi" avuga mu Abefeso 4:2 akongeraho igitekerezo cyo "kwibwira ko mugenzi wawe akuruta" (Abafilipi 2:3). Nuko rero, kwicisha bugufi ntigushobora kumvikana nk'umuco wo kwipfobya (reba Abakololosayi 2:18, 23)  ahubwo ni umuco mwiza wo guha agaciro abandi no kubakorera.

"Ubugwaneza" (Abefeso 4:2) bushobora gusobanurwa nk' "inyifato yo kutigaragaza cyane nk'umuntu urusha abandi agaciro" kandi bigasobanura ikinyabupfura, guha abandi agaciro, kwiyoroshya."-Frederick Danker, ed., Greek-English Lexicon of the New Testament and Other Early Christian Literature, 3rd ed. (Chicago: University of Chicago Press, 2000), p. 861. Hanyuma, "kwihangana" ni ukuba ushoboye kugwa neza igihe ushotowe cyangwa igihe uri mu birushya.

Ubwo rero iyi mico yose igaragiye insanganyamatsiko yo gutera umugongo ibyo kwifata nk'umuntu urusha abandi agaciro, ahubwo ukibanda ku guha abandi agaciro.

`Kwicisha bugufi, ubugwaneza, kwihangana. Tekereza uburyo iyi mico ishobora gufasha mu gutuma twebwe nk'ubwoko bw'Imana twunga ubumwe. Ni mu buhe buryo twiga gukuza iyi mico?`