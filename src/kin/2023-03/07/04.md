---
title:  Kristo Washyizwe Hejuru Agatanga Impano
date:   08/08/2023
---

"Ariko umuntu wese muri twe yahawe ubuntu nk'uko urugero rw'impano ya Kristo ruri. Ni cyo gituma ivuga iti: 'Amaze kuzamuka mu ijuru, Ajyana iminyago myinshi, Aha abantu impano".

Ariko iryo jambo ngo 'Yazamutse mu ijuru' risobanurwa rite? Ntirigaragaza yuko yabanje kumanuka ikuzimu? Uwamanutse ni we wazamutse ajya hejuru y'amajuru yose, kugira ngo asohoze byose." (Abefeso 4:7-10).

`Ni ibiki birimo biba hano, kandi ingingo Pawulo avuga muri iyi mirongo ni iyihe?` 

Aha ngaha Pawulo yasubiye mu magambo yanditswe muri Zaburi 68:18, ahavuga hati: "Urazamutse ujya hejuru ujyanye iminyago, Uherewe impano hagati y'abantu, Ni koko, uziherewe hagati y'abagome na bo, Kugira ngo Uwiteka Imana ibane nabo." Muri Zaburi 68:18 herekana Umwami Yehova, nk'umusirikari ukomeye utsinze urugamba, wari umaze kunesha ababisha be, akazamuka umusozi ajya ku murwa mukuru yubatse, agaragiwe n'imbohe avanye ku rugamba (reba Zaburi 68:1, 2). Nuko agahabwa ikoro ("uhawe impano") zivuye mu banzi be yatsinze (wibuke ko Pawulo ahuza iyi mvugoshusho na Kristo washyizwe hejuru "agatanga impano, ashingiye ku cyerekezo cyagutse cyo muri Zaburi, reba Zab. 68:35).

Nidukurikiza uko ibintu bikurikirana muri Zaburi 68:18, kuzamurwa kwa Kristo wagiye mu ijuru (Abefeso 1:21-23)-kubanza kubaho, kugakurikirwa no kumanuka aho Yesu wazutse agashyirwa hejuru atanga impano kandi agasohoza byose. Ubu ni bwo buryo Pawulo akoresha yerekana isukwa rya Mwuka Wera ku munsi wa Pentekote (reba mu Byakozwe n'Intumwa 2). Iki gitekerezo gishimangirwa n'Abefeso 4:11, 12, aherekana impano zatanzwe na Yesu washyizwe hejuru nk'impano za Mwuka.

"Kristo yazamutse mu ijuru, arangaje imbere iminyago, maze aha abantu impano Mbese nyuma yo kuzamurwa mu ijuru kwa Kristo, igihe Mwuka yamanukaga nk'uko aho abigishwa bari bateraniye, byagenze bite? Abantu ibihumbi bahindukiriye byari byarasezeranywe, ameze nk'umuyaga w'ishuheri ufite imbaraga, akuzura Imana."-Ellen G. White, Ye Shall Receive Power [Muzahabwa Imbaraga], p. 158.

`Nubwo iyi mirongo mike yo mu Befeso yaba yimbitse cyane, ni mu buhe buryo dushobora kwiga kuvana ihumure mu byo yerekana Kristo yadukoreye  n'ibyo azadukorera, by'umwihariko ubwo "azasohoza byose" (Abefeso 1:23)?`