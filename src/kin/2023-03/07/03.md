---
title:  Turi Umwe Muri We
date:   07/08/2023
---

`Ni uruhe rutonde rwa barindwi (cyangwa ibintu birindwi) bagizwe n'ijambo "umwe" Pawulo avuga ashyigikira insanganyamatsiko y'ubumwe bw'itorero? Ni iyihe ngingo ashaka kwigisha yifashishije uru rutonde? (Abefeso 4:4-6).` 

Urutonde rw'abarindwi Pawulo yita "umwe cyangwa kimwe" rwubatswe nk'igisigo, kandi rushobora kumvikana nk'indirimbo yo gushimangira yakoreshejwe mu Befeso. Urutonde rutangirira ku babiri "muri bo" avugira hamwe: "Hariho umubiri umwe" (arengurira ku itorero nk'umubiri wa Kristo, Abefeso 4:12, 16; Abefeso 1:23; Abefeso 5:23, 29, 30) n' "Umwuka umwe" (Abefeso 4:4). Ku mwanya wa gatatu hari â€œikiringiro kimwe cyo guhamagarwa kwanyu" (Abefeso 4:4; gereranya n'Abefeso 4:1).

Urutonde rwongera gutanga batatu cyangwa bitatu: "Umwami umwe" (aravuga Kristo), "kwizera kumwe" (arasobanura ibyo abakrito bizera, Abefeso 4:13; Abakol. 1:23; Abakol. 2:7; Abagal. 1:23; 1 Tim. 4:1, 6), n' "umubatizo umwe" (gereranya n'Abefeso 5:26) mbere yo gusoza asobanura cyane Imana avuga ko "hariho Imana imwe, ni yo Data wa twese udusumba twese, uri hagati yacu twese, kandi uturimo twese" (Abefeso 4:6).

Ni iki Pawulo avuga binyuze muri iki gisigo asobanuramo Data wa twese? Kuba ari "Se wa bose," bisobanura ko ari We Muremyi wa bose. Umugabane usigaye w'interuro usobanura uburyo isi ikimara kuremwa, Imana yisanisha n' "ibintu byose" ibyo yaremye byose. Pawulo ntabwo yizera iby'ubuyobe buvuga ko ibyaremwe bihwanye n'Imana (pantheism), cyangwa ngo abe avuga ko ibyaremwe ari umugabane ugize Imana, nubwo Imana ibiruta). Ahubwo ari kugaragazako Imana isumba byose ("uri hejuru ya byose"), Ihora itegeka byose ("ukorera muri byose) kandi Ikaba Iboneka muri byose ("uri muri byose").

Ita kuri ibi bitekerezo bibiri birebana n'ubumwe bw'itorero (Abefeso 4:1-6). Icya mbere: ubumwe ni ukuri kw'ibya Mwuka, bushinze imizi muri za "ngingo ndwi" ni ukuri gukwiriye kwishimirwa (Abefeso 4:4-6). Icya kabiri: ubu bumwe budusaba kugira ishyaka ryo kubukomeza no kubwimakaza (Abefeso 4:3). Akenshi hazabaho impamvu yo kurizwa no gutsindwa kwacu mu gushaka kuvugurura ubu bumwe. Nyamara kandi, nubwo twatsindwa dute, dukwiriye kwishimira umurimo Imana ikora binyuze muri Kristo kugira ngo yunge itorero, ngo ryishimire ukuri ko mu by'iyobokamana k' "ubumwe bw'Umwuka" (Abefeso 4:3). Kugenza gutyo bizadushoboza gusubira kuri wa murimo ukomeye wo guteza imbere ubumwe, nyamara noneho tukabikora dufite kwemezwa kuzima ko mu mitima kutwereka ko nitugenza dutyo, tuzaba turimo gusohoza umurimo w'Imana ubwayo.

`Ongera usome mu Befeso 4:4-6. Mbese hagutera kumva umerewe ute? Mbese hakwiriye kugutera kwiyumva ute, igihe umaze kumenya icyo havuga ku bumwe bwacu dufite mu Mana ndetse tukabugirana na Yo binyuze muri Kristo?`