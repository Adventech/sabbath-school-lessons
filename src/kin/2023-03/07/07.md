---
title:  Ibindi Byo Kwigwa No Kuzirikanwa
date:   11/08/2023
---

Hari ibintu bibiri byadufasha kwagura amagambo twize aboneka mu Abefeso 4:7-10: 

1. Guhindura mu rundi rurimi amagambo aboneka mu Abefeso 4:9. Ingeli zimwe za Bibiliya zerekana ko kumanuka kubaho mbere yo kuzamuka (urugero: nka Bibiliya nshya yitiriwe umwami Yakobo, aho ivuga ngo: "Na none yabanje kumanuka". Izindi ngeli zigakurikiza cyane inyandiko z'Ikigiriki, bigatuma havuka ikibazo cyo kumenya umurimo ubanza hagati yo kuzamuka no kumanuka (urugero: ingeli mpuzamahanga nshya ivuga itya:"Mbese amagambo ngo 'yarazamutse' asobanuye iki, uretse kuba yaranamanutse akagera hasi, mu turere tw'isi?" gahunda y'uburyo ibintu bikurikirana muri Zaburi 68:18 ikwiriye gukurikizwa, ), bituma umuntu agira igitekerezo kiboneka mu ngingo yo ku wa Gatatu, ko ari ko gushyirwa hejuru kwa Kristo mu ijuru ("kuzamurwa") kubaho mbere, kugakurikirwa no "kumanuka" kwe muri Mwuka.

2. Kujyana bunyago abari imbohe. Mu gusubiramo amagambo yo muri Zaburi 68:18 yavanywe mu Isezerano rya Kera ry'Ikigiriki ryitwa "Septuagint" (Isezerano rya Kera ryari ryanditswe mu rurimi rw'Ikigiriki), Pawulo asoma amagambo nk'uko ari "yajyanye bunyago abari imbohe" (bigaragaza mu ngeli zimwe na zimwe; nyamara bishimangirwa cyane nk'ibisobanura ngo: "yatwaye bunyago itsinda ry'abari imbohe" (bigaragazwa no mu ngeli mpuzamahanga nshya n'izindi). Inshuro nyinshi Abadiventiste b'Umunsi wa Karindwi basobanukiwe aya magambo nk'arengurira ku gikorwa cya Kristo cyo kujyana mu ijuru, igihe yari azamutse, abari bazutse mu muzuko wihariye igihe na We ubwe yari azutse (Mat. 27:51-53). Abo bagize "amahundo yo kumurikwa" umuganura w'abacunguwe, abo amurikira Se igihe aba asubiye mu rugo rwo mu ijuru (reba mu The SDA Bible Commentary, vol. 6, p. 1022; Uwifuzwa Ibihe Byose, pp. 568-569 (2010), ubigereranye n'ibyanditswe mu gitabo Uwifuzwa Ibihe Byose, p. 534 (2010). Ubundi buryo buhura n'amagambo yanditswe mu Bakolosayi 2:15, ni uko ayo magambo ashobora gufatwa nk'ishusho yo gutsinda kwa Kristo, atsinze abanzi be - Satani n'abamarayika be babi-bagaragazwa nk'imbohe zitsindiwe ku rugamba.

**IBIBAZO:**

` Gereranya urutonde rw' "impano za Mwuka" ziri mu Befeso 4:11 n'urutonde ruri mu 1 Abakorinto 12:4-11, 27-30; Abaroma 12:4-8; no mu 1 Petero 4:10, 11. Ni ibiki zitandukaniyeho, kandi ni ibiki zihuriyeho?`

`Mu itsinda ry'ishuri ryanyu, nimuganire kuri imwe mu "miyaga y'imyigishirize" ihuha ku itorero muri iki gihe. Nimwite ku kuntu Pawulo avuga ko tudakwiriye guteraganwa n'iyo miyaga. Ni ubuhe buryo bwadufasha kwirinda, no kurinda abandi bo mu itorero, kugira ngo badahitanwa n'iyo miyaga ishobora kutwikubitaho?`

`Mu rwandiko rw'Abefeso Pawulo ashimangira insanganyamatsiko y'"ubumwe." Ariko se, duharanira uko dushoboye kose kugera ku bumwe? Mu yandi magambo, ni ku ruhe rugero kwifuza ubumwe bishobora guhinduka inkomyi aho kuba igisubizo? Nimubiganireho.`