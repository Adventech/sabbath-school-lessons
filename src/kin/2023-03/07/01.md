---
title:  Umubiri wa Kristo Wunze Ubumwe
date:   05/08/2023
---

### AHO ICYIGISHO CY'IKI CYUMWERU GISHINGIYE: 
Abefeso 4:1-16; Abafilipi 2:3; Zaburi 68:18; Ibyakozwe n'Intumwa 2; 1 Abakorinto 12:4-11, 27-30; Yesaya 5:4.

> <p>Icyo Kwibukwa:</p>
>  "Nuko aha bamwe kuba intumwa ze, n'abandi kuba abahanuzi, n'abandi kuba ababwirizabutumwa bwiza, n'abandi kuba abungeri n'abigisha, kugira ngo abera batunganirizwe rwose gukora umurimo wo kugabura iby'Imana no gukomeza umubiri wa Kristo" (Abefeso 4:11, 12).

Umwe mu migani yahimbwe na Isopu [Aesop] witwa "Inda n'lbirenge" [The Belly and the Feet]. Uteye utya: "Inda n'ibirenge byari birimo kujya impaka ku kirusha ikindi akamaro, maze igihe ibirenge byari bikomeje kuvuga ukuntu bikomeye cyane, kandi ko ari na byo bitembereza inda hirya no hino, inda yarasubije iti: "Nyamara rero nshuti zanjye, ndamutse ntashyize muri jye ibyokurya, ntimwashobora kugira icyo mutembereza na kimwe."-Lloyd W. Daly, Aesop Without Morals (New York: Thomas Yoseloff, 1961), p. 148. U

Nubwo bimeze bityo, Pawulo yakoresheje umubiri kugirango yigishe ingingo yerekeye ibya Mwuka. Kuri Pawulo, umubiri w'umuntu - n'itorero nk'umubiri wa Kristo-ugizwe n'ibice binyuranye bifite ubushobozi butandukanye, byose bigomba gukorera hamwe kugira ngo umubiri ushobore kugira amagara mazima. Mu Befeso 4:1-16, Pawulo yongera gukoresha imvugoshusho y'umubiri yari yakoresheje neza mbere mu rwandiko yandikiye Abaroma (Abar. 12:3-8, 1 Abakor. 12:12-31). Noneho Kristo ni Umutwe w'umubiri, ari wo uha umubiri abantu "bafite impano" bakabasha gufasha umubiri kunga ubumwe, buri gice cy'umubiri-buri wese mu bagize itorero-agaha itorero umusanzu we akoresheje ubushobozi afite.

Ishusho ya Pawulo y'umubiri wunze ubumwe ufite amagara mazima idufasha gusobanukirwa intego Imana idufitiye: ari yo kuba ibice by'itorero ryera imbuto ryunze ubumwe muri Kristo.