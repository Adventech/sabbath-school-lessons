---
title:  Gahunda Yo Kugarura Icyacumi No Gutura Amaturo
date:   28/07/2023
---

#### Uburusiya: Ishuri Rishya Rya Masha

> <p>Yohana 15:15</p>
> “Sinkibita abagaragu kuko umugaragu atazi ibyo shebuja akora, ahubwo mbise incuti kuko ibyo numvise kuri Data byose mbibamenyesheje.”

Masha yacitse intege ndetse nyumva ko nta ncuti afite ku ishuri, Nyina wa Masha yamubajije niba ashaka  kujya kwiga ku ishuri rya Gikrisitu rya Zawoski, ikigo cy'amashuri abanza cy'abadiventisiti. Masha kuko yashakaga impinduka nshya mu buzima bwe, yarabyemeye.

Masha yari afite isoni nyinshi ubwo yinjiraga mu ishuri rye rishya. Ishuri ryari rishimishije ndetse n'abanyeshuri bari bafite urugwiro. Ariko Masha yakomeje kumva agifite irungu. Mu masaha yo kurya ya sa sita, umwe mu banyeshuri biganaga yicaranye na Masha maze amusaba ko yamubera incuti. Noneho undi mukobwa na we abwira Masha ko Yesu amukunda kandi ashaka kuba incuti ye magara. Masha yatangajwe n'ukuntu aba bakobwa bari abana beza. Masha yabonye ahantu hatuje asukira Imana umutima we. Kuva icyo gihe, ubuzima bwa Masha bwarahindutse. Yamenye ko Yesu ari Umucunguzi we koko ndetse akaba n‘incuti ye. Bidatinze, Masha yisanze asigaye yitabira cyane amasomo ye, kuko yari azi ko abandi banyeshuri bazajya bamufasha kandi bakamubera incuti.

Abana baza ku ishuri rya Gikristo rya Zawoski ku mpamvu nyinshi. Ivani avuga ko akunda abarimu bishimye. Abandi banyeshuri bavuga ko bakunda ko bagenzi babo ndetse nabarimu bababwira ko Yesu abakunda. Mu by’ukuri, abanyeshuri benshi bo muri Zawoski bize gukunda Yesu nk'Umukiza wabo, nk’uko Masha yabigenje.

Iri shuri ryatangiranye abanyeshuri bacye bajyaga bahurira mu byumba byo muri kaminuza ya Zawoski. Ubu, iri shuri rifite abanyeshuri 200, ndetse ninyubako zaryo. Si ngomba ko iri shuri ryamamaza ngo ribone abanyeshuri, kuko abantu benshi bamenya iby'iri shuri bivuye ku ncuti ndetse nabaturanyi babo.

Ariko kumenyekana kw’ishuri rya Gikrisitu rya Zawoski byateje ikibazo gishya: kuribonamo umwanya. Iri shuri ntiribasha kwakira abandi banyeshuri mu gihe ritaguwe. Abantu benshi bahaturiye bashaka kuzana abana babo muri iri shuri kugira ngo bagire ubumenyi bwa Gikrisitu. Dushobora gufasha mu kubaka ishuri rinini ryaba bana ndetse n'abandi bashaka kurizamo ariko badashobora kurizamo kuri ubu.

**ICYO DUHAMAGARIRWA:** Icya cumi cyacu ni icy’Imana, rero turakiyigarurira kugira ngo dushyigikire abapasitoro bacu, ababwiriza butumwa, ndetse n'abandi bakozi b'Imana ku isi yose. Amaturo yacu “yIsezerano” nayo ni ay Imana kandi akwiriye gutangwa neza kugirango ashyigikire umurimo witorero mu gihugu cyacu ndetse no ku isi yose. Muri uwo murimo harimo amashuri, ibitaro, amavuriro, ndetse vibindi bigo bifasha kuyobora abantu kuri Yesu. Nimureke dusezerane n'Imana kujya dutanga buri gihe igipimo cyihariye cyangwa ijanisha ry ibyo twungutse, kugira ngo tubashe kugira uruhare mu murimo w'Imana ku isi yose.

**IMANA MBERE YA BYOSE**