---
title:  Gusenya Urusika Rwatandukanyaga Abantu 
date:   25/07/2023
---

`Ni ikihe Pawulo avuga ko Kristo yakoze ku “mategeko y'iby'imihango"? Kubera  iki yakoze iki gikorwa? (Reba Abefeso 2:14,15.)`

Ahari Pawule hano arengurira ku ruzitiro rwarituzengurutse mu rugo w'urusengero rwa Herodi muri Isirayeli, n'igihano cy'urupfu cyahabwaga ururenze. Pawulo atekereza uru rusika rwasenyutse maze Abanyamahanga bakabona uburenganzira bwuzuye bwo kwinjira bakaramya Imana (Abefeso 2:18). Pawulo avuga ko urusika nk'urwo rukurwaho n'umusaraba. Kuko aho ari ho twigira ko ubu bwoko bubiri; Abayuda n'Abanyamahanga ari ubwoko bumwe  mu by’ukuri.

Bamwe batekereza ko Abefeso 2:14, 15 higisha ko Amategeko Cumi, harimo n'itegeko ry'Isabato, “akurwaho” cyangwa “agashyirwa ku ruhande” n'umusaraba. Nyamara mu Befeso, Pawulo yerekana ko yubaha cyane Amategeko Cumi nk'ikintu kigira uruhare mu guha ishusho imibereho y’umwigishwa w’Umukristo. Asubiramo itegeko rya gatanu (Abefeso 6:2, 3), kandi akarengurira no ku yandi mategeko (urugero: irya karindwi, Abefeso 5:3-14, 21-33; irya munani, Abefeso 4:28; irya cyenda, irya cumi 4:25; irya cumi, Abefeso 5:5). Ibi bihura nibyo Pawulo yari yaravuze mbere ku birebana n’amategeko (Abaroma 3:31, Abaroma 7:12). Acyaha abakoresha nabi amategeko, nyamara amategeko ubwayo arayubaha akanavuga ko azakomeza kubaho. Nuko rero, gukoresha iyi mirongo ushaka gukuraho Amategeko Cumi, by’umwihariko mu mucyo w’indi mirongo ya Bibiliya ivuga ko amategeko azahoraho, bigaragara neza ko ari ugusobanurua nabi icyo Pawulo yari agendereye hano.

Ibiri amambu, gukoresha amategeko kose kugamije gushoza intambara hagati y'Abayuda n'Abanyamahanga, by'umwihariko no kwigizayo Abanyamahanga kugira ngo batagira umugabane wuzuye mu bwoko bw’Imana ruruhare mu kuyiramya, byaba ari ikintu cyo kuvumwa kuri Pawulo no gukoresha nabi umugambi Imana yari ifitiye amategeko, “Amategeko” mu Abefeso 2:14, 15 ashobora kuba amategeko y'imihango yatandukanyaga Abayuda n’Abanyamahanga, agaragara mu magambo asobetse ya Pawulo ngo “amategeko y'iby’imihango”, cyangwa se bikaba bivuga uburyo bwose bw'amategeko bwakoreshwaga mu Isezerano rya Kera nk'uko byaje gusobanurwa hamaze kongerwamo ibindi bintu, no gukoreshwa nabi nk'igikoresho cyo kwegeza Abayuda kure y’Abanyamahanga.

`Ni ukuhe kutumvikana kuri hagati y’Abadiventisti b’Umunsi wa Karindwi,  cyangwa hagati y’umuryango mugari w’Abakristo abantu bagomba kurwanya kandi bakagutsinda? Ni ukubera iki urukundo rusange rwacu dukundakristo  rukwiriye kuba ruhagije kugira ngo dutsinde uku kutumvikana?`