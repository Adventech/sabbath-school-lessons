---
title:  Itorero, Urusengero Rwera
date:   27/07/2023
---

`Ni izihe mvugoshusho zo ku rwego rwo hejuru Pawulo akoresha mu Abefeso 2:11-22 ngo yerekane ubumwe hagati y'Abayuda n'Abanyamahanga mu itorero?`

lyo dusubiye mu bivugwa mu Befeso 2, twibuka ko imirongo ya 1-10 itwigisha ko tubaho dufite ubumwe muri Yesu, mu gihe imirongo ya 11-22 yigisha ko tubaho dufitanye ubumwe nk’'umugabane w'abagize itorero Rye. Urupfu rwa Yesu rufite ibyiza mu buryo buhagaze kuko rwatumye tugirana isano n'Imana (Abefeso 2:1-10) n'ibyiza byo mu buryo butambitse kuko rwatumye habaho kubaka isano ikomeye na bagenzi bacu (Abefeso 2:11-22). Binyuze mu Musaraba, Yesu yashenye ibintu byose bitandukanya abizera b'Abanyamahanga n'abizera b'Abayuda, hamwe ndetse no gukoresha nabi amategeko kugira ngo bagure umworera wari hagati yabo (Abefeso 2:11-18). Na none hari ikindi kintu Yesu yubaka—urusengero rushya rutangaje rugizwe n'abizera, Abanyamahanga bigeze kuba bahejwe ku kuramiriza Imana ahantu hera ho mu rusengero, noneho ubu bafatanya n’abizera b'Abayuda mu guhinduka urusengero rushya. Twese duhinduka abagize itorero ry'Imana, “urusengero rwera rw'Umwami Yesu” (Abefeso 2:1 9-22) maze rukagira amahirwe yo kubaho dufitanye ubumwe muri Yesu na benedata na bashiki bacu muri Kristo.

`Ni mu buhe buryo Pawulo akoresha imvugoshusho y'itorero nk'urusengero mu Abefeso 2:19-22? Gereranya n'uburyo akoresha mu mirongo ikurikira: 1 Abakorinto 3:9-17; 2 Abakorinto 6:14-7:1; 1 Pet, 2:4-8.`


Pawulo akoresha imvugoshusho y'itorero nk'urusengero nkishusho iruta izindi zose ibumbira hamwe Abanyamahanga mu itorero mu buryo bwuzuye. Hariho ubwo bari bahejwe ku kuramiriza Imana mu “Bikari bya Isirayeli” mu rusengero, noneho ntibashobora kuhagera gusa (Abefeso 2:1 8), ahubwo bo ubwabo bahinduka ibikoresho byubatse urusengero rushya rwubakiwe kuba “inzu yo kubabwamo n'Imana mu Mwuka” (Abefeso 2:22).

`Abanditsi b’Isezerano Rishya bakoresha imvugoshusho y urusengero kugira ngo bagaragaze ukwera kw’itorero, umurimo w’Imana wo guhanga no gukuza itorero, ndetse n'ubumwe bw’abizera bari mu itorero. Iyi mvugoshusho ikoreshwa ihujwe n'imvugo yo mu buryo bw’umubiri ugaragara (soma Abefeso 2:21, aho umubiri “ukura”), w'umurimo wo kubaka akenshi utindwaho (soma Abefeso 2:22, “namwe murubakanwa,). Aho kuba ishusho iguma hamwe, itorero rishobora komenya neza icyo riri cyo nk’ “urusengero tw’Imana ihoraho” (2 Abakorinto 6:16).`