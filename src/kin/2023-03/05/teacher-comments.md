---
title:  Ubusobanuro Bwagenewe Abigisha
date:   28/07/2023
---

# Umugabane wa I: Inshamake

**Isomo ry’Urufunguzo:** Abefeso 2:13, 14

**Amasomo Iki Cyigisho Gishingiyeho:** Abefeso 2:11-22, Abaroma 3:31, Abaroma 7:12, Yesaya 52:7, Yesaya 57:19, Yohana 14:27, 1 Abakorinto 3:9-17.

Intangiriro: Mu Befeso 2:1-10, Pawulo yerekana ishusho nziza kandi izamura ibitekerezo mu buryo butangaje y'uburyo Imana ikorera mu gakiza k'umuntu ku giti cye. Kuba warakijijwe bisobanura guhamagarwa na Mesiya, kuzuranwa na Mesiya, kuzamuranwa na Mesiya, no gushyiranwa hejuru na We. Nyamara iyi shusho yakundaga guhuzwa n'Abayuda bari bategerezanyije amatsiko Mesiya-Umukiza wabo. Mu busobanuro bwatangwaga n'Abayuda, igihe Mesiya yari kuba aje, yari kuba yitezweho gukiza no gushyira hejuru Abayuda, kandi akarimbura ndetse agasuzuguza Abanyamahanga. Nyamara Pawulo afata imvugo yo gushyira hejuru agakiza k'Abayuda, maze akayikoresha ku banyamahanga na bo!

Kandi mu mwanya nkuwo, dukeneye kwita cyane ku kubona ko Pawulo atabwiriza ko muri iki gihe Abanyamahanga bakizwa bitewe n'uko ari Abanyamahanga cyangwa Abayuda bagakizwa n'uko ari Abayuda. Abayuda bahoze bari “hafi” y’Imana (Abefeso 2:13), bashoboraga kubaho imibereho y “abadafite Imana mu isi” (Abefeso 2:12) nk'Abanyamahanga (Abefeso 2:1-10, Abaroma 2:17-26). Abanyamahanga, ku ruhande rwabo, ntibagomba kwibagirwa imibereho babagamo mbere yo guhura na Kristo no kumwemera. Bityo rero, abantu bo muri ayo matsinda yombi, bakijijwe n'ubuntu bw’Imana bwagaragariye muri Kristo Yesu ku musaraba. Igihe Abayuda n'Abanyamahanga bari muri Kristo gusa, ni bwo bashobora gukizwa. Mu rundi ruhande, Pawulo ashimangira ko agakiza gaturuka mu Bayuda (Abefeso 2:12: reba na none mu Baroma 9:4, 5; Yohana 4:22). Ikindi kandi, “Imana yatoranije ubwoko bw'Abaheburayo ngo buyihagararire mu isi, .. .ibubitsa amategeko ylmana kandi Mesiya ...yari Umuyuda (Abaroma 9:4, 5)” —_The SDA Bible Commentary_, vol. 5, p. 940.

**Insanganyamatsiko Ziri muri Iki Cyigisho:** Icyigisho cy’ikicyumweru gikubiyemo insanganyamatsiko eshatu z’imena:

1. Kristo akiza Abayuda n’Abanyamahanga mu buryo buhwanye, nubwo Imana yabanje guhamagara Abayuda ngo bakore umurimo wo kuyimenyekanisha mu isi.

2. Agakiza gatangwa n'Umwami Yesu ni akabantu bose kuko yapfiriye ku musaraba maze bigahesha buri wese umwizera kubona agakiza (Yohana 3:16) maze muri ubwo buryo, urusika rwatandukanyaga Abayuda n’Abanyamahanga rukaba ntacyo rumaze.

3. Yesu Kristo ntiyashenye urusika twatandukanyaga Abayuda n’Abanyamahanga gusa; na none yubaka ukuri gushya, urusengero rushya rw’Imana, itorero rihurirwamo n’Abayuda n’Abanyamahanga ku buryo bungana, maze bombi bakarema itorero.

# Umugabane wa II: Ubusobanuro

**Gusenya rwa Rusiaka**

Abakristo bamwe basobanukirwa nabi ko mu Abefeso 2:16, Pawulo atekereza gushaka amahoro hagati yAbayuda n'Abanyamahanga binyuze mu gukuraho amategeko yatanzwe binyuze kuri Mose. Nkingaruka y'ibyo, abo BaKristo babona isezerano rya Kera n'amategeko nk'ibidafite akamaro mu BuKristo. Nyamara, iyi mitekerereze ntabwo ari ukudasobanukirwa iyobokamana rya Pawulo gusa, ahubwo n'umwanzuro uhabanye nibyo Pawulo yanditse.

Hari ibintu bibiri by'ingenzi bigaragara hano bigomba gucibwaho akarongo, Icya mbere: icyerekezo cy'ikubitiro cy’ibyanditswe mu Abefeso 2:16 mu by'ukuri cyerekana igitekerezo cy'uko. Abanyamahanga bashakaga kwifatanya n’ubwoko bw’Imana bagonganaga nurusika rwababuzaga kubigeraho. Uru rusika twabatandukanyaga rwari ikintu giteye ubwoba kubera ko Imana yari yarahamagariye Abisirayeli kuza mu buntu bwayo kandi ikabaha umurimo wo kumenyasha abari mu isi ubuntu bwayo. Nubwo byari bimeze bityo, Abisirayeli bafashe umuhamagaro wabo wo kugira imibereho yera, bahawe ku bw’ubuntu, bawitiranya no kwigizayo abandi no kwibwira ko bafite isumbwe. Muri ubwo buryo, bananiwe gusohoza umurimo bari bahamagariwe.

Bamwe basa n’abagaragaza ikibazo ry’urwango kivugwa hano nk’icyakomotse gusa ku kuba Abayuda barigijeyo Abanyamahanga ngo butane ku Mana. Ubusobanuro bukuriye ubundi iyi myumvire ishobora kwerekezaho ni uko ikibazo cyashoboraga gukemuka ari uko Yesu akuyeho amategeko yAbayuda agashyiraho idini nshya. Nta gushidikanya ko hari hariho urwango rwinshi Abayuda bagaragarizaga Abanyamahanga. Nyamara kandi, Isezerano rya Kera na ryo ryerekana urwango abantu bo mu isi ya kera bari bafitiye Isirayeli n'Abayuda.

Nyamara hano Pawulo ntiyinjira mu mushinga wo kunga amatsinda abiri yabantu batandukanyijwe n’imigenzo mpuzamahanga, ashingiye ku kugaragaza icyo bahuriyeho, amasezerano impande ebyiri zitasohoje, ndetse n’ibyemezo byo mu rwego rwa politiki by’ubworoherane. Yego Pawulo avuga ko Abayuda wAbanyamahanga bose bafuditse, nyamara ntabwo avuga ko ikibazo cy'ingenzi cyaya matsinda abiri yabantu ari urwango bafitanye cyangwa kuba badafite uburyo bwo guturana mu isi, Mu cyerekezo nyine cy’Abefeso 2:14, Pawulo abwira Abakristo bAbanyamahanga bo muri Efeso ko bari “barapfiriye mu byaha? bidatewe nAbayuda, ahubwo bitewe no kugushwa na kamere yabo bwite yicyaha na Satani, ndetse bigaterwa n’uko bari abibone kandi bagatekereza yuko barushijeho kumenya “uburyo bwo kwikiza ubwabo (Abefeso 2:1-3; reba no mu Abaroma 1:21-32).

Ikibazo cy’Abayuda, ku rundi ruhande, nticyari gishingiye ku gitutu bashyirwagaho wamaboko y’Abanyamahanga ndetse niibitero babagabagaho; Imana yari nyarabasezeranyije uburinzi igihe cyose bajyaga kuba bayiringiye rwose. Nta nubwo ikibazo cyari gishingiye ku kuba amasezerano, ubwumvikane magirirane, ndetse n’ibyo Imana yari yarabategetse byari byarahawe Abayuda ntibihabwe Abanyamahanga. Kandi nta nubwo Abayuda bahindutse abanzi bAbanyamahanga bitewe nuko Imana yabibigishije. Ikibazo cy’urwango hagati y'Abayuda n'Abanyamahanga cyari gishingiye ku kindi kintu.

Pawulo ashimangira ko ikibazo gikomeye cy'urwango banganaga cyaterwaga n'uko bombi bacumuye ku Mana kandi bakayigomekaho mu buryo bumwe (Abaroma 3:919). Mu gihe inzira Abanyamahanga banyuragamo bajya ku gakiza buri gihe yabaga ishingiye ku mirimo (cyangwa bakaba baratekerezaga batyo), Abayuda bahawe ihishurirwa ry’agakiza k'Imana kazanwa ubuntu. Nyamara kandi, mbere yuko Yesu aza mu isi, icyatandukanyaga Abayuda n’Abanyamahanga ntabwo cyari kikiri ubuntu (Abayuda) ubugereranyije n’imirimo (Abanyamahanga); ahubwo, noneho bari basigaye batonganira ikibazo cyo kwibaza abafite imirimo ishobora kubageza ku gakiza. Mu gihe Abanyamahanga batekerezaga ko imishinga yabo, ibikorwa ndetse n'imibereho byabo by’ubutwari bibashyira mu nzira yo kugera ku gakiza ka muntu, Abayuda batekerezaga ko ari bo bari mu nzira igera ku gakiza—ari ko gakiza kabo—kubera yuko, ku bwo kwizirika ku mategeko kwabo, basohozaga amategeko Imana yari yarabahaye (Abaroma 9:31, 32; Abaroma 10:3).

Ubwo rero urwo rwango rwari ikintu cyamajyejuru kandi bihimbiye: usibye amagambo, Abayuda n'Abanyamahanga bari bamwe kandi bakora bimwe: bati abigomeke b’abanyabyaha kandi barwanya ubuntu bw'Imana (Abaroma 1:21; Aba 2:4, 5), buri tsinda ryavugaga ko rishobora gukizwa n'imirimo yaryo. Abayuda n’Abanyamahanga bapfaga idini ishingiye ku mirimo. Mu mizi yayo, idini y’Abayuda yari yarahindutse nk’iy’Abanyamahanga mu miterere; ni yo mpamvu igihe Yesu yari amaze umwanya muremure acyaha Abayuda kuko baguye mu kwishingikiriza ku mirimo itegetswe n'amategeko kandi bagasobanuraga nabi Ibyanditswe Byera (Matayo 23), byagombye kubatangariza yuko “inzu yabo bayisigiwe ari umusaka” (Matayo 23:38).

Imana yari yarahamagariye Isirayeli kuba ububiko bw’idini y'ubuntu no kuyimenyekanisha mu batuye isi. Muri uyu muhamagaro, ubuntu ndetse n'umurimo ni byo byagombaga kuranga Isirayeli. Ni yompamyu Pawulo yarwanishaga imbaraga nyinshi ngo ubuntu bugume ku rufatiro rw'idini ya Gikristo. Mu rwandiko rwe yandikiye Abagalatiya (Abanyamahanga) n'urwo yandikiye Abaheburayo (Abayuda) zerekana uguhamagara kuje igishyika gukangurira Abakristo kwirinda gukurikiza urugero rw'Abisirayeli mu ikosa bakoze rikomeye.

Icya kabiri kandi cyaje nk'ingaruka, ni uko igisubizo Pawulo atanga kuri iki kibazo cy'ingenzi, ntabwo cyari gishingiye ku mishyikirano yo mu rwego rw’imibanire cyangwa urwa politiki, aho amategeko yo mu Isezerano rya Kera yagombaga guteshukwaho by’igice cyangwa mu buryo bwuzuye, kugira ngo haboneke uburyo bwo kunga Abanyamahanga n’Abayuda. Ahubwo, Pawulo ararikira ayo matsinda yombi kuva mu mwanya mubi barimo wo kwishingikiriza ku mirimo maze bakakira ubuntu bw’Imana bubonerwa muri Kristo Yesu. Igihe buri tsinda muri aya ryari kuba ryakiriye ubuntu bw'Imana kugira ngo bungwe na Yo, bari kujya kubona bakisanga ahantu hamwe bihurije hamwe mu bwami bw’Imana. Bari kwisanga baremye umugabane w'ubwoko bw'Imana bumwe, abaturage n'igihugu kimwe n'abantu bagize umuryango umwe (Abefeso 2:19), ari wo torero.

Bityo, ubwiyunge bwo mu cyerekezo gitambitse hagati y'Abayuda n’Abanyamahanga bushingiye mbere na mbere mu kugira mu mibereho yabo uguhongererwa ko mu cyerekezo gihagaze. Uku guhongererwa kugerwaho binyuze muri Kristo uwahindutse umuntu kugira ngo “abungire n’Imana mu mubiri umwe abikoresheje umusaraba” (Abefeso 2:16). Muri ubwo buryo, itorero—ha hantu amahoro abonekera hagati y'Abayuda n'Abanyamahanga—ntabwo hubakwa no gukuraho amategeko y’Imana, kuko ayo ari amategeko y'urukundo rw’Imana n’ubuntu bwayo(Yohana 14:15, Abaroma 13:8-10).

Iyaba Imana yarashoboraga kwiyunga n'inyokomuntu binyuze mu guhindura ubusa amategeko yayo bwite, ntabwo amaraso ya Yesu n’umusaraba byari kuba bikibaye ngombwa. Umugambi wose w’agakiza ntabwo wari kuba ngombwa. Ibiri amambu, Imana yiyunze n'Abayuda n’Abanyamahanga binyuze mu kubahamagarira kuyigarukira no kubakiza bose binyuze muri Kristo umwe no mu Mwuka umwe (Abefeso 2:16, 18).

# Umugabane wa III: Imyitozo

1. Nyuma y’imyaka ibihumbi y’amateka, isano hagati y'Abayuda n'Abanyamahanga yagiye ihinduka nk'idafite agaciro ku matorero menshi ya Gikristo. Akenshi bisa naho itorero usengeramo aho utuye cyangwa itorero ryo mu karere ubarizwamo rigizwe ahanini n'Abanyamahanga, ndetse nta nubwo baba batekereza ku Bayuda. Nyamara kandi, nk’uko bimeze ku Bayuda, twebwe nk'Abakristo, ubwoko bw’Imana, dushobora kuba twarazamuye urusika rudutandukanya n'amatsinda y’abandi bantu—insika ziheza abantu kure y'ubutumwa bwiza. Saba abigishwa bawe gusuzuma niba insika nk’izo ziri mu mibereho yabo bwite no mu mibereho y’itorero ryabo. Ni mu buhe buryo itorero rishobora kwemera ko izo nsika zisenywa ku bwa Kristo kandi muri We?

2. Abantu bamwe bashobora gusobanura ko gusenya urusika rutandukanya Abayuda n’Abanyamahanga bisobanura ko muri iki gihe hatari hakwiriye kubaho itandukaniro hagati y’itorero n'ab’isi kandi itorero rikaba rishobora kubaho rikurikije urugero rw'ab'iisi. Kubera iki iyi nyifato inyuranyije na Bibiliya? Saba abagize itsinda ryawe kwita kuko iyo nyifato yaba ari inkomyi - mu bijyanye no kumenyesha abantu ubutumwa bwiza. Kubera iki guhamagarira abantu kwerereza kwera kw’Imana, no kubuza icyaha n'imibereho y’icyaha kwinjira mu itorero, ari uguhamagara nyako? Nimubiganireho.

3. Abakristo bamwe bashobora gutekereza ko urusika rutandukanya Abayuda n’Abanyamahanga ga rwazamuwe mbere na mberen’Imana ubwayo, by'umwihariko igihe yahaga Abisirayeli amabwiriza yo kwitandukanya n'Abanyamahanga. Ikindi kandi, Yesu yagaragaje Imana nk'iyashyizeho “uruzitiro rugose” Isirayeli (Matayo 21:33). Ikindi ni uko Imana yabujije bidasubirwaho Abisirayeli gushyingirana nabantu bo mu yandi mahanga (reba urugero mu Gutegeka kwa kabiri 7:1-6). Ndetse na Pawulo yaburiye abantu ngo birinde gushyingirana n’abatizera (2 Abakorinto 6:14). Imyinshi mu miryango migari y’abantu muri iki gihe isa n’ifite ifite intego yo guhuriza hamwe imyizerere ibumbira abantu hamwe kandi ntigire uwo iheza. Mbese mwitaye kuri iyi mitekerereze, ni mu buhe buryo abagize itsinda ryanyu basobanura ibyo Pawulo ahamya igihe avuga ko Yesu yashenye urusika rwatandukanyaga Abayuda n'Abanyamahanga mu gihe Bibiliya isa n'iyerekana ko Imana ari Yo yubatse urwo rusika ikaruzegurutsa Isirayeli?