---
title:  Ibindi Byo Kwigwa no Kuzirikanwa
date:   28/07/2023
---

Iga witonze aya magambo abanziriza ibibazo byo kuganirwaho biyakurikira:

Ni ikihe cyerekezo cyihariye Pawulo yandikamo Abefeso 2:11-22 igihe asobanura,ingaruka zitangaje zumusaraba ku bijyanye n'amasano abantu bafitanye? Arimo kuvuga iby'isano iri hagai y'abizera b'Abayuda n'abanyamahanga bahurizwa hamwe nk'abagize itorero. Aravuga ikibazo cyumvikana ko basobanukiwe kandi bakabaho bakurikije umwanya basangiye kandi bungiwemo nk’abagize inzu y'Imana (Abefeso 2:19). Nyamara kandi, mu cyerekezo cy’urwandiko rwose uko rwakabaye, Pawulo agaragaza intego yagutse kandi igera kure cyane. Insanganyamatsiko ye ni  umugambi w'Imana kandi udakuka wo guhuriza ibintu byose muri Kristo (Abefeso 1:9, 1 0) kandi ubugari bw’aho uwo murimo ukorerwa bukubiyemo "_imiryango yose yo mu ijuru n'iyo mu isi_"(Abefeso 3:15).

Igifite agaciro ni uko ubumwe bw'abagize itorero—ari na yo nsanganyamatsiko yihariye avuga mu Abefeso 2:11-22—na bwo ubwabwo bufite intego irushijeho kwaguka Pawulo, ahishura mu Befeso 3:10: “kugira ngo muri iki gihe abatware n'abafite ubushobozi bwo mu ijuru mu buryo bwumwuka, bamenyeshwe niItorero ubwenge bw'Imana bw'uburyo bwinshi [mu kurema itorero rikomotse mu Bayuda n’Abanyamahanga].”

Binyuze mu kwereka abantu muri iki gihe ubumwe Kristo yatsindiye Ku musaraba, abizera baba berekana ko umugambi w’Imana udakuka wo guteraniriza ibintu byose muri Kristo uri gusohozwa. Isano yabo yongeye kuzamo ubwiyunge iba ikimenyetso cyerekana umugambi Imana ifitiye Isi n'ijuru byungiwe muri Kristo. Bityo rero birakwiriye kureba mu Abefeso 2:11-22, hateguwe mu cyerekeza cy'urwandiko rw’Abefeso uko rwakabaye, kugira ngo umuntu ahashakire amahame arebana n’insanganyamatsiko ifite agaciro muri iki gihe, ari yo ijyanye n'amasano hagati y'amatsinda y'abantu n'ay'amoko.

**Ibibazo:**

`Ni ayahe mahame arebana n’amasano ashingiye ku bwoko avugwa mu Abefeso 2:11-22? Ni mu buhe buryo iyi mirongo itanga uburyo busobanutse bushingiye kuri Kristo bujyanye n'insanganyamatsiko ivuga uko itsinda ry’abizera basangiye ubwoko rishobora kwifata imbere y'irindi tsinda ry’abandi bizera basangiye ubwoko butandukanye n’ubwabo?`

`Dushingiye ku mugambi Imana ifitiye inyokomuntu mu gihe kizaza (Abefeso 1:9, 10; Abefeso 2:11-22), ni iby’agaciro kangana iki ko itorero rimenya gukemura ibibazo biri muri ryo n'amakimbirane ashingiye ku moko?`

`Ni ibihe bibazo bikomeye biri hagati y’amatsinda adasangiye ubwoko bishobora guhishwa kenshi kandi bikirengagizwa biboneka mu muryango mugari ubarizwamo? Ni mu buhe buryo itorero ryawe rishobora kugira uruhare rwiza mu gukoresha muri iki gihe umurimo wa Kristo wo kunga abantu, uwo yarangije gusohoreza ku musaraba? Ni mu buhe buryo ushobora kugira uruhare muri uwo murimo?`