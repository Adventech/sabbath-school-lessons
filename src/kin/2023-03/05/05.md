---
title:  Yesu, Umubwiriza W’amahoro 
date:   26/07/2023
---

`Ni mu buhe buryo Pawulo avuga mu ncamake umurimo wa Kristo mu Abefeso, 2:17, 18?`

Ijambo ‘amahoro’ ni ingenzi mu rwandiko rwandikiwe Abefeso, nk'urwandiko rutangirwa kandi rugasozwa n'imigisha y'amahoro “iva ku Mana Data n'Umwami Yesu Kristo” (Abefeso 1:2; gereranya n' Abefeso 6:23). Ahabanza mu Abefeso 2:11-22. Pawulo avuga ko Kristo ashushanya amahoro, “kuko ari We mahoro yacu, kandi ko umusaraba we utuma habaho amahoro (Abefeso 2:14-16). Ntabwo Kristo arimbura gusa ikintu runaka—nk’ubwanzi buri hagati y'Umuyuda n'Umunyamahanga; (Abefeso 2:14, 15)—Arema inyokomuntu nshya, irangwa n'isano y'ubwiyunge n'amahoro (Abefeso 2:15-17). Amahoro nk'ayo ntasobanura gusa ko nta makimbirane ahari, ahubwo ararangurura akumvikanisha inyito ya Giheburayo yitwa _shalom_, ariyo ivuga kugira amagara mazima, imibereho myiza, haba mu isano dufitanye n’Imana ndetse (Abaroma 5:1) no mu isano dufitanye n'abandi.

`Ni mu buhe buryo Pawulo atekereza ukuntu abizera bagira uruhare mu kugeza ku bandi ubutumwa bwa Yesu bw’amahoro? Abefeso 4:3; Abefeso 6:14, 15; gereranya Abaroma 10:14, 15 n’ Abefeso 2:17-19, Yesaya 52:7, Yesaya 57:19.`

Ubutumwa bwiza burimo ingero zerekana Yesu nk'umubwiriza w’amahoro. Igihe yahaga abigishwa ubutumwa bwo kubasezeraho, yabasezeranije—hamwe natwe— ati: “ ‘Mbasigiye amahoro, amahoro yanjye ndayabahaye” (Yohana 14:27). Kandi yashoje avuga ati: “Ibyo mbibabwiriye kugira ngo mugire amahoro muri jye. Mu isi mugira umubabaro, ariko nimuhumure nanesheje isi. (Yohana 16:33). Nyuma yo kuzuka kwe, yiyeretse abigishwa be, abasubiriramo kenshi aya magambo ngo: “Amahoro abe muri mwe.’ (Yohana 20:19, 21, 26).

Mu Abefeso 2:17, 18, Pawulo ashishikazwa no kwerekana ko kubwiriza iby’amahoro kwa Kristo kugenda kukarenga igihe yakoreraga umurimo we kuri iyi si. “Yabwirije ubutumwa bwiza bw'amahoro mu gihe cye “abari kure” (abizera b'abanyamahanga mbere yuko bahinduka) n' abāri hafi” (_abizera b'Abayuda_; gereranya n’Abefeso 2:11-13). Igihe bari bamaze kwemera uku kubwiriza abizera bose bagezweho n'imigisha myinshi cyane.

`Ni mu buhe buryo dushobora kwiga kuba ababwiriza biby’amahoro nk'ikinyuranyo cy'abazana amakimbirane? Uyu mwanya ni ibihe bihe ushobora gutangamo ubufasha maze ibintu bigasubira kuba byiza?`