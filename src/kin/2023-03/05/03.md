---
title:  "Ubwiyunge: Impano Y’imana Yaturutse Ku Musaraba"
date:   24/07/2023
---

“Uwo ni we mahoro yacu, kuko yahinduye twebwe ababiri kuba umwe akuyeho ubwanzi, ari bwo rusikarwari hagati yacu rutugabanya...abungishe n'Imana umusaraba awicishije bwa bwanzi” (Abefeso 2:14-16).

`Pawulo asobanura ate umusaraba n'ingaruka umurimo wa Kristo wagize muri buri murongo wo mu Befeso? Ni mu buhe buryo Pawulo avuga ku musaraba n’uburyo uhindura amasano yacu? (soma Abefeso 1:7, 8; Abefeso 4:32; Abefeso 2:13, 14; Abefeso 2:16; Abefeso 5:2, 25.)`

Mu cyerekezo cy'imirongo y'amasomo yacu twiga muri iki cyumweru, Abefeso 2:11-22, umusaraba uhesha ibizera ibintu bitatu bikomeye: 

(1) Abanyamahanga, bahoze bari “kure” y'Imana n'ubwoko bwayo, “bigijwe hafi” (Abefeso 2:13) y'Imana n'ubwoko bwayo, kuko ubu noneho ari abahungu n’abakobwa b’Imana, bakaba ari na benedata na bashiki b’abizera bAbayuda (Abefeso 2:19); 

(2) “ubwanzi” (mu Kigiriki ni, _echthran_, bisobanura “urwangano," rikagirana isano na _echthros_ “umwanzi’) hagati y’abizera b'Abayuda n’abizera bAbanyamahanga ubwabwo “burapfa” (Abefeso 2:16). Umusaraba ukuraho icyari kimeze nk'ubwanzi n’intambara bihoraho byateraga Abayuda n'Abanyamahanga kuba abanzi bamaramaje (Abefeso 2:17 ); 

(3) mu mwanya w'ubwanzi hajya ubwiyunge. Umugambi wa Kristo wari uwo “kunga abantu n’Imana mu mubiri umwe binyuze mu musaraba” (Abefeso 2:1-6; gereranya n’ Abakolosayi 1:19-22).

Mbese kwiyunga bimeze nk’iki? Mbese umuntu yiyumva ameze ate iyo yiyunze na mugenzi we? Tekereza ukutumvikana gukomeye hagati y'umukobwa na nyina, ukutumvikana kwashakiwe igisubizo mu gihe cy’imyaka myinshi. Tekereza ubu  bwanzi bukuweho n'ubuntu no kubabarirwa maze hakabaho kongera kunga ubumwe hagati y’abo bombi. Ubwo ni ubwiyunge. Kwiyunga kubaho igihe umwizera ashyize ku ruhande ikimutandukanya nundi maze akemera mugenzi we nka mwene se ukundwa cyangwa mushiki we weméra icyatanzwe. Ubwiyunge si ikintu gikoreshwa imbaraga cyangwa itegeko ahubwo ni ikintu kiba hagati y'abantu kikishimira Ko isano yari yangiritse yongera kubakwa. Pawulo atinyuke gutekereza umurimo ukomeye wa Kristo ku musaraba nk’uwagize ibyo uhindura ku masano y’abantu, atari hagati y'abantu gusa, ahubwo ari no hagati y'amatsinda y'abantu. Awutekereza ugaba igitero mu mibreho yacu ugasenya amacakubiri yacu, ugakemura intonganya, ukavugurura umushyikirano ; tugirana no kumvikana kuba hagati yacu. 

`Ni mu buhe buryo ushobora gukenera gushyira mu bikorwa aya mahame dufite hano kugira ngo wiyunge n'undi muntu? Mbese wabikora mu buhe buryo?`