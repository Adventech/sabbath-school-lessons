---
title:  Ibindi byo Kwiga no Kuzirikanwa
date:   29/09/2023
---

Dusoza twongera gutekereza ku magambo aboneka mu Abefeso 6, aho dutahura ko twebwe  nk'itoreroturi ingabo z'Imana z'irwanisha amahoro.

Mu rwandiko Pawulo yandikiye Abefeso, yerekanye itorero nk’umubiri wa Kristo (Abefeso 1:22, 23; Abefese 4:1 1-16), nk'urusengero rw’lmana (Abefeso 2:19-22), ndetse aryerekana nk'ubugeni cyangwa umugore wa Kristo (Abefeso 5:21-33),Mu Abeteso 6:10-20, pawulo yerekana itorero nk’ingabo z’Imana maze akarirarika mu mbaraga nyinshi ngo rifate intwaro. Ni imirongo yerekana ibyiza byinzhi ndete n'ingorane ziterwa no kumva nabi.

Dushobora kumva nabi amagambo ya Pawulo nk’aho aduhamagarira gufata intwaro za gisirikari zisanzwe cyangwa kuba abantu bahangana n'abandi mu isano tugirana na bo. Nubwo bimeze bityo, Pawulo yakomeje gushimangira iby'ubumwe yerereza ibyo tubwira abandi, n’ibyo kugirirana neza (by'umwiharikoSoma Abefeso 4.25-5:2). Yerekana ubutumwa bwiza bw’Imana nk’ “ubutumwa bwiza bw'amahoro" (Abefeso 6:15). Binyuze muri iyo mvugoshusho ya gisirikari, itorero ntabwo ribugurirwa gukora intambara yo mu buryo bwari bumenyerewe kera. Ahubwo tugomba kurwanisha amahoro mu rugamba turimo rwibya Mwuka. Ahubwo Pawulo asimbukira ahabera urugambwa rw'intambara ikomeye akaduhamagarira kwiyandikisha mu ngabo z’Imana.

Ibyo tugomba kubikora dusobanukiwe neza umwanzi turwana na we kubera ko ntacyo bizatugezaho nituramuka dusuzuguye imbaraga zuwo duhanganye na we. Abanzi turwana na bo ntabwo ari abantu, ahubwo ni “abafite ubushobozi n'imyuka mibi y'ahantu ho mu ijuru” (Abefeso 6:12), bayobowe n'umuyobozi gica, ari we Satani (Abefeso 6:11). Nubwo bimeze bityo ntabwo tugomba guterwa ubwoba nabanzi bacu. Imana iri kumwe natwe mu ntambara (Abefeso 6:10) kandi yaduhaye intwaro zikomeye cyane, intwaro zayo bwite, “intwaro z’Imana’” (Abefeso 6:11; gereranya na Yesaya 59:15-17). Yadushyize hafi ukuri, gukiranuka, amahoro,  kwizera, agakiza, na Mwuka Wera (Abefeso 6:13-17). Hamwe no kuba Imana itugiye imbere, ndetse tukaba twambaye intwaro yaduhaye kuva ku mutwe ukageza ku mano, ntidushobora gutsindwa. Kunesha ni ihame ridakuka.

**IBIBAZO:**

`Nubwo tudakizwa n’imirimo, ni iki Pawulo aba ashaka kuvuga igihe yandika ko “twaremewe imirimo myiza muri Kristo Yesu, iyo Imana yiteguriye kera kugira ngo tuyigenderemo (Abefeso 2:10)? None seimirimo yacu myiza imaze iki?`

`Pawulo arandika ati: “Nuko ibasha gukora ibiruta cyane ibyo dusaba, ndetse nibyo twibwira byose nk’uko imbaraga zayo ziti zidukoreramo" (Abefeso 3:20). Ni izihe mbaraga zidukoreramo, kandi ni mu buhe buryo izi mbaraga zikwiriye kugaragazwa mu mibzerehio yacu?`