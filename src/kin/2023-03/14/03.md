---
title:  Twacunguriwe Kubera Umugisha Abatuzengutse
date:   25/09/2023
---

`Igihe usoma mu rwandiko Pawulo yandikiye Abefeso 2, Shaka uko wasubiza iki kibazo: Tekereza icyo Imana yaba yagukoreye binyuze mu Mwana wayo Yesu Kristo?`

"Ariko Imana...” Ayo magambo abiri agomba kuba arusha ayandi yose yamenyeshejwe inyokomuntu kuba yuzuye ibyiringiro. Abefeso 2:1-10, Pawulo asobanurira abamuteze amatwi ibihe bya kera byari bicuze umwijima. Inyokomuntu yari isangiye kubaho mu bihe bibi, bari babogamiye mu kwigomeka ku Mana, imibereho yabo yategekwaga n'icyaha na Satani (Abefeso 2:1-3). “Ariko Imana kuko ari umutunzi w'imbabazi...“ Kandi se ni iki Imana yabakoreye natwe turimo? 

1. Yaduhinduranye bazima na Kristo-umuzuko wa Kristo ni uwacu. 

2. Yatuzamuranye na Kristo—kuzamurwa mu ijuru kwa Kristo ni iwacu. 

3. Mu ijuru, yatwicanyije na Kristo—kwambikwa ikamba kwa Kristo ni ukwacu(Abefeso 2:4-7). 

Ntabwo turi abantu b'indeberezj ku byabaye mu mibereho ya Kristo mu ijuru! Imana ikora ibi bikorwa bikomeye, itabitewe n'uko hari icyiza kiri muri twe, ahubwo ni ku bw'ubuntu bwayo (Abefeso 2: 8,9) kandi ashaka ko abizera babaho mu bufatanye na Yesu no gukora “imirimo myiza” (Abefoso 2:10).

'Mu Abefeso 2:1-10 hatwigisha ko tubaho mu bufatanye na Yesu, mu Abefeso 21-22 higisha yuko tubaho mu bufatanye wabandi nk umugabane witorero, Urupfu rwa Yesu rufite ibyiza byo mu cyerekezo gihagaze, bituma habaho isano hagati y'abizera n'Imana (Abefeso 2:1-10), n’ibyiza byo mu cyerekezo gitambitse, bikomeza isano tugirana na bagenzi bacu (Abefeso 2:11-22). Binyuze mu musaraba we, Yesu yakuyeho ibitandukanya abizera b'abanyamahanga n'abizera b'Abayuda byose, n'uburyo amategeko yakoreshwaga nabi kugira ngo umworera wari hagati yabo waguke (Abefeso 2:11-18). Na none Yesu hari ikintu yubatse—ari cyo rusengero rushya rutangaje rw’abizera. Mu gihe runaka, abanyamahanga bari bahejwe ku kuramya Imana kwaberaga ahantu hera ho mu rusengero, noneho ubu bahujwe n'abizera b'Abayuda bahinduka umwe. Natwe duhinduka abagize itorero ry'Imana, “urusengero rwera mu Mwami Yesu” (Abefeso 2:19-22).

Binyuze mu buntu bw’Imana, mufite amahirwe yo kubaho muri iki gihe mufitanye ubumwe na Yesu na bagenzi banyu babizera.

Ibivugwa mu Abefeso 2:8-10 byagize uruhare mu guhinduka kwa benshi. Maritini Luteri yabonye muri iyi mirongo ubuntu bwigaruriye umutima we, maze kandi avumbura ibihamya runaka by’ishingiro ry’ Ubugorozi: agakiza kazanwa no kwizera gusa, binyuze mu buntu gusa, ku bwa Kristo wenyine, no ku bw'icyubahiro cy’Imana. Mu mwaka wa 1738, nyuma y'imyaka 18 gusa ahindukiriye Imana mu mujyi wa Londoni ahantu hitwa Aldersgate Street, Yohani Wesley yabwirije muri kaminuza ya Oxford, ageza ku bantu "ugutabaza kwari kuri mu mutima we” n'“ibyari bigize impinduramatwara nshya” Inyandiko ye? Abefeso 2:8. (Soma mu gitabo cyanditswe na A. Skevington Wood, “Strangely Warmed: The Wesleys and the Evangelical Awakening," Christian History [magazine], vol. 5, no. 1 [1984]).