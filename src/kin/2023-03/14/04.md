---
title:  Turi Itorero ry'Imana Nzima
date:   26/09/2023
---

`Kubera iki guhinduka bamwe mu bagize itorero ry’Imana ari ikintu cy'ingenzi kandi gitangaje? Abefeso 3`

Tugira ubutwari igihe twumvise abigize itorero bavuga ibintu byiza ku itorero. Nyamara kandi abafite ubushyuhe kurusha abandi bose muri twe, bumva badashyikira ubuhamya bufite imbaraga bwa Pawulo buboneka mu Abefeso 3 ku byerekeye itorero. Pawulo atangira amakuru atanga yerekeye amasengesho asabira abizera bo muri Efeso (Abefeso 3:1; gereranya n’ Abefeso 1:15-23) nyamara agasoza mu buryo bwihuse kugira ngo atangire kuvuge ku buryo Imana yaremye itorero (Abefeso 3:2-13), hanyuma agasoza amakuru yatangaga ku isengesho rye (Abefeso 3:14-21). Muri iyo nzira, tugeraho tugasobanukirwa n'ibintu by’ingenzi ku “mugambi” w'Imana cyangwa “ubwiru” bwayo:

- Mu bihe by'iteka ryose, Imana yubatse mu bitekerezo byayo “ubwiru” cyangwa umugambi” werekeye itorero (Abefeso 3:3-5, 9, 11).

- Binyuze mu mibereho n'urupfu bya Yesu, wa mugambi wari uhishwe igihe kirekire “urasohozwa” (Abefeso 3:11; gereranya n'Abefeso 2:11-22). 


-  Binyuze mu ihishurirwa, Pawulo yiga “ubwiru” bw'itorero n'ukuri gutangaje k'uburyo abanyamahanga bagomba abasangiye n'abandi ubwo bwiru (Abefeso 3:3-6).

-  Pawulo nk'umubwiriza ku banyamahanga, agira uruhare mu kwamamaza inkuru nziza ku bakeneye kumenya “ubutunzi buboneka muri Kristo ubusanzwe batagerwaho na buri wese” (Abefeso 3:8, 9).

- Itorero ririmo benshi bagaruriwe Kristo, rikaba nk'uko riri, rigizwe n'Abayuda n'abanyamahanga, ryereka “ubwenge bw'lmana  bw'uburyo bwinshi” abatware n'abafite ubushobozi bo mu ijuru” (Abefeso  3:10), bakabatangariza, ukurimbuka kwabo kugiye “kuzabageraho (gereranya Abefeso 6:10-20). Umugambi wo guteranyitiza ibintu  byose muri Kristo (Abefoso 1:10) uri gusohozwa, kandi igihe cyabo ni kigufi.

Gusobanukirwa ibi kw'itorero gutera Pawulo ubutwari bwo gusabira abizera. Kuki utamutekereza mu Abefeso 3:14-21 agusengera isengesho riturutse ku mutima? Kuki utamutekereza agusabira ngo “wuzuzwe ukuzura kw'lmana” (Abefeso 3:19) kandi ngo ugire uruhare rwuzuye mu bwiru butangaje bwahishuwe bw'itorero ryunze ubumwe?

`Ni ubuhe bwoko bw’insika zitandukanya abizera bo mu itorero ryacu ziri mu mujyo umwe n'ibyo Pawulo yanditse, zitari zikwiriye kuba hagati yabo? Wakora iki kugira ngo ufashe mu murimo wo kuzikuraho?`