---
title:  Ubusobanuro Bwagenewe Abigisha
date:   21/07/2023
---

# Umugabane wa I: Inshamake

**Isomo ry’Urufunguzo:** Abefeso 2:4, 5

**Amasomo Iki cyigisho gishingiyeho:** Abefeso 2:1-10, Abefeso 5,14, Abaroma 5:17, Abefeso 5:6, 1 Titnoteyo 1:7.

Intangiriro: Mu Abefeso igice cya 1, mu gihe Pawulo yerekana cyane umugambi w'Imana w'agakiza kabonerwa muri Kristo kagera ku bantu bo mu isi yose, mu gice cya kabiri intumwa isobanura mu magambo arushijeho kuba arambuye uburyo Imana ikorera mu gakiza kacu ku rwego rw'umuntu ku giti cye. Nyuma yuko abantu bava mu ngobyi ya Edeni, binjiye ahantu Pawulo yita mu “gupfira mu bicumuro nibyaha” (Abefeso 2:1). Muri iyo mimerere, abantu baba bapfiriye mu byaha byabo, bisobanura ko baba bategekwa rvimbaraga zikorera mu mitima yabo (kubogamira ku cyaha) ndetse n'imbaraga zituruka hanze yabo (umwanzi risi). Abantu muri iyi mimerere yabo, ntibashobora kwiringira kubona ubugingo badafashijwe nImana; ahubwo, baba ari “abo kugirirwa umujinya” (Abefeso 2:3). Ibyiringiro rukumbi tugira ni ukuzurwa, kuzamurwa, no gushyiranwa hejuru na Kristo (Abefeso 2:6, 7).

Nyamara kandi ntabwo dushobora kwizura, kwizamura no kwishyira hejuru ubwacu. Ni yo mpamvu Pawulo ashimangira ko dukizwa 1 “Ubuntu” (Abefeso 2:5, 8). Ni umurimo w'Imana gusa, igikorwa cyayo, imbabazi, ndetse nimbaraga byayo gusa (Abefeso 2:4). Kuri Pawulo, uyu murimo ni wo rufatiro rwubutumwa bwiza. Nyamara kandi, Pawulo ahita yibutira kongeraho ko dukizwa “ku bwo kewizera” (Abefeso 2:8). Nubwo agakiza kacu, mu buryo bwuzuye ari umurimo w'Imana, ntabwo Imana idukiza tutabishaka. Abakizwa ntabwo bazazamuka mu ijuru cyangwa ngo bashyirwe hejuru ahantu ho mu ijuru ku bw'igikorwa cy'uko Imana yabibateguriye mbere hose. Ahubwo, agakiza k’Imana gatangira gukorera muri twe igihe dukoresheje kwizera—ni ukuvuga ko, igihe twemeye kandi tukakira agakiza k’Imana, tuba twemereye imbaraga z’Imana kutuzura, gushyira hejuru imibereho yacu, no kuduha ubushobozi bwo kubaho turi muri Kristo Yesu.

**Insanganyamatsiko ziri muri iki Cyigisho:** Icyigisho cy'iki cyumweru kibanda ku nsanganyamatsiko nyamukuru eshatu zo mu Abefeso 2:1-10 zisobanura urugendo rudatuza rwagakiza kumuntu ku giti cye:

1. Mbese kuba umuntu yarapfiriye mu byaha bisobanuye iki? Mbese imiterere yo kubaho mu cyaha ni iyihe?

2. Ni iki kuzuranwa na Kristo ukagira imibereho mishya muri we bisobanuye?

3. Mbese gukizwa n'ubuntu ku bwo kwizera bisobanuye iki?

# Umugabane wa II: Ubusobanuro

**Icyo Ellen G. White Avuga ku Ngingo yo Gupfira mu Cyaha n’Agakiza Kazanwa n’Ubuntu**

Mu gice cya 2 cy’igitabo cye cyitwa Kugana Yesu, Ellen G. White asobanura imimere y'umuntu waguye. Asobanura ko nyuma y'uko Adamu akora icyaha, atari “akinezezwa" n'iibyera, ni ko gushaka uko yakwihisha Imana. N'ubu ni ko bikimeze ku muntu utabyawe ubwa kabiri. Ntabasha gushyira hamwe n’ Imana, ndetse ntiyishimira kubana na yo. 

Umunyabyaha ntiyabasha kunezererwa imbere y’lmana; yakwiheza mu iterani ryabera. Nubwo yakundirwa kugera mu ijuru, ntiyahasanga ibimunezeza. Urukundo rutikanyiza ruhaba rwamujijisha. Ibyo atekereza, n’ibyo yifuza, nvibyo agambirira byanyuranan iby'abaziranenge baho. Ijwi rye ryasobana nay’abari mu ijuru. Kuba mu ijuru byamubabaza, kuko yabura uko yihisha Imana, ibera abakiranutsi umucyo n'umunezero.  Kubuza umunyabyaha kujya mu ijuru si itegeko ry’akarengane ahubwo abanyabyaha ni bo bibuza, kuko batabasha gushyikirana n'abaho. Ubwiza bw’Imana bwababera umuriro ukongora bakwifuza kurimburwa kugira ngo batarebana n'uwapfiriye kubacungura."-Kugana Yesu,  urupapuro rwa 18, 19, ingeri ya kabiri, 2022.

Nuko ashimangira ibyo agira ati: “Ubwacu ntitwabasha kwisayura mu rwobo rw'isayo y'ibyaha twararohamyemo. Imitima yacu iranduye, ntabwo twabasha kuyihindura ubwacu, . . Nubwo twagira ubwenge bwahe, n'ubuhanga, n'umuco n'imbaraga, ntitwabasha kwihindura. Icyakora ibyo byose byabasha guhindura umuntu akagaragara inyuma nkaho hari icyahindutse, ariko ntibyabasha guhindura umutima, ntibishobora guhindura imibereho ye ya kamere y’icyaha. Ntibyakweza amasoko y'ubugingo. Niba umuntu ashaka gucika ku cyaha, akera, akwiriye kwakira ubugingo bushya buva mu ijuru. Ubwo bugingo bubonerwa muri Yesu. Ubuntu bwe bwonyine busa, ni bwo bubasha guhembura ingeso nziza z’umutima, no kuwegereza lmana ngo were."- **Kugana Yesu**, urupapuro rwa 19, 20, ingeri ya kabiri, 2022.


Ellen G. White yongera gusobanura ati: “Ntibihagije kumenya ubugwaneza bw’Imana, no kureba kugiraneza n ibambe rya kibyeyi by’imico yayo. Ntibihagije kugenzura ubwenge bw'amategeko yayo, no gukiranuka kwayo, ukabona ko ashinzwe ku rufatiro rw'urukundo rudahanguka. Intumwa Pawulo yari abizi, ni ko kuvuga ati: “Nemera amategeko, ko ari meza. Amategeko ni ayera, ndetse itegeko ryose rirera, rirakiranuka, ni ryiza’ (Abaroma 7:16, 12) Hanyuma abisongera ababaye mu mutima, afite ubwoba, agira ati: “Ndi uwa kamere, ndetse naguriwe gutegekwa nibyaha.”’ Abaroma 7:14.

Paulo yifuzaga cyane kubonera no gukiranuka, akananirwa kubyishyikiriza, ni ko gutera hejuru, arataka ati: “Mbonye ishyano! Ni nde wankiza uyu mubiri untera urupfu?” Abaroma 7:24, Igisubizo ni kimwe gusa, ni iki ngo: “Nguyu Umwana w’Intama w’Imana, ukuraho ibyaha byabari mu isi” Yohana 1:29”—**Kugana Yesu**, urupapuro rwa 20, ingeri ya kabiri, 2022.

**Gupfira mu Byaha no Kuzurwa na Kristo Uzukiye Muri We**

Amagambo ya Pawulo ngo “bapfiriye mu bicumuro nibyaha” (Abefeso 2:1) yerekana imimerere itatu nyamukuru y’uko umuntu waguye aba ameze.

Ubwa mbere, “gupfira mu bicumuro ibyaha” byerekana urupfu rwo ku mubiri. Mu buryo bwihariye, icyaha ni ukurwanya Imana n'ubugingo. Kuba mu cyaha ni uguhakana Imana nubugingo. Pawulo ashimangira ko “ibihembo by ibyaha ari urupfu” (Abaroma 6:23). Kuba mu cyaha no kukigumamo bigeza umuntu ku rupfu (ongera usome mu 1 Yohana 5:16)— urupfu rwumubiri—kuvaho rwose kw’ikiremwa muntu. Kuba mu cyaha ni ukuba uciriweho iteka ryo gupfa; bisa rwose no “kuba warapfuye” Urwo rupfu ntabwo rurengurira gusa ku mubiri gusa; umuntu ugira uruhare mu cyaha, agahitamo kukigumamo, azapfa rwose uko yakabaye, mu buryo bwose agaragaramo, ntihagire nakantu na kamwe gasigara.

Ubwa kabiri, “gupfira mu bicumuro r'ibyaha” ni imimerere yo mu buryo bwumwuka ndetse n'imico mbonera. Kuba “warapfiriye mu bicumuro nibyaha” ni ugupfa ku Mana. Ku bantu, gupfira mu bicumuro n'ibyaha” ntibivuga ko badashobora kubona urukundo rw’Imana, ubutabera bwayo, cyangwa guhamagara kwayo, cyangwa ko badashobora kumenya ko asubiye inyuma mu bijyanye n'imico mbonera. Kuvuga ibinyuranye nibyo, byakwerekeza abantu ku nyito y'igeno umuntu yaba yarateguriwe mbere hose. Nyamara abantu bashobora ndi basobanukirwa n’ ibyo Imana ibahishurira ndetse no guhamagara kwayo; ku bw'iyo mpamvu, “ntibafite urwitwazo” (Abaroma 1:19-21; soma no mu Abaroma 2:1, 9-16). Ikibazo vuka.iyo basobanukiwe wirarika ry’Imana ry’ubuntu, nyamara bagafata icyemezo cy‘uko baguwe neza kandi ko bazarushaho kumererwa neza nibakomeza kugendera mu nzira yabo bwite bavuga ko bashobora kwihindura ubwabo maze isi bakayishyira ku murongo ( Yesaya 5:21, Abaroma 1:21-23; soma no mu Itangiriro 11:1-5). Nyamara iyi mitekerereze ikocamye, irushaho kubaroha mu isayo y'icyaha (Abaroma 1:24-32).

Mu rwandiko rwe yandikiye Abanyeleso, Pawulo yerekana iyo mimerere yo kuzimisha yifashishije aya magambo akomeza kwisubiramo yo kugendera mu migenzereze y'iyi si (Abefeso 2:2), gukurikiza ibyo kamere yifuza, irarikira, ndetse n ibitekerezo byayo (Abefeso 2:3). Mu kugenza gutyo, umuntu utaragizwe mushya agera ku rugero rwo kwita ikibi icyiza nikiza akacyita ikibi; gushyira umwijima mu cyimbo cy’umucyo, n'umucyo akawushyira mu cyimbo cy'umwijima” (Yesaya 5:20). Ntabwo ibyo ari urujijo mu by’imico mbonera gusa ahubwo ni no kwigomeka ku Mana mu bijyanye n'imico mbonera. 

Ubwa gatatu, “gupfira mu bicumuro nibyaha”  byerekana imibereho yacu yo kudashobora gutsinda imbaraga idukururira mu rwobo rwijimye rw'icyaha. Uko kudashobora kwacu kumeze gutyo bitewe nuko icyaha cyahindutse imbaraga ikorera mu mpagarike zacu bigahinduka “irindi tegeko rirwanira intambara” imbere muri twe ruturwanya (Abaroma 7:23). Kamere yacu yakozweho, irarwara mu buryo idashobora kuvurwa, ku buryo ihinduka “umubiri utera urupfu” (Abaroma 7:24).

Iyo ni yo mpamvu itera Pawulo kwandika ko “umuzuko” wonyine ari wo ushobora kudukiza tukava mu “gupfira mu byaha” (Abefeso 2:5, 6). Nyamara Pawulo ntavuga umuzuko w'umubiri urengurira ku muzuko w'inyoni yo mu mugani muhimbano wa kera, inyoni ngo yari yifitemo imbaraga ishobora kuyigaruramo ubuzima. Gupfira kwacu mu cyaha ntigushidikanywaho kandi ntigukuka. Muri twe ubwacu ntitwifitemo imbaraga iduhindura bashya. Imana yonyine yaturemye, ni Yo ishobora kongera kuturema cyangwa kutuzura.

Kuri Pawulo, kuzuka ntabwo ari ukugirwa mushya kwimihore y’umubiri kugira ngo twongere kubaho ikindi gihe kirekire mu mibereho nkiyo y'icyaha. Ibiri amambu, icyo Pawulo avuga ku muzuko ni ukurokorwa rwose tugakira imbaraga y'isi no gutegekwa n'icyaha. Kwizera umuzuko kwa Pawulo kugize ubundi buryo cyangwa imimerere y'ubugingo—ari bwo bugingo bw'iteka (Abaroma 6:23), Iyi mbaraga itagira indi isa na yo yo kugirwa mushya yagaragariye mu muzuko wa Kristo ubwo yavaga mu bapfuye (Abefeso 1:20) hanyuma tuyihabwa igihe Imana  yaduhamagaraga ngo duhabwe kandi duhinduke abasangiye umuzuko wa Kristo binyuze muri Mwuka Wera (Abefeso 2:5, 6).

Mu rwandiko yandikiye Abaroma, Pawulo asobanura ko imbaraga yicyaha igera ahantu hose muri twe, ku buryo urupfu rwacu ari ikintu kitakwigizwayo. Nyamara kubw’ubuntu bw’Imana, si ngombwa ko dupfira mu cyaha, ahubwo tugomba gupfa ku cyaha. Kristo yapfuye mu cyimbo cyacu kubera ibyaha byacu. Noneho, muri Kristo turapfa, nyamara tuba dupfanye na We ku cyaha (Abaroma 6:2-4). Nuko Pawulo akanzura ko, ku bwo “guteranywa na We tugasangira urupfu nk'urwe, ni ko tuzaba duteranijwe na We gusangira kuzuka nkukwe; tuzi yuko umuntu wacu wa kera yabambanywe na We, kugira ngo umubiri w'icyaha ukurweho, twe kugumya kuba imbata z’ibyaha, kuko uwapfuye aba abatuwe ku cyaha” (Abaroma 6:5-7).

**Kubw’ Ubuntu Binyuze mu Kwizera**

Igihe Pawulo avuga ko dukizwa “n’ubuntu ku bwo kwizera” (Abefeso 2:8), ntabwo aba avuze ko dukizwa n’ubuntu gusa, cyangwa kwizera gusa. Ibi byombi biragendana mu gakiza. Nyamara bifite rwose imikorere y’ingenzi y'uburyo bikurikirana. Mu butumwa bwiza, kwizera si ko kubyara ubuntu. Ntabwo kwizera ari imbaraga iri mu muntu iduha ubugingo n'ubushobozi, imbaraga ituzamura ikatugeza ku Mana, igahinduka uko Imana itubona, cyangwa se ikaba ari yo ibyara agakiza. Ibiri amambu, kuri Pawulo, kwizera kubaho cyangwa kuravuka maze kugatangira gukorera muri twe igihe Imana iduhaye ubuntu bwayo (Abaroma 10:17). Ubuntu bubyara kwizera. Kwizera ni ukwakira ubuntu bw’Imana bwigaragariza muri twe.

be gusobanukirwa kwerekana nibura ibintu nyamukuru bibiri. Kwizera si ikintu duhabwa kuko tugikwiriye, kandi ntigushobora kumera gutyo. Mu by’ukuri, kwizera na ko ni impano iva ku Mana, kubera ko Imana ari yo idushoboza kwakira ubuntu bwayo. Ubuntu no kwizera byombi ni impano z'Imana (Abefeso 2:8). Kubera iyo mpamvu, Pawulo asobanura ko imirimo yacu nta ruhare ifite mu kuturemera agakiza (Abefeso 2:9). Ahubwo, twebwe nkabantu bakijijwe, turi abakozi b'Imana, baremewe muri Kristo Yesu ngo dukore imirimo myiza.” (Abefeso 2:10). Bityo rero, iyo mirimo myiza ntabwo ari iyacu; ntabwo iva mu buhanga bwacu cyangwa imbaraga zo kwizera kwacu; ahubwo “yateguwe n’ [Imana] kera kugira ngo tuyigenderemo” (Abefeso 2:10).

Icya kabiri: Pawulo ahuza gutsindishirizwa no kwezwa mu isano idashobora gutandukanywa. Mu gihe gutsindishirizwa bisobanura ko twambikwa gukiranuka kwa Kristo, kwezwa gusobanura ko twambikwa ikanzu ya Kristo y'imirimo myiza maze tukaba tugendera muri yo.

Icya gatatu: ubuntu no kwizera ni urufatiro rwubumwe bwitorero, ikaba imwe mu nsanganyamatsiko z'iyobokamana Pawulo Yigisha ku birebana n’itorero. Itorero rihurijwe hamwe mu kugira imibereho yo kwakira ugul hishurirwa kuva ku Mana kubuntu ndetse no mu mibereho imwe yo ku kwakira no ku kwishimira mu kwizera, “ukwizera kumwe” (Abefeso 4:5). Muri iyo mibereho, abagize itorero bose barareshya. Na none, itorero si umuryango mugari ugizwe n’abantu batandukanye, aho bamwe mu barigize baba ari abakristo beza bitewe nuko bakiriye ubuntu burushijeho kuba bwinshi. Itorero ntabwo rigabanyijwemo amatsinda, aho bamwe usanga barushijeho kuba abanyamwuka abandi bakaba ari abanyamwuka gahoro, hakurikijwe urwego kwizera kwabo kuriho. Ibiri amambu, itorero ryose uko ryakabaye ryubatswe ku rufatiro rw'ubuntu bumwe no kubwemera kumwe mu kwizera kandi rigahurizwa muri bwo. Mu Abefeso 4:7, Pawulo asa nuvuga ku nzego zinyuranye cyangwa uburyo bunyuranye bw’ubuntu. Nyamara hano ntabwo avuga ubuntu buzanira abantu agakiza, ahubwo aravuga uburyo impano za Mwuka zitandukanye zatangiwe gukomeza itorero ry Imana no kurishoboza gusohoza umurimo rifite, Na none, mu 1 Abakorinto 12:9, igihe Pawulo avuga ukuntu Mwuka aha bamwe kwizera, aba arengurira ku nsanganyamatsiko imwe niyi yimpano za Mwuka, ntabwo aba avuga ibyo kwizera kuzanira abantu bose agakiza.

# Umugabane wa III: Imyitozo

1. Nubwo ku bantu bamwe Imana y’abakristo ari Imana ihana kandi igahora inzigo, abantu benshi bo muri iki gihe ntibashobora gufata Imana yurukundo n'ubuntu ngo bayihuze n'umujinya, imanza, no gucira abantu ho iteka, Abefeso 2:3, Pawulo agaragaza abanyabyaha nk“abana bo kugirirwa umujinya” bikaba bisobanura ko nibaramuka bagumye uko bameze, bazagerwaho numujinya, cyangwa gucirwaho iteka Imana icira icyaha (Abaroma 1:18). Rarikira abigishwa bo mu itsinda ryawe gutekereza ku buryo basobanurira amatsinda yabantu akurikira ibijyanye n'umujinya w'Imana: (1) abana babo, (2) abaturanyi babo batari Abadiventisti, ndetse na (3) bagenzi babo babapagani basanzwe.

2. Saba abagize itsinda ryawe kwibuka imibereho yo guhinduranwa bazima na Kristo muri We. Mbese ni mu buhe buryo babisobanurira inshuti zabo, nabandi bantu bagize umuryango mugari babarizwamo? Mbese ni gute bashobora guhoza mu bitekerezo byabo iyo mibereho mu buzima bwabo bwa gikristo?

3. Benshi mu Badiventisti b'Umunsi wa Karindwi bakuriye ahantu umuntu yakwita ko ari mu gikristo kirinzwe cyangwa “kitarangwamo” ibishuko byinshi no guhura nimibereho yabisi basanzwe. Nyamara kandi abo Badiventisti bakaba bakiri abantu “bapfiriye mu byaha kimwe n’abandi ndetse bakaba bataragira imibereho yo kuvuka bundi bushya. Ni mu buhe buryo abagize itsinda ryawe bashobora gufashamo abo Badiventisti bagenzi babo bakagira imibereho yo kugera ku kuba abantu “bahinduranywe bazima na Kristo (Abefeso 2:5)? Ni ukuvuga ngo ni mu buhe buryo abo wigisha bashobora gutera umwete abo Badiventisti bakavuka bundi bushya batagombye kubanza kugira imibereho y’ubuhanya no guhenebera mu byaha?