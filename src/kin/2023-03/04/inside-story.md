---
title:  Gahunda Yo Kugarura Icyacumi No Gutura Amaturo
date:   21/07/2023
---

#### Indoneziya: Umucyo Wa Mwuka Wageze Ku Mpumyi
> <p>Abakolosayi 3:12</p>
> “Nuko nkuko bikwiriye intore z'Imanazera kandi zikundwa, mwambare umutima wimbabazi nineza, no kwicisha bugufi nubugwaneza no kwihangana”

Mundari ni umugabo w’Umudiventisiti uba mu mugi wa Manado muri Indoneziya. Yishimira kunguka inshuti nshya za Yesu. Umunsi umwe nyuma y’akazi, Mundari yari ananiwe nuko ashaka ko bamukorera Masaje (gukandakanda umubiri kugira ngo ukire amavunane). Yagiye mu kigo gifasha abafite ubumuga bwo kutabona, nuko asaba niba hari umunyeshuri wabasha umukorera masaje. Hari hashize igihe gito iki kigo kirangije amahugurwa mu bikorwa bya masaje, nuko umwe mu banyeshuri yemera yishimye kwitoza ibyo yize kuri Mundari.

Mu gihe bamukoreraga masaje, Mundari yaganiriye nuwo munyeshuri ku bijyanye n'akazi ndetse n'ubuzima muri rusange. Nuko amubwira uburyo Imana yahinduye ubuzima bwe. Yabwiye uwo munyeshuri amasomo menshi yo muri Bibiliya. Ikiganiro cyarushijeho kwiyongera, ku buryo igihe masaje yarangiraga, uwo munyeshuri yari agishaka kumenya byinshi ku kwizera kwa Mundari. Iyo masaje yonyine ni yo yatumye haba ubucuti hagati ya Mundari na wa munyeshuri, ndetse n’abandi bo muri cya kigo. Bidatinze, Mundari yatangiye umurimo mu bakozi ndetse no mu banyeshuri ba cya kigo.

Iki kigo gifasha abafite ubumuga bwo kutabona gisanzwe cyemerera abanyeshuri babo babakristu kugira gahunda z'amasengesho, ibi bikaba byarahaye amahirwe Mundari ndetse n'abagize itorero ry’Abadiventisite gukora umurimo mu banyeshuri.

Umwe mu bakozi bakora kuri iki kigo yaravuze ati, “Twishimira ko Abadiventisiti bajya bagera ku nshuti zacu zifite ubumuga bwo kutabona muri iki kigo”. “Aba bantu bakeneye kumva ko bemewe kandi bitaweho. Bakeneye urukundo ndetse nubufasha bivuye mu bantu babakikije. Intego yabo ni ukubaho bigenga kandi bemewe na sosiyete, Twishimira ibikorwa byakozwe n'itorero ry'Abadiventisiti hano. Uburyo Abadiventisiti badusura buri gihe bitwereka ko batwitayeho rwose. Ibigo bimwe bijya bisura rimwe mu mwaka, ariko Itorero ry'Abadiventisiti ribigira intego yaryo kudusura buri gihe.”

Mundari yararitse abafite ubumuga bwo kutabona kuza gusengera ku rusengero rw'Abadiventisiti. Benshi bemeye ubutumire bwe. Mundari aragira ati, “Bidutera umunezero mu mitima yacu iyo tubona aba bantu bafite ubumuga bwo kutabona bari guhimbaza Imana.”

Mundari ndetse nabagize Itorero ry’Abadiventisiti berekanye urukundo rw’Imana ku nshuti zabo zifite ubumuga bwo kutabona, nkuko Yesu yabikoze igihe yari ari ku isi. Ibyo byatumye haboneka ingingo nshya mu mubiri wa Kristo.

**ICYO DUHAMAGARIRWA:** Hamwe numurimo wacu w'ivugabutumwa, Imana Idusaba ko tuyiramya binyuze mu cya cumi ndetse n'amaturo ya buri gihe yiswe Tsezerano”, Ayo mafaranga azafasha mu gutanga umucyo kuri bamwe bagihumye mu bya mwuka ku isi yose. Nimureke twifatanye n’ingabo za Yesu!

**IMANA MBERR DUSENCE YA BYOSE**