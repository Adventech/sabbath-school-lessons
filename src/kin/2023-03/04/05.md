---
title:  Noneho Kubw’ubuntu Twahawe Umugisha By’Iteka Ryose
date:   19/07/2023
---

`Gereranya uburyo Imana yateguye  iby’agakiza mu Abefeso 1:3, 4 n'umusaruro w'iteka ryose wavuye muri uwo mugambi wasobanuwe mu Abefeso 2:7. Ni izihe ngingo n'intego bitagombaga kubura mu "mugambi w'agakiza”?`

Kwizihiza ibirori birangiza icyiciro runaka cy’amashuri ni ibintu bitangaje, byaba ku rwego rw'amashuri y'inshuke cyangwa se guhabwa impamyabumenyi y'ikirenga. Ibirori bisoza icyo cyiciro byerekana ikintu cy'ingenzi umuntu aba agezeho, intambwe umuntu aba ateye ajya ku rundi rwego rutandukanye n'urwo yari ariho mu buzima bwe cyangwa mu mirimo akora. Ni ingenzi kuri twe nk’abizera gusobanukirwa ukuri kwimbitse k'ubutumwa bwiza: ntabwo tujya dusoza icyiciro runaka mu byerekeranye n'ubuntu. Nta na rimwe tujya twizihiza ibirori by’uko twabonye impamyabumenyi ihanitse mu bijyaye n’ubuntu, cyangwa se ngo twizihize ibirori by’uko tugeze ku rwego rw’aho tutakibukeneye.

Pawulo ahamya uko kuri mu Abefeso 2:7, akagushimangiza uruhererekane rwo rwagutse. Mu gihe cyashize Imana yakoreye muri Kristo kugira ngo idukize, bityo idushushanya n'Umwana wayo Yesu Kristo, ku buryo muri iki gihe turi abasangiye na We kuzuka no kuzamurwa mu ijuru, no gushyirwa hejuru (Abefeso 2:4-6). Nubwo bimeze bityo, umugambi w’Imana ntabwo usoreza ku gihe cyashize cyuzuye ubuntu no muri iki gihe gisendereye imbabazi. Umugambi w’Imana, ushinze imizi mu nama z'Imana mu gihe kidashobora kwibukwa (Abefeso 1:4), kigenda kikagera mu bihe bizaza by'iteka ryose. Ukubiyemo “ibihe bizaza” (Abefeso 2:7). Umugambi wayo w'ibihe bizaza by’iteka ryose ushingiye ku ihame rimwe nk'iryari rishingiweho ibikorwa byayo byo mu gihe cyashize ndetse n'ibyo muri iki gihe—ariryo hame ry'ubuntu. “Mu bihe bizaza”, Imana itegereje kuzerekana “ubutunzi bw'ubuntu bwayo buhebuje byose, itugirira neza muri Kristo Yesu” (Abefeso 2:7)

Pawulo atekereza ubuntu bw’Imana nk’ubutunzi cyangwa ubukire bw’agaciro ntagereranywa (gereranya n’ Abefeso 1:7, Abefeso 3:8) muri bwo akaba ari mo abizera bashobora gukura ibyabamara ubukene. Uku gutanga gukomeye Imana itugirira guhinduka ukwigaragaza k’ubuntu gutangaje, kw’ibihe bizira iherezo mu isanzure. “Mu kuza kubana natwe, Yesu yagombaga kugaragaza Imana mu bantu no mu bamarayika... Ariko ibi ntibyahishuriwe abana bayo batuye isi gusa. Uyu mubumbe w’iyi si yacu nubwo ari muto, ni igitabo cy’ibyigisho by'ijuru isi yose. Umugambi w’ubuntu bw’Imana butangaje, ubwiru bw’urukundo rutarondoreka rwaducunguye, ni icyigisho “abamarayika bagirira amatsiko bashaka gusobanukirwa,” kandi kizakomeza kubabera inyigisho y'ibihe bidashira. Abacunguwe hamwe n’ibindi biremwa bitacumuye, bazabonera mu musaraba wa Kristo ishingiro ry’ubumenyi n’indirimbo Zo guhimbaza kwabo. Bizagaragara ko ubwiza burabagiranira mu mibereho ya Yesu ari ubwiza bw’urukundo rushingiye ku kwitanga.”—Ellen G. White, _Uwifuzwa Ibihe Byose_, p. 13.
