---
title:  Uburyo Imana Iturokora
date:   15/07/2023
---

### AHO ICYIGISHO CY'IKI CYUMWERU GISHINGIYE:
Abefeso 2:1-10; Abefeso 5:14; Abararoma 5:17; Abefeso 5:6; 2 Timoteyo 1:7.

> <p> Icyo Kwibukwa:</p>
> “Ariko Imana kuko ari umutunzi w’imbabazi, yaduhinduranye bazima na Kristo ku bw’urukundo rwinshi yadukunze, ubwo twari dupfuye tuzize ibicumuro byacu (ubuntu ni bwo bwabakijije)” (Abefeso 2:4, 5).

Hari ku itariki ya 14 Ukwakira, 1987, ubwo umwana w'umwaka n'igice witwa Jesika (Jessica McClure) yakiniraga ku muharuro w'inzu ya Nyirasenge maze arahubuka agwa mu cyobo bari bateganyirije kubikamo amazi cya metero esheshatu n’igice kitagikoreshwa. Ibyago bye byahuruje itangazamakuru ryo hirya no hino ku isi rijya muri Midland, ho muri Texas. Abantu barumiwe barebye ako “kana Jesika” karyamye, karira, kakageraho kakaririmba, ari nako gahamagara nyina. Abashinzwe ubutabazi bohereje umwuka mwiza muri icyo cyobo kugira ngo abashe guhumeka.

Amaherezo, nyuma y’iminsi ibiri n'amasaha umunani Jesika yaratabawe, akurwa muri icyo cyobo, abantu bo hirya no hino ku isi bitegereje ukuntu Jesika atabawe akavanwa mu cyobo ari muzima. Icyo cyobo cyari gitwikiriwe n'icyuma gifite umubyimba wa metero ebyiri cyabanje kumuherana mu gihe cy’iminsi ibiri. Umuntu ufata amashusho witwa Sikoti Showu [Scott Shaw] wahawe igihembo cyitiriwe Pulitzer kubwo guhiga abandi mu gufata amafoto, aho ntiyahatanzwe: umugozi w’abatabazi ba Jesika niwo yafashe abasha kuvamo.

Nta kintu gishobora gutwara ingamira ibitekerezo by’umuntu nk’inkuru ivuga ibyo gutabarwa, kandi Pawulo, mu Abefeso 2:1-10, aduha igitekerezo cye cy'umurimo wo gutabara ukomeye kandi mugari kurusha iyindi yose yo mu bihe byose—ari wo muhati w'Imana mu gucungura inyokomuntu. Umukino w’iyi nkuru uheshwa agaciro no kumenya ko tutari abashungera gusa ahubwo natwe turi abahamya bo kurokorwa kwacu bwite.
