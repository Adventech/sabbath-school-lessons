---
title:  Ibindi Byo Kwigwa no Kuzirikanwa
date:   21/07/2023
---

Inkuru ivugwa mu rwandiko rwandikiwe Abanyefeso ikunze gusubirwamo by’igice cyangwa ikarengurirwaho kenshi. Ibintu nyamukuru byabaye muri yo ni ibi ngibi: 

1. Imana yahisemo ubwoko bwayo “mbere yo kuremwa kw'isi?" (Abefeso 1:4, 5, 11) .

2. Bari inzimizi mu gihe cyashize (Abefeso 2:1-3, 11, 12; Abefeso 4:17-19, 22; Abefeso 5:8). 

3. Gutabara kw’Imana kwagaragariye muri Kristo kugira ngo ibakize (Abefeso 1:7,8; Abefeso 2:4-6, 13-19; Abefeso 4:1, 20, 21; Abefeso 5:2, 8 23, 25, 26). 

4. Bemeye ubutumwa bwiza (Abefeso 1:12, 13 kandi ibi bivugwa n'ahandi hantu). Mu gihe runaka “ntibari bafite ibyiringiro” (Abefeso 2:12), noneho ubu bafite “ibyiringiro bimwe” abizera bagenda basatira (Abefeso 4:4; gereranya w'Abefeso 1:18).

5. Imibereho yo muri iki gihe y'abari bandikiwe urwandiko nk'abigishwa. Nubwo babayeho bakozwa hirya no hino n'ibishaka kubarimbura ndetse bakarwana n'imbaraga z’ikibi, bashobora gukura ubufasha mu byo baherewe mu Mwami wabo washyizwe hejuru (Abefeso 1:15-23, Abefeso 2:6; Abefeso 3:14-21, Abefeso 4:7-16, Abefeso 6:10-20).

6. Mu gihe kizaza ubwo amateka azaba ageze ku musozo, umurimo wa Mwuka nk' “ingwate” (Abefeso 1:13, 14), cyangwa “ikimenyetso” (Abefeso 4:30), uzagera ku gihe gikwiriye wateguriwe. Muri icyo gihe gisoza ibindi, abari bandikiwe uru rwandiko bazahabwa ingororano yo kuba indahemuka kwabo, basingire “umurage” baherewe muri Kristo (Abefeso 2:7; Abefeso 6:8, 9); kandi, binyuze mu kwizera Kristo kwabo bazahabwa umwanya mu ngoma ya Kristo mu gihe kizaza (Abefeso 1:21; Abefeso 2:7, 19-22; Abefeso 4:13, 15; Abefeso 5:27).

**IBIBAZO:**

`Inkuru ikubiye mu rwandiko rwandikiwe Abanyefeso (reba hejuru) ntabwo ari inkuru gusa ivuga iby’abizera bo mu kinyejana cya mbere. Ni inkuru yacu bwite. Ni izihe ntambwe nyamukuru zo muri yo zirushaho kuguha ibyiringiro muri iki gihe?`

`Utekereza ko ari iyihe mpamvu itera Pawulo kwibuka kenshi ahahise h'abo yari yandikiye huzuye ibyaha, akabararikira gutekereza ku mibereho yabo ya mbere yo guhindukirira Imana?`

`Gereranya inshamake ya Pawulo y'ubutumwa bwiza iboneka mu Abefeso 2:8-10 niyo yari yatanze mbere mu rwandiko yandikiye Abaroma 1:16; 17. Ni izihe nsanganyamatsiko zisa zigaragaramo? Ni mu buhe buryo izo nshamake zitandukanyemo?`

`Nubwo imirimo myiza y’abizera itagira uruhare mu gucungurwa kwabo, kuko idashobora gutera abantu igikundiro cyatuma Imana ibakiza, ni uwuhe mumaro w’ingenzi ifite mu migambi Imana ifitiye abizera? Abefeso 2:10.`
