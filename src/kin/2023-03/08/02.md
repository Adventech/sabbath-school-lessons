---
title:  Kurushaho Gusaya Mu Cyaha
date:   13/08/2023
---

`Gereranya Abefeso 4:17-32 n'Abakolosayi 3:1-17. Ni mu buhe buryo Pawulo akangurira abizera kubaho mu buryo butuma ubumwe bukomera mu itorero?`

Mu mugabane ubanza wo mu Abefeso 4:1-16, insanganyamatsiko ya Pawulo yari ubumwe bw'itorero. Iyo tugereranyije Abefeso 4:1 n'Abefeso 4:17, tubona ukuntu uku guhugura kubiri kurebana n'uburyo bwo kugenda cyangwa kubaho bimeze kimwe cyangwa bisa. Uku gusa kutwereka ko Pawulo avuga ku nsanganyamatsiko imwe-ari yo ubumwe n'imibereho ibushyigikira-nyamara noneho akabyitegereza ahagaze ahantu hashya kandi hadasanzwe ari heza.

Mu Abefeso 4:17-24, Pawulo afata imibereho y'abanyamahanga, iyo afata nk'imunga ubumwe (Abefeso 4:17-19), akayibusanya n'imibereho nyakuri y'icyitegererezo y'Abakristo ishyigikira ubumwe (Abefeso 4:20-24). Igihe dusoma uburyo Pawulo anenga bikomeye imibereho y'abanyamahanga igoramye, dukwiriye kwibuka ko yemera mu mutima we ko abanyamahanga bacunguwe n'Imana binyuze muri Kristo maze bagahabwa umwanya wo gufatanya n'ubwoko bw'Imana (Abefeso 2:11-22, Abefeso 3:1-13). Bityo rero, mu Abefeso 4:17-19, yerekana mu buryo bugira aho bugarukira imibereho y' "abanyamahanga mu mubiri" (Abefeso 2:11).

Ntabwo Pawulo ashishikajwe n'ibyaha runaka cyangwa imyifatire igaragara mu banyamahanga, imibereho ibahenebereza mu mbaraga z'icyaha. Mu izingiro ry'amagambo ari mu Befeso 4:17-19, hari ishusho y'imibereho y'iby'umwuka yinangiye: â€œibitagira umumaro byo mu mitima yabo, ubwenge bwabo buri mu mwijima kandi ubujiji buri muri bo bitewe no kunangirwa kw'imitima yabo byabatandukanije n'ubugingo buva ku Mana" (Abefeso 4:17, 18). Iyi mibereho y'iby'umwuka igoramye ni yo nkomoko yo kwijima k'ubwenge kugaragazwa mu ntangiriro z'iyo mirongo. Yahindutse imibereho igoramye kubw' ("ubujiji buri maribo, bitewe no kunangirwa kw'imitima yabo," Abefeso 4:18, 19) hamwe ibiti biha ubusambanyi bwinshi, gukora iby'isoni nke byose bifatanyije no kwifuza," n'imikoreshereze y'igitsina idakwiriye ivugwa mu iherezo ryayo ("kandi babaye Abefeso 4:19). Bamaze kujya kure y'Imana, ntibazi uburyo bwo kubaho, kandi ku bwo gutandukanywa n'ubuntu bwayo bukiza, bakomeje kumanuka mu nzira mbi y'icyaha n'ubuhenebere.

`Ni iyihe mibereho wagize yo kurwana n'imbaraga z'icyaha zikomeza gukurura umuntu zimumanura akarushaho gusaya mu byaha?`
