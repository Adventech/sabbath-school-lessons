---
title:  Impinduka Itangaje Mu Myambarire
date:   14/08/2023
---

`Mu kongera kuvuga inkuru yo guhinduka kw'abo yabwiraga, ni iyihe ngingo ikomeye y'ingenzi yababwiraga? (Abefeso 4:20-24).`

Amaze gusobanura imibereho y'abanyamahanga ya mbere (Abefeso 4:17-19), ntabwo Pawulo avuga ati: "Uko si ko mwize ibyerekeye Kristo." Ahubwo, aravuga Kristo, ya ati: "Uko si ko mwize Kristo!" (Abefeso 4:20). Mu kuzirikana ko abo yabwiraga "bamwumvise" [Kristo), kandi bakaba barigishirijwe "muri we" (Abefeso 4:21) cyangwa barigishijwe "na we", nyuma Pawulo abasaba gukurikiza imibereho isa n'iya Kristo akoresheje aya magambo ngo "ukuri ko muri Yesu" (Abefeso 4:21). Kuri Pawulo, kuza mu kwizera bishingiye ku kugirana isano yihariye na yindi igaragara kandi y'ukuri ishobora gusobanurwa nko "kwiga Kristo." Twemera ko Yesu wazutse agashyirwa hejuru ari muzima kandi ahorana natwe. Dufata imico ikomoka mu nyigisho ze no mu rugero yatanze ndetse no kwimenyereza kuba indahemuka kuri we nk'Umwami wacu uhoraho. Twegurira imibereho yacu kuyoborwa na we no gutegekwa na we binyuze muri Mwuka n'ijambo rye.

Pawulo atubwira yuko gukurikiza imibereho ya Kristo bisaba ibintu bitatu, yagaragaje binyuze mu mvugoshusho zifitanye isano n'imyambarire: 

1. "kwambura" gutera umugongo imibereho ya kera (Abefeso 4:22); 

2. kugirwa mushya ko mu mutima (Abefeso 4:23); no 

3. "kwambara" umuntu mushya, icyitegererezo cy'imibereho isa n'iy'Imana (Abefeso 4:24). Imvugoshusho ya Pawulo yerekana akamaro ko kwambara mu Isezerano rya Kera nk'ikimenyetso cy'ubunyacyaha (urugero: Zaburi 73:6; Zekariya 3:3, 4; Malaki 2:16) n'ikimenyetso cy'agakiza (urugero: Yesaya 61:10; Ezekiyeli 16:8; Zekariya 3:4, 5).

Mu bihe bya kera, abagabo bambaraga umwambaro ujya kumera nk'ikanzu idafite amaboko igera mu mavi, hanyuma bakarenzaho umwitero kugira ngo ubarinde izuba. Ibimeze nk'ibyo, abagore bambaraga umwambaro nk'uwo n'ikanzu. Imico yigaragaza muri Bibiliya yakomezaga kugenda igaruka. Imyambaro yari ikintu cy'igiciro kandi ihenze, kandi yabikwaga igihe kirekire. Byasaga n'aho bidasanzwe kugira imyenda irenze umuguro umwe. Agaciro n'ubwoko by'iyo myambaro byerekanaga nyiri ukubyambara n'urwego rw'imibereho abarizwamo. Guhinduranya imyambaro, umuguro umwe ukawusimbuza uwundi, ntibyabaga bisanzwe kandi habaga habayeho ikintu cy'ingenzi (ibinyuranye n'ibibaho muri iki gihe mu mico myinshi aho umuntu ahindaguranya imyenda yambara uko ashatse n'igihe ashakiye). Pawulo atekereza ko impinduka yo mu mibereho yacu igomba kuba ikintu kibonwa na buri wese, nk'uko guhindura imyenda ukambara indi byari ikintu kigaragarira abantu mu kinyejana cya mbere.

`Ni irihe tandukaniro, itandukaniro ry'ingenzi, riri hagati yo kwiga ibyerekeye Kristo no kwiga kumenya Kristo?`

