---
title:  Kubaka Ubumwe, Amagambo Yuje Ubuntu
date:   15/08/2023
---

`Ni ayahe magambo ya Pawulo y'inama ku birebana no kuvuga hagati mu bizera akubera ingenzi kuruta ayandi yose uyu mwanya? Ni ukubera iki? (Abefeso 4:25-29).` 

Pawulo yakoresheje kenshi ishusho iboneka mu Befeso 4:25-32, igaragazwa neza n'Abefeso 4:25: itegeko rirwanya ("kwiyambura ibinyoma"); itegeko ryubaka rikurikiraho (" "umuntu wese avugane ukuri na mugenzi we" "); nuko hakaza impamvu ("kuko turi ingingo za bagenzi bacu," bisa n'aho bisobanura ngo "kuko turi ingingo zo ku mubiri umwe zifitanye isano cyane nk'ibice byo kuri uwo mubiri umwe"). Guhugura kwa Pawulo kubwira abantu "kuvuga ukuri" ntabwo ari ukubararikira guhangana n'abandi bagize itorero bakoresha amagambo y'ukuri mu buryo budafite gahunda nzima. Pawulo arengurira ku magambo ari muri Zekariya 8:16, ahugurira abantu kuvuga ukuri nk'uburyo bwo gusigasira amahoro.

Kubera ko mu Befeso 4:31 Pawulo yamagana uburakari n'amagambo y'umujinya, amagambo ye yo mu Befeso 4:26 nta burenganzira atanga bwo gukoresha uburakari mu iteraniro. Ibiri amambu, Pawulo yemera ko bishoboka ko umuntu yarakara, nyamara akavuga ko kubigaragaza bigomba kugira aho bigarukira, muri ubu buryo, "Nimurakara, ntimugakore icyaha."

Pawulo asa n'uhagarika insanganyamatsiko ye akoresheje itegeko ririmo impakanyi rirebana n'abajura: "Uwibaga ntakongere kwiba" (Abefeso 4:28). Mu buryo butarimo impakanyi, umujura agomba "gukora, ahubwo akore imirimo akoreshe amaboko ibyiza" (Abefeso 4:28, na none reba mu 1 Abakor. 4:12, 1 Abates. 4:11) hashingiwe kuri iyi mpamvu, "kugira ngo abone ibyo gufasha umukene" (Abefeso Pawulo ashyiramo iri jambo ryerekeranye n'abajura kubera isano iri hagati y'ubujura n'amagambo yo kubeshya nk'uko byagaragaye mu nkuru 4:28). Ahari, hano ya Ananiya na Safira iri mu Byakozwe n'Intumwa 5:1-11. Kwizera Pawulo afitiye imbaraga ihindura ya Kristo kurakomeye cyane ku buryo agambirira ko abajura bazahinduka abantu bafasha abakene!

`Nuko Pawulo agategeka ati: "Ijambo ryose riteye isoni ntirigaturuke mu kanwa kanyu" (Abefeso 4:29), byerekana ijambo ririmbura riba rishakisha inzira isa n'idakumirwa ngo rigere ku minwa maze rikore umurimo wo gusenya. Mu buryo bwubaka, Pawulo atekereza ijambo runaka risenya ibintu bitatu: ni (1) "ryiza, rikomeza abandi," (2) "rivuzwe mu gihe gikwiriye," ritashoboye guhagarikwa, ko rishobora gusimbuzwa amagambo agaragaza kandi (3) rihesha "umugisha abaryumvise" (Abefeso 4:29). Iyaba amagambo yose tuvuga yabaga ameze atyo!`