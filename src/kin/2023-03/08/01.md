---
title:  Imibereho Itunganirijwe muri Kristo n'Amagambo Ahumetswe na Mwuka
date:   12/08/2023
---

### AHO ICYIGISHO CY'IKI CYUMWERU GISHINGIYE: 
Abefeso 4:17-32; Abakolosayi 3:1-17; Zekariya 3:3-5; Zekariya 8:16; Yesaya 63:10; Abaroma 8:16, 26,27

> <p>Icyo Kwibukwa:</p>
> “Bibabwiriza iby'ingeso zanyu za kera ko mukwiriye kwiyambura umuntu wa kera uheneberezwa no kwifuza gushukana, mugahinduka bashya mu mwuka w'ubwenge bwanyu, mukambara umuntu mushya waremewe ibyo gukiranuka no kwera bizanywe ukuri nkuko Imana yabishatse.” (Abefeso 4:22-24)

Jose Antonio yabaga mu nzira zi Palma, ho muri Esipanye, nk’umuntu utaragiraga inzu yo kubamo mu gihe cy'imyaka myinshi, Kubw’umusatsi we n'ubwanwa byari birimo imvi kandi bidashokoje, Jose yasaga n’aho ashaje cyane uruta ikigero cy'imyaka y'ubukuru 57 yari afite. Umunsi umwe, Salva Garcia wari ufite inzu batunganyirizamo imisatsi, yegereye Jose amusaba ko yamwemerera agahindura rwose uko agaragara.

Itsinda rikora cyane ryamaranye umwanya na Jose mu nzu batunganyirizagamo imisatsi bamwogosha, bahindura ibara ry’umusatsi we, ndetse baha indi shusho imisatsi n'ubwanwa byari byipfunyitse. Umunsi wakurikiyeho, Jose yabonye imyambaro mishya y’ubundi bwoko. Nyuma yaho haje guhishuka ikintu! Igihe Jose yicaraga imbere y'indorerwamo, amarira yarashotse. Yaravuze ati: “Mbese ni jyewe? Ntandukanye n’uko nari nsanzwe; nta muntu uzamenya!” Nyuma yari yaje kongeraho ati: “Ntabwo ari impinduka z’uburyo ngaragaramo zabayeho gusa. N’ubuzima bwanjye bwahindutse.”

Mu ABefeso 4:17-32, Pawulo avuga yuko imibereho y’abizera yajemo impinduka yuzuye. Biyambuye umuntu wa kera maze bakirana ubwuzu umuntu mushya. Mbese mu buryo bujya kumera nk'ubwa Jose, nubwo iyo atari impinduka igaragara inyuma gusa. Habiyemo “guhinduka bashya mu mwuka no mu bwenge” (Abefeso 4:23), bizana mu mibereho “gukiranuka no kwera nyakur" (Abefeso 4:24). Uku ni uguhinduka kudasubirwaho.