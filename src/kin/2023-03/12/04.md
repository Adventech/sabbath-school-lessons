---
title:  Intambara Ikomeye mu Nzandiko za Pawulo
date:   12/09/2023
---

`Soma Abaroma 13:11-14, 1 Abatesalonike 5:6-8 na 2 Abakorinto 10:3-6. Mbese iyi mirongo ihuriye ku kuki n'Abefeso 6:10-20? Utekereza ko ari iyihe mpamvu ituma Pawulo akoresha imvugoshusho nk'iyi?`

Mu nzandiko ze, inshuro nyinshi Pawulo akoresha imvugo n'imvugoshusho bya gisirikari, ararikira abizera kwigana imyifatire ntangarugero ya gisirikari. Nubwo mu Abefeso 6:10-20 hahagarariye ahantu harehare kandi hagwiriye iyo mikoreshereze, imvugo ya gisirikari yerekana uburyo nyamukuru bwo gusobanukirwa inkuru y'ubutumwa bwiza. Amaze kunyaga “abatware n’abafite ubushobozi” ku musaraba (Abakolosayi 2:15), Kristo washyizwe hejuru, muri iki gihe asohoza umusaruro w'iyo nsinzi ari mu Cyicaro cye nk'Umwami washyizwe hejuru agasumba ububasha bwose (Abafilipi 2:9-11). Igihe ahamagara abayoboke be nkabarwana intambara yo mu isanzure, Kristo ayobora ingabo ze z'umucyo akazerekeza ku munsi ikomeye wo kunesha (1 Abakorinto 15:54-58, 2 Abatesalonike 2:8, Abaroma 16:20). Iyo twegeranyije ahantu Pawulo yagiye akoresha imvugoshusho ishingiye ku bimenyetso bya gisirikari, tubona ko asobanukiwe yuko intambara iri hagati y'icyiza n'ikibi ari “intambara yo mu isanzure y’igihe kirekire: ingamba zirema hagati y'ingabo z'impande ebyiri zihanganye igihe kirekire kugeza ubwo uruhande rumwe ruzatsinda urugamba ruheruka”—Peter W. Macky, _St. Paul’s Cosmic War Myth: A Military Version of the Gospel_ (New York: Peter Lang Publishing, Inc., 1998), p. 1.

Insanganyamatsiko y'intambara ibera mu isanzure Pawulo agarukaho akenshi na none ni kimwe mu bigize urwandiko rw’Abefeso. Mu kurarikira abizera kwambara intwaro (Abefeso 6:10-20), Pawulo yegeranya ibintu bimwe byo mu ntambara ibera mu isanzure yari yarakoresheje: Imana iha abizera ubushobozi ikoresheje "imbaraga” zayo nyinshi (Abefeso 1:18-20; Abefeso 3:16, 20); insinzi ya Kristo no gushyirwa hejuru agasumba ububasha bwose (Abefeso 1:20-23); abizera nk'ingabo azuwe zikava mu bari barapfuye ariko ubu bakaba barahawe n'imbara n'uko babaye umwe na Kristo washyizwe hejuru bityo bakaba bashobora kurwana n'uwahoze ari shebuja bakiri mu mwijima (Abefeso 2:1-10); umurimo w'itorero wo kwereka imbaraga [z'umwijima] ukurimbuka kuzitegereje (Abefeso 3:10); ikoreshwa rya Zaburi 68:18 mu kugaragaza Kristo nk'umurwanyi unesha wavuye mu ijuru (Abefeso 4:7-11); no kurarikira abizera “kwambara” imyambaro y’ubutumwa bwiza (soma Abefeso 4:20-24), Igihe duhamagariwe kwambara “intwaro zose” z'Imana, tuba twiteguye gusobanukirwa akamaro k'intambara yo mu isanzure, nyamara na none, tugomba gukomeza gushikama mu byiringiro by’uko dufite uruhare mu nsinzi idasubirwaho ya Kristo.

`Ni mu buhe buryo wowe ubwawe wagezweho n'ukuri kutari ukw’intambara ibera mu isanzure gusa, ahubwo wagezweho no kunesha dushobora gusaba kubonerwa muri Yesu? Ni ukubera iki gusobanukirwa insinzi yatuboneye ari umusingi w'ibyiringiro n'imibereho byacu?`