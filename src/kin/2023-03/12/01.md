---
title:  Guhamagarirwa Guhagarara Dushikamye
date:   09/09/2023
---

### AHO ICYIGISHO CY'IKI CYUMWERU GISHINGIYE: 
Abefeso 6:10-20, Gutegeka Kwa Kabiri 20:2-4; Abaroma 13:11-14; 1 Abatesalonike 5:6-8; 1 Abakorinto 15:23, 24.

> <p>Icyo Kwibukwa:</p>
> “Ibisigaye mukomerere mu Mwami no mu mbaraga z'ubushobozi bwe bwinshi. Mwambare intwaro zose z'Imana, kugira ngo mubashe guhagarara mudatsinzwe n’uburiganya bwa Satani." (Abefeso 6:10, 11)

Igihe umugaragu yasohokaga mu nzu, yabonye ibintu bitangaje-ingabo nyinshi zifite intwaro ziremyemo imitwe, zifite amafarashi, n'amagare y'intambara yakwiriye ahantu hose. Avugana n’umuhanuzi Elisa, uwo mugaragu yamubwiye ayo makuru maze amubaza ikibazo kigira kiti: “Biracitse databuja, turagira dute?"

Elisa yaramusubije ati: “Witinya! Kuko abo turi kumwe ari benshi kuruta abari kumwe na bo!” Iki ni igisubizo kitashoboye gukwirwa mu bwenge bw’uwo mugaragu we. Elisa yaramukuruye aramwiyegereza, maze aramusabira ati: “Uwiteka ndakwinginze, muhumure amaso arebe!” Isengesho ry'umuhanuzi ryahise risubizwa. Umugaragu yateye intambwe asubira mu birindiro bye ariko ubu bwo umwenda utandukanya isi y’ibigaragara n’isi y'ibitagaragara wari wakuweho. Noneho ubu ntabwo areba umutwe umwe w’ingabo, ahubwo arabona imitwe ibiri. “Nuko uwiteka ahumura amaso y’uwo musore arareba, abona umusozi wuzuye amafarashi n'amagare by'umuriro bigose Elisa.” (2 Abami 6:15-17).