---
title:  Imbwirwaruhame y'Intambara
date:   10/09/2023
---

`Iga umusozo w'Urwandiko rwa Pawulo mu Abefeso 6:10-20. Mbese amagambo ya Pawulo yerekeranye n‘intambara asobanuye iki kuri twe muri iki gihe, nk'abarwanyi bari ku rugamba rukomeye?`

Pawulo asoza urwandiko rw’Abefeso ahamagarira abantu kujya ku rugamba, ashishikariza abizera kuguma mu birindiro byabo ku rugamba itorero rirwana n'umubi (Abefeso 6:10-20). Atangiza guhugura gukomeye ngo “mukomerere mu Mwami” (Abefeso 6:10), ibyo asubiramo nk'urarikira abantu “kwambara intwaro zose z'Imana” (Abefeso 6:11). Ashyigikira iri rarika asobanura ko umugambi ari ukugira ngo (babashe guhagarara badatsinzwe n'uburiganya bwa Satani, Abefeso 6:11), kandi agatanga impamvu: dukirana n'abatware n'abafite ubushobozi (Abefeso 6:12). Nuko mu buryo burambuye, Pawulo agahamagarira abantu kwambara intwaro. Abizera bagomba “kwambara intwaro zose z’Imana” kugira ngo babashe guhagarara badatsinzwe mu ntambara (Abefeso 6:13), umukandara wo gukenyeza, icyuma gikingira igituza, inkweto, ingabo, ingofero, n’inkota (Abefeso 6:14-17). Pawulo ararikira abizera, noneho bamaze kwambara mu buryo bwuzuye kandi bakaba biteguye kwinjira mu rugamba, gukora icyo abasirikari babaga bari ku tugamba rwa kera bashobora gukora—kandi icyo ni ugusenga (Abefeso 6:18-20).

Mu kumvikanisha uguhugura kwe ngo abantu bitabire intambara cyangwa imbwirwaruhame zibanziriza umunsi w'intambara mu Isezerano rya Kera, Pawulo avuga iby'umurimo w'itorero mu magambo yerekana amakimbirane y'abasirikari n'intwaro. Ibi Pawulo abigaragaza mu itegeko rye rya mbere rikomeye: “Mukomerere mu Mwami no mu mbaraga z’ubushobozi bwe bwinshi” (Abefeso 6: 10)

Guhugurira abantu kwitabira intambara mu Isezerano rya Kera (urugero: soma Gutegeka kwa kabiri 20:2-4; Abacamanza 7:15-18; 2 Ngoma 20:13-20; 2 Ngoma 32:6-8; Nehemiya 4:14, 19, 20) gushimangira igitekerezo cyuko insinzi ya Isirayeli mu ntambara idashingira ku kuba yararushaga abo babaga bahanganye intwaro cyangwa ingabo nyinshi. Ahubwo gutsinda kwabo kwashingiraga ku kwishingikiriza ku mbaraga z’Imana n'uko Imana yabaga iri kumwe na bo. Urufunguzo rwo kugera ku nsinzi ntirwabaga ari icyizere bifitemo, ahubwo ni mu kwiringira imbaraga z'Imana, nibyo yabaga yabaringanirije kugira ngo bashobore gutsinda. Pawulo akoresha izi nsanganyamatsiko kugira ngo ahugururire abizera:

1. gukorana imbaraga mu murimo itorero ryahawe; 

2. guhugukira kugira uruhare mu mibereho yabo n'ubuhamya bwabo;

3. kumenya bihagije ibyo Imana yabaringanirije kugira ngo bashobore gutsinda;

4. guhora buri gihe bazi akamaro kubumwe n'ubufatanye hagati mu bizera.

`Mbese kuba Pawulo atuburira ko tutarwana n'abafite umubiri n’amaraso, ahubwo ko dukirana abanzi bafite imbaraga ndengakamere, bitwigisha iki ku bijyanye w'ahantu rukumbi ibyiringiro byacu byo gutsinda bigomba kuba?`