---
title:  Kubonera Imbaraga Muri Kristo
date:   11/09/2023
---

Pawulo asoza urwandiko rwe akoresheje irarika rifite imbaraga ngo abanta bajye ku rugamba, kandi iryo rarika rihuriza hamwe insanganyamatsiko n'ibitekerezo by'ingirarakamaro mu rwandiko rwose uko rwakabaye. Atangira atangaza insanganyamatsiko ikomeye y'umwanzuro, itangwa mu ijwi ry'umuyobozi w'urugamba; “Ibisigaye, mukomerere mu Mwami no mu mbaraga z'ubushobozi bwe bwinshi" (Abefeso 6:10). Imirongo isigaye, Abefeso 6:11-20, yerekana kandi igatwikurura iyi nsanganyamatsiko yagutse.

`Ongera usome mu Abefeso 6:10-20. Ubona ute ukuri kw’intambara ikomeye, irwanwa n’imbaraga ndengakamere ku ikubitiro nk'uko Pawulo abibona? Kuki kazirikana uku kuti kw’ingenzi ari ingirakamaro mu rugendo rwacu rwa buri munsi tugendana n’Imana?`

Pawulo yerekana Kristo nk'Isoko y'imbaraga z'abizera akoresheje aya magambo ngo: “mu Mwami no mu mbaraga z'ubushobozi bwe bwinshi (Abefeso 6:10) kuko izina “Umwami” rirengurira kuri Kristo, nk'uko rikunda kugaruka cyane mu rwandiko rw'Abefeso (Abefeso 2:21; Abefeso 4:1, 17; Abefeso 5:8; Abefeso 6:1, 21). “Imbaraga z'itorero ziri mu bushobozi bwose bwo kuzuka k'Umwami waryo, Umuyobozi Mukuru w'urugamba rirwana."—G. G. Findlay, _The Epistle to the Ephesians_ (New York: Ray Long & Richard R. Smith, 1931), p.398.

Mu Abefeso 6:10, Pawulo akoresha isubirajambo akoresheje amagambo afite ubusobanuro bumwe “_imbaraga n'ubushobozi_” bishimangira ingingo ari kuvugaho imbaraga igomba kugaragazwa n'torero ntabwo iri muri ryo ubwaryo, ahubwo iyo imbaraga ikomoka ahandi hantu, ituruka ku Mwami, ikomoka kuri Kristo. Hano Pawulo avuga muri make insanganyamatsiko y'ingenzi y'urwandiko rwe, ari zo mbaraga z'Imana zihabwa abizera (Abefeso 1:19-22; Abefeso 2:4-6; Abefeso 3:16,17). Imbaraga zikoreshwa muri buri ntambara z'iki gihe ndetse n’izigihe kizaza, tugomba kuva mu bufatanye bw’abizera na Kristo wazutse kandi agashyirwa hejuru.

Mu gihe itegeko ry’ikubitiro ritangaza Kristo nk’ukora umurimo wo gute imbaraga ku bizera (Abefeso 6:10), Abatatu Bagize Imana Imwe bose bari mu murimo wo kubakomeza kugira ngo bashobore kurwana intambara y'ibyumwuka bahanganyemo n’umubi. Imana (Data) yigiza hafi intwaro zayo bwite "intwaro z'Imana” (Abefeso 6:11, 13; gereranya na Yesaya 59:17). Ahabanza, Pawulo yari yagaragaje Mwuka Wera mu murimo wo gukomeza abizera. Pawulo yasenze asaba Imana ngo “ibahe gukomezwa mu mitima yabo kubw’Umwuka wayo” (Abefeso 3:16). Hano, ni Mwuka utanga inkota, “inkota y’Umwuka ni yo jambo ry’Imana” (Abefeso 6:17). Na none, abizera bagomba gusengera “mu Mwuka iteka” (Abefeso 6:18). Pawulo yifuriza abamuteze amatwi gusobanukirwa ko Ubutatu Bugize Imana Imwe bwitabiriye kubaha ibyo bakeneye byose kugira ngo bashobore kurwana n’izi mbaraga z'ikibi.