---
title:  Kurwana n'Imbaraga z'Umwijima
date:   14/09/2023
---

`Utekereza ko Pawule yari afite iyihe ntego mu gukora urutonde rw'urunyurane rw'amazina y'icyubahiro ahabwa izi mbaraga z'ikibi mu by'Umwuka zigaragazwa mu Abefeso 1:21, Abefeso 3:10, no mu Abefeso 6:10-20?`

Pawulo asobanura “ugukirana kwacu” (Abefeso 6:12), akoresheje ijambo ry'Ikigiriki avuga amarushanwa hagati y'abakirana (palé). Kubera yuko gukirana byafatwaga nk'umwiteguro ukomeye wo kuzajya ku rugamba, ubu ni ubusobanuro bukwiriye bw'intwaro n'intambara y'abahanganye imbona nkubone ibaho igihe ingabo zihanganye. Pawulo arashimangira ukuri kw'intambara abizera basakiranamo n'imbaraga z’ikibi. 

Hano hari amazina zihabwa:

| Abefeo 1: 21| Abefeso 3: 10 | Abefeso 6: 12 |
|---|---|---|
| Umutware wese (cyangwa ubutware bwose) | Abatware | Abatware |
| Ubushobozi ( bwose) | Abafite ubushobozi | Abafite ubushobozi |
| Imbaraga (zose) | | Abategeka iyi si y‘umwijima |
| Ubwami (bwose) | | Imyuka mibi y‘ahantu ho mu ijuru |
| Izina ryose rivugwa | | |

Mu isesengura rye ryagutse (“izina ryose rivugwa," Abefeso 1:21; “Imyuka mibi y'ahantu ho mu ijuru," Abefeso 6:12), Pawulo ashimangira ko imbaraga ndengakamere z'ikibi zose ziri musi y'ububasha bwa Kristo (Abefeso 1:21). Nubwo bimeze bityo, mu rugamba urwo ari rwose gusuzugura imbaraga zo mu ruhande muhanganye ntabwo ari uburyo bwiza. Pawulo atuburira ko abanzi turwana na bo atari abantu, ahubwo turwana n'imyuka mibi y'ahantu ho mu ijuru" (Abefeso 6:12), iyobowe n'umurwanyi ukomeye w'inshakura, Satani (Abefeso 6:11). Nyamara kandi, nubwo tugomba kuba maso igihe duhanganye n'abanzi bafite imbaraga nyinshi, ntabwo tugomba gukurwa imitima na bo. Imana ihorana natwe mu rugamba (Abefeso 6:10) kandi yaduhaye intwaro zikomeye, intwaro zayo bwite, "intwaro z’Imana” (Abefeso 6:11; gereranya na Yesaya 59:15-17). Yaduhaye ukuri kwayo gukiranuka, amahoro, kwizera n'agakiza, ndetse na Mwuka Wera (Abefeso 6:13-17). Hamwe n'Imana itugenda imbere ndetse no kuba twambaye intwaro yaduhaye kuva ku mutwe ukageza ku mano, ntabwo dushobora gutsindwa (Abaroma 16:20; 1 Abakorinto 15:23, 24; 2 Abatesalonike 2:8).

`Ni iki ukuri kw’imbaraga ndengakamere turwana na zo, twebwe abanyantege rwose, batagira gifasha-gukwiriye kutwigisha ku bijyanye no kugukundira Umwami Yesu, wa wundi udakomeye kurusha izo mbaraga gusa, ahubwo wanazinutse?`