---
title:  Ibindi Byo Kwigwa No Kuzirikanwa
date:   15/09/2023
---

“Umurimo wacu ni wa wundi utuma dusatira, mbese nk'abasirikari bakiranuka ba Yesu, tugomba gutwara ibendera ririho amaraso tukinjira mu bihome bikomeye by'umwanzi. ‘Ntidukirana n’abafite umubiri n'amaraso, ahubwo dukirana n'abatware n'abafite ubushobozi, n'abategeka iyi si y'umwijima n'imyuka mibi y’ahantu ho mu ijuru.’ Nitwemera kurambika intwaro zacu hasi, kururutsa ibendera ryacu ririho amaraso, guhinduka imfungwa n'intambara n'abagaragu ba Satani, dushobora kurekwa, tukava mu ntambara n'imibabaro. Nyamara kandi ibyo bizatuma duhomba Kristo ndetse n’ijuru. Ntabwo dushobora kwemera amahoro abonetse ku kiguzi nk'icyo.Aho gushakira amahoro mu buhakanyi no gukora icyaha, nimureke dukomeze kurwana kugeza ku iherezo ry’amateka y'isi”—Ellen G. White, _The Review and Herald_ [Urwibutso n’Integuza], May 8, 1888.

Ni mu buhe buryo mu Abefeso 6:10-20 hisanisha n'Ibyahishuwe? Iyi mirongo yerekana igitekerezo cy'ibanze cy'ibizaba mu minsi y'imperuka, cyangwa amateka aheruka isi, nk'impamvu y'intambara ivugwa mu gitabo cy'Ibyahishuwe (soma Ibyahishuwe 12, Ibyahishuwe 16:12-16, Ibyahishuwe 19:17-21, Ibyahishuwe 20:7-10). Aho hose, ubwoko bw’Imana bugabwaho ibitero umwanzi uri “ahantu ho mu ijuru” “kandi akorana umwete ndetse afite imbaraga muri iki gihe” (cyangwa muri ibi bihe). Muri ibyo bitabo byombi (Abefeso n’Ibyahishuwe), ubwoko bw'Imana bushishikazwa n"ishusho y'ibihe bizaza" Ikindi kandi, “izi ngero zerekana neza urugamba ruheruka ubwo umwanzi azatsindwa buheriheri, nyuma yaho hagatangira igihe gishya kizahoraho iteka ryose," igihe giheruka ubwo ubwoko bw’Imana buzaba buri mu bwiza” kandi hakaba “kurimbuka k'umwanzi by'iteka ryose” kuzagaragarira bose. (Soma igitabo cyanditswe na Yordan Kalev Zhekov, _Eschatology of Ephesians_ (Osijek, Croatia: Evangelical Theological Seminary, 2005), pp. 217, 233-235.)

**IBIBAZO:**

`Ni ryari wigeze urwana mu buryo bugaragara n'imbaraga z’umwijima? Ni ubuhe buryo wabonye bufasha umuntu kurusha ubundi bwose mu bihe nk'ibyo?`

`Umaze kumenya ibiri mu Abefeso 6:10-20, ni mu buhe buryo wafasha umuntu usa naho agirirwa nabi n'"imbaraga z'umwaka z'umwanzi”(Abefeso 6: 12)?`

`Ni mu buhe buryo dusobanukirwa kandi tukarwanya “uburiganya bw’umwanzi” (Abefeso 6:11)? Urugero: ni kangahe wumva wenda kureka kwizera kwawe bitewe n’uko wiyumvamo ko uri umunyabyaha bikabije, wononekaya cyane ku buryo udashobora gukizwa? Ni nde ushyira icyo gitekerezo mu mutwe wawe-ni Kristo cyangwa ni imbaraga z'umwijima? By'umwihariko, mu bihe bimeze nk’ibyo, ni ukubera iki dukwiriye gusaba gusohorezwa amasezerano meza twaherewe muri Yesu?`