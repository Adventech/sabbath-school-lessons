---
title:  Guhagarara mu Birindiro bya Kera
date:   13/09/2023
---

`Soma Abefeso 6:10-20, wita kuri buri nshuro Pawulo akoresha inshinga "guhagarara." Ni ukubera iki iki gitekerezo ari ingenzi cyane kuri we?`

Tugomba gusobanukirwa n'imvugoshusho ya gisirikari Pawulo akoresha mu cyerekezo cy’aho urugamba rwaberaga mu gihe cya kera. Mbese “guhagarara" byari bisobanuye iki? (Abefeso 6:11, 13, 14)? Mbese iyo nshinga ivuga ibyo guhagarara mu birindiro gusa? Imbwirwaruhame ziri mu nyandiko za _Thucydides_ umwe mu banditsi bakomeye b'ubuvanganzo bwerekeye intambara, igaragaza ibikorwa bitatu bikurikirana bigomba kubaho niba uruhande runaka rugomba gutsinda: 

1. Abasirikari bagomba “gukumira umwanzi;” ni ukuvuga ko bagomba kugenda bagasanganira abanzi babo,

2. Bagatera umwanzi kandi “bagahagarara bashikamye" cyangwa “bakaguma mu byimbo” bakarwana n'abanzi babo;

3. Igiheruka, ni uko bagomba “kwivuna umwanzi” (reba mu gitabo cya _Thucydides_ cyitwa _The Peloponnesian War_ [New York: E. P. Dutton, 1910], 4.10.1-5).

Igikorwa kiruta ibindi mu ntambara ya kera, cyabagaho mu gikorwa cya kabiri cyo muri ibi bitatu, ubwo impande zihanganye zabaga zisakiranye mu "rusaku ruteye ubwoba” ibyo umwanditsi wa kera witwa _Xenophony_ yise gusekurana guteye ubwoba”—Victor Davis Hanson, _The Western Way of War_ (New York: Oxford University Press, 1989), pp. 152, 153. Guhagarara ushikamye, kutava mu byimbo mu gihe nk’iki gikomeye, cyari ikintu gikomeye mu rugamba rwa kera. Mu rugamba rukomeye ahagombaga kuboneka utsindwa, buri ruhande rwashakishaga amahirwe yo “gutsimbura urundi.” 

Pawulo ararikira abantu gufata intwaro ari byo byerekana urugamba ubwo abasirikari babaga “bahuye, bagahangana begeranye.”—Victor Davis Hanson, _The Western Way of War_, p. 152. Ibi bishimangirwa na Pawulo aho yerekana itorero rirwana n'abanzi baryo nk'umukino wo gukirana (Abefeso 6:12; reba ingingo yo ku wa gatanu) n’uburyo akoresha cyane inshinga “guhagarara” mu murongo wa 13 “kugira ngo mubashe gukomera ku munsi mubi” 

Aha, ntabwo ari ahantu ho kujenjeka! Nuko rero, “guhagara ushikamye" ni ukwiyemeza kujya ku rugamba ushyizemo imbaraga, ugakoresha intwaro iyo ari yo Pawulo yose mu rugamba wimira umwanzi, ingingo igaragara mu mvugoshusho Pawulo yari yakoresheje mu guhugura kwari kwabanje ku byo gusangwa “mushikamye mu Mwuka umwe muhuje umutima, kandi murwanira hamwe kubwo kwizera ubutumwa bwiza” (Abafilipi 1:27).

`Soma mu Abaheburayo 12:4. Ni mu buhe buryo uyu murongo ufasha kumva bihagije icyo gukomerera mu Mwami bisobanuye? Ni ibiki bikubiye muri iyi miterere yo gukomera?`