---
title:  Kubaho Nk'abanyabwenge
date:   19/08/2023
---

### AHO ICYIGISHO CY'IKI CYUMWERU GISHINGIYE: 
Abefeso 5:1-20; 1 Abakorinto. 5:1-11; Ibyahishuwe 16:1-16; Abakolosayi 4:5; Imigani 20:1; Imigani 23:29-35; Ibyakozwe n'Intumwa 16:25.

> <p>Icyo Kwibukwa:</p>
> "Nuko mwirinde cyane uko mugenda mutagenda nk'abatagira ubwenge, ahubwo mugende nk'abanyabwenge, mucunguze uburyo umwete kuko iminsi ari mibi. Nuko ntimukabe abapfu, ahubwo mumenye icyo Umwami wacu ashaka. " (Abefeso 5:15-17).

Ntabwo hashize igihe kirekire igikombe gikozwe mu ibuye ry'agaciro ribonerana kigurishijwe mu cyamunara mu Bwongereza. Abakigurishaga cyakorewe mu Bufaransa mu kinyejana cya 19" gifite agaciro k'amadolari ya Amerika 200. Abaguzi babiri batahuye ko icyo gikoresho cyari igikombe cy'imbonekarimw cyakoreshwaga mu Bisilamu. Agaciro kacyo nyakuri kari miliyoni 6.5 z'amadolari ya Amerika. Ni iki cyatumye umuguzi agura iki gikombe? Uyu muguzi yari azi ikintu kitari kizwi n'uwagurishaga: agaciro nyakuri k'icyo gikombe.

Mu Abefeso 5:1-20, Pawulo atandukanya ibyo abapagani baha agaciro n'ibyo abizera baha agaciro. Abapagani baha agaciro inkuru ziryoheye amatwi (Abefeso 5:4), ibirori by'abasinzi (Abefeso 5:18), no gusambana (Abefeso 5:3, 5) nk'ubutunzi bukomeye kurusha ubundi mu buzima. Nyamara abizera bazi ko umunsi utagira gisibya wo gushimirwa ugiye kuza, ubwo agaciro nyakuri k'ibintu byose kazahishurwa (Abefeso 5:5, 6). Aho guha agaciro ibirori n'ubusinzi, baha agaciro "ingeso nziza zose no gukiranuka n'ukuri" (Abefeso 5:9) muri Kristo. Muri ubu buryo, abashishikariza gucunguza uburyo umwete igihe bakiriho (nk'uko twese tubigenza) kuko iminsi ari mibi (Abefeso 5:15-17).