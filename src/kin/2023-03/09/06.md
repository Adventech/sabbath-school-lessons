---
title:  Kuramya Kuzuye Mwuka
date:   24/08/2023
---

`Mu Abefeso 5:18-20, Pawulo atekereza ku bakristo bateranye ngo baramye Imana. Mbese aberekana nk'abakora iki muri icyo gikorwa cyo kuramya?`

Mu magambo ye asoza mu Befeso 5:1-20, Pawulo ashishikariza abizera kureka gukoresha vino yijimisha ubwenge, ahubwo bakagira imibereho yo kuzura Mwaka n'imbaraga. Pawulo yamagana ubusinzi (ahari akoresha amagambo aboneka m Migani 23:31 mu ngeli y'Isezerano rya Kera ryanditswe mu Kigiriki), bikaba byerekana ko afite mu bitekerezo bye itegeko ribuzanya gukoresha ibisindisha nk'uko bigaragara mu nyandiko z'umunyabwenge (Imigani 20:1, Imigani 23:29-35).

Ibintu bibi biterwa n'ubusinzi birimo amagambo y'ubupfapfa kandi aganisha k'ubusambanyi, kudatekereza neza, kwiyandarika, no gusenga ibishushanyo (Abefeso 5:3-14). Ibi bigomba gusimbuzwa kuramya Imana kwateguwe kandi guhumekewe na Mwuka. Mu Befeso 5:19-21 hari uruhererekane rw' inshinga nyinshi zigaragaza ko guhugura kwa Pawulo kuzuye Mwuka Wera, "kuvuga"; "kuririmba no gucuranga"; "gushima"; no "kuganduka".

Hano, Pawulo arahuza uguhugura kwe no "kuzuzwa Mwuka" (Abefeso 5:18) abantu bari hamwe; atekereza ku bizera bateraniye hamwe mu kuramya Imana guhumekewe na Mwuka kandi gukomeza ubumwe (Abefeso 4) kandi kukavuguruza imyifatire no kuramya bya gipagani bishingiye ku kwikunda (Abefeso 5:1-18). Muri ibi bikorwa byari bigize ukuramya kw'Abakristo ba mbere, guhimbaza gushingiye ku ndirimbo kwabaga kwiganjemo. Byavuzwe ko itorero ryavukiye mu ndirimbo kandi iyi mirongo, hamwe n'amagambo avugwa mu Bakolosayi 3:16, yerekana ibihamya by'uko kuri (gereranya n'Ibyakozwe n'Intumwa 16:25, Yakobo 5:13).

Hari ingingo y'isano yo mu buryo bw'intambike mu kuramya, kubera yuko, kuririmba, abagize itorero "baba babwirana", (Abefeso 5:19). Nyamara kandi ikigenderewe muri izi ndirimbo ni uguhimbaza Umwami Imana, ari na bo bigaragazwa mu Befeso 5:20, aherekana "Umwami Yesu Kristo" (gereranya n'Abakolosayi 3:16). Gushima kuboneka mu Befeso 5:20, gusobanurwa mu buryo bumwe n'ubwo gushima binyuze mu ndirimbo kuvugwa mu Befeso 5:19, kugomba kwerekezwa ku "Mana Data mu izina ry'Umwami Yesu Kristo." Mu magambo "indirimbo n'ibihimbano by'Umwuka," ijambo "iby'Umwuka" (mu Kigiriki ni pneumatikos) ryerekana umurimo wa Mwuka Wera mu kuramya kubera ko iryo jambo ryerekana indirimbo zihumekewe cyangwa zujujwe Mwuka Wera. Bityo rero, uburyo Pawulo asobanura ibyakorerwaga mu kuramya kw'Abakristo ba mbere byerekana ko abagize Ubutatu Bwera bose baba bafite uruhare muri uko kuramya.

`Ni mu buhe buryo ushobora gukoresha indirimbo kugira ngo wongere imbaraga mu mibereho yawe yo kuramya?`