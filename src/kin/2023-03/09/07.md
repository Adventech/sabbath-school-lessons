---
title:  Ibindi Byo Kwigwa No Kuzirikanwa
date:   25/08/2023
---

Iyo dusubije dusubije amaso inyuma, tukareba amagambo yose avugwa mu Abefeso 5:1-20, tubona Pawulo ashikamye mu byimbo bye arwanya icyaha wikibi, byigaragariza by'umwihariko mu busambanyi no mu magambo ateye isoni. Ntabwo Pawulo yifuza ko imico yononekaye iboneka mu bwoko bw'Imana. Ibiri amambu, ahamagarira abizera bo muri Efeso kugera ku rugero ruhanitse rwimyitwarire, bakakirana ubwuzu icyo bari cyo nk'“abana b’Imana bakundwa” ndetse nk “abera” cyangwa abaziranenge(Abefeso 5:1-10). Pawulo yizera ko igihe Abakristo bagenje batyo, barabagirana nk'umucyo umurikira umwijima, bakireherezaho abaturanyi babo, bakava mu mibereho ibarimbuza, bakajya mu buntu bw’Imana rukuri kwayo (Abefeso 5:11-14).

Pawulo avuga ko itorero rirangwa no kwitanga kuvuguruwe gutera abarigize “kugenda nk'abana b'umucyo” mu gihe bategereje kugaruka kwa Kristo (Abefeso 5:8 soma na none Abefeso 5:15, 16) maze bakabonera umugisha mu kuba hamwe na Kristo (Abefeso 5:14), bateraniye hamwe ngo baramye Imana. Kuko baterwa ubutwari n'uko ari “abana bImana bakundwa” ndetse n'urupfu Kristo yabapfiriye (Abefeso 5:1, 2) kandi bakaba buzuye Mwuka (Abefeso 5:18), kuramya Imana asangiye kurangwa imbaraga n'ibyishimo bagira igihe baririmbira Umwami wabo Yesu Kristo, n'Imana Data indirimbo zo gushima. Iyo bafashe kandi agakomeza ukuri kwibyo mu ijuru, bishimira ibyiringiro by’ibyo bazabona mu gihe kizaza, bashingiye ku mateka yibyo Imana yabakoreye, ibyo ibakorera, ndetse n'ibyo izabakorera binyuze muri Yesu Kristo Umwami wabo (Abefeso 5:18-20).

Ibintu biramutse byumvikanye muri ubu buryo, iyi mirongo yaba irenze cyane itsinda ry'amategeko atandukanye arebana n'imibereho y'Umukristo. Bihinduka irarika rya gihanuzi rirebana n’icyo Umukristo ari cyo, kwitanga kwe, abo abana na bo, no kuramya ko mu minsi iheruka, rirarika ryuzuye ibinezeza ngo “tugure tutazuyaje ibyashyizwe ku isoko ku giciro gito” muri iyi minsi kugeza ku kugaruka kwa Kristo (Abefeso 5:16).

**IBIBAZO:**

`Muri iki gihe nk’abahanganye n'umuco urimo virusi wigisha indangagaciro zawo binyuze mu mbuga nkoranyambaga nyinshi zangiza, ni mn bube buryo abizera bashobora gukurikiza urugero ruhanitse rwa Pawulo?`

`Ni mu buhe buryo muri iki gihe abizera bashobora gukoresha kugira ngo "bamenya ibyo Umwami ashima" (Abefeso 5:10) kandi "bamenye icyo Umwami wacu ashaka"(Abefeso 5:17)?`

`Umuntu runaka ashoborakuvuga ko ibyo Pawulo avuga yamagana amagambo y'ubusambanyi mu bizera (Abefeso 5:3, 4) bisobanuye ko tudakwiriye kugira icyo dukora ku bibazo bijyanye n'imyifatire mibi no gukoresha nabi imyanya y'ibanga. Kuki uwo waba ari umwanzuro udakwiriye?`

`Ni mu buhe buryo umuryango mugari tubayemo muri iki gihe ugaragaramo imigenzereze ya gipagani isa n'iyo Pawulo yari ahanganye na yo mu gihe cye?`