---
title:  "Abefeso: Urwandiko Rwinganjemo Kristo"
date:   29/06/2023
---

`Ni mu buhe buryo Pawulo amenyekanisha insanganyamatsiko y'urwandiko rwe? Abefeso 1:9, 10. 1`

Ni mu buhe buryo ubutumwa bwo mu rwandiko rw'Abefeso bwavugwa mu ncamake? Ari mu nzu y'imbohe, yerekana iyerekwa ry'umugambi w'Imana; ushingiye kuri Kristo wagombaga gusohozwa mu kuzura kw'igihe, n'uruhare rwitorero muri wo. Imana yakoreye muri Kristo kugira ngo itangize umugambi wo “guteranyiriza ibintu byose muri we, ibintu byo mu jure n'ibintu byo mu isi"(Abefeso 1:10), kandi ibyo yabikoze binyuze mu gushyiramo itorero nkumuryango, ugizwe n'abantu bashya baturutse mu Bayuda n'abanyamahanga (Abefeso 2:14).Abizera bahamagarirwa gukorana n'umugambi w'Imana, bikaba ikimenyetso ku mbaraga z'ikibi ko umugambi w'Imana udakuka uri gukora (Abefeso 3:10).

Mu Befeso 1:9,10 hatangaza ko ubumwe Imana ifite mu bitekerezo byayo bushingiye muri Kristo. Nuko rero ntabwo bitangaje gutahura ko urwandiko rw’Abefeso ari urwandiko rwiganjemo Kristo, ku buryo aho ari ho hose muri rwo hahimbaza ibikorwa Imana yakoreye muri Kristo, kandi hagashima ko abizera bashoboye kugera ku butunzi bwibya Mwuka baherewe muri Kristo. Pawulo akoresha amagambo ngo “muri Kristo” n’andi asa na yo inshuro zirenze mirongo itatu, kandi ahantu hose akerereza Yesu. Igihe usoma uru rwandiko, jya wita kuri aya magambo maze umenye uburyo Pawulo yibanda kuri Yesu mu buryo bwinshi.

Pawulo ashaka kongera kubyutsa kwiyegurira Imana bundi bushya kw’abizera bo muri Efeso binyuze mu kubibutsa ko ari bamwe mu bagize itorero, ari ryo mutima w'umugambi w'Imana wo guteranyiriza ibintu byose muri Kristo. Iyo akoresha ijambo “itorero” (mu Kigiriki ni “_ekklēsia”) muri uru rwandiko, aba ashaka kuvuga “itorero mu isi yose” cyangwa itorero mu buryo bwagutse (ntabwo aba avuga iteraniro ro mu itorero ry’ahantu runaka).

Uburyo bw'ibanze akoresha ni ukuvuga ku itorero, kandi abikora akoresheje imvugoshusho, enye muri zo azitangaho amakuru arambuye:

1. Itorero nk'umubiri (Abefeso 1:22, 23; Abefeso 2:16; Abefeso 3:6; Abefeso 4:1-16, 25; Abefeso 5:23, 29, 30).

2. Itorero nk’inyubako/urusengero (Abefeso 2:19-22).

3. Itorero nk'umugeni (Abefeso 5:22-27).

4. Itorero nk’ingabo (Abefeso 6:10-20).

Buri shusho muri aya ngaya, mu buryo bwayo, yerekana umugambi w’Imana n'intego ifitiye itorero.

`Mu itorero ubarizwamo, ari ryo Abadiventisti b’Umunsi wa Karindwi, Imana iri kwiherezaho abantu baturutse mu mahanga menshi, mu ndimi nyinshi, mu moko menshi, no mu mico myinshi? (Ibyahishuwe 14:6, 7) bikaba bitunga urutoki uburyo bwo gusohozwa k'umugambi wayo wo guteranyiriza ibinu byose muri Yesu (Abefeso 1:9, 10). Ni mu buhe buryo twafatanya n'umugambi mugari w'Imana?`