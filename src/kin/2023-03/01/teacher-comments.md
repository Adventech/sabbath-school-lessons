---
title:  Ubusobanuro Bugebenewe Abigisha
date:   30/06/2023
---

#### Umugabane wa I: Inshamake

Isomo ry'Urufunguzo: Abefeso 1:9,10

**Amasomo Iki cyigisho Gishingiyeho:**  Ibyakozwe n'Intumwa 18:18-21; Ibyakozwe n'Intumwa 19:13-20:1; Ibyakozwe n'Intumwa 20:17-38; Abefeso 1:1, 2; Abefeso 6:21-24; Abefeso 3:13; Abefeso 1:9, 10.

**Itangiriro:** Icyigisho cya mbere cy'iki gihembwe cyerekana ishusho y’ahahise h'uru rwandiko rwose uko rwakabaye rwandikiwe Abanyefeso kandi iyo shusho ikibanda ku nsanganyamatsiko nyinshi. 
Icya mbere, tumenya intego Pawulo yari afite igihe yandikiraga Abefeso urwandiko rwe: kwari ugufasha Abefeso kwibuka abo bari bo ndetse n'umumaro bafite mu bwami bw'Imana no mu migambi yayo. 
Icya kabiri, tugeraho tukamenya biruseho abo Abanyefeso ari bo. Birumvikana ko dusura Efeso, tukagenda mu nzira zaho, tugatega amatwi abantu bo muri uwo mujyi igihe baganira ndetse tukumya nuburyo bakundaga ubupfumu n'indi si. Twitegereza ibihumbi by’amato atsitswe ku byambu byayo, ndetse dusura urusengero rutangaje rwa Arutemi, igihe tubona abantu bo mu nzego Zose ndetse n’ibigero bitandukanye by'ubukuru bihuta bajya mu mvururu zari mu nzu yerekanirwamo imikino.
Icya gatatu, twiga imyubakirwe nyayo maze tukagira ishusho yuburyo ibitekerezo by'intumwa byakurikiranaga ndetse ninsanganyamatsiko nyamukuru yavugagaho. 
Icya kane, dutahura yuko insanganyamatsiko ikora ku mitima ya bose iri muri uru rwandiko ikubiyemo ibintu bitatu: Yesu Kristo, urukundo akunda itorero, n'umurimo wo gukiza inyokomuntu akora binyuze mu itorero.

Mu cyigisho cyacu cy’iki cyumweru, nimureke twibuke umutwe w'ibi byigisho wasobanuwe mu ntangiriro ngo: “Abefeso: uburyo bwo gukurikira Yesu mu bihe biruhije” Mu by’ukuri, urwandiko Pawulo yandikiye Abefeso ni iyobokamana ryiza kandi ritondetse neza ry’itorero. Nyamara iyi miterere ntabwo isobanura yuko urwandiko rw’Abefeso ari inyubako y’iyobokamana ry’amagambo adafatika, amagambo yamahimbano gusa, adafite aho ahuriye n'ibindi bintu. Ahubwo uru rwandiko rwerekana itorero mu isano nyayo, nzima kandi irangwa n'urukundo rifitanye n'Umuremyi waryo akaba n’Umukiza waryo, ari we Mwami Yesu Kristo, rikagira umusaruro w'imibereho ya Gikristo mu isi y'ibigaragara bigasohoza bityo umurimo w’Imana ukomeye.

**Insanganyamatsiko ziri mu cyigisho:** Icyigisho cy’iki cyumweru cyibanda kuri izi nsanganyamatsiko eshatu z'ingenzi:

1. Kumenya uwanditse urwandiko rw’Abefeso.

2. Kumenya Abefeso abo ari bo, ari na bo bari bandikiwe urwo rwandiko.

3. Kumenya insanganyamatsiko nyamukuru yubutumwa Pawulo yari yoherereje itorero ryo muri Efeso.

#### Umugabane wa II: Ubusobanuro
**Igitabo cy'Ibyakozwe n'Intumwa kuri Efeso no ku Banyefeso**

Dushobora kurushaho gusobanukirwa urwandiko rwandikiwe Abefeso mu buryo bworoshye turamutse tururebye mu cyerekezo cy'igitabo cy' Ibyakozwe n'Intumwa. Ibintu byinshi biranga inkuru zo mu Gitabo cy'Ibyakozwe n'Intumwa bifite akamaro mu buryo bwihariye ku kuvuka ku itorero ryo muri Efeso:

1. Aherekejwe na Akwila na Prisikila (Ibyakozwe n'Intumwa 18:18), Pawulo asa n'uwabaye uwa mbere mu kubwiriza igihe kigufi ubutumwa bwiza bwa Yesu Kristo muri Efeso, aho yabanje kubonana n'Abayuda (Ibyakozwe n'Intumwa 18:19). Mu buryo butameze nk'ubw'Abayuda b'iKorinto, banze Pawulo kandi bakamurenganya (Ibyakozwe n'Intumwa 18:6,12,13), Abayuda bo muri Efeso babanje kugaragara nk’abakinguriye ubwenge bwabo ubutumwa bwiza (Ibyakozwe n 'Intumwa 18:20). Nyuma yaho ni bwo bamwe mu Bayuda bo muri Efeso binangiye kandi banga ubutumwa bwa Pawulo (Ibyakozwe wIntumwa 19:8, 9). Nubwo bimeze bityo, abo Bayuda ntibigeze bingingira abatware kujugunya Pawulo hanze y'umujyi.

2.  Nyuma yuko Pawulo ava muri Efeso ku nshuro ya mbere, Prisikira na Akwila bakomeje gukorerayo umurimo wo kubwiriza ubutumwa bwiza, nyuma yaho Apolo aza kubasangayo avuye muri Alegizandiriya (Ibyakozwe n'Intumwa 18:24,26). Umurimo wabo waje kugera ku musaruro n'umuryango mugari wabakristo batari bakomeye (Ibyakozwe nIntumwa 19:1).

3. Apolo, Prisikila, na Akwila basaga n'abashikamye mu nyigisho za gikristo. Nyamara kandi Abefeso bakiriye inyigisho mu gihe gito mbere yuko Apolo ahagurukayo yerekera I Korinto. Birashoboka ko iyo mpamvu yaba ari yo yatumye abigishwa bo muri Efeso bari basobanukiwe ubutumwa bwiza ku rwego ruto ndetse n’icyo ubukristo bwari cyo. Abakristo baho nta n’ubwo bari bazi Mwuka Wera (Ibyakozwe n'Intumwa 19:2, 3). Kubera iyo mpamvu, igihe Pawulo yari agarutse muri Efeso, yiyemeje kumarayo igihe kirushijeho kuba kirekire no gushyiraho urufatiro rukomeye rw'iby'iyobokamana mu itorero ryo mu muijyi ndetse n'iryo muri ako karere kose ka Aziya Ntoya (Ibyakozwe n'Intumwa 19:10).

4. Ni ingenzi kwita kuri bumwe mu buryo bugaragara kurusha ubundi bwose Pawulo yakoreshaga kugira ngo amenye impamo ndetse nubwiza bw'urugero rw'ubukristo bariho, bikaba kwari ukubaza abagize itorero niba barakiriye Mwuka Wera (Ibyakozwe n'Intumwa 19:2) no kubabaza niba basobanukiwe Yesu, Imana, ndetse n’uburyo abantu bakizwa binyuze mu kubatirizwa muri Kristo Yesu (Ibyakozwe WIntumwa 19:2-5). Ni cyo gituma, igihe Pawulo yari ari kwandikira Abefeso urwandiko nyuma y'imyaka myinshi yari ishize, yagarutse kuri izi nsanganyamatsiko zingenzi kandi arazishimangira (urugero: soma nko mu Abefeso 4). Izo nsanganyamatsiko zari zifite uruhare rukomeye mu kwerekana abo abakristo ari bo n'uko imibereho yabo yagombaga kuba imeze, byaba ku rwego rw'umuntu ku giti cye cyangwa se bikaba ku rwego rw’itsinda (umuryango ndetse nitorero). Nta torero ryabaho ridafite Yesu Kristo, Mwuka Wera ndetse na Data wa twese.

5. Igihe Mwuka Wera yamanukiraga kubigishwa bo muri Efeso, bahindutse itorero rya Yesu Kristo, bayoborwa na Mwuka Wera mu murimo bakoraga. Uwo Mwanya Mwuka Wera yabahaye ibyo bari bakeneye ngo bakore umurimo kandi basohoze ubutumwa binyuze mu kubagabira impano y’indimi ndetse n'izindi mpano za Mwuka. Ni yo mpamvu igihe Pawulo yandikiraga Abefeso urwandiko rwe yibanze ku mumaro wimpano za Mwuka mu mibereho y’itorero ndetse no mu murimo rikora.

**Gutwika Ibitabo**

Abanyabwenge bo muri iki gihe, nka Rebecca Knuth, uwahoze ari umuyobozi wa Gahunda y’Isomero no kubika amakuru ajyanye na Siyansi muri Kaminuza ya Hawaii, mu gitabo cye yise _Burning Books and Leveling Libraries: Extremist Violence and Cultural Destruction [Gutwika Ibitabo:Urugomo rw’Ubuhezanguni no Kurimbura Umuco]_ (Westport, CT: Praeger, 2006), yatanze umwanzuro uvuga yuko gutwika ibitabo ari ukurimbura umurage w’abantu mu bijyanye nimico. Mu gitabo cye yise _Burning the Books: A History of the Deliberate Destruction of Knowledge [Gutwika Ibitabo: Amateka yo Kurimbura Ubumenyi Ubigambiriye]_ (Cambridge, MA: The Belknap Press/Harvard University Press, 2020), Richard Ovenden,umuyobozi w’inzu y'isomero muri Kaminuza ya Oxford, avuga ko abantu batagomba kwemera igikorwa cyo gutwika ibitabo ahubwo ko bagomba kubungabunga ubumenyi bwa muntu ndetse n'umuco we. Gutwika ibitabo byari byiganjemo iby'Abayuda kwakozwe n’Abanazi mu mwaka wa 1933, cyangwa kurimbura ibitabo byo mu bihugu by’Uburengerazuba byigishaga iby’Ubukapitalisimu [capitalism] kwakozwe nfabarindaga Mao Zedong bitwaga “Red Guards,” mu mwaka wa 1966, bikoreshwa nkingero zikomeye z’itwikwa ry’ibitabo rifite impamvu za politiki yo, kubuza abantu kubona amakuru no kubahatira kwemera umuco mushya, ingengabitekerezo nshya; gusobanura amateka no kubona isi mu buryo bushya. Amateka yabigomekaga ku butegetsi bagatwika ibihumbi byinshi by’ibitabo byo muri Afrika byabaga byanditswe n’intoki mu gihe cya kera, muri Timbuktu [mu gihugu cya Mali] mu mwaka wa 2013 byifashishwa nk'urugero rwo gutwika ibitabo by'iyobokamana mu buryo bw’ubuhezanguni butagira icyo bwitaho. Muri icyo gihe, abapastoro babakristo bo mu matorero atandukanye bashinjwe gukabya no kutihanganira abandi igihe bayoboraga imirimo yo gutwika ibitabo, bakararikira abantu kuzana ibitabo by’ubupfumu kugira ngo bitwikwe.

Ni mu buhe buryo dushobora gusobanukirwa ibyo gutwika ibitabo kuvugwa mu Ibyakozwe n'Intumwa 19:19? Hari ingingo nyinshi zikwiriye kwitabwaho:

1. Uku gutwika ibitabo kwari igikorwa cy'ubushake bwabari bahindutse bakaba abakristo bavuye mu bupagani n’ubupfumu. Ntabwo barimbuye amasomero ndetse n’umutungo by’abandi bantu, ahubwo batwitse ibitabo byabo bwite by'ubukonikoni, ibitabo bo ubwabo bakoreshaga mu migenzo yamadini yabo ya gipagani. Ku bw’icyo gikorwa cy'ubushake, bagaragarije mu ruhame ko ubwo bari bakiriye uguhamagara kwa Yesu Kristo ngo binjire mu bwami bwe, bari barimo kwitandukanya n’ahahise habo hari huzuyemo ibyaha. Ntibashakaga ikintu cyose kibasubiza mu gukorana na Satani no guhura n’imikorere y'abadayimoni.

Mu myaka 200 yakurikiyeho, umwami mukuru Diocletian [soma Diyokeresiyani] Yategetse abakristo bose kuzana ibitabo byabo byera bigatwikwa kugira ngo bo ubwabo badatwikwa. Abakristo bamwe baremeye maze batanga Ibyanditswe byabo babiha abategetsi b'Abaroma ngo bitwikwe abo bakristo biswe _traditores_ cyangwa “abatanze” ibitabo byabo. Nyamata abandi bakristo bahisemo gutwikwa ubwabo aho kugambanira Ijambo ry'Imana cyangwa kuryihakana. Bityo, mu gihe itwikwa ry'ibitabo rivugwa mu Ibyakozwe n'Intumwa 19 ryari igikorwa cy'ubushake n'ibyishimo cyo gutangaza ko babatuwe ku mitego y'icyaha na Satani gutwika ibitabo kwa Diyokeresiyani kwari igikorwa cya polotiki y'urugomo no kurenganya ndetse n'ingengabitekerezo yo kurenganya abakristo, afite umugambi wo kumaraho abantu b'Imana no kubahatira kwemera idini ya gipagani.

2. Imana ihamagarira abantu bayo kwanga bivuye inyuma no guhakana ikimenyetso icyo ari cyo cyose cyo gusenga ibigirwamana nubupfumu mu miryango yabo no mu mitungo yabo (soma mu Itangiriro 35:2-4).

3. Nyamara kandi, nubwo Isirayeli yashoboraga kwinjira mu bindi bihugu ikarimbura ibigirwamana ndetse igatwika ibyakoreshwaga mu bupfumu, ibyo si byo byari umugambi wabo w'ibanze. Umurimo wabo wari uwo kubwira abantu ko gusenga ibigirwamana ari ikintu kirimbuka kandi kikageza abantu ku rupfu (Zaburi 135:15-18; Yesaya 44:9-20; Yesaya 45:20; Yeremiya 2:11-13; Yeremiya 16:19, 20; Yona 2:8; Abagalatiya 5:19-21; Ibyahishuwe 9:20,21) bakagira imibereho itarangwamo gusenga ibigirwamana n'ubupfurwishyanga ritabamo imbaraga ya Satani n'urupfu.

4. Ibi ntabwo bisobanuye ko Imana yirukana umunezero uzanwa n'imirimo y'ubugeni no kwandika. Ibiri amambu, Imana yishimira udushya n'abantu ndetse n'umuco wabo berekanira mu bitabo. Nyamara kandi ibyo bitabo n'imirimo y'ubugeni bigomba kwerekana imibereho y'abantu batarangwamo icyaha na Satani. Mu yandi magambo, twasubiye munsi y'ubuyobozi bw'imbaraga y'ubutegetsi bwa Satani.

#### Umugabane wa III: Imyitozo

1. Agakiza, Umurimo, n'Uburezi. Igitabo cy'Ibyakozwe n'Intumwa gihuza inkomoko y'itorero rya Efeso n'uburezi, ari byo bisobanurwa nko kuganira no “kujya impaka.” Bwa mbere, Pawulo yaganiryje, yavuganye, kandi agisha impaka Abayuda bari mu masinagogi, aho ntabwo hari ahantu ho gusengerwa gusa, ahubwo hanatangirwaga inyigisho zihabwa rubanda (Ibyakozwe n'Intumwa 18:19, Ibyakozwe n'Intumwa 19:8). Nyuma yaho, Pawulo yerekeje mu ishuri ryari hafi aho, ishuri rya Tiranusi, maze akomeza “kuganiriza’ cyangwa se kwigisha Abayuda n'Abagiriki iby'inzira yagakiza (Ibyakozwe n'Intumwa 19:9, 10). Injiza abanyeshuti bawe mu gutekereza ukuntu, bo nk'ishuri, bashobora kugira uruhare mu guhindura itorero ryabo rikaba nk'ishuri ryigisha abatuye aharikikije ubutumwa bwiza. Ni mu buhe buryo bashobora guhindura itorero basengeramo ahantu bakoresha baganiriza abaturanyi babo ibijyanye n'ubutumwa bwiza? 

2. Urwandiko Pawulo yandikiye Abefeso rwerekana ukuringanira gutangaje kuri hagati y'intekerezo, ibyiyumviro, amarangamutima, no gutumbira mu bijyane n'iyobokamana, ndetse n'imibereho yo mu buryo bufatika. Saba abanyeshuri bawe kwerekana uburyo bubiri bashobora gukoresha bakagira uruhare mu guhindura itorero ryabo ahantu hakorerwa umurimo yo gukemura ibibazo bishingiye kuri iyi miterere ya kimuntu mu muryango mugari babarizwamo.