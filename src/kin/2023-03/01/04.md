---
title:  Kumva Urwandiko Rwandikiwe Abanyefeso
date:   27/06/2023
---

Pawulo yanditse urwandiko yandikiye Abanyefeso ngo rusomerwe mu nsengero z'abizera baranguruye muri Efeso ikomeye. Mu myaka yakurikiyeho uhereye igihe Pawulo yari amaze kuhava, ingendo za Gikristo muri Efeso zari zaragiye ziyongera, kandi n'umubare w'insengero wari wariyongereye. Kuri abo bizera ba mbere, bishobora kuba byarabaye ikintu cy'ingenzi kugira Tukiko, umuntu wari uhagarariye intumwa Pawulo yahanze iryo torero, agahagarara hagati muri bo akabasomera urwandiko rwari ruturutse kuri we. Nk'uko urwandiko rwabisabaga, iryo tsinda ryari riteranye rishobora kuba ryari ririmo abagize umuryango bose; se w'abana, nyina ubabyara, abana ndetse n'imbata (Abefeso 5:21-6:9). Muri icyo gihe, urugo rwabagamo n'abandi bantu (abantu bafite umudendezo bafashwa na nyiri urugo) kimwe n'abaguzi. Bityo rero, abantu nk'abo bashobora kuba bari bahari, kimwe n'abaturutse mu yindi miryango.

`Hamwe n’inshamake ikurikira, soma uru rwandiko rwose, byaba byiza usomye uranguruye (biragutwara iminota 15). Ni izihe nsanganyamatsiko zumvikana muri urwo rwandiko rwose?`

I. Indamutso zibanza (Abefeso 1:1, 2)

II.  Imigisha itangira (Abefeso 1:3-1 4)

III.  Gusabira abizera ngo bakire ubwenge bushingiye kuri Kristo (Abefeso 1:15-23)

IV.  Bigeze kuba bapfuye mu bya Mwuka; none ubu bashyiranywe hejuru na Kristo (Abefeso 2:1-10)

V.  Kristo arema itorero rihurijwemo Abayuda n'abanyamahanga (Abefeso 2:11 -22)

VI.  Pawulo nk'umubwiriza w'ibya Kristo ku banyamahanga (Abefeso 3:1-13)

VII.  Gusengera abizera ngo bagire imibereho yuzuye urukundo rwa Kristo (Abefeso 3:14-21)

VIII.  Gukomeza ubumwe bw’itorero buturuka kuri Mwuka (Abefeso 4:1-16)

IX.  Kubaho imibereho mishya isigasirwa n'Ubumwe (Abefeso 4:1 7-32)

X.  Kugendera mu rukundo, umucyo n’ubwenge (Abefeso 5:1-20)

XI.  Gushyira mu bikorwa imibereho yahawe ishusho na Kristo mu rugo (Abefeso 5:21-6:9)

XII. Guhagarara mu mwanya umwe: Itorero nkingabo z’Imana (Abefeso 6:10-20)

XIII. Intashyo zisoza (Abefeso 6:21-24)

`Ni iyihe nsanganyamatsiko ikunda kugaruka muri uru rwandiko? Mbese ni iki rukubwira? Ingingo zihariye zikora ku muryango zirimo ni izihe?`
