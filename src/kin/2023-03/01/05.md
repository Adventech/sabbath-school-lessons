---
title:  Urwandiko Rwandikiwe Abanyefeso mu Gihe Cyarwo
date:   28/06/2023
---

`Pawulo atangira ate urwandiko yandikira abizera bo muri Efeso, kandi arusoza ate? Ni iki twiga ku bijyanye n'ibyifuzo byimbitse kurusha ibindi abafitiye? Soma Abefeso 1:1,2; Abefeso 6:21-24.`

Mu ntangiriro z'urwandiko, Pawulo avuga ko ari we warwanditse (Abefeso 1:1). Ahajya kuba hagati mu rwandiko, Pawulo akivuga mu izina, aho yiyita "imbohe ya Kristo ku bw'Abanyamahanga" (Abefeso 3:1), ari na byo bitangira ugutekereza kwe ku murimo akora nk'intumwa (Abefeso 3:1-13). Ahajya kuba ku musozo w'urwandiko, yongera kurengurira ku gifungo cye (Abefeso 6:20) maze agasojesha amagambo ye bwite (Abefeso 6:21,22). Nubwo abahanga bamwe bahakana ko uru rwandiko rwanditse na Pawulo, ni ingenzi kuzirikana ko uru rwandiko rugaragaza neza ko ari Pawulo warwanditse. Abakristo benshi bemera ko Pawulo ari we warwanditse, kandi ni byo koko.

`Ni mu buhe buryo Pawulo ahagaritswe umutima n'ingaruka gufungwa kwe kuzagira ku bizera bo muri EfeSo? Soma Abefeso 3:13.`

Urwandiko rw'Abefeso rusa n'urusangiye igihe ndetse n'ibyari biri kuba muri iyo minsi n'izindi nzandiko Pawulo yandikiye muri gereza, ari zo Abakolosayi(soma Abakolosayi 4:7,8) n'urwandiko yandikiye Filemoni. Na none, bisa n'aho hashize igihe kinini uhereye igihe Pawulo yakoreraga umurimo we muri Efeso (Abefeso 1:5; Abefeso 3:1,2). Pawulo ashobora kuba yaranditse urwandiko rw'Abefeso ari muri gereza i Roma ahangana mu mwaka wa 62 N.K.

Mu rwandiko rw’Abefeso, Pawulo avuga bike ku birebana n'ibihe abo yari yandikiye bo muri Efeso bari barimo. Ibyo yatekerezagaho byari byinshi. Aravuga ku by'igihe kigari cyane, uhereye ku byemezo Imana yafashe "mbere yo gushyiraho imfatiro z’isi" (Abefeso 1:4), maze agatekereza ku buryo bwagutse insanganyamatsiko zikomeye zagakiza Imana yatangiye muri Kristo. Mu kugenza atyo, urwandiko rwerekana ruhanitse mu buvanganzo, bukoresha interuro ndende, imizimizo igenda isubirwamo, ndetse n'imvugoshusho ziteguwe neza. Pawulo ashobora gukoresha uburyo nkubwo ahandi (urugero: Abaroma 8:31-39), nyamara rwibanda cyane ku Befeso, tukaba rurangwa cyane no guhimbaza, gusenga, nimvugo yo kuramya (Abefeso 1:3-14, Abefeso 1:15-23, Abefeso 3:14-21) maze agatanga abyitondeye imirongo iteguwe mu buryo bwiza kandi ivuzwe mu buryo bwa gihanga (urugero: Abefeso 4:1-16, Abefeso 5:21-33, Abefeso 6:10-20).