---
title:  Gusenga no Gushima
date:   09/07/2023
---

Atewe umwete no kumva ko abizera bo muri Efeso bafite iterambere mu byo kwizera Yesu no mu rukundo bakundana hagati yabo (ahari aya makuru yayahawe na Tukiko, Abefeso 6:21, 22), Pawulo ababwira uburyo abasabira.

`Gereranya ahantu habiri Pawulo avuga iby’amasengesho mu Befeso— Abefeso 1:15-23 n' Abefeso 3:14-21. Ni izihe nsanganyamatsiko ayo makuru y'uburyo bubiri ahuriyeho?`

Rimwe na rimwe ijwi kamere ryacu dukoresha mu isengesho rishobora kuzuramo amaganya, kurira ku bw'ikibazo iki w'iki cyangwa ingorane runaka. Ibyo Pawulo avuga ku isengesho, byerekana ko gushima ari imvugo iranga isengesho. Dushyira hamwe imigisha y'Imana maze tukayishimira. Dushaka kubona Imana ikora mu bihe tukayishimira ko iba mu mibereho yacu kugira ngo ihendure uko ibintu bimeze. Mu kwishimira ubuntu n’imbaraga bya Kristo washyizwe hejuru (Abefeso 1:20-23), tuyishimira imigisha iha abo tubasha kugeraho. Aha ni ho hari ibanga rya Pawulo ry'isengesho rihindura ibintu: isengesho ni urufunguzo rwo guhimbaza no gushima.

Na none Pawulo yavuze yuko “abashimira Imana urudaca, akabasabira uko asenze" (Abefeso 1:16; soma no mu Bafilipi 1:3,4; 1 Abatesalonike 1:2; na 1 Abatesalonike 5:16-18).

Mbese “gusenga urudaca” bisobanuye iki mu by'ukuri (1 Abatesalonike 5:17). Ntabwo bishobora gusobanura guhora dupfukamye imbere y'Imana dusenga. Bisobanuye ko iyo duhawe umugisha na Mwuka w'Imana, tugenda dufite imibereho irangwa n'imitima ikingukiye guturwamo n'Imana n'imbaraga zayo, tugahora dushaka impamvu zidutera kuyishima. Bisobanuye guhora twiteguye gukemurira ibibazo byo mu mibereho yacu imbere y'Imana, gushaka inama zituruka ku Mana igihe duhuye n’urujijo n'impinduka ziba mu buzima. Bisobanuye kutabaho uri umushyitsi ku Mana, ahubwo tukabaho dukorana na Yo, kandi tugahora twiteguye kuyoborwa na Yo.

Natwe tubona isengesho nk'itandukaniro n'ikintu cy’inyongera mu buzima bw’umwigishwa bigomba gukoreshwa mu gihe gikwiriye. Pawulo afata atajenjetse inshingano yo gusengera abizera bo muri Efeso, ibyo akabikora ashima Imana ku bwabo (Abefeso 1:16; gereranya n’ Abefeso 1:3-14) kandi akabasabira (Abefeso 1:17-23; gereranya n’Abefeso 3:14-21). Kuri we, isengesho ni izingiro ryo kwizera kwa Gikristo. Iyi mirongo irimo irarika rigera ku bantu bose ribakangurira gusenga ni irarika rireba buri wese muri twe kugira ngo twite ku “murimo wacu bwite wo gusenga” mu mucyo w'uburyo Pawulo yitangiye gukora iyi nshingano.

`Kuki ari ingenzi buri gihe gushima Imana mu isengesho ku byo ugomba kuyishimira?`