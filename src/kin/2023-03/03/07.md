---
title:  Ibindi byo Kwiga no Kuzirikanwa
date:   14/07/2023
---

Iga ubu busobanuro bubiri bwavanywwe mu nyandiko za Ellen G. White buvuga ukuntu Kristo yererejwe:

“Igihe Kristo yinjiraga mu marembo y'ijuru yimikiwe hagati y'abamarayika bamuramyaga. Uyu muhango urangiye, Mwuka Muziranenge yamanukiye ku bigishwa be mu muriri mwinshi, Kristo nawe ahabwa icyubahiro gihwanye n'icyo yahoranye ibihe bidashira ari kumwe na Data wa twese. Gusukwa kwa Mwuka Muziranenge ku munsi wa Pentekote bwari ubutumwa bw’ijuru buvuga ko kwakirwa k’Umucunguzi kurangiye. Nkuko isezerano rye ryari riri, yari amaze koherereza abayoboke be Mwuka Muziranenge uvuye mu ijuru nk'ikimenyetso cy'uko we nk'umutambyi n'umwami yahawe ubutware bwose mu ijuru no mu isi kandi ko ari Uwasizwe kugira Ngo atware ubwoko bwe?’—Ibyakozwe n'Intumwa, p.25 [ingeri ya 2018].

“Data wa twese ahobera Umwana We, maze havugwa aya magambo ngo: ‘Abamarayika b'Imana bose nibamuramye’ Abaheburayo 1:6.

“N’ibyishimo bitarondorwa, abatware, ugukomera kw'Igikomangoma gitanga ubugingo. Ingabo z'abamalayika zimwikubita imbere, mu gihe amajwi y'ibyishimo yasabaga ibikari by'ijuru avuga ati, 'Umwana w'intama watambwe ni We ukwiriye guhabwa ubutware, n'ubutunzi, n'ubwenge, n'imbaraga, no guhimbazwa, n'icyubahiro, n’ishimwe” (Ibyahishuwe 5:12).

“Indirimbo zo kunesha ziba urwunge n'umuziki w'inanga z'abamalayika, kugeza ubwo jjuru rimera nk'irisabye ibyishimo no guhimbaza. Urukundo rwari runesheie. Icyazimiye cyari Kibonetse. Maze ijuru risakaza amajwi ahanitse y’urwunge rigira riti, "Ishimwe no guhimbazwa n'icyubahiro n’ubutware bibe iby’lyicaye ku ntebe iby’ Umwana w'intama iteka ryose” Ibyahishuwe 5:13—_Uwifuzwa Ibihe Byose_, p.656 (Ingeri ya 2018).

***Ibibazo:***

`Tekereza ku gushyirwahejuru kwa Yesu ko “muri iki gihe” n'ukuzabaho “mu gihe kizaza.” Ni mu buhe buryo Yesu yarangije kuba Umwami “wa byose” n’imbaraga z’abadayimoni zikaba ziri munsi y'ubutware bwe—ni ukuvuga “muri iki gihe”? Kandi se ni mu buhe buryo gutegeka byose kwe kuzuye kwerekeza mu gihe kizaza—uko “mu gihe kizaza”? (Soma 1 Abakorinto 15:24-28,)`

`Ni ku ruhe rugero ubayeho mu mucyo w’ubwami bwa Kristo aho ategeka ibintu byose? Cyangwa se ni ku ruhe rwego ubayeho uyoborwa n'izi mbaraga zindi, ububasha bwaguye, bwa butware bugiye kuzashira? Mbese ushobora gutandukanya ibintu ute, kandi ni mu buhe buryo ushobora guhunga imbaraga z’ikibi, kuko nubwo zatsinzwe nta gushidikanya, zigishobora kwigaragaza cyane mu isi?`