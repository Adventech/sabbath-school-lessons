---
title:  Kugabana ku Mbaraga z'Umuzuko
date:   11/07/2023
---

Mu mirongo isigaye mu yo Pawulo avugamo iby'isengesho, Abefeso 1:20-23, Pawulo avuga mu buryo bwagutse ku nsanganyamatsiko ya gatatu y'ubwenge yiringira ko Mwuka Wera azazanira abizera: ubwinshi bw'imbaraga zayo butagira akagero ikoresha ku bwabo. Atangira yerekana ibintu bibiri byabayeho mu mateka y'agakiza nk'ibintu bya mbere byerekana imbaraga z'Imana: (1) kuzuka kwa Yesu akava mu bapfuye; (2) gushyirwa hejuru kwa Yesu akicara ku ntebe y’ubwami bw'ijuru (Abefeso 1:20).

`Ni mu buhe buryo ubushobozi bw’Imana bugaragarira mu kuzuka kwa Yesu? Abefeso 1:20; 1 Abakorinto 15:20-22; Abefeso 3:8-11; Abaheburayo 13:20, 21; 1 Petero 1:3.`

0 isigaye mu yo Pawulo av
Kuzuka kwa Yesu ni ingingo itagibwaho impaka y'ukwizera kwa Gikristo (1 Abakorinto, 15:14, 17). Abizera bindahemuka bategereza umuzuko ukomeye wo mu gihe kizaza ubwo bazazukira ubugingo buhoraho Kristo agarutse, bitewe n'uko Kristo yazutse (1 Abakorinto 15:20-23). Dushobora guhanga amaso kuri Kristo muri iki gihe kugira ngo aduhe imigisha iboneka mu butumwa bwiza, harimo ndetse no guhabwa Mwuka Wera ngo abane natwe mu mibereho yacu, bitewe n’uko Kristo yazutse.

Imvugoshusho yerekana ko Imana “yicaje Kristo iburyo bwayo” (Abefeso 1:20), yatiwe muri Zaburi 110:1, akaba ari amagambo yasubiwemo kenshi kurusha ayandi mu Isezerano Rishya (amagambo yose yasubiwemo asa n'ayerekeza ibitekerezo kuri yo). Gushyirwa hejuru kwa Kristo gufite umwanya ukomeye mu rwandiko rw’Abefeso. Abizera “bicazwa hamwe... na We [Kristo Yesu] ahantu ho mu ijuru” (Abefeso 2:6). Ikindi kandi, Pawulo arengurira ku kuzamurwa mu ijuru kwa Kristo nk’igikorwa kibanza kugira ngo Kristo abone gusohoza ibintu byose no guha itorero impano (soma Abefeso 4:8-11).

Mu Abefeso 4:8-11, Pawulo atuburira kwirinda gutekereza Kristo nk’uwicaye ku ntebe y'ubwami ya Se ntacyo akora, ahubwo “amugaragaza nk'ishusho yo mu Isezerano Rishya ya Kristo washyizwe hejuru kandi agakwira mu isi yose binyuze muri Mwuka We, anesha kandi agakomeza kunesha”—E. F, Bruce, _The Epistles to the Colossians, to Philemon, and to the Ephesians_(Grand Rapids, MI: Eerdmans, 1984), p. 133. Bityo rero, Pawulo yerekana gushyirwa hejuru/kwambikwa ikamba kwa Kristo nkaho atari ukwerekana gusa imbaraga z’Imana zihabwa abizera, ahubwo ni no kwerekana isoko yazo.

`Ni mu buhe buryo ukeneye imbaraga z’Imana mu mibereho yawe, kandi ni ubuh buryo burushijeho kuba bwiza bwo kwishyira aho izo mbaraga zibasha kutugeraho? Imigenzereze ishobora kutubuza kubona iyo mbaraga ni iyihe?`