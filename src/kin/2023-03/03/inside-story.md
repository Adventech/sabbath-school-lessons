---
title:  Gahunda yo Kugarura Icyacumi no Gutura Amaturo
date:   14/07/2023
---

#### Mikroneziya Gukurikira Ubuyobozi bw’Imana

> <p>Yohana 16:3</p>
> “Uwo Mwuka w'ukuri naza azabayobora mu kuri kose kuko atazavuga ku bwe, ahubwo ibyo azumva ni byo azavuga, kandi azavabwira ibyenda kubaho.”

Nitwa Eli. Ubutumwa bugufi bwahinduye ubuzima bwange. Nari ndi mu mwaka wa kabiri wa kaminuza ubwo incuti yanjye yanyohererezaga ubutumwa bugufi. “Ese wakwishimira kuba umwarimu w'umukorerabushake muri Chake (Chuuk) uyu mwaka?” N'iki ubutumwa bugufi bwavugaga. Nagize urujijo, ndibaza nti uwo Chake ni nde, kandi kuko nkeneye kumwigisha? Nyuma naje kumenya ko iyo ncuti yarimo kunsaba ko nakora nk’umwarimu w'umukorerabushake ku kirwa cya Chake muri Microneziya.

Naje kumenya ko ishuri ry'Abadiventisiti b’Umunsi wa Karindwi ryo muri Chake ryari rifite abarimu batandatu gusa mu banyeshuri 150. Bari bakeneye cyane abandi barimu. Narasenze ngo Imana Inyobore, nuzuza impapuro zisabwa, hanyuma hashize ibyumweru bike nuriye indege nerekeza muri Mikroneziya.

Nubwo Chake hasaga nk'ahantu hari umugi nkihatera ijisho, ntabwo byansabye kureba kure ngo menye uburyo imyizerere ya gakondo igiteye ubwoba abantu baho. Umunyeshuri umwe yaje kumbwira ko umwana w'umuhungu w'umuturanyi we yatewe na dayimoni, bikajya bituma areba mu kirere, ntagire abantu amenya.

Ikirere gishyuha n'ubwiza bw’amazi y'inyanja bya Chuka bikurura abantu, nyamara ntacyo bivuze ukurikije ibyo abantu bo kuri icyo kirwa bakeneye, mu by’ukuri - ni abantu bafite inyota y'ukuri. Nubwo benshi mu banyeshuri bo ku ishuri rya Chuka bava mu miryango itari ry'Abadiventisiti, ishuri rya Chuka mu by'ukuri ni ishuri ry'ivugabutumwa, kandi nizere rwose ko ndi kuzana impinduka mu buzima bwabanyeshuri ndetse n'abandi bahatuye.

Nshimishwa n’ahantu kure Imana Igeze Inyobora muri uru rugendo rudasanzwe rwo kwizera. Rimwe na rimwe ibyiza nkora mba numva bidahagije, ariko nizera ko Imana yanshyize hano kubwimpamvu, kandi impa imbaraga nkeneye ngo nyikorere. Noneho ubu nsobanukiwe neza ko rimwe na rimwe intsinzi y'urugendo rwacu rwa Gikristo idapimwa “n'ibyiza dukora” cyangwa ubushobozi bwacu ahubwo ni uburyo twumva kandi tukumvira ijwi ry'Imana.

**ICYO DUHAMAGARIRWA:** Imana iduhamagarira twese kongera kwizera kwacu byaba mu kujya aho Iduhamagarira kujya, cyangwa mu gutanga buri gihe kandi muri gahunda nkuko Ituyobora. Mu gutanga bikubiyemo gukiranuka tugarura icyacumi cy’Imana, ndetse no kumva ijwi ryayo mu gihe Iduhamagarira kugirana isezerano na Yo, dutanga ituro rya buri gihe ryiswe “Isezerano.” Iradusaba gutanga. Ndagusaba ngo ubaze Imana uti, “Mbese ni uruhe rugero mu byo ninjiza ushaka ko najya ntanga buri gihe nkituro ry'isezerano?”  Nawe wumve icyo Igusubiza Kubwira Imana “Yego” ni bwo buryo bwonyine bwo gukuza kwizera kwawe.

**Imana Mbere ya Byose**