---
title:  Ububasha bwa Yesu Washyizwe Hejuru
date:   08/07/2023
---

### AHO ICYIGISHO CY'IKI CYUMWERU GISHINGIYE:
Abefeso 3:14-21; 1 Abatesalonike 5:16-18; Gutegeka kwa Kabiri 9:29; 1 Abakorinto 15:20-22; Zaburi 110:1.

> <p> Icyo Kwibukwa:</p>
> Mumenye n’ubwinshi bw’imbaraga zayo butagira akagero, izo iha twebwe abizeye nkuko imbaraga z’ububasha bwayo bukomeye ziri, izo yakoreye muri Kristo ubwo yamuzuraga mu bapfuye ikamwicaza iburyo bwayo ahantu ho mu ijuru” (Abefeso 1:19, 20).

Bisa nkaho abantu bahora baharanira kugera ku bubasha. Nk'urugero: uruganda rwitwa “Auto manufacturer Devel Motors,” rwamamaje ikinyabiziga cy’umwimerere cyitwa “Devel Sixteen" kikaba ikinyambiziga cya cylinder (silendere) 16, gifite moteri ya litiro 12,3 ishobora gukora imbaraga z'amashanyarazi ziri hejuru ya watts (wati) 3,728,500. Kandi niba ibi bidahagije, reka dufate imashini isa n'iyo bahingisha yitwa “Peterbilt semi-truck” ikoresha moteri eshatu zo mu bwoko bwa “Pratt & Whitney J34-48”. Kuko ifite imbaraga z'amashanyarazi zingana na watts 26,845,200, iyo mashini igenda ahantu hareshya na metero 400 mu masegonda 6.5, kandi mbere yuko isimbuka inshuro ebyiri ijya mu kirere ikongera ikamanuka, ibanza kugenda intera ingana na kilometero 605 mu isaha.

Ibihabanye n'ibyo, Pawulo asabira abizera bo muri Efeso ngo mu gihe bahuye n'igishuko cyo gutangarira ububasha bunyuranye hamwe n’imana zabonekaga mu muco wabo, binyuze muri Mwuka Wera bazagire imibereho irimo imbaraga nyinshi cyane Imana itanga binyuze muri Kristo. Izi mbaraga z’Imana ntabwo zipimishwa ibipimo bya “watts”, cyangwa imbaraga z’ubukonikoni, ahubwo zigaragarira mu bintu bine biri mu mateka byashyize hejuru kandi bikazanira isi agakiza:(1) umuzuko wa Yesu; (2) kuzamurwa agashyirwa ku ntebe ya cyami y’Imana; (3) gushyirwa kw’ibintu byose munsi y’ibirenge bya Kristo (4) kuba Kristo yarahawe Itorero ngo abe umutwe waryo (Abefeso 1:19-23).

Mu kwita kuri ibi bintu bine, abizera bashobora gutangira gusobanukirwa no kugira imibereho irimo imbaraga nyinshi Imana ikoresha mu mibereho yabo ku bwabo.