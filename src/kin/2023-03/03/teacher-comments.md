---
title:  Ubusobanuro Bugenewe Abigisha
date:   14/07/2023
---

# Umugabane wa I: Inshamake

**Isomo ry'Urufunguzo:** Abefeso 1:19, 20.

**Amasomo Iki Cyigisho Gishingiyeho:** Abefeso 1:15-23, Abefeso 3:14-21, Zaburi 110:1, 1 Abatesalonike 5:16-18, Gutegeaka kwa Kabiri 9:29, 1 Abakorinto 15:20-22.

**Intangiriro:** Nyuma yo ku vuga mu nshamake no guhimbaza Imana kubw’umugambi wayo w'agakiza kabonerwa muri Kristo, mu Abefeso 1:15-23, Pawulo ahamiriza bene se na bashiki be bo mu Efeso ko abasabira ngo bakomeze kumenya agakiza binyuze muri Mwuka Wera ukorera muri mibereho yabo. Pawulo asaba Imana Data wa twese guha Abanyefeso (1) kumenya Imana binyuze mu ihishurirwa ibaha, (2) kugira ibyiringiro bikomoka ku guhamagarwa n'Imana n'amasezerano yayo, ndetse (3) no kwizera kubahesha imbaraga zitarondoreka z'Umwami Yesu Kristo (Abefeso 1:17-19).

Imbaraga za Kristo zigaragariza mu buryo bubiri. Ubwa mbere, imbaraga za Kristo ziza muri twe kubw'umuzuko we. Mu bya Mwuka tuzukira ubugingo bushya muri iki gihe turi ku isi maze tugahabwa isezerano ryo kuzukira ubugingo guheruka mu gihe kizaza. Ubwa kabiri, imbaraga za Kristo zigera muri twe kubwo kuzamurwa mu ijuru kwa Kristo, kuko yicara ku ntebe ya cyami yo mu ijuru nk'Imana, Imana yacu, iduha imigisha iva ahantu ho mu ijuru; ni ukuvuga mu buturo bwo mu ijuru. Kristo Yesu yaremye ijuru n'isi nimbaraga zigaragara ndetse n’izo mu buryo bw’umwuka; kubw'ibyo rero, zose z'iri munsi y'ubutware bwe. Imbaraga zo mu buryo bw'umwuka zigometse zamaze igihe zivuga ko zitegeka isi, na zo z'iri munsi y'ubutware bwe.

Ikindi kandi, kumenya ko Yesu yazamutse akicara ku ntebe ya cyami y’Imana byarangije kutugira abaraganwa na We ndetse n’abantu b'ahantu ho mu ijuru. Muri Kristo, ibintu byose byo mu ijuru ni ibyacu! Umunsi umwe, natwe mu buryo bugaragarira amaso tuzazamuka tujye aho hantu ho mu ijuru dufatanye n'abari mu ijuru guhimbariza Imana ahazengurutse intebe yayo y'ubwami (Ibyahishuwe 4:1-4, 8-11; Ibyahishuwe 5:6, 9-14; Ibyahishuwe 15:2-4).

**Insanganyamatsiko z'iri muri iki cyigisho:** Icyigisho cy’iki cyumweru kibanda ku nsanganyamatsiko nyamukuru eshatu:

1. Amasengesho yo guhimbaza no gushima ni ingenzi mu mibereho y'umukristo.

2. Kumukristo, gukorerwamo n'imbaraga ihindura ya Kristo na Mwuka Wera mu mibereho y'umukristo ni ikintu kitagomba kubura.
 
3. Nkabakristo nyakuri, ku bwo kumenya imbaraga ya Kristo no gukorerwamo na yo, dushobora kubaho muri We dufite umudendezo, nta bwoba bwo gutinya imbaraga zubwigomeke ziri muri iyi si dufite.

# Umugabane wa II: Ubusobanuro

**“Kubera Iyo Mpamvu”**
Mu rwandiko Pawulo yandikiye Abefeso hose, Pawulo akoresha amagambo avuga umwanzuro nk'aya akurikira:

- _dia touto_ (Abefeso 1:15, Abefeso. 5:17, Abefeso 6:13, bisobanura ngo “ku bwo”, “kubera ko”; “hashingiwe ko”),

- _dia_ (Abefeso 2:11, Abefeso 3:13; Abefeso 4:25; Abefeso 5:14, bisobanurwa ngo “ku w'ibyo”, “kubera iyo mpamvu”; “bityo rero”),
- _oun_ (Abefeso 4:1, Abefeso 5:1, 7; Abefeso. 6:14, bisobanurwa ngo “bityo rero? “nuko”), na

- _toutou charin_ (Abefeso 3:1, 14, bisobanurwa ngo “ku bw’ibyo?” “ku bwo kugira ngo?”, “ku bw'uko”, kubw'impamvu yo?” “ku bwa”).

Muri Bibiliya zimwe, aya magambo asobanurwa ngo “ku bwibyo rero” (Abefeso 2:11; Abefeso 3:13; Abefeso 4:1, 25; Abefeso 5:1, 7, 17; Abefeso. 6:13, 14) cyangwa “kubera iyo mpamvu ( Abefeso 1:15; Abefeso 3:1, 14; Abefeso 5:14). Bityo rero, Pawulo abanza kuvuga kandi agasobanure kwiiby'iyobokamana cyangwa se ukuri nk'umugabane w'ishingiro. Hanyuma, avuga mabe burambuye umugabane wa “kubera iyo mpamvu” kugira ngo ahuze ibi bitekerezo n'imibereho y'itorero. Nyamara kandi, rimwe na rimwe Pawulo akoresha aya magambo “kubera iyo mpamvu" cyangwa umugabane wo guhuza ibivugwa n'imibereho nk'umugabane w'ishingiro ibe ukundi “guhuza ibivugwa n'imibereho” cyangwa umugabane “kubera iyo mpamvu”” Muri ubu buryo, Pawulo akomeza kwagura, kurambura, ndetse no gukungahaza ubugari bwigitekere cye ku bijyanye n'ubutumwa bwiza, itorero, ndetse 'imibereho ya gikristo.

Mu Abefeso 1:11-14, Pawulo avuga mu nshamake impamvu y'ubutumwa bwiza, ari bwo musingi yubakiraho rya yobokamana rya “kubera iyo mpamvu” (Abefeso 1:15) maze akerekana uburyo ubutumwa bwiza bwisanisha n'itorero (Abefeso 1: 15-23), rigizwe n “abera (Abefeso 1:15, 18). Abakristo cyangwa abera ni abantu bafite kwizera Yesu (Abefeso 1:15) bafite umwuka w'ubwenge no guhishurirwa” mu kumenya Imana (Abefeso 1:17), kandi bakaba baramurikiwe bakamenya guhamagara kwa Kristo, umurage ashaka kuduha, ndetse n'imbaraga ziheranije y'umuzuko we (Abefeso 1:18, 19). Aba bera ni bo torero, cyangwa umubiri wa Kristo (Abefeso 1:22, 23). Uru rugero rw iyobokamana rya Pawulo ryubakiye kuri aya magambo ngo “kubera iyo mpamvu,’ ni rwo nkomoko y'itorero.

Itorero ryubatswe ku butumwa bwiza Pawulo asobanura mu Abefeso 1:1-15. Undi mugabane usigaye w'urwandiko rwandikiwe Abefeso uvuga ibirebana n'itorero. Nyamara iri ni itorero ryubatswe ku gusobanukirwa neza ubutumwa bwiza, “ubutumwa bwiza Pawulo yigisha” nk'uko yari kubuvuga ahandi (Abaroma 2:1 6, Abaroma 16:25, 2 Timoteyo 2:8). Nkuko byagaragaye muri Efeso ikintu cyose cyasobanuwe binyuze mu kugisanisha n'ikindi kintu. Mu cyerekezo cya Efeso cyo kubumbita ibyo mu isi yose hamwe, byari byoroshye ko umuco w’Abanyefeso uba ishusho icyo buri wese ari cyo, binyuze mu gutwikiriza iyobokamana n'imitekerereze irindi yobokamana n'imitekerereze bitandukanye n’ibyo utwikira. Nyamara hano Pawuli ntanyeganyezwa: urufatiro rw'itorero, ruhabwa ishusho n'ubutumwa bwiza, ku bw'ubutumwa bw’Imana cyangwa umugambi wayo yateguye mbere yo kuremwa kw'isi none ikaba yarawuhishuriye muri Yesu Kristo. Itorero, icyo riri cyo, ubutumwa, n'umurimo rifite, ntabwo kizana impinduka ishingiye ku muco. Itorero ni umusaruro wumugamb ari igitekerezo w'Imana, wumurimo Imana ikorera mu isi wo gukiza abanyabyaha n'inyokomuntu.

**Itorero, Guhishurirwa,n’Ubucurabwenge**
Pawulo asabira itorero (Abefeso 1:16, 18), ashimira Imana umurimo yakoreye muri bo. Mu buryo bwihariye, Pawulo ashimira Imana umurimo yakoze wo kumurika umucyo mu itorero, binyuze mu mpano zayo z'ubwenge no guhishurira abantu (Abefeso 1:17, 18). Iri sengesho rikura igitwikirizo ku bintu bibiri nyamukuru biranga imiterere y'itorero.

Icya mbere: itorero ryubatse ku guhishurirwa n'Imana, ntabwo ari ku bucurabwenge bw'abantu. Nubwo Pawulo yari azi neza ubucurabwenge (Ibyakozwe n'Intumwa 17:28), yanze gushyiraho ibuye ry'urufatiro rw'itorero rikomoka mu bucurabwenge. Kuri we, ntabwo itorero ryagombaga kubakwa ku bwenge n'ubuhanga bwo kuvuga bya kimuntu, ahubwo ryagombaga kubakwa ku “bihamya by'Imana,” guhishurirwa na Yo kuri muri Yesu Kristo w'abambwe, no “kwigaragaza kw’imbaraga ya Mwuka Wera” (1 Abakorinto 2:1-5). Nyamara ibi ntibisobanuye ko nta bwenge buri mu bijyanye no kubaka itorero.

Ibiri amambu, itorero ryubakiye ku bwenge, nyamara si bwa “bwenge bw'iki gihe cyangwa" ubw'abatware bashiraho, ahubwo ni ubwenge bwubwiru bw’Imana ari bwo bwenge bwahishwe, Imana yaringanije ibihe byose bitarabaho ngo buduheshe icyubahiro; mu batware b'iki gihe nta wabumenye” (1 Abakorinto 2:6-8). Ni yo mpamvu Pawulo aburira Abakolosayi ngo birinde "umuntu wabanyagisha ubwenge bw'abantu n'ibihendo by'ubusa bikurikiza imihango y'abantu ... bidakurikiza Kristo” (1 Abakorinto 2:8; ongera usome muri Yohana 1:12, 13; 1 Abakorinto 1:20-27; 1 Abakorinto 3:19; 1 Timoteyo 6: 20,21).

Iyi nyifato ku bijyanye n'ubucurabwenge, ntabwo ishatse kuvuga ko Imana, Pawulo, cyangwa abakristo barwanya geshyira mu gaciro cyangwa gutekereza neza. Ibiri amambu, gutekereza neza ni bumwe mu bushobozi bwa muntu cyangwa impano Imana yaduhaye iyihe yaremaga umuntu mu ishusho yayo. Icyo Pawulo avuga hano, ni uko itorero, cyangwa idini ya gikristo idashingiye ku bitekerezo by'ibizabaho n’imyanzuro by'ubucurabwenge bwo mu bihe bya kera mu bihugu by’Uburengerazuba bw’isi, ndetse na siyansi yo mu bihe bya vuba no muri iki gihe, bishingiye cyane ku kwibwira ko nta hishurirwa riva ku Mana rimbiriwe, ririmo urukundo, ryihariye, rifite intego, kandi ryungura ibitekerezo ribaho. Ahubwo icyo ubucurabwenge bwo mu Burengerazuba bw'isi ndetse na siyansi byemeza ko kibaho ni imitekerereze ya kimuntu, ubwiru ndetse n’umuhati w’ubwenge wo kugera ku Mana cyangwa mu bwami bwayo. Ubu buryo bw’imitekerereze ni ikinyuranyo cyo Kwizera kwa gikristo.

Pawulo ashimangira ubudatsimburwa ko itorero atari umusaruro w'ubucurabwenge cyangwa siyansi cyangwa ibyo bibwira n'imyanzuro yabo, kandi ko ritazigera rimera rityo. Itorero ni umusaruro w’ubutabazi Imana yazanye mu isi yacu no guhishurirwa kwabonetse muri Kristo Yesu binyuze mu Byanditswe. Binyuze muri Kristo no mu Byanditswe byera, Imana yahamagaye umuntu ngo ayigarukire kandi ngo agaruke mu bwami bwayo. Iyo abantu bitabye iryo rarika, bahinduka itorero ry’Imana ryubatswe ku murimo Yesu Kristo na Mwuka Wera bakorera muri twe. Ku bw’iyo mpamvu, imitekerereze izagera ku ntego, izubakira imirebere y'isi n'ibitekerezwa nk'ibizaba ku ihishurirwa rivuye ku Mana.

Icya kabiri: ntabwo itorero ari umuryango mugari w'abantu b'amahara kubiri, aho bamwe baba ari abantu bafite ubuhanga ibitekerezo bya gicurabwenge, b’indashyikirwa mu mashuri ku ruhande rumwe, ku rundi ruhande hari abantu b'injiji.

Ahubwo, mu itorero, abizera bose barasiwe n'umucyo kandi bahabwa ihishurirwa n'ubwenge biva ku Mana. Iki gitekerezo ni cyo rufatiro rwa gikristo rwubatsweho inyito z'ubuntu n'ubumwe. Abakijijwe cyangwa abera ntibahawe agakiza no guhishurirwa bitewe n'ubwenge bwabo, ubushobozi n'umuhati bafite, ahubwo ni kubw'ubuntu bw'Imana, kubera ko Imana ari Yo yihishurira abantu bose kandi ikabararikira kwakira agakiza. Abizera bose bahabwa imigisha imwe! Bose bahabwa ihishurirwa rimwe, agakiza kamwe, ndetse n'umurimo umwe. Ni yo mpamvu itorero ari rimwe kandi rikaba ritagabanyijwemo ibice bibiri, bitatu cyangwa bine. 

**Gutinya Imbaraga no Kuzitsinda.**
Isi yacu ihora ishaka ubushobozi ubudatuza. Niba dutekereza ububasha nk’imbaraga, tubona ko amasoko y’imbaraga atuma hakomeza kubaho ugushyamirana kudatuza, yemwe ndetse hakabaho n'intambara muri iyi si yacu.

Nyamara isi yacu iri gushaka ikirenze amasoko y’imbaraga. Isi iri gushaka mu buryo bwihariye amasoko yo mu by’umwuka atanga imbaraga, imbaraga zizabageza ku nsinzi irambye, ubutegetsi n'amahoro, gutegeka no gusohoza ibyo bashaka. Uko twegera imperuka y'amateka ya muntu yaranzwe n'icyaha, abantu benshi bashakira ububasha mu masoko y'abadayimoni, baba babitekerejeho cyangwa batabitekerejeho. Aya masoko ya kidayimoni ni imbaraga zihindura abantu imbata kandi zikabarimbura. Mu by’ukuri, miliyoni nyinshi z'abantu zisobanukirwa ko izi mbaraga z’abadayimoni zihindura abantu imbata, nyamara ntibashobora kwivana mu bubata bw’izo mbaraga. Abenshi nta n'ubwo bazi ko hari ubundi bwoko bw’imbaraga bubaho. Batinya gusa izo mbaraga z’abadayimoni.

Abandi bantu  benshi bagira ubwoba  bw’imbaraga n'ibindi bintu bidafite ubuzima nk'imitingito y’isi, tsunami, cyangwa ibyobo byijimye. Abandi bagira ubwoba bw’imbaraga z'ahantu imibumbe yo mu kirere iba. Abantu bamwe batinya ipfa ry'umuntu ku giti cye cyangwa uburakari yifitemo muri we. Mu minsi ya vuba, ubutasi budakoresheje uburyo, bw'umwimerere bwahindutse isoko y'ubwoba ku bantu benshi.

Nyamara Pawulo ashimangira ko imbaraga za Kristo zitarondoreka ziruta cyane izo mbaraga zindi zose. Imana yaremye isanzure ryose n'ubushobozi buririmo ndetse n'amasoko y'imbaraga, ku bw'ibyo rero, izi mbaraga zose ziri munsi y'ubutware bwe. Yaraturemye, kandi ashobora kudusubiza kuba abantu bazima no kudufasha kwitegeka no gutegeka ibibazo biri imbere mu mitima yacu bidutera ubwoba. Kristo yaremye abamarayika, umugabane wabo umwe wigomeka ku Mana maze bahinduka abadayimoni bagerageza uko bashoboye kose ngo bategeke iyi si; nyamara Imana yatsinze ubwigomeke bwabo igihe Kristo yazaga bwa mbere kandi azabarimbura buheriheri hamwe n'imbaraga zabo igihe azaba agarutse ku iherezo ry’intambara ikomeye maze buheriheri. Yemwe no muri iki gihe, abo badayimoni baratsindwa kandi ntibashobora kubona insinzi kuri twe igihe cyose turi muri Kristo Yesu.

Ku bw’iyo mpamvu, Itorero ry’Abadiventi b’Umunsi wa Karindwi ryiyumvisemo ubukene bwo kugaragaza ukuri k'ubutumwa bwiza mu ishusho y’ihame shingiro rya 11 rivuga ibyo “Gukurira muri Kristo”:

“Binyuze mu rupfu rwe ku musaraba, Yesu yanesheje imbaraga za Satani. Uwo Yesu ni We i ihe cy'umurimo we hano k wategekaga imyuka y’abadayimoni mu gi u isi, yanamenaguye imbaraga zayo igihe ahamya ibyo gucirwaho iteka kwayo. Insinzi ya Kristo iduha kunesha imbaraga z’umubi zihora zishaka kutwigarurira, igihe tugendana na we mu mahoro, umunezero kandi twiringiye urukundo rwe. Icyo gihe, Mwuka Muziranenge atura muri twe kandi akaduha kunesha. Uko dukomeza kugendana na Yesu nk’Umukiza n'Umwami wacu, tubaturwa mu bubata bw’ibikorwe bibi twahozemo. Ntabwo tuba tukigendera mu mwijima ngo dutinye imbaraga z'umubi, cyangwa ngo dukomeze kugendera mu bujiji no mu migendere idahwitse y'ubuzima bwacu bwa kera. Muri uwo mudendezo mushya tugira igihe turi muri Kristo, duhamagarirwa gukurira mu mico ye, dusabana na We buri munsi mu masengesho, twiga Ijambo rye, turitekerezaho tunatekereza ku rukundo rwe, tumuhimbaza, duteranira hamwe kumuramya, kandi tugira uruhare mu murimo w'itorero. Igihe twitangira umurimo mwiza wo gufasha abatuzengurutse kandi duhamya iby’agakiza ke, kubana kwe natwe binyuze muri Mwuka Muziranenge, bituma buri mwanya na buri gikorwa biduhindukira imibereho.” **Ibyo Abadiventisti b’Umunsi wa Karindwi bizera...p.136, ingeri ya 2010;**(wabisanga no ku rubuga rwa https://www.adventist.org/growing-in-christ.)

# Umugabane wa III: Imyitozo

1. Insengero nyinshi z'Abadiventisti b'Umunsi wa Karindwi zimara igihe kinini cy’iminsi igize icyumweru zikinze. Igihabane cy’ibyo, ni uko muri gahunda yo kuramya yo ku munsi w'Isabato haba harunzemo gahunda nyinshi zituma haboneka agahe gato ko gusenga umuntu ku giti cyangwa gusengera mu matsinda. Tera ubutwari abanyeshuri bawe, ngo bafatanyije n'itorero basengeramo, baba nkabizera ndetse n'itorero basengeramo, bashyireho gahunda yo guhindura itorero, byaba abizera ndetse n'inyubako basengeramo, ngo habe inzu cyangwa ahantu hamasengesho ahoraho ku bahaturiye ndetse nfabashyitsi mu minsi yose y’icyumweru.

2. Rarikira abigishwa bawe gutekereza uburyo imiryango yabo ndetse n'itorero bishobora guhinduka ihuriro ry’aho abantu baturanye na bo bashobora guhererwa imbaraga Kristo. Ni mu buhe buryo mushobora gufasha abo muturanye na bo bagatsinda ubwoba bw'uburyo bunyuranye bubaheza mu bubata bwo gutinya imbaraga ziboneka mu isanzure, ikoranabuhanga, inarijye, cyangwa abantu bagenzi babo, ndetse n’imbaraga z’abadayimoni?

3. Saba abigishwa bawe gutekereza ko buri wese muri bo ararikiwe kubwiriza ku ihame shingiro rya 11. Ni ibihe bitekerezo bitatu nyamukuru byaba bigize ikibwirizwa cyabo?

`Gira icyo Wandika`