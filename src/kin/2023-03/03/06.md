---
title:  Yesu, Ibintu Byose, Nddetse n'Itorero rye
date:   13/07/2023
---

Abakristo ba mbere babonye muri Zaburi 110:1 ubuhanuzi bwo kwerezwa kwa Yesu: “Uwiteka yabwiye Umwami wanjye ati: “Icara iburyo bwanjye, Ugeze aho nzashyirira abanzi bawe munsi y'ibirenge byawe.”

Basomye Zaburi ya 8 mu buryo bumwe nk'ubwo bahamya ko Imana “yashyize ibintu byose munsi y’ibirenge bye” (Zaburi 8:6), ibirenge by’ ‘umwana w'umuntu (Zaburi 8:4), Nubwo bizeraga ko imbaraga z'umwijima zari ziri hejuru y’imitwe yabo kandi zishaka kubashuka, bagundiriye kwizera kubemeza ko izo mbaraga ziri munsi y’ibirenge bya Kristo.

Nimwite kuri aya magambo avuga ko “yashyize ibintu byose munsi y’ibirenge bya Yesu,” Se “yamuhaye itorero nk'umutwe w'ibintu byose” (Abefeso 1:22; yagereranya n'aya ngo “yamuhaye itorero ngo abe umutwe w'ibintu byose,”). Nubwo amagambo ngo “ibintu byose” ari ijambo n'ibumbira hamwe isanzure ryose na buri kintu cyose Pawulo aracyafite mu bitekerezo bye “imbaraga” yari yavuze mu Abefeso 1:2. Ibintu byose—ibyo mu ijuru, ibintu ndengakamere, imbaraga zibyumwuka na zo zibariwemo,ibyo byose biri munsi y'ibirenge bya Kristo, biri munsi y’ubushobozi  bwa Kristo.

`Ni ibihe byiza itorero riheshwa no kwererezwa kwa Kristo akicara ku ntebe y'ubwami y’ijuru, no kuba ategeka ibintu byose byo mu ijuru no mu isi? Abefeso 1:22, 23.`

Imana yahaye Yesu kunesha imbaraga zose. Itorero, rifitanye isano ya bugufi na Kristo kandi rigahabwa na We ibyo rikeneye byose, na ryo risezeranirwa kunesha abo banzi. Imbaraga z’Imana, zigaragarije mu muzuko we no gushyirwa hejuru kwe agasumba imbaraga zose zo mu isanzure, zaratanzwe ngo zifashe itorero. Imana yahaye itorero Yesu wanesheje, naryo rikaba rigomba kwifatanya na We kugira ngo ryitwe umubiri we.

Ni mu buhe buryo twe nkabizera dushobora kumenya Kristo washyizwe hejuru kandi tukumva mu mibereho yacu imbaraga z'Imana? Pawulo ntavuga mu buryo bwahuranyije uburyo ibi bintu bibaho. Nubwo bimeze bityo, kuba iyi mirongo ari “amakuru yerekeye isengesho” ni igitekerezo gitangwa. Pawulo yizera ko Imana isubiza amasengesho ye. Ahamya umumaro wo kwishimira imbaraga z’Imana, zerekaniwe muri Kristo, imbere y’Imana ubwayo maze akayisaba yuko zakorera mu mibereho y’abizera.

`Ni mu buhe buryo imbaraga y’amasengesho yigeze gukorera muri wowe ubwawe? Ntabwo ari ibyo gusubizwa kw’amasengesho gusa, ahubwo n'ibijyanye n’isengesho muri rusange, kandi ni mu buhe buryo isengesho ritwegereza hafi y’Imana no hafi y’imbaraga twaherewe muri Yesu?`