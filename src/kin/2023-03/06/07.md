---
title:  Ibindi Byo Kwigwa No Kuzirikanwa
date:   04/08/2023
---

Soma igice cya 27 cyitwa "Ububyutse bwo muri Iki Gihe," cyo mu gitabo Intambara Ikomeye cyanditswe na Ellen G. White, pp. 330-342.  

"Ni mu buhe buryo dushobora guhuza imimerere yacu yo kuba ibikuri mu bya Mwuka n'uburyo amagambo yo mu Befeso 3:14-19 hasobanura ukuzura k'ubumenyi dufite amahirwe yo kugira? Ni mu buhe buryo ijuru ritureba, twebwe ababonye amahirwe yose yo mu bya Mwuka y'igihe gito kugira ngo dukurire mu buntu, nyamara tukaba tutarakoresheje ubwo buryo twari dufite? Ntabwo intumwa yanditse aya magambo kugira ngo idukinishe, kugira ngo idushuke, cyangwa ngo izamure ibyifuzo byacu kugira ngo nyuma idutetereze mu mibereho yacu. Yanditse aya magambo kugira ngo itwereke icyo dushobora kandi tugomba kuba cyo, niba tugomba kuba abaragwa ubwami bw'Imana. Ni mu buhe buryo tugomba kuba abakozi bakorana n'Imana, niba turi ibikuri? Tuzi amahirwe Umukristo afite, kandi dukwiriye gushaka kwa gusobanukirwa kwimbitse mu bya Mwuka mu bintu by'Imana Umwami Yesu yifuje ko tugira.

"Mbese twizera Bibiliya mu by'ukuri? Mbese twizera mu by'ukuri ko dushobora kugera ku kumenya Imana dushyizwe imbere muri iyi mirongo? Mbese twizera buri jambo ryose riva mu kanwa k'Imana? Mbese twizera amagambo yavuzwe n'abahanuzi n'intumwa, bayavugiwemo na Yesu Kristo, We soko y'umucyo wose n'imigisha, ari na We utuwemo n'ubutoni bwose no kuzura kose? Mbese mu by'ukuri koko twizera Imana, ndetse n'Umwana wayo?-Ellen G. White, The Advent Review and Sabbath Herald, Ukwakira 1, 1889.
**IBIBAZO:**

`Gereranya amagambo ya Pawulo yo guhimbaza Imana ari mu Befeso 3:20, 21 n'amagambo yo guhimbaza Imana aboneka mu Isezerano Rishya- Abaroma 11:33-36; Abaroma 16:25-27; Abafil. 4:20; 2 Petero 3:18b; Yuda 24, 25. Ni izihe nsanganyamatsiko cyangwa ibitekerezo bikomeza kugarukirana muri iyi mirongo? Ni mu buhe buryo dushobora kugira umutima wo guhimbaza no kuramya bigaragarira muri izo nsanganyamatsiko?` 

`Gereranya uburyo bune Pawulo akoreshamo ijambo ry'Ikigiriki "plÄ“roma" (risobanura "ukuzura") mu Befeso (Abefeso 1:10, 23; Abefeso 3:19; Abefeso 4:13). Kuki utekereza ko iki gitekerezo ari ingenzi kuri Pawulo?`

`Mu bikorwa by Imana byose Pawulo ayihimbariza mu Befeso 3, ni ikihe kirusha ibindi byose kugukora ku mutima? Kubera iki?`

`Pawulo yanzura ibice bitatu bibanza by Abefeso nk'uko yabitangiye (Abefeso 1:3-21), akoresha imvugo yo gusenga no guhimbaza. Yishimira imbaraga z'Imana, zigaragara mu mibereho y'abizera binyuze muri. Kristo no muri Mwuka (Abefeso 3:16-21). Ni mu buhe buryo, nk'uko Ellen G. White yabyanditse haruguru, dushobora kurushaho kwiyumvamo izi mbaraga mu mibereho yacu?`