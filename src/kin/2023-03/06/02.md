---
title:  "Pawulo: Intumwa Yagizwe Imbohe Ku Bw'abanyamahanga"
date:   30/07/2023
---

`Soma Abefeso 3. Mu gihe usoma, tahuramo insanganyamatsiko nkuru imwe cyangwa ebyiri. Ni izihe ngingo nkuru Pawulo yerekana?` 

Abefeso 3 herekana ishusho ishimishije. Pawulo atangira igice akoresheje aya magambo: "Ni cyo gituma jyewe ndi imbohe ya Kristo Yesu, mbohewe mwebwe abanyamahanga." (Abefeso 3:1). Hanyuma areka iyo nsanganyamatsiko agahindukirira indi atindaho cyane irebana n'umurimo we nk'intumwa ku banyamahanga (Abefeso 3:2-13). Nyuma yo kuba ayishyize ku ruhande, yerekana ikimenyetso cyo kugaruka mu murongo w'ibitekerezo yari yahozemo asubira mu magambo ngo: "Ni cyo gituma" (Abefeso 3:14), no mu mirongo ya 14-21 herekana amakuru y'isengesho rye ryari ryarogowe.

Mu Abefeso 3:1, Pawulo yivuga nk' "imbohe ya Kristo Yesu", uburyo bw'imivugire ye, nubwo yashoboraga kuba ari mu nzu y'imbohe i Roma kandi akagaragara nk'uri munsi y'ubutware bw'ingoma y'Abaroma, hari umugambi w'Imana wimbitse usohorezwa mu mibereho ye. Ntabwo ari imfungwa ya Roma ahubwo ni "imfungwa ya Kristo Yesu"! (gereranya n'Abefeso 4:1).

Kuba Pawulo avuga iby" "umubabaro" we (Abefeso 3:13), no hanyuma yaho akavuga iby'iminyururu (Abefeso 6:20), byerekana ko aho afungiwe atari inzu imuguye neza (gereranya no mu Byakozwe n'Intumwa 28:16) ahubwo ni mu nzu y'imbohe. 

Kuba mu nzu y'imbohe yo mu kinyejana cya mbere, kandi byongeye akaba yari ari muri gereza y'Abaroma, byari ikibazo cy'umwihariko. Ubwami bw'Abaroma ntibwigeze butunganya amagereza yubatswe neza ngo abe arimo isuku no kugaburirwa ku gihe kidahindagurika. Mu by'ukuri ubwami bw'Abaroma ntibwari bukeneye cyane amagereza kubera yuko igifungo kitakoreshwaga nk'ubwoko bw'igihano. Abantu bashyirwaga mu nzu y'imbohe igihe babaga bategereje gucirwa imanza cyangwa kwicwa. Imfungwa zabaga zitezweho kwibonera ibizitunga kandi zigatega amakiriro kuri bene wabo n'inshuti kugira ngo zibone ibyokurya n'ibindi zabaga zikeneye.

Igihagaritse Pawulo umutima ahari gishingiye ku cyo amarangamutima atewe n'igifungo cye ashobora gukora ku bizera, kubera ko kuba imfungwa byafatwaga nko gukozwa isoni bikabije mu cyerekezo cy'umuco waharaniraga icyubahiro kandi ukirinda ikimwaro. Yashoboraga gutinya ko abantu bamwe bazabaza bati: "Ni mu buhe buryo Pawulo ashobora kuba intumwa ya Kristo washyizwe hejuru kandi akaba n'imfungwa ifite igisuzuguriro?" Nuko aha igifungo cye indi shusho kugira ngo afashe abizera kukibona nk'umugabane w'umugambi w'Imana. Ari kubabazwa ku bwabo ("mbabazwa ku bwanyu,") maze ikigaragara nk'imvano yo gukorwa n'isoni, mu by'ukuri izahinduka "icyubahiro" cyabo (Abefeso 3:13).

`Ni mu buhe buryo dushobora kwiga kwiringira Imana n'inzira zayo igihe turi hagati mu bihe bishobora kutugerageza?`