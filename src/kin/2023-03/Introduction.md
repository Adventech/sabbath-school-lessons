### ABEFESO: Uburyo bwo Gukurikira Yesu mu Bihe Biruhije

Mu rwandiko rwandikiwe Abanyefeso, Pawulo atubwira ku Banyefeso ubwabo. Imyaka yakurikiye ibihe byari bishimishije byo mu minsi yabanje y’umurimo wa Gikristo muri Efeso, Abanyefeso bari bahanganye no kumenya icyo kwizera kwabo kwa Gikristo kubamariye.

Pawulo, uwigeze kubangamira ubukungu bw'uyu mujyi wari mu mijyi ine minini mu bwami bw’Abaroma, ubu noneho yari yafashwe ashyirwa mu nzu yimbohe. Ubwo yandikaga ari muri gereza, yari ahagaritswe umutima n'uko abizera bo muri Efeso bashobora “gucogora” bakibagirwa ingingo ikomeye yicyo kuba umwigishwa wa Yesu bisobanuye mu muco wo muri Efeso ugoye, wabanyamujyi kandi biabapagani. Nubwo abasomaga inyandiko ye bari Abakristo, imvugo ye ni irarika abantu ngo bajye mu ruhande rwe. Ashaka kongera kubashyira ku rutonde rwabitabye irarika bakakira kwizera kwa Gikristo, ngo bongere gucana umuriro wo kwiyegurira Kristo kwabo, no kubyutsa ibyishimo byo kuba bamwe mu bagize umuryango ukomeye w'Imana mu isi, ari wo torero.

Kubera ko kwizera kwa Gikristo gushigiye kuri Kristo nyine, Pawulo asakaza hose uburyo amwishimira ndetse no kumuramya. Igihe habayeho kunyerera, abigishwa b'Abakristo bagomba kongera gushinga ibirenge byabo bigakomera; bizaterwa n’uko bongeye gusingira urukundo bakundaga Yesu mbere no kwiringira bundi bushya ubuntu bwe n’imbaraga ze. Muri ubwo buryo, Pawulo agaragaza guhabwa icyubahiro kwa Kristo mu ijuru, agashyirwa hejuru y'abafite ububasha n’ibigirwamana bishaka kwigarurira imitima y’abizera bo muri Efeso. Yesu ni We ntego y'umugambi w’Imana wibihe byose, umugambi abizera ari bo torero, bafitemo uruhare rukomeye mu migambi y’Imana yo guteranyiriza ibintu byose muri Kristo.

Mu gihe Pawulo ashaka uburyo bwo kurehereza abizera bo mu Efeso kwiyegurira Umwami wabo bundi bushya, ntabwo apfobya icyo kuba umwigishwa w'Umukristo bisaba. Yerekana mu buryo busa nuburambuye uko imico ya Gikristo ndetse W'Abakristo ubwabo bagomba kumera. Abakristo bahamagarirwa kuramya nkabahumekerwamo na Mwuka, bakubaha Kristo kandi bakaba bayobowe n’Imana; ari na byo Pawulo akomeza kugenda asobanura. Kwiyegurira Kristo bizana impinduka mu mikorere y'umuntu ndetse n’imivugire ye. Gukunda Kristo bisobanuye kubaha abizera bagenzi bawe no kubaha agaciro. Bisobanura gutsinda imyifatire yo guhenebera kw’imico ribikorwa by’ubugome nubusambanyi byari byiganje mu muco wabo. Mu masano tugirana mu itorero no mu miryango, bisobanura gukurikiza urugero rwo kwigomwa rwatanzwe na Kristo. Bisobanura guha abenegihugu bagenzi babo bo muri Efeso ingero zisobanutse z'ishusho nshya yo kubaho kumuntu.

Mu rwandiko rwe, umwanya munini Pawulo awumara asobanura ibyishimo aterwa niyi shusho nshya yicyo kuba umuntu binyuze mu kuba umwe mu bagize itorero ry'Imana bisobanuye. By'umwihariko, asubizwamo imbaraga nigitekerezo cy’'uko Imana yahurije hamwe imigabane yabantu yari itandukanye—Abayuda n'Abanyamahanga—bagahinduka itorero rimwe. Mu kubaho bagaragaza ubumwe, aho abantu baba bitezweho ucumbikira abashyitsi, baba bafite uburyo bwo kwerekana ibiranga umuryango mushya w’Imana nubwami bugtye kuza.

Mu gukurikirana akamaro ko kuba umwe mu bagize itorero ry'Imana, Pawulo asobanura imvugoshusho enye zerekana itorero. Abizera bagize _umubiri_ wa Kristo, byerekana kwiyegurira Kristo n'ubumwe byafitanye hagati yabo. Ni _urusengero ruzima_ rwubatswe binyuze mu gitambo cya Kristo i Kaluvari, urwo Imana isengerwamo. Ni _umugeni_ wa Kristo, utegereje ibirori bikomeye byo gushyingirwa ubwo Umukwe azaza kubajyana nk'abantu be bwite. Mu mvugoshusho iheruka yerekana umuhati wa Pawulo wo kongera kubararikira kugira kwizera kwa Gikristo, ni _umutwe w'ingabo_ za Kristo, zikoresha amahoro mu izina rye, zirwana n'imbaraga z'umwijima mu mbaraga z'Imana mu gihe bategereje kigaruka kwa Kristo.

Hanyuma Urwandiko Pawulo yandikiye Abanyefeso rukavuga mu buryo bwihariye ku bihe bimeze nkibi byacu, aho kwikururiraho abantu kw’isi no guhita kw’igihe bishaka kwijimisha ukuba abigishwa kw’Abakristo. Uru rwandiko rwerereza Kristo kandi rugashimangira akamaro ko kumukurikira witanze, abizera bakora bo mu itorero rye igihe tubaho twerekana ibyiringiro dufite byo kugaruka Kwe. Muri iki gihembwe tuzagira amahirwe yo gutega amatwi urwandiko Pawulo yandikiye Abanyefeso, dusenga no kongera kugira imibereho mishya yo kwishimira gukurikira Yesu mu bihe biruhije. 

_John K, McVay, Ph.D., ni umuyobozi kandi akaba n’'umwarimu w’lyobokamana muri Kaminuza ya Walla Walla mu mugi wa College Place, i Washington, muri Leta Zunze Ubumwe za Amerika, aho akora guhera mu mwaka wa 2006._