---
title:  Ba Shebuja b'Imbata na bo ari Imbata
date:   07/09/2023
---

Mu magambo asoza Pawulo abwira imbata ngo “naho yaba imbata cyangwa, uw'umudendezo” (Abefeso 6:8), ijambo “uw'umudendezo” rirengurira kuri ba shebuja b'imbata, ahesha Pawulo uburyo bwo kugera mu mwanya wo kubaha inama igihe aba atekereza ku mbata na ba shebuja bahagaze ahantu bareshya imbere y'intebe y’imanza ya Kristo (gereranya 2 Abakorinto 5:10; Abakolosayi 3:24, 25).

`Reka dutekereze yuko uri shebuja w'imbata kandi ukaba uri Umukristo, noneho ukaba uteze amatwi aho urwandiko rw'Abefeso rusomerwa mu rusengero usengeramo; mbese ni iyihe nyifato wagira kuri iyi nama, itangiwe imbere y’imbata zawe? Abefeso 6:9.`

Mu guhugura kwahuranyije, Pawulo abwira ba shebuja b'imbata guhindukira, ari ko kugaragaza itandukaniro rikomeye riri hagati ya ba “batware” (mu Kigiriki ni _hoi kurioi_, ryahinduwemo ba "shebuja"), bari bafite akamenyero ko “gukangisha" imbata zabo, n“Umutware” (_ho kurios_), Kristo, “utarobanura abantu ku butoni."

Pawulo asaba ba shebuja b’imbata “kugenzereza batyo” imbata zabo, ikintu kigomba kuba cyari gitangaje ku muntu wo mu kinyejana cya mbere wari ufite imbata. Ba shebuja b'imbata bari bakwiriye gusubirisha imbata zabo ibikorwa by’ubushake buyobowe nuko ari indahemuka kuri Kristo, bihura n'icyo Pawulo yari yasabye imbata (Abefeso 6:5-8). Ababwira kureka gukangisha imbata zabo, ikintu cyari rusange mu gihe ba shebuja b'imbata bahaga imbata zabo ibihano bitandukanye, birimo kubakubita (1 Petero 2:20), ihohotera rishingiye ku gitsina, kubagurisha (bakava ku bo bari bakunze), imirimo ivunanye, kubicisha inzara, kubabohesha ingoyi, kubatwikisha ibyuma bishyushye babashyiraho ibimenyetso, ndetse n’urupfu.

Pawulo ashyigikira amategeko atanga akoresheje ibintu bibiri bitera ubutwari bihamagarira ba shebuja b’imbata kureba ibirenze imyubakire y’umuryango mugari wo mu isi y'Abagiriki n'Abaroma: 

1. Bo ubwabo n'abo bita imbata zabo basangiye Shebuja umwe (“kumenya ko ubabereye Shebuja bombi ari uwo mu ijuru," gereranya n' Abakolosayi 4:1); 

2. Databuja wo mu ijuru acira abantu bose imanza atarobanura ku butoni, Ubwo Shebuja wabo bwite afata abitwa imbata kimwe n’abandi, ni ko na bo bakwiriye kugenza (gereranya Filemoni 15, 16).

Ahanini, imvugo Pawulo akoresha mu Befeso zishobora gutera imbata z'Abakristo ubutwari mu buryo bwihariye: kwemerwa nk'abana (Abefeso 1:5); gucungurwa (Abefeso 1:7); umurage (Abefeso 1:11, 14; Abefeso 3:6) kwicarana na Kristo ku ntebe y’ubwami (Abefeso 2:6); guhinduka “abaturage b'ijuru" “abo mu nzu y’Imana” (Abefeso 2:19; gereranya 3:14, 15), n'ibice by’umubiri wa Kristo (Soma Abefeso 3:6, Abefeso 4:1-16), Mu Abefeso 6:5-9 hafungura inyigisho yose iboneka muri uru rwandiko nk’ikorera mu masano hagati y'imbata na bashebuja, hakubiyemo n'inama zijyanye n'amagambo (Abefeso 4:25-32) n'imyifatire (Abefeso 5:1-14).