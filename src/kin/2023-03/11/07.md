---
title:  Ibindi Byo Kwigwa No Kuzirikanwa
date:   08/09/2023
---

Kubaha abana nk'abizera bagenzi bacu Pawulo avuga (Abefeso 6:1-3) biha agaciro inshingano yacu irebana n'uburyo abana bafatwa mu isi yo muri iki gihe. Ijambo abwira ba se b'abana (Abefesa 6:4) riduhamagarira kwita ku nshingano za kibyeyi. Guhuza inama Pawulo aha imbata (Abefeso 6:5-8) n'igihe turimo, ndetse by'umwihariko inama aha ba shebuja b'imbata (Abefeso 6:9), birushaho kugorana kubera ko umuryango mugari tubayemo kuri benshi muri twe utandukanye n'uw'icyo gihe, kandi bigaterwa n’uko tuzi yuko gukoresha uburetwa uko byaba bimeze kose, ni kimwe mu bintu bibi cyane mu mico mbonera. Nyamara kandi, kubera yuko aya magambo yahumetswe akaba amwe mu Byanditswe, dukwiriye gutekereza uko twayahuza n'igihe turimo. Hamwe n'abizera bo mu kinyejana cya mbere, dufite amahirwe n'inshingano byo guhuza indangagaciro z’Ubutumwa Bwiza n'amasano tugirana n'abandi. Ibibazo byo kuganirwaho biri hepfo byaringanirijwe gushyigikira uyu murimo w'ingenzi.

`Bisobanuye iki ku Badiventisiti kuvuga ko gukunda abana ari igihamya cy' “ubwoko bwiteguye gusanganira umwami”? Luka 1:17 (hasubiwemo amagambo ari muri Malaki4:6).`

`Kubaha abana kuvugwa na Pawulo gutuma havuka ikibazo cyo gutekerezwaho: Ni iyihe nshingano dufite yo kwagura biruseho uburyo Kristo yita ku bana bagira imibereho yo gukorerwa urugomo, gukorerwa ihohoterwa rishingiye ku gitsina, no gukozwa isoni bakiri bato? Ushingiye ku bushakashatsi ku ngaruka zikomeye z’Ibikorwa bibi bikorerwa abana bato (cyangwa usure urubuga: https://www.cdc.gov/violenceprevention/), ni iyihe nshingano tubafiteho?`

`Nk'uburyo bwo kwagura ukubaha abana kuvugwa na Pawulo n’uburyo Yesu yabitagaho, ni izihe nshingano itorero rifite zo kurera no kurinda abana rishinzwe kwitaho? Ni ubuhe buryo n’imikorere rikwiriye kuba rifite ngo rishobore gukora ibyo?`

`Inama Pawulo aha imbata na ba shebuja, mu Abefeso 6:5-9, akenshi zikoreshwa ku masano ari hagati y’abakozi n’abakoresha babo. Ni mu buhe buryo ibi bikwiriye? Ni akahe kaga gashobora kuboneka mu kubikora?`

`Gukoresha abantu uburetwa biracyaboneka mu isi yacu muri iki gihe, ahabarurwa abantu barenga miliyoni 40 b'imbata (hakurikijwe amakuru dukesha urubuga: http://www.globalslaveryindex.org/). Nk'abantu bafite umudendezo dufite abatubanjirije bari bashikamye ku gukurwaho burundu k'ububata, ni izihe nshingano dufite uri aba bahungu n'abakobwa b’Imana bagizwe imbata igihe turirimba ibyo Kristo azakora ngo “Azacagagura iminyururu, kuko imbata ari mwenedata, kandi mu izina rye, akarengane kose kazahagarara”?`