---
title:  Ububata mu Byanditswe Byera n'Amateka
date:   05/09/2023
---

`Soma inama zihabwa imbata na ba shebuja mu mirongo ikurikira: Abefeso 65-9, Abakolosayi 3:22-4:1; 1 Abakorinto 7:20-24; 1 Timoteyo 6:1,2; 1 Petero 2:18-25, Ni mu buhe buryo ushobora kuvuga izi nama muri make?`

Biratangaje kumva Pawulo abwira ba shebuja b'imbata b'Abakristo gutekereza aho imbata z’Abakristo zicaranye na ba shebuja b'Abakristo mu nsengero zo muri Efeso. Ububata mu isi y'Abagiriki n’Abaroma bushobora kuba bwari butandukanye mu buryo bufatika n'ubwo mu gihe cyakurikiyeho cyitwa icy'Isi Nshya. Ntibwari bushingiye ku itsinda rimwe ry’ubwoko runaka. Mu mijyi, rimwe na rimwe imbata zo mu ngo zahabwaga amahirwe yo kwigishwa, maze zikaba zashobora gukora nk'abubatsi, abavuzi, n'abacurabwenge. Rimwe na rimwe izi mbata zo mu ngo zashoboraga guhabwa umudendezo nyuma yo kumara igihe runaka zikora, nubwo imbata nyinshi zitigeraga na rimwe zibona umudendezo wazo. Mu kugerageza kugaragaza itandukaniro ryari hagati y'abo ngabo, ingeli zimwe za Bibiliya zo mu gihe cya vuba zifata ijambo ry'Ikigiriki _doulos_ (risobanura “imbata”) riboneka mu Abefeso 6:5-8 zikarisobanura nk’ “umugaragu udafite umudendezo.”

Nyamara ibyo byakorwaga muri rusange, imbata zo mu cyaro zakoraga imirimo ivunanye, hatitawe ku hantu imbata zakoreye, zaba zari munsi y'ubushozi n’ubutware bya shebuja, ubafite n'abagore babo ndetse n’abana. Ugutaka k’uwitwa _Publilius Syrus_, wigeze kuba imbata, kurababaje: gupfa biruta kubaho uteshejwe agaciro nk’imbata. Hitawe kuri uko kuri kose, ubusobanuro bw'ijambo _doulos_ nk “imbata” ni bwo umuntu yahitamo, by'umwihariko, kuko imbata zikangishwa na ba shebuja (Abefeso 6:9).

Gukoresha abantu nk’imbata cyari ikintu kiboneka ahantu hose mu gihe cya Pawulo. Ntabwo yakemuraga ikibazo kijyanye na byo nk'umuntu uharanira impinduka mu muryango mugari w’abantu, ahubwo yabikoraga nk’umupastoro ugira inama abizera ku bijyanye n'uburyo bahangana n'ukuri kw’ibyari biriho no gukwirakwiza  icyerekezo gishya gishingiye ku guhinduka k'umwizera ku giti cye, kwajyaga kugira ingaruka zagutse mu muryango mugari w’abantu mu gihe cyajyaga gukurikiraho: “Icyerekezo cye ntabwo kwari ugukuraho ububata mu bwami bw’Abaroma. Ahuwbo ibitekerezo bye byari biri ku kindi kitari ugukuraho iby'ububata mu buryo bwemewe n'amategeko, ari cyo guhanga umubano wa kivandimwe ushingiye ku kwemerwa n'Imana nk'abana bayo.... Kuri Pawulo, hagombaga kubaho impinduka y'umuryango mugari mu itorero, mu mubiri wa Kristo, mu gice gito bari baherereyemo  no mu itorero rya Gikristo no mu rugo rwa Gikristo”—Scot McKnight, _The Letter to Philemon_ (Grand Rapids, MI: Eerdmans Publishing Company, 2017), pp. 10, 11.

`Kimwe mu bizinga bikomeye byanduje amateka y'ubukristo ni ukntu bamwe bagiye bakoresha iyi mirongo ya Bibiliya ivu ga ku bijyanye n'ububata kugira ngo bashyigikire iki kibi. Ni ubuhe butumwa bukomeye dukwiriye gukura muri ibi burebana n'uko dukeneye gukoresha ijambo ry’Imana tubyitondeye?`