---
title:  Inama Zigirwa  Ababyeyi
date:   04/09/2023
---

`Gereranya Abefeso 6:4 n' Abakolosayi 3:21. Ni iyihe mpamvu dusanga mu Bakolosayi 3:21 ituma ababyeyi bakwiriye kwirinda kurakaza abana babo?`

Igitabo cyanditswe ni Umuyuda witwa Mwene Siraki, cyariho mu gihe cya Pawulo, kigira inama ababyeyi ku birebana n'uko bagomba gufata abahungu babo: “Ukunda umuhungu we azamukubita kenshi... Honesha umwana azagutera ubwoba bikomeye; kina na we, azagutera agahinda... Hana umwana wawe kandi umukorere umutwaro uremereye, kugira ngo utazababazwa no kutagira isoni kwe" (Sirach 30:1, 9, 13). 

Inama ya Pawulo ikoresha imvugo itandukanye n'iyi. Abanza guha ba se b'abana itegeko ririmo impakanyi ati: “Ntimugasharirire abana banyu," rigakurikirwa n'irindi ritarimo impakanyi ngo “Mubarere mubahana, mubigisha iby’Umwami wacu” (Abefeso 6:4). Mu gihe cya Pawulo, ba se b'abana bari bafite ububasha bwose ku bana hakurikijwe amategeko, kandi abana bafatwaga nk'umutungo wabo. Ba se bari bafite uburenganzira bwo kubahana igihano kirimo ubugome, ndetse bakaba bahanisha n'urupfu abana babo. Mu by'ukuri, rimwe na rimwe ububasha se w'abana yabaga abafiteho bwarutaga ubwo shebuja w’imbata yabaga azifiteho. Ntabwo Pawulo ari gushyigikira ubwo bubasha, ahubwo arasobanura amasano yo mu muryango mu buryo bushize amanga kandi akayaha ishusho nshya. Mu cyerekezo cyo kubera Kristo indahemuka mu buryo bwuzuye, Pawulo ararikira ba se b'abana b'Abakristo kongera gutekereza ku buryo bakoreshamo ububasha bafite kuko abana bashaririwe baba batari mu mwanya mwiza wo kwakira “uburere n'inyigisho z'Umwami wacu” (Abefeso 6:4).

Babyeyi, Mu rugo rwanyu mugomba guhagarara mu mwanya w’Imana. Mugomba gusaba abana kubumvira, mudakoresheje umugaru w'amagambo, ahubwo mubikoze mu buryo burimo ubugwaneza n'urukundo.

"Nimube abantu banejeje mu rugo. Nimwibuze kuvuga ijambo ryose rishobora kubyutsa uburakari. Iri tegeko riva ku Mana ngo “Ba se, ntimugasharirire abana banyu”...

"Nta burenganzira butangwa n'ijambo ry'Imana buvuga ko ababyeyi bakwiriye guhana abana babo bihanukiriye cyangwa kubakandamiza cyangwa ngo abana bareke kumvira ababyeyi babo. Amategeko y'Imana, mu mibereho y'umuryango no mu butegetsi bw’ibihugu, atemba aturuka mu mutima w'ufite urukundo rutagira akagero."—Ellen G, White _Child Guidance_, p. 259.

`Nubwo iki cyigisho cyerekeza ku babyeyi n'abana, ni ayahe mahame dushobora kuvana muri iyi mirongo ashobora kugira icyo ahindura ku buryo dufatamo abandi bantu bose?`