---
title:  Imbata za Kristo
date:   06/09/2023
---

`Ni iki Pawulo asaba imbata z'Abakristo mu nyigisho zirambuye abagezaho? Abefeso 6:5-8.`

Pawulo asaba imbata z'Abakristo kumvira ba shebuja, kubakorera neza kandi babyishimiye. Ikigaragara cyane ni ukuntu asubiramo ugusimbuza gukomeye abasaba gukora. Ntabwo bagomba gushyira ba shebuja mu Mwanya wa Kristo, ngo ubudahemuka bakwiriye kugaragariza Kristo babwerekeze kuri ba shebuja. Ibiri amambu, binyuze mu kwitanga no kuba indahemuka bibatera gukora neza kandi bishimye, bashyira Kristo mu Mwanya wa ba shebuja. Mu kubashishikarize gukora iri simbuza ry'ingenzi, Pawulo abagezaho ugusobanukirwa kwa Gikristo isano iri hagati y'imbata na Shebuja.

Nimwite ku buryo Pawulo abasaba gukora iri simbuza:

* Pawulo agabanya ku gaciro ka ba shebuja akabita ba “shebuja bo ku isi,” akabereka Shebuja nyakuri wo mu ijuru (Abefeso 6:5).

* Bagomba kubakorera “babubashye kandi bahinda imishyitsi, kandi bataryarya mu mitima, nk'uko babikora kuri Kristo” (Abefeso 6:5).

* Pawulo yerekana iri simbuza mu buryo burusha ubundi bwose kugaragara igihe avuga ko imbata z'Abakristo bagomba gukora neza, atari nk'imbata za ba shebuja, ahubwo babikore nk' “imbata za Kristo” (Abefeso 6:6).

* Mu gukora umurimo wabo, bagomba gukora “ibyo Imana ishaka babikuye ku mutima” bagakora bishimye umurimo werekejwe ku Mana (Abefeso 6:6).

* Pawulo abararikira gukorana ubushake umurimo mwiza, bakawukora nk "abakorera Umwami atari nk’abakorera umuntu" (Abefeso 6:7).

Ku bw'umurimo zikora zishimye, imbata z'Abakristo zishobora gutegereza kuzawuhererwa ingororano na Kristo ubwo azaba agarutse. Zakoze umurimo wagombaga kumukorera none zitegereje ingororano azaziha. Iki ni igitekerezo cyiza mu mbata zidahembwa. Imbata yashoboraga kwiyumvamo ko itishimiwe na shebuja no ku isi (gereranya na 1 Petero 2:19, 20). Nubwo bimeze bityo, imbata yizera ifite shebuja uhugukiye kandi akita ku “kintu cyose cyiza buri wese akora” (Abefeso 6:8) kandi agatanga ingororano.

`Nubwo dushobora kwifuza cyane ko Ibyanditswe biba byaramaganye ku mugaragaro iyi migenzereze iteye ubwoba, si ko bimeze. Ariko se ni ayahe mahame dushobora gukura mu magambo ya Pawulo mu cyerekezo cy’uburyo twisanisha n'abantu dukorana mu buzima turimo?`