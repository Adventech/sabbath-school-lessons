---
title:  Gucungurwa Kwasabye Ikiguzi Gikomeye; Imababazi Zisaze
date:   03/07/2023
---

Icyaha cyarijimye, kirusha ubushobozi imbaraga yari mu mibereho y'abantu bateze Pawulo amatwi. Pawulo ashobora kugaragaza imibereho yabo ya mbere nk'abagendaga batariho “bapfiriye mu bicumuro n'ibyaha” (Abefeso 2:1), nyamara “bagendaga” cyangwa bakabaho nk’uko Satani abategeka (Abefeso 2:1-3). Bari imbata z'icyaha na Satani, ntabwo bari bafite ubushobozi bwo kwibana mu bubata. Bari bakeneye gutabarwa, Imana yari yarabikoze ibinyujije mu bikorwa byayo by’ubuntu yakoreye muri Kristo, maze Pawulo akishimira imigisha mishya y’uburyo bubiri y'ubuntu bw'Imana mu mibereho y’abizera: gucungurwa no kubabarirwa.

`Soma Abefeso 1:7, 8. “Gucungurwa” ni igitekerezo gikoreshwa kenshi mu Isezerano Rishya. Gereranya imikoresherezwe y'iki gitekerezo mu Abakolosayi 1:13, 14; Tito 2:13, 14; no mu Abaheburayo 9:15. Ni izihe nsanganyamatsiko iyi mirongo ihuriyeho miziri mu Abefeso 1:7, 8?`

Ijambo ry'Ikigiriki ryahinduwemo “gucungurwa” mu Abefeso 1:7 ni _apolutrōsi_ katanga ka mbere ryakoreshwaga bagura umudendezo w'uwari imbata cyangwa bishyura kugira ngo uwari imbohe abohorwe. Umuntu ashobora kumva ijwi ry'umucuruzi w'imbata ryirangīra agurisha mu cyamunara igicuruzwa cye no gukaka kw'iminyururu iboshye imbata. lyo Isezerano Rishya rivuga gucungurwa ryerekana neza uburyo ikiguzi cyo kubatura imbata ari kinini.

Umudendezo wacu uboneka hatanzwe igiciro kinini: “Muri We [Yesu] ni ho dufite gucungurwa binyuze mu maraso Ye” (Abefeso 1:7). Na none igitekerezo cyo gucungurwa gishima ubuntu busaze bw'Imana mu kwishyura ikiguzi gikomeye ngo tubone umudendezo. Imana iduha umudendezo n'agaciro. Ntabwo tukibaswe.

“Kuba uwacunguwe ni ugufatwa nk’umuntu, ntabwo ari ugufatwa n'ikintu. Ni
uguhinduka umuturage w'jjuru, aho kuba imbata y’isi”—Alister E. McGrath. What Was God Doing on the Cross? (Grand Rapids, MI: Zondervan, 1992), p. 78. [Ni iki Imana yari iri gukorera ku musaraba?] 

Hugukira kwita kuri ibi: igitekerezo kivuga ko Imana yishyura Satani ikiguzi cyo gucungurwa ni igitekerezo cy’abo mu bihe by'umwijima; ntabwo ari icya Bibiliya. Ntacyo Imana igomba Satani, nta n'ikiguzi imwishyura.

Ibyiza by’i Kaluvari bikubiyemo na none “kubabarirwa ibicumuro” (Abefeso 1:7). Ku musaraba, Kristo yishyiraho ikiguzi cy'icyaha cyacu, cyo mu gihe cyashize no mu gihe kizaza, “agakuraho urwandiko rw'umwenda rwaturegaga hamwe n'ibyo amategeko yadushinjaga” (Abakolosayi 2:14). Mu gukora uyu murimo wo gucungura no kubabarira binyuze muri Kristo, Imana iba irimo gukora nka Data w'umunyabuntu mu “butunzi bwinshi bw'ubuntu bwayo” “bwadusagirijweho” (Abefeso 1:7, 8).

`Mbese bisobanuye iki kuri wowe kuba igitambo cya Kristo gihongere abantu kiguhesha kubabarirwa no gucungurwa? Bigenda bite iyo wiyumvamo ko utagikwiriye? (amakuru yagufasha: ntabwo ubikwiriye;  burya ni cyo umusaraba uvuze).`