---
title:  Umugambi Ukomeye W'Imana Ushingiye Kuri Kristo
date:   01/07/2023
---

### AHOICYIGISHO CY’IKI CYUMWERU GISHINGIYE:
Abefeso 1:3-14; Abefeso 2:6; Abefeso 3:10; Abakolosayi 1:13, 145 Gutegeka kwa Kabiri 9:29.

> <p>Icyo Kwibukwa:</p>
> "Imana y’Umwami wacu Yesu Kristo, ari yo na Se ishimwe, kuko yaduhereye muri Kristo imigisha yose y’umwuka yo mu ijuru" (Abefeso 1:3).

Nyuma y'imyaka makumyabiri n’itanu abaye umuntu wa mbere wageze ku kwezi, Neil Armstrong yanditse amagambo yo gushimira itsinda ry’abantu bakoze umwambaro wo kugurukana mu kirere, icyogajuru cyihuta cyane yagiyemo kugira ngo atere intambwe yo kwandika ayo mateka. Yacyise “icyogajuru cyafotowe kurusha ibindi byose mu mateka” maze avuga atebya yuko cyashoboye guhisha “ibibi byari bikirimo” ku buryo bitagaragara; Armstrong yashimiye itsinda ryakoze icyo cyogajuru ari ahitwa Johnson Space Center ku bw'uwo mwambaro "ukomeye, wo kugirirwa icyizere ndetse wenda kuba ushyushye" warinze ubuzima bwe aboherereza ishimwe no kunezeranwa na bo by’imyaka makumyabiri n'itanu.

Pawulo atangira urwandiko rwe yandikira Abefeso n'amagambo akomeye yo gushima, ahimbaza Imana ku bw’imigisha y’ingenzi yasutse ku mibereho y'abigishwa nk'uko wa mwambaro w’abagenda mu isanzure ari ingenzi ku muntu ugiye mu Kwezi. Pawulo avuga ko Imana yakoze umurimo kuri iyi migisha ihereye mbere yo “gushyirwaho kw’imfatiro z’isi” (Abefeso 1:4) kandi agahimbaza Imana kubw’ibyo yakoreye abizera muri ibyo bihe byose. 

Uburyo Pawulo atangiramo, buha urwandiko rw’Abefeso agaciro mu buryo bwihariye mu bijyanye no gutanga icyitegererezo cyo kuramya Imana no kuyihimbaza ku bw’imigisha yatanze.