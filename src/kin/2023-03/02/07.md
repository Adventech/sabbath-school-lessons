---
title:  Ibindi Byo Kwiga no Kuzirikanwa
date:   07/07/2023
---

Mbese mu Abefeso 1:3-14 higisha ko Imana igena ahazaza h'abantu mbere y'igihe bamwe ikabagenera uugingo buhoraho, abandi ikabagenera urupfu rwiteka ryose? Ku bw'amahirwe make, abantu benshji ni ko babyizera. Nubwo bimeze bityo ita kuri ibi bitekerezo:

1. Muri iyi mirongo, umurimo wa Kristo ni wo byose bishingiyeho, kubera yuko guhitamo kw’Imana igihe itwemera kubaho “binyuze muri Yesu Kristo” (Abefeso 1:5) cyangwa “muri We” (Abefeso 1:4, 11). Ibi bishatse kuvuga yuko gutoranya kw'Imana no gutanga igeno ry’abantu bikorerwa abantu bose bahitamo kwizera Kristo, aho kugira ngo ihitemo abazakizwa cyangwa abazazimira umwe ku wundi yemwe na mbere yuko abantu bavuka. Icyemezo cy’Imana ni igisubizo cy'Imana cyizwe neza kandi kikemezwa kubakoresha kwizera Kristo.

2. Mu Abefeso 1:3-14 na none harimo imvugo igaragara cyane yerekana isano irebana n'umurimo w'Imana w’agakiza. Imana ni “Data” natwe tukaba abantu“yakiriye mu muryango wayo” (Abefeso 1:3-5), bahabwa imigisha ku rugero rusaze (Abefeso 1:8). Tugomba gusobanukirwa imvugo irebana no guhitamo kw'Imana no kugambirira mbere hose mu mucyo w'iyi mvugo ikungahaye kandi irimo isanisha. Ntabwo Imana ari umucamanza uri kure y’abantu, utagira amarangamutima, uca amateka y'ibereye kure cyane, ahubwo ni Data wita ku bana be bose (Abefeso 3:15).

3. Kuba Imana yubaha amahitamo y'abantu bigaragara mu Abefeso 1:3-14 (by’umwihariko Abefeso 1:13, aho “kumva” no “kwizera” bifatwa nk'ibintu by’ingirakamaro), ahandi muri uru rwandiko (Abefeso 2:8, Abefeso 3:1!; Abefeso 4:1-6:20, hose hashimangira cyangwa hakerekana kugira amahitamo n'igisubizo cyo kwizera), no mu yindi mirongo yo mu Isezerano Rishya(urugero: 1 Timoteyo 2:4, Ibyakozwe n'Intumwa 17:22-31), cyangwa se nk’uko Ellen G. White abivuga ati: “Mu mpano itagira akagero y'Umwana wayo, Imana yagotesheje isi umwuka w'ubuntu, nk’uko umwuka usanzwe uzenguruka uyu mubumbe. Abahitamo guhumeka uyu mwuka utanga ubugingo bazabaho kandi bakure, bagere ku gihagararo cy’abagabo [n’abagore] bari muri Kristo Yesu.” ”—Kugana Yesu, p. 69 [ingeri ya 2022].

***Ibibazo:***

`Ni ibihe bitekerezo wakongera ku byatanzwe haruguru ushyigikira ko Imana itaduhitiramo mbere yuko tubaho abazakizwa abo ari bo, n'abazarimbuka?`

`Ni nde wemeza bidasubirwaho niba umuntu afite agakiza muri Yesu cyangwa niba atagafite?`

`“Ni we waduhesheje gucungurwa ku bw’amaraso ye, ari ko kubabarirwa ibicumuro byacu nkuko ubutunzi bw’ubuntu bwayo buri” (Abefeso 1:7). Ni mu buhe buryo uyu murongo uhishura agakiza ku bwo kwizera gusa atari ku bw’imirimo?`