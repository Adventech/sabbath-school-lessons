---
title:  Ubusobanuro Bugenewe Abigisha
date:   07/07/2023
---

# Umugabane wa I: Inshamake

**Isomo ry'Urufunguzo:** Abefeso 1:3 

**Amasomo Iki Cyigisho Gishingiyeho:**Abefeso 1:3-14; Abefeso 2:6; Abefeso 3:10; Abakolosayi 1:13, 14; 1 Petero 1:18, 19; Gutegeka kwa Kabiri 9:29.

**Intangiriro:** Icyigisho cy'iki cyumweru kibanda ku buryo Pawulo yigisha Abanyefeso ndetse natwe—kikatwigisha kubara imigisha twahawe. Ntabwo ari imigisha dutekereza ko ari ingenzi, ahubwo ni ya migisha nyayo inyokomuntu ikeneye ku buryo bukomeye cyane. Pawulo ashimangira yuko Imana iduhera iyo migisha muri Kristo. Muri Kristo ni mo twatoranirijwe kandi twemerwa n’Imana. Turi abayo na Yo ni iyacu. Imana idukunda kandi ikadufata n’umurage wayo, natwe tukayikunda ndetse tukayifata nk’umurage wacu. Muri Kristo, twarababariwe kandi turacungurwa. Muri Kristo, twakira umugambi ukomeye w'Imana wagakiza. Muri Kristo, inyokomutu ibona amahirwe amwe rukumbi yo kugira ubumwe no kuzuzanya. Muri Kristo tubaho twuzuwe n'umunezero no guhimbaza. Ku bwa Kristo, twakira ikimenyetso cy’Imana maze tugasogongera ku gakiza K'iteka ryose. Ku bwa Kristo, dushobora kwakira kubana na Mwuka Wera ndetse tugahabwa n'impano ze. Impano z’Imana mbere na mbere ni iza Mwuka mu cyerekezo cy'uko Mwuka ari we uziduha. Mwuka Wera atuzanira izi mpano nyine azivanye mu bwami bwo mu ijuru. Ubu butunzi bwose n'impano z'Imana iduha twese bitewe n'uko tutazikorera—kandi tudashobora—kugira icyo dukora ngo tuzihabwe. Imana ni Yo iduha izi mpano ku buntu, bikomotse mu mutima wayo wuzuye urukundo idukunda. Abemera bose izi mpano, Imana ibaha gushyirwaho ikimenyetso no gusogongera ku migisha y’iteka ryose yo mu bwami bwayo.

**Insanganyamatsiko ziri muri iki cyigisho:** Icyigisho cy’iki cyumweru gishimangira mu nsanganyamatsiko eshatu zihatse izindi:

1. Muri Kristo, Imana iducunshumuriraho impano nyinshi: gutoranywa, kugirwa abana, gucungurwa, kubabarirwa, ibyishimo by'agakiza, ubumwe no kuzuzanya kw'inyokomuntu, no guturwamo na Mwuka Wera nk’ingwate y'Imana yibyo tuzabona ubwo Kristo azaba agarutse. 

2. Inyifato tugira ku mpano z'ubuntu ni imibereho yo guhimbaza no kuramya Kristo.

3. Muri Mwuka Wera, tugira imibereho yasogongeye ku hazaza hacu h'ubugingo bw’iteka ryose.

# Umugabane wa II: Ubusobanuro

**Kristo Yesu Umwami Wacu**

Ni ingenzi kwita ku buryo Pawulo yandika ibijyanye n'Umukiza wacu. Ni inshuro nkeya Pawulo yivugaho nkuko avuga kuri Yesu (Abefeso, 4:21 ). Ahubwo, kuri Pawulo, Umukiza wacu ni: 

- “Umwami Yesu” (Abefeso. 1:15).

- “Umwami Yesu Kristo” (Abefeso 1:2, 3, 17; Abefeso 5:20; Abefeso 6:23, 24).

- “Kristo Yesu Umwami wacu” (Abefeso 3:11).

- “Yesu Kristo” (Abefeso 1:5).

- “Kristo Yesu” (Abefeso. 1:1; Abefeso 2:6, 7, 10, 13, 20; Abefeso 3:1, 6, 21).

- “Kristo" (Abefeso 1:10,12; Abefeso 2:5, 12, 13; Abefeso 3:4, 8, 17, 19; Abefeso 4:7, 13, 15, 20, 32; Abefeso 5:1, 5, 21, 23, 24, 25, 29, 32; Abefeso 6:5, 6). 

- “Umwami" (Abefeso 2:21; Abefeso 4:1, 5; Abefeso 5:8, 10, 17, 19, 22; Abefeso 6:7,8,10,21).

Biragaragara, impamvu imwe y'uko kurengurira ku Mukiza wacu ari kumwubaha kandi bikwiriye kuba umugabane w'ubuzima bw'umukristo—mu by'ukuri, bikaba imvugo n'inyifato by'umuntu wiga iyobokamana rya gikristo.Nyamara hari ikirenze kugaragaza icyubahiro cya Shebuja. Mu kurengurira kuri Yesu nk’ “Umwami? Pawulo amwerereza nk'Umwami Yesu Kristo wazutse, Umukiza dufitemo kuzuka tukava mu byaha byacu kandi binyuze muri we, tugiye kuzahabwa kuzuka guheruka tuzave mu gituro. Kuzuka kwa Yesu Kristo ndetse no kuzuka kwacu ni iby'agaciro mu iyobokamana Pawulo y'igisha no mu mibereho ye kubera ko ari ipfundo ry'umugambi w'lmana wo gucungura [umuntu] ( urugero: Abefeso 2: 1-6). Insanganyamatsiko y'umuzuko ihindura icyerekezo cyose cy'imibereho n'agakiza bya Pawulo. Ikwiriye no kuba ikintu cy’ingenzi cyane kuri twe.

**Iyobokamana Riyihimbaza**

Pawulo yanditse amagambo ari mu Abefeso 1:3-14 mu buryo twakwita iyobokamana riyimbaza. Abiga iyobokamana babonye ko iyobokamana rya giksisto rigomba gutangirina no kuyihimbaza rigasoza riyihimbaza—mu kuri, rigomba kuba uguhimbaza. Nk'uwari umwemu biga iyobokamana rihimbaza, guhimbaza kwa Pawulo ntabwo kwari ugusobanura inyito ruvuye mu ntekerezo ze gusa gukonje, kwa rusange no kutagaragaza uruhande aherereyemo. Nta nubwo Pawulo yandika mu buryo buhimbaza kubera ko ari akamenyero k'imyandikire akoreshwaga n'intumwa muri icyo gihe. Abubwo ahindura ubwiza bw'iyobokamana rya gikristo ikintu cy'iteka ryose mu nyandiko ye ivuga Imana, ibyo yadukoreye urukundo dukunda, uburyo Kristo yihinduye umuntu, urupfu rwe, umuzuko we, umunezero n'amahoro ibyiringiro no guhinduka gukomeye kw'inyokomuntu muri Kristo. Pawulo atumbira cyane kaandi agasobanura ibitangaza shingiro bikomeye by'iyi mibereho ndetse n'imibereho yo mu gihe izaza. Kubera iyi mpamvu, igihe yandikiraga ibyo bintu bene se na bashiki be bo muri Efeso, Pawulo ntiyashoboraga kwibuza kuramya no guhimbaza Imana ikomeye yarimo asobanura.

Kuri Pawulo, Imana ntabwo ari inyito gusa; ahubwo Imana ni Data, Umuremyi wacu ndetse y'Umukiza wacu. Iyi Mana yuzuye urukundo, imbaraga, gukiranuka, ndetse n'ubuntu. Ihora yiteguye kuturinda no kudukiza. Ihora yiteguye kuduha impano n'imigisha kugira ngo dushobore kwishimira imibereho dufite kugeza ubwo ibintu bizaba bisohoye rwose mu bwami bwayo, muri iki gihe ndetse no mu gihe kizaza. Ni mu buhe buryo Pawulo yashoboraga kwandika by’Imana imeze ityo n'agakiza kayo gakomeye maze ntaturagare ngo ahimbaze anezerewe?

**Imigisha Iva Ahantu ho mu Ijuru**

Pawulo ashimangira ko Imana yacu mbere na mbere ari Imana itanga imigisha. Nyamara imigisha Imana iduha ntabwo ari imigisha y'ibifatika gusa cyangwa imigisha yo mu isi mbese ya migisha idafite aho ihuriye n'ukuri kwibya Mwuka cyangwa iby'iteka ryose. Ibiri amambu, imigisha y’Imana ni imigisha iva ahantu ho mu ijuru, mu bwami bwayo. Binyuze mu kwerekana iki gitekerezo, Pawulo yagura urubuga rwagakiza. Ntabwo agakiza ari akantu gato ko gukemuza ikibazo cya muntu cy'igihe gito, nubwo na cyo kagikemura. Agakiza ntabwo kabera mu mfuruka imwe y'isi (nubwo mu buryo bumwe kahabera kuko Kristo yapfiriye mu mfuruka runaka yo mu isanzure, ari ho mu mfuruka y’ubwami bw’Abaroma). Kuri Pawulo, agakiza ni umurimo ufata igihe mu isanzure ry'ijuru. Pawulo atujyana ahantu hejuru cyane mu bushorishori hitwa _epouranios_, cyangwa ahantu ho mu ijuru.

Ijambo ry'Ikigiriki _epouranios_ rifite ubusobanuro bwinshi. Mu ruhande rumwe, risobanuye ikintu cy'umwuka cyangwa gifitanye isano n’Imana, mbese nk’ikinyuranyo cy’ibyo mu isi cyangwa ibirangwamo icyaha (soma muri Yohana 3:12, Abaheburayo 3:1). Mu rundi ruhande iri jambo rirengurira ku bwaguke bw'ikirere (1 Abakorinto 15:40, 41). Na none Pawulo ahuriza hamwe ubwaguke bw’ikirere nubwaguke bwibya Mwuka mu ijambo _epouranios_ ( 1 Abakorinto 15:48, 49). Urugero: aho ijambo _epouranios_ ryakoreshejwe mu Abefeso 1:3 risa n'irirengurira ku kuri kw'ibya Mwuka: ni ukuvuga ko Imana iduha imigisha ibonerwa muri Kristo. Nyamara kandi, muri icyo gice, Pawulo asobanura ijuru nk'ubwami buri mu isanzure, aho kugira ngo bube ubwo mu isi (Abefeso 1:10). Mu Abefeso 1:20, Pawulo asanisha ijambo _epouranios_ no kuzamurwa mu ijuru kwa Kristo akicara ku ntebe y'ubwami y'Imana. Bityo, ahantu ho mu ijuru Pawulo avuga, ntabwo ari ahantu runaka ho mu kirere havuzwe n'umucurarabwenge Plato, hagaragazwa nkisi itaboneshwa amaso Imana yaremye, aho umwuka wacu utemberera iyo umaze gutandukanywa n'umubiri nyuma y'urupfu.

Igihe twitaye ku cyerekezo cyagutse cya Bibiliya, " ahantu ho mu  ijuru" haba inyito ikungahaye iboneka muri Bibiliya. Ku ruhande rumwe, “ijuru” rirengurira ku isanzure ryose Imana yaremye (Itangiriro 1:1, Zaburi 8:3, Zaburi 19:1, 2  Ngoma 6:18), n'ubwiza bwaryo bwose butangaje.  Ku rundi ruhande, Bibiliya igaragaza ubundi busobanuro bw'jambo “Ijuru, bwegereye n'ubusobanuro Pawulo atanga mu Abefeso, muri bwo intumwa ikaba isanisha ahantu ho ijuru n’irema ndetse n'agakiza. Igihe Imana yaremaga ijuru n'isi, ntabwo yagumye hanze y'isi (Bibiliya ntabwo yemera igitekerezo cy'uburyo ubucurabwenge  buvugamo Imana). Ahubwo Imana yahisemo kwinjira mu isanzure nk'Umuremyi waryo, uha abaririmo ibyo bakennye kandi ikaba n’Umwami waryo (Zaburi 11:4) no gushyiraho isano yihariye igirana na wese mu bo yaremye mu ishusho yayo (Itangiriro 1:26-28). Iyo sano isohozwa mu buryo bunyuranye. Uburyo bumwe: mu kubera hose icyarimwe kwayo, Imana yahozeho, iriho, kandi iba mu isanzure ryose (Zaburi 139:7, 8). Iki gitekerezo gisobanura yuko dushobora gusa Imana aho twaba turi hose, uko twaba tumerewe kose, kandi iratwumva mu gihe nyacyo.

Nyamara kandi, Bibiliya yerekana ubundi buryo Imana ihura kandi ikisanisha n’abantu mu isanzure. Abanditsi ba Bibiliya benshi bashimangira ko Imana yahisemo ubwami cyangwa ahantu ho mu ijuru maze ihashinga intebe yayo ya cyami yurukundo no gukiranuka (Zaburi 103:19, 20). Aho hantu, irahiyerekanira mu buryo buhoraho kandi bugaragarira amaso, no ikaherekanira n'uburyo itegeka isi n’ijuru. Aho hantu ho mu ijuru ni ho Imana itangira imigisha ikagera mu isi no mu ijuru binyuze mu bikorwa byayo by'urukundo n'ubuntu. Kuri iyo ntebe yayo ya cyami ni ho ihurira n'ibiremwa bifite ubwenge bwinshi (Yobu 1 :6); aho ni ho ibiremwa byose bifite ubwenge bwinshi byo mu isanzure biza kuramya Imana kandi bikayihimbaza kubana na byo, ubuntu bwayo ndetse n’ubutegetsi bwayo burangwa n'urukundo no gukiranuka.

Bibiliya ihuza ubwami bw’Imana r’urusengero rw’Imana rwo mu ijuru (Zaburi 11:4; Zaburi 10. 20; gereranya no mu Kuva 25:8, 9), “ijuru” ry'Imana cyapgwa “ubuturo bwayo” (2 Ngoma 6:21 25, 30, 33, 35, 39). Mu isengesho rye ryo gutura Imana urusengero, Salomo ahuza urwo rusengero n'ahantu ho mu ijuru Imana ituye (na none soma mu 2 Ngoma 6:2, 18, 40, 41), lyo ngoma ya cyami mu ijuru ni yo Lusiferi yarwanyije, ashinja Imana ko idakunda kandi ikaba ifite imico n’ubute; bitarimo ubutabera. Kuri iyo ntebe ya cyami niho Kristo yazamutse akicara nyuma yuko yari amaze guhishura no gushimangira mu buryo bwuzuye imico y'urukundo no gukiranuka y’Imana.

Mu rwandiko rwe yandikiye Abaheburayo, Pawulo na none ahuza ijuru n'intebe ya cyami y'Imana ndetse n'ubuturo bwo mu ijuru: “Mu byo tuvuga igikomeye ni iki ngiki: dufite Umutambyi mukuru umeze atyo wicaye iburyo bwintebe y'Tkomeye cyane yo mu ijuru, ukora Ahera ho mu ihema ry'ukuri, iryo abantu batabambye ahubwo ryabambwe n’Umwami Imana (Abaheburayo 8:1-3; soma na none mu Abaheburayo 1:8; Abaheburayo 4:16; Abaheburayo 9:23-25; Abaheburayo 12:2, 22-24). Bityo rero, nkuko yabyanditse mu rwandiko yandikira Abaheburayo, ndetse kimwe na Daniyeli (muri Daniyeli 7), Salomo (2 Ingoma 6), na nyuma yaho bikavugwa na Yohana ("Ibyahishuwe igice cya 4 n'icya 5), Pawulo yerekeza ibitekerezo by’abasoma urwandiko rwe ku hantu h'Imana ho mu juru, ku ntebe ya cyami y'ijuru n'ubuturo bwo mu juru, ahantu Imana ihera ubwoko bwayo imigisha yagambiriye kuba katanga ka mbere mu migambi yayo yo kurema n'agakiza kabonerwa muri Kristo.

**Urugero: Igikoresho Gihagarika Impanuka Iterwa no Gukoranaho kw’Insinga z’Amashanyarazi**

Mu gihe cyashize, abantu benshi bagiye bicwa n'impanuka yo mu ngo itewe n'umuriro w'amashanyarazi. Inzu zigezweho zishyirwamo igikoresho gikoranywe ubuhanga cyo kurinda abantu, gihagarika impanuka itewe no gukoranaho kw’insinga zumuriro, mu magambo y'impine (GFCI). Icyo gikoresho cyitwa GFCI cyumva vuba itandukaniro ribayeho mu nsinga zikwirakwiza imbaraga z'amashanyarazi maze kigahita kiyahagarika byihuse. . Muri ubu buryo iyo umwana muto asesetse ikintu gikozwe mu cyuma aho bafatira umuriro, gikoresho gihagarika impanuka gihita gikora maze kigahagarika imbaraga y'amashanyarazi kigatuma umwana adapfa. Imana yagambiriye kurema isi yacu maze iyitakaho abantu bazi ubwenge kandi bafite umudendezo bashoboraga guhitamo kwanga Imana no gukora Icyaha. Ingaruka zo gukora icyaha (nk’ingaruka yo gukora ku rutsinga rurimo umuriro) zazanye urupfu rw'umunyacyaha, Imana yabwiye Adamu na Eva ko n'ibakora icyaha bazapfa (Itangiriro 2:17). Nyamara ntabwo bapfuye. Ikinyuranye nibyo, basobanukiwe ibyari byabaye maze bariruka bahunga Imana (Itangiriro 3:6, 7). Abantu bashobora kuvuga ko abo bantu babiri bapfuye mu buryo bw'umwuka cyangwa ko baciriweho iteka ryo gupfa mu gihe gishyize kera.

Nubwo ibi bisubizo bifite agaciro kabyo, ubutumwa bwiza, by'umwihariko dukurikije uko bwasobanuwe na Pawulo mu Befeso, butanga igisubizo kirushijeho kuba cyuzuye ku kibazo cy'impamvu Adamu na Eva batahise bapfa bakimara gucumura. Dukurikije ibyo Pawulo avuga, mbere yo kuremwa kw'isi (Abefeso 1:4), yashyize mu mugambi wo kurema imiterere y'ubwirinzi, igikoresho cya “GFCI” yo mu bya Mwuka. Igihe Adamu na Eva bari baguye mu cyaha, bagombaga gupfa, kubera ko bari bakoze ku “rutsinga rudatwikiriye” rw'icyaha. Nyamara kandi Adamu na Eva ntibahise bapfa uwo mwanya, kubera ko umugambi Imana yashyizeho mbere yo kuremwa kw'isi wahise ukora muri uwo mwanya. Uwo mugambi wari Kristo, kandi umuntu wizera Kristo wese, umuntu uhitamo kureberwa “muri Kristo” akizwa imbaraga z’icyaha n’ingaruka zacyo, igishinja, guta agaciro ndetse n’'urupfu bizanwa na cyo.

# Umugabane wa III: Imyitozo

1. Ungurana ibitekerezo abo mwigana ku bijyanye ruburyo bo nkitsinda, bashobora gutegura gahunda y'imirimo yo kuramya Imana bayishimira, mu mibereho y'umuryango, mu baturanyi babo, ndetse no mu itorero basengeramo. Buri murimo wose muri yo ushobora kugira insanganyamatsiko zitandukanye: gushimira Imana umugambi wagakiza nuburyo wahinduye imibereho ya buri wese ku giti cye, gushimira urukundo rwa Kristo nuburyo rwigaragariza mu mibereho ya buri wese ku giti cye ndetse no mu baturanyi be, cyangwa gushimira Imana imbabazi zayo nuburyo zigaragariza mu mibereho ya buri wese no mu mibanire ye n’abaturanyi be.

2. Saba abigishwa bawe kwita kuri iki kibazo: Ni mu buhe buryo gusaranganya amakuru kwabo gushyizwe hejuru? Ni ukuvuga, ni mu buhe buryo ibyo bavuga uri munsi, ibyo bandika, ibyo bamenyesha abandi binyuze mu mashusho bihishura yuko imibereho yabo yakozweho, kandi igahindurwa nubuntu bw’Imana ndetse ruburyo isi ibonamo Kristo washyizwe hejuru n'iyobokamana yigishije? Ni ku ruhe rwego abagize itsinda wigiramo biyamvamo ko bakozweho nukuri kw’iby’iteka ryose by'ahantu ho mu ijuru? Ni mu buhe buryo ibyo bavuga n'imyifatire yabo bimeze nk ibya Pawulo? Saba abigishwa bawe kwita ku buryo bavugana n’abo mu miryango yabo, inshuti zabo, abo bakorana, ndetse nabandi baba bahuriye mu ruhame? Basabe gusubira mu buryo bandikamo ubutumwa bwo kuri interineti r’ibiganiro bagirana n'abandi ku mbuga nkoranyambaga. Na none basabe gusubira ku biba bikubiye mu biganiro bagirana rimiryango yabo, inshuti, ndetse n'urungano ku buryo bigaragaza Kristo kandi bigahinduka ibyibanda kuri Kristo.

3. Mu Abefeso 1:5, Pawulo yandika ko Imana “yagambiriye kera ku bw'urukundo rwayo ko duhinduka abana bayo, tubiheshejwe na Yesu Kristo ku bw ineza n'ubushake bwayo.” Abakristo benshi bafata iyi mirongo nk’isobanura ko intumwa yigisha inyito yo kugambirira kera nk'ivuga ko Imana idutoranya ngo dukizwe kandi ko ntacyo twakora ngo turwanye ubushake bwayo cyangwa ngo duhindure icyemezo cyayo kuri iyi ngingo. Ni mu buhe buryo abigishwa bawe basobanurira amatsinda akurikira uyu murongo: (1) inshuti zabo z’abakristo zizera ibyo gutoranywa mbere hose n’ (2) inshuti zabo zitari abakristo ndetse n’abaturanyi babo?

`Gira Icyo Wandika`