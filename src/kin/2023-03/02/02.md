---
title:  Abatoranyijwe muri Kristo Kandi Bakemererwa muri  we
date:   02/07/2023
---

Amagambo yo gushima inshuro nyinshi aba akubiyemo amagambo asobanura  impano yatanzwe. Pawulo ashyiramo urutonde rurerure rw'impano zivugwa mu Abefeso 1:3-14  igihe ashimira Imana imigisha iri mu butumwa bwiza.

Pawulo ahimbariza Imana ko “yaduhereye muri Kristo imigisha yose y'ibya Mwuka" (Abefeso 1:3). Kuba imigisha ari iyo mu bya Mwuka (mu Kigiriki, _pneumatikos_) bishatse kuvuga yuko iza binyuze muri Mwuka (_pneuma_), bikaba byerekana umusozo w'imigisha Pawulo abasabira, akaba yishimira umurimo wa Mwuka wera mu  mibereho y'abizera (Abefeso 1:13, 14).

Mu Abefeso 1:3-6 harimo imvugo isusurutsa umutima y’uburyo Imana iturebera muri Kristo. Mbere yo kuremwa kw’isi, Imana yadutoranirije muri Kristo kandi ihamya ko dukwiriye guhagarara “turi abera nabaziranenge” imbere yayo (Abefeso 1:4; gereranya n' Abefeso 5:27) nk'abahungu n'abakobwa bahawe agaciro n'igikorwa cyo kuremwa ndetse no gucungurirwa muri Kristo (Abefeso 1:5). Kuko uhereye mbere yuko izuba ritangira kurasa, uburyo yakoresheje n'uko twashoboraga “kwemererwa mu Mukunzi wayo” (Abefeso 1:6). Muri make, Imana idufiteho umugambi wo kudukiza. Tubura agakiza bitewe n'amahitamo yacu mabi.

`Ni iki aya magambo ngo “ahantu ho mu ijuru” dusanga mu Befeso (ari naho rikoreshwa gusa mu Isezerano Rishya) asobanura? Iga imikoresherezwe y’aya magambo. (Soma Abefeso 1:3, 20; Abefeso 2:6; Abefeso 3:10; Abefeso 6:12; bigereranye n'imikoresherezwe y'amagambo “mu ijuru,” Abefeso 3:15, Abefeso 4:10, Abefeso 6:9.)`

Mu Befeso, amagambo “ahantu ho mu ijuru” no “mu ijuru, yerekana ijuru nk’aho Imana ituye (Abefeso 1:3, Abefeso 6:9), aho ubushobozi mu bya Mwuka bubarizwa (Abefeso 1:10, 20, 21; Abefeso 3:10, 15; Abefeso 6:12), na none ikerekana aho Kristo yagiye igihe yari ashyizwe hejuru iburyo bwa Se (Abefeso 1:20). Abizera bafite uburenganzira bwo kugera aha “hantu ho mu jjuru” muri iki gihe nk'ahantu imigisha y'Umwuka itangirwa binyuze muri Kristo (Abefeso 1:3, Abefeso 2:6). Nubwo “ahantu ho mu ijuru” hahindutse ahantu h'imigisha ku bizera, haracyari ahantu habera intambara ziterwa n'imbaraga zikibi zirwanya Kristo nk'Umwami (Abefeso 3:10, Abefeso 6:12).

`aoemautinde ku bivugwa mu Abefeso 1:4, ahavuga ko twatoranyirijwe muri isto “isi itararemwa” Mbese ibyo bisobanuye iki? Ni iki biduhishurira ku tukundo Imana idukunda n’icyifuzo ifite cy’uko twakizwa?`