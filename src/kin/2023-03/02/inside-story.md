---
title:  Gahunda yo Kugarurira Icyacumi no Gutura Amaturo
date:   07/07/2023
---

#### Ingengo y'Imari y'Isi: Ese Amaturo Ajya he?

> <p>Imigani 3:9-10</p>
> “Wubahishe Uwiteka ubutunzi bwawe, n'umuganura w'ibyo wunguka byose. Ni bwo ibigega byawe bizuzuzwa, kandi imivure yawe izasendera imitobe”

Byashoboka ko waba uzi ko amaturo yo kubwiriza ubutumwa dutanga buri Sabato n'umugabane w'amaturo yacu y'isezerano dutanga ari ingenzi cyane mu gukomeza kwagura no gufasha umurimo w'itorero muri buri mfuruka y'isi. Byashoboka ko waba uzi uko imishinga imwe ya buti Diviziyo itangizwa cyangwa iterwa inkunga n'igice cyumushinga w'amaturo yawe y'Isabato ya Cumi na Gatatu. 

Nonese bigenda bite ku yandi maturo asanzwe dutanga buri cyumweru? Aya maturo ajyahehe? Ni iki afasha gukora? Kandi ni murimo ki asohoza? Ushobora gutangazwa no gusanga amaturo asanzwe dutanga afasha mu gushyigikira umurimo ugenzurwa n'imiryango 400 y'aba misiyoneli ku isi. Mu by'ukuri, purusa 70 z'amaturo yo gushyigikira ubutumwa atangwa buri cyumweru ajya gufasha buri gihembwe abamisiyoneli hamwe n'umurimo w'itorero ku rwego mpuzamahanga. Amafaranga atangwa n'Inteko Nkuru Rusange, akajya muri za Diviziyo zisi, na za Yunyoni, ndetse na filidi, agafasha ibi bice by'isi kubaka no gukomeza ibikorwa by’ivugabutumwa mu turere twabyo. Mu gihe icyacumi gifasha kwishyura imishahara y’abavugabutumwa, amaturo yacu y'isezerano yo afasha mu gutanga inyubako ndetse n'ibikoresho abavugabutumwa bakenera mu gukora umurimo wabo.

Amafaranga asigara afasha inzego ndetse n'ibigo bitandukanye bikorera itorero ku isi. Urugero, afasha ibikorwa by'impuhwe by'ubuvuzi muri kaminuza ya Loma Linda, ibikorwa bya Radiyo y’Abaventisiti ku isi, ndetse n'imirimo y'ikigo cy'Abadiventisiti gishinzwe Ubutabazi n'Iterambere (ADRA).

**Icyo Duhamagarirwa:**
Mu myaka ya vuba, za miliyoni z'abantu bo mu bice by'isi bigoye babonye agakiza muri Yesu, kandi bifatanya n'Itorero ry'Abadiventisiti b'Umunsi wa Karindwi. Binyuze mu maturo yawe, ibihumbi by’amatorero mashya yabashije gushingwa mu duce tutari dukunzwe kugerwamo ndetse no mu matsinda mashya y'abantu. Ariko nyuma yuko aba bizera bashya  babatijwe. Ni buryo ki bakomeza kurerwa ngo bakure mu bya  Mwuka? Ni gute dushobora kumenya neza ko kwizera kwabo gukomeye, kandi ko bakura nk'abigishwa? Purusa 60 z’abatuye ku isi baracyategereje kumva inkuru nziza ya Yesu. Inkunga yawe mu murimo w'itorero w'ivugabutumwa binyuze mu maturo yawe asanzwe kandi yiswe "Isezerano", izafasha gukuza no gukomeza umurimo mushya ku isi yose. Nyamuneka komeza uyu mugezi utemba utanga amazi y'ubugingo.

**Imana Mbere ya Byose**