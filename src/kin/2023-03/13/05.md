---
title:  Ingabo, Ingofero, n'Inkota
date:   20/09/2023
---

`Ni ryari kandi ni mu buhe buryo abizera nk'abarwana intambara ikomeye bakoresha ingabo, ingofero, ndetse n'inkota? Abefeso 6:16, 17.`

Ingabo ya Pawulo ni ngari ifite impande enye, ikaba ya koreshwaga n'umusirikari w’Umuroma. Yabaga ikozwe mu giti gitwikirijwe uruhu impande zayo zihese kugira ngo irinde uyitwaye ibitero biturutse mu rundi ruhande. Iyo ingabo zinikwaga mu mazi “zashoboraga gufata imyambi n'ibimeze nka yo ...bifite ubukana, bikarinda ba nyirazo imyambi barashwe yabaga yashyizweho amakakama maze igacanwaho umuriro.

Uburyo Pawulo asobanuramo “ingabo yo kwizera” bwerekana uburyo mu Isezerano rya Kera bakoreshaga ingabo nk'ikimenyetso cy’Imana irinda ubwoko bwayo (Itangiriro 15:1, Zaburi 3:3). Gutwara “kwizera nk’ingabo” (Abefeso 6:16) ni ukwinjira mu ntambara ibera mu isanzure ufitiye Imana icyizere, Yo irwanirira abizera (Abefeso  6:10), ikabaha intwaro nziza (Abefeso 6:11, 13), kandi ikabaha kunesha.

Na none kandi, ingofero Abaroma bajyanaga ku rugamba yabaga ikozwe mu cyuma cyangwa mu muringa. Kuri iyo ngofero yakingiraga umutwe, ahagana inyuma hongerwagaho icyuma gishashe gikingira igikanu, ibikingira amatwi, ibikingira uruhanga, n'ibyakingiraga amatama. Dufatiye ku burinzi bw’ingenzi ingofero yahaga uyambaye, “ingofero y'agakiza” (Abefeso 6:17) ishushanya agakiza ko muri iki gihe abizera bagira mu mibereho yabo mu bumwe baba bafitanye na Kristo wazutse, akajya mu ijuru kandi agashyirwa hejuru (Abefeso 2:6-10). Kwambara “ingofero y’agakiza” bisobanuye kwirukana ubwoba bwo gutinya imbaraga z'imyuka ziganje muri iki gihe, maze tukiringira ubushobozi buheranije bwa Kristo (gereranya Abefeso 1:15-23, Abefeso 2:1-10).

Intwaro iheruka izindi ni “inkota yUmwuka, ari yo Jambo ry’Imana” (Abefeso 6:17), irengurira ku nkota y’umusirikari w'Umuroma yari ngufi kandi ifite amujyi abiri. Amayeri y’intambara isanzwe kwari ukohereza imihunda ibiri (iyi ntiyavuzwe na Pawulo) hanyuma ugakura inkota maze ukajya mbere, ukoresha inkota ngufi usatira uyizunguza. Inkota yabizera ni “inkota y’Umwuka” kuko itangwa na Mwuka, intwaro igaragazwa nk’ “Ijambo ry’Imana.” Pawulo atera intambwe agana imbere nk'umusirikari ukomeye maze agahamagarira abandi gufata intwaro, avuga amasezerano y'ibyiringiro no kunesha bikomoka ku Muyobozi w’urugamba wavuye mu ijuru. Ayo niyo masezerano yatanzwe mu Abefeso 6:10-20, agize intwaro ihatse izindi mu ntambara turwana n'umubi. Hanyuma rero “Ijambo ry’Imana rirengurira ku masezerano yagutse yo mu butumwa bwiza tubona muri Bibiliya.

`Nubwo dushobora kudakunda imvugoshusho nyinshi ziganisha ku bijyanye n'igisirikari, ni iki iyo mvugoshusho ikwiriye kutwigisha ku bijyanye n'uburyo intambara ikomeye mu by’ukuri ari impamo kandi ko tudakwiriye kuyijenjekera?`