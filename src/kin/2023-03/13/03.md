---
title:  Umukandara Ujyana n'Icyuma Gikingira Igituza
date:   18/09/2023
---

`Ni mu buhe buryo Pawulo atekereza abizera batangiye imyiteguro yabo yo kujya ku rugamba rwo kurwanya umubi? Abefeso 6:14; ongera usome mu 1 Petero 4:1; 1 Petero 5:8; Abaroma 8:37-39.`

Umuburo Pawulo atanga werekeranye n'urugamba rukomeye (Abefeso 6:13) utegurira abasomyi b'irarika rye riheruka guhagarara badatsinzwe (gereranya n' Abefeso 6:11, 13) kandi ni irarika rirambuye ribwira abantu gufata intwaro (Abefeso 6:14-17). Pawulo yerekana igikorwa cyo “gukenyera ugakomeza urukenyerero rwawe” (gereranya n'ibivugwa muri Yesaya 11:5). Kera, imyambaro yabaga itagufashe neza yabaga ikeneye gukenyerwa mu rukenyerero igakomezwa mbere yo kugira icyo ukora cyangwa kurwana (gereranya n'ibivugwa muri Luka 12:35, 37; Luka 17:8). Pawulo atekereza umwizera wambaye akikwiza intwaro nk'uko umusirikari wo mu ngabo nyinshi z'Abaroma yabaga ameze, ahereye ku mukandara wa gisirikari w'uruhu n'icyuma gikingira cyawongereraga ubwiza ndetse n'icyuma kiwufunga. Kuri uwo mukandara habaga hanaganaho imishumi y’impu itwikiriwe n'utwuma, iyo twabaga turi hamwe twabaga tumeze nk’ “akuma gashashe” yambara nk'ikimenyetso cy’urwego arimo bigashobora kugira icyo bihindura ku muntu umureba. Wagiraga umumaro w'ibanze wo kuzirika imyambaro igakomera hamwe ibindi yashoboraga kuba yambaye.

Ukuri si ikintu bwite cy’abizera; ni impano y'Imana (gereranya n'agakiza kavugwa mu Abefeso 2:8). Nyamara ntabwo ari ikintu gikomeza kutagaragara, ikintu kiri kure kidashobora kuzana impinduka mu bugingo. Bagomba “kwambara” ukuri kw'Imana, kugira ngo iyo mpano iva ku Mana ikorere muri bo kandi bayikoreshe. Ntabwo bafite cyane ukuri kw’'Imana kurusha uko kubafite kandi kukabakoresha.

Pawulo akurikizaho gushishikariza abizera kwambara “gukiranuka nk'icyuma gikingira igituza" (gereranya n'ibivugwa mu 1 Abatesalonike 5:8). Kimwe n'umukandara w'ukuri, na ko [gukiranuka] guturuka ku Mana, ku kaba imwe mu ntwaro za Yehova mu murimo akora nk'umurwanyi uva mu ijuru (Yesaya 59:17). Intwaro yo gukingira umubiri yakoreshwaga n'umusirikari mu gihe cya Pawulo yari igizwe n'ibyuma bibiri bijya gusobekerana, bitwikiriwe n'umuringa cyangwa ikindi cyuma kibwase cyangwa ibimeze nk'imishumi itwikiriye ibyuma bibiri bifatanyirijwe hamwe. Iyi ntwaro ikingira umubiri cyangwa se icyuma gikingira igituza cyarindaga ingingo z'ingenzi z'umubiri ngo zitaraswa cyangwa zigakubitwa n'umwanzi. Mu buryo busa butyo, abizera bagomba kugira uburinzi buturuka ku mpano y'Imana yo gukiranuka. Mu rwandiko Pawulo yandikiye Abanyefeso, Pawulo ahuza gukiranuka no kwera, ingeso nziza n'ukuri (Abefeso 4:24, Abefeso 5:9), atekereza ko ari imiterere yo kugirira abandi ibikwiriye no kubagirira neza, by'umwihariko abo musangiye kwizera.

`Ni mu buhe buryo wiboneye ko igitekerezo cy’uko ingeso nziza, kwera n'ukuri bishobora kuba uburinzi?`