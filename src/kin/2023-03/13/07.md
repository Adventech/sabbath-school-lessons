---
title:  Ibindi Byo Kwigwa No Kuzirikanwa
date:   22/09/2023
---

Ingabo ziri ku rugamba zashobora kugwa mu rujijo kandi zigacika intege keretse gusa bose bakoreye hamwe. Ingabo ziramutse zikoze zi urikije ibitekerezo byazo bwite buri wese atita ku mwanya mugenzi we arimo ndetse n'icyo ari gukora, baba bameze nk'ikirundo cy'ingirangingo nto cyane ziri ahantu hamwe nyamara buri yose ikora ukwayo; ntibashobora gukora umurimo nk’umubiri ukorera hamwe. Bityo rero, ingabo za Kristo zigomba gukora nk’ingabo zuzuzanya. Umurimo w'umuntu umwe si wo ukenewe. Baramutse bagenje batyo, aho kugira ngo ubwoko bw'Umwami Imana bwuzuzanye, buhuze bitekerezo, umugambi, kandi bube bufite intego imwe, buzabona ko umuhati wabwo waba imfabusa, kandi n'igihe cyabo kimwe n'ubushobozi bafite bizaba byapfuye ubusa. Gushyira hamwe ni zo mbaraga. Abantu bake bahindutse bakora mu buryo bwuzuzanya, bakora bafite intego imwe ikomeye, bafite umuyobozi umwe, bazagera ku nsinzi muri buri ntambara yose barwanye”—Ellen G. White, _Spalding and Magan Collection_, p. 121.

`Ni ubuhe busobanuro bwo kuba Pawulo yiyita “intumwa iri mu minyururu" (Abefeso 6:20)?`

Inshuro nyinshi mu gihe cy’intambara, intumwa zakoraga umurimo urimo inzitizi nyinshi, bityo uburyo Pawulo yisobanura buhura rwose n'imvugoshusho ya gisirikari akoresha. Intumwa zagombaga gufatwa mu buryo bwubashwye hakurikijwe uwazohereje cyangwa igihugu cyazohereje. Bityo rero, hari ukubusanya gukomeye hagati y'uwo Pawulo yari we nk’intumwa y'Umutware w'ikirenga w'ijuru no gusuzugurwa byimazeyo cyagaragazwaga n'iminyururu ye (ni “iminyururu” isanzwe). Nyamara kandi, kubere ko intumwa zashoboraga kwambara “umukufi werekana umurimo zikora," kuba Pawulo avuga iby’ “umunyururu” bishobora “kongerwa ku mvugoshusho ikoresha ikinyuranye y'icyo urenguriraho, muri yo akabona iminyururu nk'iby’umurimbo byambarwaga n'intumwa zatumwe n'ibihugu byazo." —David J. Williams, _Paul's Metaphors: Their Context and Character_ (Peabody, MA: Hendrickson, 1999), p. 152.


**IBIBAZO:**

`Mu karere k'isi uherereyemo kiremyemo ibice kandi kari mu ntambara, “kurwanisha amahoro” bisobanuye iki kuri wowe n’itorero usengeramno? Ni mu buhe buryo dushobora kuba abantu bazana amahoro mu isi irangwa n’akarengane n’urugomo bikomeza kwiyongera ubudatuza?`

`Ni iyihe “myambi yaka umuriro” yihariye iri kuraswa mu cyerekezo urimo? Ni mu buhe buryo wamenya udashidikanya ko “ingabo yo kwizera” iri mu mwanya wayo kugira ngo iyizimye?`

`Rimwe na rimwe tujya tuvuga "iby’abarwanyi bakoresha intwaro yo gusenga gusenga.” Ni mu buhe buryo dushobora gukora “umurimo wo gusenga" dushingiye kubivugwa mu Abefeso 6:18-20?`

`Ni mu buhe buryo dukwiriye gufasha abakomerekeye ku rugamba rw'intamabara ikomeye ihanganishije Kristo na Satani? Dukwiriye gufata dute umwizera w'Umukristo utoroka urugamba kubera ubwoba igihe rukomeye, cyangwa akajya mu ruhande rw’umwanzi mu buryo bweruye?`