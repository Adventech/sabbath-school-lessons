---
title:  Kurwanira Amahoro
date:   16/09/2023
---

### AHO ICYIGISHO CY'IKI CYUMWERU GISHINGIYE: 
Abefeso 6:10-20; 1 Petero 4:1; 1 Petero 5:8; Yesaya 59:17; Yesaya 52:8-10; 1 Abatesalonike 5:16-18.

> <p>Icyo Kwibukwa:</p>
> "Kandi ikigeretse kuri byose mutware kwizera ni ingabo, ari ko muzashoboza kuzimisha imyambi ya wa mubi yose yaka umuriro. Mwakire agakiza kabe ingofero, mwakire n'inkota y’Umwuka ari yo Jambo ry’Imana” (Abefeso 6:16, 17).

Mu gitabo cyiza cya Yohana Bunyani cyerekana ukwiyegurira Imana, yise _Umugenzi_, akaba yaracyanditse ari muri gereza, Mukristo yaherekejwe n'abantu bamugeza ahabikwa intwaro z'ibwami, maze yerekwa “ubwoko bwose bw'intwaro Umwami wabo yari yarateguriye abagenzi nki: inkota, ingabo, ingofero, icyuma gikingira igituza, uburyo bwose bwo gusenga no kwinginga, ndetse n'inkweto zitashoboraga gusaza. Kandi aho hantu hari ibintu bihagije byashoboraga gukwira abantu bose bashoboraga kwinjira mu murimo w’Umwami, ahari bingana n'umubare w’inyenyeri zo ku ijuru.” Mbere yuko Mukristo agenda, baramuherekeje na none bamugeza muri ya nzu y'ububiko bw’intwaro, bamwambika guhera ku mutwe ukageza ku birenge imyambaro itarashoboraga kumenwa n'imyambi, bateganya ko ashobora guhura n’ibitero by’umwanzi mu nzira”

Igitabo Bunyan yanditse mu mwaka wa 1678 cyibutsa inyandiko yanditswe n'intumwa Pawulo nko mu mwaka wa 1600 mbere yaho, ari yo rwandiko rwandikiwe Abanyefeso, Kandi na rwo rwandikiwe muri gereza. Muri rwo, uwo mubwirizabutumwa ukomeye atekereza ingabo zikomeye, ari zo torero, zisura ububiko bw'intwaro z’Imana maze zikambara intwaro z’Imana mu buryo bwikwije (mu kigiriki _nipanoplia_), uhereye ku mutwe ukageza ku mano. Ububiko bw’intwaro zikomeye zihagije kuri buri musirikari wese wo mu ngabo zayo kugira ngo abe "yifurebye imyambaro y'ibyuma uhereye hejuru ukageza hasi ku mano" igihe baba bagiye kurwanisha amahoro mu izina ryayo.