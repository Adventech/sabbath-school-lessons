---
title:  Tsim Kom Tej Ciam Liaj Ciam Av Nyob Khov Kho
date:  16/12/2025
---

Yausuas qhia rau cov Yixalayees tias teg dej num uas lawv yuav tsum ua suav nrog ntau tshaj li kev sib ntaus sib tua. Lawv teg dej num yog sab ntsuj plig/kev ntseeg. Lawv teg dej num suav nrog kev mloog Vajtswv lus thiab ua raws li Nws tej kev cai.

`Vim li cas koj xav tias Yausuas yuav ua nruj heev rau cov neeg Yixalayees txog lawv txoj kev sib raug zoo nrog cov neeg uas nyob rau cov teb chaws uas nyob ib puag ncig lawv? Nyeem Yausuas 23:6–8, 12, 13 rau lo lus teb.`

Cov neeg uas nyob cov teb chaws uas nyob ib ncig ntawm cov Yixalayees yog yam txaus ntshai rau cov neeg Yixalayees. Vim li cas? Vajtswv tau tawm tsam pub rau cov neeg Yixalayees. Yog li ntawd, cov Yixalayees tsis tas yuav ntshai riam phom ntawm lawv cov yeeb ncuab. Qhov txaus ntshai tiag tiag yog kev phooj ywg nrog cov yeeb ncuab. Cov neeg Yixalayees yuav tsum tau ceev faj txog cov tswv yim cuav thiab kev ntseeg ntawm cov neeg nyob ib puag ncig lawv.

Yausuas sam hwm rau cov Yixalayees kom tsis txhob hais ib tug vajtswv cuav twg lub npe. Cov Yixalayees yuav tsum tsis txhob nrhiav kev pab los ntawm cov vajtswv cuav no thaum lawv cheem tsum kev pab cuam (piv rau Cov Thawj Tswj 2:1–3, 11–13).

Tsis tas li ntawd xwb, cov Yixalayees yuav tsum tsis txhob yuav cov Khana-as uas nyob hauv lawv lub teb chaws ua pojniam ua txiv. Vim li cas? Vim kev sib yuav cov Khana-as uas pojniam thiab txiv yuav ua rau cov Yixalayees tsis pe hawm Vajtswv lawm. Cia li saib txog qhov uas tau tshwm sim rau Xalaumoos tom qab ntawd. Zaj uas hais txog Xalaumoos yog ib qho piv txwv tu siab txog qhov tshwm sim thaum peb yuav cov neeg uas tsis pe hawm tus Tswv/ntseeg Vajtswv (1 Vajntxwv 3:1; 1 Vajntxwv 11:1–8).