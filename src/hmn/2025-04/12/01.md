---
title:  Vajtswv ceev/khaws Nws tej lus cog tseg!
date:  13/12/2025
---

### Nyeem zaj lus qhia rau lub lim tiam no

Yausuas 21:43–45; 23:1–5; 23:6–8, 12, 13; 23:15, 16; 23:11.

> <p>Nqe Cim Nco</p>
> “Txhua yam zoo uas Yawmsaub tau cog lus tseg rau cov Yixalayees tsis tshuav ib yam dabtsi uas tsis tau tiav, puavleej tiav tag huvsi lawm” (Yausuas 21:45).

Thaum Yausuas laus lawm, nws paub tias nws yuav tuag sai sai no. Yog li ntawd, nws thiaj txiav txim siab sib tham nrog cov thawj coj ntawm cov Yixalayees thiab cov pej xeem (Yausuas 23 thiab 24). Yausuas 23 hais ntxiv txog yav tom ntej thiab txoj haus kev pe hawm Vajtswv. Yausuas 24 hais txog Vajtswv tej lus cog tseg rau Nws haiv neeg yav tas los. Tshooj no kuj hais txog tus uas tsim nyog tau txais peb li kev pe hawm tib leeg nkaus xwb. Peb yuav tsum pe hawm Vajtswv li cas? Tag nrho peb lub siab/lub plawv. Leej twg yog tus tsim nyog rau peb pe hawm? Vajtswv.

Lub lim tiam no, peb kawm txog thawj zaj lus uas Yausuas hais. Hauv zaj lus no, Yausuas rov qab saib txhua kob kev tsov rog uas Vajtswv tau kov yeej txhawm pub rau cov Yixalayees yav dhau los. Tib lub sij hawm ntawd, Yausuas saib txog qhov uas cov Yixalayees yuav muaj kev vam meej rau yav tom ntej.