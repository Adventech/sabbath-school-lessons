---
title:  Kev vam meej nyob ntawm peb li tso siab rau Vajtswv
date:  15/12/2025
---

Vajtswv tej lus cog tseg rau cov Yixalayees yog nyob ntawm lawv li mloog lus. Lawv yuav tsis muaj kev vam meej yog lawv tsis mloog Vajtswv lus. Qhov ntawd yog vim txoj kev vam meej yeej ib txwm txuas nrog lawv txoj kev mloog Vajtswv lus los ntawm qhov tseeb hauv Phau Vajlug Kub. Daim av yog pov thawj ntawm Vajtswv txoj kev hlub txhawm rau Nws haiv neeg. Daim av nthuav qhia tias Vajtswv ua raws li Nws tej lus cog tseg (Nehemis 9:8). Txawm yuav ntev npaum li cas los sij yog Yixalayees mloog Vajtswv lus tsis tu ncua, Vajtswv yuav muab lub daim av uas tseem seem rau lawv. Cov Yixalayees puas yuav tuav rawv tej uas Vajtswv twb pub rau lawv lawm?

`Nyeem Yausuas li lus qhuab qhia hauv Yausuas 23:1â€“5. Dab tsi yog qhov tseem ceeb ntawm Yausuas li lus qhib thawj rau nws li lus qhuab qhia?`

Cov Yixalayees yuav tsum ua kom tiav teg dej num uas Vajtswv muab rau lawv txhawm kom kov yeej daim av uas tseem seem tseg. Yausuas piav qhia txog qhov cov Yixalayees yuav ua ntawd. Lawv tuaj yeem kov yeej tsuas yog tus Tswv pab lawv nkaus xwb. Tiam sis ua ntej tshaj cov Yixalayees yuav tsum kawm paub los ntawm lawv lub neej dhau los. Cov Yixalayees ua xyem xyav txog tus Tswv thiab Nws tej lus cog tseg tom qab Nws pab lawv dim ntawm Iziv tebchaws. Yog li ntawd, tus Tswv thiaj li qhia cov Yixayee ib zaj lus qhia. Cov Yixalayees yuav tsum kawm paub tso siab rau Vajtswv. Yog li ntawd, Vajtswv thiaj cia cov Yixalayees nrog Nws tawm tsam. Cov Yixalayees kuj yuav tsum ras tias lawv yeej tsis kov yeej los ntaw lawv lub zog xwb. Lawv tau txais kev muaj yeej vim Vajtswv tau tawm tsam txhawm pub rau lawv. Nws muab lawv tej av rau lawv thiab.

Vajtswv kuj pub cov Yixalayees nyob kaj siab lug thiab tau so. Tiamsis nim no cov Yixalayees yuav tsum tawm tsam cov neeg uas nyob rau daim av uas seem uas Vajtswv cog lus tseg rau lawv. Cov Yixalayees tuaj yeem kov yeej cov kev sib ntaus sib tua no. Tiam sis lawv yuav tsum nco ntsoov tias lawv yuav kov yeej tsuas yog los ntawm Vajtswv li kev pab xwb.