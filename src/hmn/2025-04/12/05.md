---
title:  Tus TSWV Li Kev Npau Taws
date:  17/12/2025
---

`Yausuas hais dab tsi txog tus Tswv txoj kev npau taws thiab Nws rau txim rau kev txhaum (Yausuas 23:15, 16)? Phau Vajlug Kub hais dab tsi txog rau lwm qhov ntawm lub ntsiab lus no? Nyeem Teev Npe 11:33; 2 Xwmtxheej Vajntxwv 36:16; Tshwm sim 14:10, 19; 15:1). Peb yuav tsum to taub qhov tseeb hauv phau Vajlug Kub li cas?`

Vajtswv npau taws heev rau cov Yixalayees thaum lub sijhawm lawv nyob hauv tiaj suab puam (Teev Npe 11:33; 12:9) thiab nyob rau Daim Av Uas Tau Cog Lus Tseg (Yausuas 7:1). Yog li ntawd, cov Yixalayees thiaj paub tias yuav muaj dab tsi tshwm sim yog lawv ua txhaum Vajtswv txoj kevcai.

Phau Vajlug Kub tej lus qhia txog Vajtswv txoj kev npau taws tej zaum yuav ua rau peb tsis kag siab yuam kev thaum xub thawj. Phau Vajlug Kub qhia tias Vajtswv puv npo kev hlub. Nws kuj yog kev hlub (Yauhas 3:16; 1 Yauhas 4:8). Yog li ntawd, tej zaum peb yuav xav tias lub tswv yim txawv txawv uas Vajtswv txoj kev npau taws tuaj yeem pab peb nkag siab txog Nws txoj kev hlub. Vajtswv txoj kev npau taws yog ib feem ntawm Nws txoj kev hlub dawb huv tawm tsam kev txhaum thiab kev phem. Vajtswv txoj kev npau taws tsis yog ib txoj kev xav/hnov tau. Nws txoj kev npau taws yeej tsis ua phem thiab qias neeg kiag li. Vajtswv txoj kev npau taws tsis yog kev ua pauj. Thaum Vajtswv rau txim rau kev txhaum, Nws tsis rau txim rau peb vim ua txhawm Nws txoj kevcai. Tus uas ntseeg Vajtswv yuav tsis raug txim los ntawm nws txoj kev npau taws (Yauhas 3:36; Efexaus 2:3; 1 Thexalaunikes 1:10). Vajtswv txoj kev npau taws pab peb to taub tias Vajtswv yog tus txiav txim dawb huv. Yog li ntawd, peb tuaj yeem tso siab tau rau Vajtswv tas li tias Nws yog tus ua ncaj ncees thaum Nws rau txim rau kev txhaum thiab kev phem (Ntawv Nkauj 7:11; 50:6; 2 Timautes 4:8).