---
title:  Kev Tso Siab Tshiab
date:  07/10/2025
---

`Nyeem txog qhov kev sib cog lus hauv Yausuas 2:12–21. Nim no nyeem Khiav Dim 12:13, 22, 23. Cov nqe Vajlug Kub hauv Khiav Dim pab koj nkag siab txog qhov kev sib cog lus ntawm ob tug neeg soj ntsuam thiab Lahaj li cas?`

Los lus cog tseg ntawm Lahaj ob tug neeg soj ntsuam yog ib qhov pom meej tseeb thiab yooj yim. Lahaj yuav cawm thiab pab ob tug soj ntsuam. Yog li ntawd, nws cheem tsum kom nkawv cawm thiab pab nws tsev neeg. Lo lus tias "muaj siab dawb siab zoo" hauv Yausua 2:12 los ntawm lo lus Henplais "Kexes". "Kexes" muaj lub ntsiab lus tob heev uas nyuaj rau kev txhais. "Kexes" feem ntau yog siv los tham txog ib tug neeg txoj kev ncaj ncees rau kev cog lus. Tab sis "Kexes" kuj txhais tau tias "kev ntseeg, "kev hlub tshua," kev siab dawb siab zoo thiab "kev hlub."

Lahaj tej lus pab peb nco txog 2 Kevcai 7:12. Hauv nqe no, tus Tswv cog lus tias yuav muab Nws li “Kexes” los sis kev hlub rau cov neeg Yixalayees. “Yog nej mloog thiab ua tibzoo coj rawsli tej kevcai no, tus TSWV, uas yog nej tus Vajtswv, yuav ua rawsli tej lus uas Nws tau cogtseg rau nej thiab yuav nthuav Nws txoj kev hlub uas ruaj-khov rau nej raws li Nws tau cog lus tseg rau nej cov yawg koob lawm (2 Kevcai 7:12).

Hauv 2 Kevcai 7, Vajtswv kuj sam hwm kom cov Yixalayees rhuav tshem cov Khana-as kom khiav kom tag mus. Yog ib qhov xav tsis tag li vim tias Lahaj yog ib tug neeg Khana-as. Nws yog cov neeg uas Vajtswv sam hwm kom cov Yixalayees rhuav tshem. Tiam sis Lahaj ntseeg tej lus cog tseg uas Vajtswv pub rau cov Yixalayees. Yog li ntawd, Vajtswv thiaj cawm nws dim.