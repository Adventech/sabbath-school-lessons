---
title:  Pub Sij hawm rov ua dua ib zaug ntxiv
date:  05/10/2025
---

`Vim li cas Yausuas thiaj li xa ob tug neeg mus soj ntsuam? Nyeem Yausuas 2:1, nrog Teev Npe 13:1, 2, 25–28, 33 thiab 14:1–12.`

Yausuas xa ob tug neeg soj ntsuam tawm mus soj ntsuam ntawm Akaxias (Yausua 2:1). Akaxias pab peb nco txog ob yam kev phem uas tshwm sim rau cov neeg Yixalayees ntawm Sithis yav dhau los.

Thawj qhov kev tshwm sim tsis zoo kuj yog ib zaj uas hais txog kev soj ntsuam (nyeem Teev Npe 13).

Qhov kev phem tshwm sim thib ob ntawm Sithis yog ib zaj uas hais txog uas phem tshaj plaws hauv cov neeg Yixalayees li keeb kwm. Cov Yixalayees tau rhuav lawv qhov kev pom zoo nrog Vajtswv. Cov txivneej Yixalayees ua nkauj ua nraug nrog cov pojniam uas neeg Mau-am thiab pe hawm lawv tej vajtswv (Teev Npe 25:1-3; 31:16).

Nyeem Yauhas 18:16–18, 25–27 thiab21:15–19. Cov nqe Vajlug Kub no hais txog qhov uas Tswv Yexus muab sij hawm rau Petus zaum ob. Muab zaj uas hais txog Petus tau txais sij hawm dua ib zaug ntxiv piv nrog zaum thib ob uas Vajtswv muab pub rau cov Yixalayees.

Tus Tswv yog Tus Tswv uas pub sij hawm dua ib zaug ntxiv (zaum ob) (thiab ntau yam ntxiv!). Phau Vajlug Kub muaj lwm lub npe rau qhov uas pub lub sij hawm duab ib zaug ntxiv (zaum ob): “kev hlub tshua.” Kev hlub tshua yog kev tau txais ib yam khoom plig uas peb tsis tau khwv kiag li. Phau Vajlug Kub puv npo tej lus qhia txog kev hlub tshua (Piv Loos 5:2; Efexaus 2:8 thiab Loos 11:6).