---
title:  Nyeem Ntxiv
date:  10/10/2025
---

Nyeem Niam Phauj Elees Cis Vais, “Hla tus dej Yauladees,” nplooj 482, 483, hauv Phau Cov Yawg Koob thiab Cov Ces Vajtswv lus.

Tom qab peb nyeem txog Lahaj thiab ob tug neeg soj ntsuam, Phau Vajlug Kub Qub tsis hais lwm yam ntxiv txog nws lawm. Hauv Phau Vajlug Kub Tshiab, Lahaj pom tshwm hauv Yexus tsev neeg li caj ces. Phau Vajlug Kub hais tias Lahaj dhau los ua Xamoo tus poj niam. Xamoo yog caj ces los ntawm xeem Yudas. Lahaj yog Npau-as niam, uas yog tus Npau-as yuav Luv ua poj niam. Yog li ntawd, Lahaj kuj yog Luv niam pog (Mathais 1:5; piv nrog Luv 4:13, 21). Cia li xav txog Lahaj txoj kev hloov yam xav tsis thoob kiag! Lahaj keev tau ua niam ntiav. Raws li ib tug pej xeem ntawm Yelikhaus, Lahaj yuav raug tua pov tseg. Tiamsis Lahaj ntseeg hauv Vajtswv. Vim nws txoj kev ntseeg, Lahaj thiaj li dhau mus ua ib tug pog koob ntawm Vajntxwv Daviv thiab Yexus. Saib yam uas Vajtswv tuaj yeem ua tau thaum peb ntseeg, txawm tias peb txoj kev ntseeg yuav me me npaum li lub noob zaub! (Nyeem Mathais 17:20; Lukas 17:6).

“Lahaj tsis yog ib leeg xwb uas pe hawm tej vajtswv cuav thiab tom qab ntawd tau txais lees yuav Vajtswv txoj kev hlub tshua. Cov Kinpe-oos muab lawv tej vajtswv cuav tso pov tseg. Lawv koom nrog cov Yixalayees thiab koom nrog Vajtswv txoj koob hmoov.

**Lus nug:**

`Lahaj yog ib qho piv txwv txog kev ntseeg li cas?`

`Peb yuav nthuav qhia txoj kev hlub tshua thiab kev ncaj ncees rau tej neeg li cas?`