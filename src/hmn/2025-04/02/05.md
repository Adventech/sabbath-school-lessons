---
title:  Tej kev xaiv uas nyuaj heev
date:  08/10/2025
---

`Nyeem txog cov neeg Nkinpe-oos hauv Yausua 9:1–20. Muab zaj no piv nrog zaj uas hais txog Lahaj. Ob zaj uas hais lo no zoo ib yam li cas? Ob zaj no ho sib txawv li cas?`

Yausuas 9 qhia peb tias cov neeg Khana-as tsib tug vajntxwv txiav txim siab los koom ua ke tawm tsam cov Yixalayees. Cov neeg uas nyob hauv lub moos Nkinpe-oos txiav txim siab los cog kev sib haum xeeb nrog cov Yixalayees.

Cov neeg Nkinpe-oos xav ntxias kom cov Yixalayees cog lus kev raug zoo nrog lawv. Yog li ntawd, cov Nkinpe-oos ua txuj ua cov thawj coj uas tuaj lwm lub teb chaws tuaj. Vajtswv tau hais kom cov Yixalayees tua txhua tus uas nyob hauv daim av uas tau cog lus tseg pov tseg. Tiamsis Vajtswv sam hwm kom cov Yixalayees nthuav qhia txoj kev hlub tshua ua ntej rau cov neeg uas nyob ob sab ntawm Daim Av Uas Tau Cog Lus Tseg.

Mauxes qhia tias Vajtswv cov haiv neeg yuav tsum nug Vajtswv seb Nws xav kom lawv ib yam dab tsi uas ntej lawv yuav ua (Teev Npe 27:16–21). Yausuas yuav tsum tau nug tus Tswv seb Nws xav kom Yausuas ua yam twg tso. Ces Vajtswv yuav tsis cia Yausuas raug kev dag ntxias.

Thawj teg dej num ntawm Cov Ntseeg Yexus Khetos tej thawj coj ntseeg yog nug seb Vajtswv xav kom lawv ua dab tsi (1 Xwmtxheej Vajntxwv 28:9; 2 Xwmtxheej Vajntxwv 15:2; 18:4; 20:4). Cov Yixalayees mag rooj ntxiab los ntawm tej lus cog tseg uas lawv cog tseg rau cov Kinpe-oos. ib txoj kev xaiv twg uas lawv tau ua ua rau lawv ua txhaum lawv tej lus cog tseg rau Vajtswv.