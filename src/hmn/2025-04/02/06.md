---
title:  Txoj Kev hlub tshua uas xav tsis thoob kiag li
date:  09/10/2025
---

`Yausuas nthuav qhia tau li cas tias nws muaj kev ncaj ncees thiab muaj kev hlub tshua? Nyeem Yausua 9:21–27 rau lo lus teb.`

Yuav muaj dab tsi tshwm sim yog cov Yixalayees tawm tsam cov Kinpe-oos? Cov Yixalayees tsis tuaj yeem ua tau li ntawd, txawm yog lawv xav ua. Cov Yixalayees thiaj thawj coj tau cog lus tias yuav tiv thaiv cov Kinpe-oos. Yog lawm, cov Kinpe-oos tau dag cov thawj kom cog lus sib nraug zoo. Ntev npaum li cas sij tsuav yog cov Yixalayees tej lus cog tseg tsis rhuav tshem Vajtswv txoj kevcai (Cov Thawj 11:29–40), lawv yuav tsum ua raws li lawv tej lus cog tseg. Hauv Phau Vajlug Qub, cov neeg dawb huv ceev lawv cov lus cog tseg cia.

Nim no, vim yog tej lus cog tseg no, cov Yixalayees thiab cov Kinpe‑oos thiaj li muaj qhov sib txuas nyob ua ke mus ib txhis. Cov Kinpe-oos thiaj ua teg dej num uas cov txiav ntoo thiab nqa dej rau hauv Vajtswv lub Tuam Tsev (Yausuas 9:23). Yog li ntawd, cov Kinpe-oos thiaj dhau mus ua ib feem ntawm cov neeg Yixalayees txoj kev pe hawm Vajtswv.

Phau Vajlug Kub li keeb kwm qhia peb tias cov Kinpe-oos ua siab ncaj siab zoo rau Vajtswv haiv neeg. Vajtswv nthuav qhia Nws txoj kev hlub tshua pub rau lawv. Cov Yixalayees ceev lawv tej lus cog tseg rau cov Kinpe‑oos ntau puas xyoo. Yog li ntawd, thaum cov Yixalayees rov qab tim Npanpiloos los, cov Kinpe-oos thiaj pab lawv tsim lub nroog Yeluxalees dua tshiab (Nehemis 7:25).