---
title:  Nco ntsoov Tswv txoj kev hlub tshua
date:  11/10/2025
---

### Nyeem zaj lus qhia rau lub lim tiam no

Yausuas 3:1–5; Teev Npe 14:41–44; Yausuas 3:6–17; 4; Cov Thawjtswj 3:7; Mathais 3:16, 17.

> <p>Nqe Cim Nco</p>
> “'Rauqhov tus TSWV uas yog nej tus Vajtswv, tau ua rau tus dej Yauladees qhuav rau nej mus ib yam li thaum ub Nws tau ua rau Hiavtxwv Liab nqhuab qhuav qhawv rau peb los. Vim muaj tej no, tej neeg uas nyob thoob ntiajteb thiaj yuav paub tias tus TSWV txhais tes yog txhais uas muaj hwj chim npaum li cas, thiab nej thiaj yuav hwm tus TSWV uas yog nej tus Vajtswv mus ibtxhis li'” (Yausuas 4:23, 24).

Ib tug tub ceev xwm tig nws lub teeb tsom mus rau tom Yauhas lub qab pob tw tsheb. Tom qab ntawd Yauhas thiaj nco tau tias nws tsis nco qab nws daim ntawv tsav tsheb rau tom chaws ua haujlwm lawm. Yauhas piav qhia rau tus tub ceev xwm ntawd qhov uas nws tsis hnov qab. Tus tub ceev xwm nug Yauhas txog nws txoj haujlwm. Nws hais tias nws yog ib tug xib fwb qhia ntawv. Ces tus tub ceev xwm muab ib daim pib rau Yauhas.

Tus tub ceev xwm hais tias, “Thaum tib neeg xav kawm ib yam dab tsi, lawv them nyiaj rau tsev kawm ntawv. Daim pib no yog cov nyiaj uas koj yuav tsum tau them los kawm kom nco ntsoov koj daim ntawv tso cai tsav tsheb thaum koj tsav tsheb. Thov kom hnub no yog hnub zoo rau koj, xibfwb!”

Raws li tib neeg, peb feem ntau tsis nco qab tej yam. Tab sis yog tias peb hnov qab peb txoj kev cheem tsum ntawm sab ntsuj plig/kev ntseeg, peb tuaj yeem ntsib teeb meem ntau dua li tau txais daim pib. Peb txoj sia nyob mus ib txhis poob rau txoj kev txaus ntshai.