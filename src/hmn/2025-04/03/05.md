---
title:  Cia Li Nco Ntsoov Tias Tus Tswv Tau Coj Koj Li Cas
date:  15/10/2025
---

`Nyeem Yausuas 4:20â€“24, nrog rau Cov Thawjtswj 3:7; 8:34; Ntawv Nkauj 78:11; 2 Kevcai 8:2, 18 thiab Ntawv Nkauj 45:17. Vim li cas peb yuav tsum nco ntsoov tej yam uas loj heev uas tus Tswv tau ua rau peb yav tas dhau los?`

Cov Yixalayees uas hla Hiavtxwv Liab qhia zaj uashais txog lawv tus kheej rau lawv tej menyuam mloog. Zaj uas hais txog lawv pab cov me nyuam yaus nkag siab txog kev hla tus dej Yauladees ntawm lawv zoo tshaj qub.

Thaum peb qhia ntau zaj uas hais txog peb rau peb cov me nyuam mloog, peb pab tau lawv kom nco txog tej yam zoo kawg nkaus uas Vajtswv tau ua. Yog ib qho tu siab kawg li, thaum peb laus lawm, tej zaum peb yuav pib hnov qab tej yam. Qhov ntawd feem ntau yog ib feem ntawm kev laus. Tab sis qee zaum peb qhov teeb meem ntawm kev hnov qab tsis yog vim peb laus. Tej zaum peb tsis xav los sis tsis quav ntsej tej yam uas Vajtswv tau ua pub rau peb. Thaum peb tsis quav ntsej lawm, tej zaum peb yuav ua rau peb tus kheej muaj kev phom sij. Yog li ntawd, peb yuav tsum ua qhov zoo tshaj plaws kom nco ntsoov tej yam uas Vajtswv ua pub rau peb.

Peb kuj yuav tsum nco ntsoov tias peb yog leej twg. Peb yuav tsum nco ntsoov tias yog vim li cas peb ho los nyob ntawm no thiab teg dej num uas Vajtswv muab pub rau peb ua. Yog li, nco ntsoov siv sij hawm txhua hnub kom nco ntsoov tej yam tseem ceeb no.

`Vim li cas peb ho yuav tsum nco ntsoov tej uas Tswv Yexus tau ua rau peb lawm? Puas muaj dab tsi tseem ceeb yog tias peb hnov qab lawm? Nyeem 1 Kauleethaus 11:24, 25 thiab Yauhas 14:26 rau cov lus teb.`