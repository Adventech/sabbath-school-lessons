---
title:  Nco Ntsoov
date:  14/10/2025
---

`Vim li cas Vajtswv thiaj hais kom Yausuas muab 12 lub pob zeb teeb tso rau hauv tus dej Yauladees thiab 12 lub pob zeb teeb tso rau ntawm Kilakas? ixalayeesn kom cov Yixalayees nco txog dab tsi thaum lawv pom cov pob zeb? Nyeem Yausuas 4 rau lo lus teb.`

Cov pob zeb ntawd yuav yog ib qho "cim." Lo lus Henplais "'os" feem ntau sau hais "xav tsis thoob/zoo kawg nkaus". Lo lus “'os” tuaj yeem txhais tau tias tej txuj ci tseem ceeb uas Vajtswv ua. Tej txuj ci tseem ceeb no suav nrog Vajtswv kaum yam sub tawg sub ntsha rau txim rau tebchaws Iziv. Lo lus "'os" kuj txhais tau tias yog ib qho "pov thawj" los sis "cim." Pov thawj los sis qho cim no nthuav qhia peb txog qhov tseeb hauv phau Vajlug Kub. Tus duab zaj yog ib qho “cim” ntawm Vajtswv lo lus cog tseg (Chivkeeb 9:12, 13). Cov Yixalayees muab cov ntshav pleev ob tug npuab rooj thiab saum hau qhov rooj ntawm lawv tej tsev hauv tebchaws Iziv. Cov ntshav yog ib qho cim (Khiav Dim 12:13) ntawm lawv txoj kev ntseeg nyob rau hauv Vajtswv txhawm los cawm lawv. Qhov tseem ceeb tshaj plaws, Hnub Xanpataus yog ib lub cim. Hnub Xanpataus nthuav qhia tias Vajtswv tsim lub ntuj thiab lub ntiajteb. Hnub Xanpataus kuj nthuav qhia rau peb paub tias Vajtswv nyob nrog Nws haiv neeg thiab ua kom lawv dawb huv (Khiav Dim 31:13, 17; Exekhees 20:12).

Hauv Yausuas 4, cov pob zeb yog ib qho cim. Tej pov zeb ntawd nthuav qhia tej yam zoo kawg nkaus uas Vajtswv tau ua rau Nws haiv neeg yav tas los. Cov pob zeb yuav pab cov Yixalayees yav tiam tom ntej nco txog qhov txuj ci tseem ceeb tau ua ntawm tus dej Yauladees.

`Dab tsi yog cov cim qhia ntawm koj tus kheej kev tau paub tau ntsib? Tej ntawd pab koj nco txog tej yam zoo kawg nkaus uas Vajtswv tau ua rau koj lawm li cas?`