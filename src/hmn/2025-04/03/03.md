---
title:  Tus Tswv uas yog tus muaj sia zia nyob yog tus zoo kawg nkaus
date:  13/10/2025
---

`Los ntawm Vajtswv txoj kev pab, cov Yixalayees thiaj tuaj yeem hla dhau tus dej Yauladees tau. Qhov lawv hla dhau tus dej Yauladees yog ib qho txuj ci tseem ceeb. Qhov txuj ci tseem ceeb no qhia dab tsi rau peb txog tus Vajtswv uas peb pe hawm? Nyeem Yausuas 3:6–17 rau los lus teb.`

Yausuas 3:5 hais tias cov neeg Yixalayees txoj kev hla tus dej Yauladees yog ib qho txuj ci tseem ceeb. Lo lus ua "txuj ci tseem ceeb" los ntawm lo lus Henplais "ni-pla-os."

“Ni-pla-os” yog “teg dej num uas muaj hwjchim los ntawm Vajtswv” uas nthuav qhia Nws lub hwjchim (Ntawv Nkauj 72:18; 86:10). Tom qab ntawd, cov Yixalayees kuj xav txog tej yam tseem ceeb no. Ces lawv qhuas tus Tswv (Ntawv Nkauj 9:1) thiab qhia lwm tus txog Nws (Ntawv Nkauj 96:3). Vajtswv tej txujci tseemceeb muaj xws li tej kev rau txim hauv tebchaws Iziv (Khiav Dim 3:20; Mikhas 7:15), Kev hla Hiavtxwv Liab thiab Vajtswv coj cov Yixalayees hauv tiaj suab puam (Ntawv Nkauj 78:12–16).

Cov kws sau phau Vajlug Kub qhia peb tias Vajtswv tsim lub ntuj thiab lub ntiajteb. Yog li ntawd, Vajtswv thiaj muaj hwjchim heev. Tej yam uas Nws tsim tsis tuaj yeem txwv tsis pub Nws ua yeej tsis tau. Yog li ntawd, Vajtswv tuaj yeej ua tau txhua yam (Yelemis 32:17). Vajtswv lub npe zoo kawg nkaus (Cov Thawjtswj 13:18). Peb tsis tuaj yeem nkag siab txog Nws tag nrho.

Thaum peb piv Vajtswv nrog lwm tus vajtswv, peb pom tias tej vajtswv ntawd cawm tau (Ntawv Nkauj 96:5; Yaxayas 44:8). Tiamsis tus Vajtswv nyob hauv phau Vajlug Kub yog tus Vajtswv uas muaj sia zia nyob. Nws cov thwjtim tuaj yeem tso siab rau Nws txhawm los pab lawv.