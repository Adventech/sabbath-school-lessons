---
title:  Tus dej Yauladees zoo ib yam li ib qho cim
date:  16/10/2025
---

Vajtswv ua rau Hiavtxwv Liab faib rau ob sab thiab ua rau av qhuav hauv nruab nrab hiav txwv hla mus.

Ces Vajtswv haiv neeg thiaj li taug kev hla tus Dej Yauladees! Yog li peb qhuas Nws rau qhov Nws tau ua nyob ntawm qhov no! (Ntawv Nkauj 66:6).

Thaum cov Yixalayees hla Hiavtxwv Liab thiab tus Dej Yauladees, ib tiam tshiab hauv phau Vajlug Kub li keeb kwm tau pib. Hiav Txwv Liab thiab tus dej Yauladees yog ob qho cim. Ob qho cim no qhia peb txog qhov tseeb hauv phau Vajlug Kub (Nyeem Ntawv Nkauj 66:6; 114:1–7; thiab 2 Vajntxwv 2:6–15).

`Nyeem Mathais 3:16, 17 thiab Malakaus 1:9. Cov kws sau Phau Vajlug Kub Tshiab hais txog tus dej Yauladees li cas? Lawv qhia li cas tias tus dej Yauladees yog ib qho cim ntawm?`

Yexus teg dej num hauv ntiaj teb no yog ua raws li tus qauv ntawm cov Yixalayees li keeb kwm yav dhau los hauv Phau Vajlug Kub Qub. Yexus muaj kev tau paub tau ntsib ntawm Hiavtxwv Liab thiab tus dej Yauladees. Vajtswv coj Yexus tawm hauv tebchaws Iziv los (Mathais 2:14–16). Yexus siv sijhawm 40 hnub tom roob moj sab qhua (Mathais 4:2). Ib yam li ntawd, cov Yixalayees siv sij hawm 40 xyoo nyob rau hauv tiaj suab puam. Ua ntej Yexus pib Nws teg dej num ib qho mus rau ib qho pub rau Vajtswv, yog Nws ua kevcai raus dej hauv tus dej Yauladees (Mathais 3:16, 17; Malakaus 1:9). Tom qab ntawd, phau ntawv Henplais hais txog cov neeg Yixalayees hla tus dej Yauladees. Lawv hla mus rau hauv Khana-as yog ib lub cim rau cov ntseeg Yexus Khetos uas “nkag mus” los ntawm kev ntseeg.