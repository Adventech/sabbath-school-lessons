---
title:  Kov Yeej Cov Neeg Uas Nyob Hauv Daim Av Uas Tau Cog Lus Tseg
date:  25/11/2025
---

`Yog lawm, daim av ntawd yog khoom plig los ntawm Vajtswv. Tiamsis muaj tej yam uas cov Yixalayees yuav tsum ua txhawm kom muaj kev kov yeej cov neeg uas nyob hauv daim av uas tau cog lus tseg thiab ceev daim av ntawd tseg li cas? Nyeem Yausuas 13:1â€“7 rau lo lus teb.`

Cov Yixalayees ua cev qhev tau ntau pua xyoo. Yog li ntawd, lawv tsis muaj kev txawj ntse ntawm fab tub rog zoo li cov Iziv hauv kev tua rog kom tau txais kev muaj yeej. Cov Iziv yog cov kws txawj ntaus rog nrog cov tub rog uas tau txais kev kawm tua rog. Tab sis txawm yog lawv yuav muaj tub rog coob npaum li cas los cov Iziv yeej tsis tau txais kev kov yeej daim av Khana-as ib zaug li. Cov Iziv tsis tuaj yeem rhuav tshem cov Khana-as tej ntsa yeej tau kiag li. Nimno Vajtswv hais rau cov Yixalayees uas yav tag los ua cev qhev, kom tau txais kev muaj yeej daim av uas cov Iziv tej thawj tub rog tsis tuaj yeem tswj tau daim av ntawd tag nrho! Yog tias cov Yixalayees tau txais kev muaj yeej, qhov muaj yeej vim Vajtswv pab lawv nkaus xwb. Lawv yuav tsis tau txais kev muaj yeej vim yog los ntawm lawv txoj kev siv zog.

Zaj uas hais txog cov Yixalayees nyob rau hauv Daim Av Uas Tau Cog Lus Tseg qhia peb txog Vajtswv txoj cawm dim hlub tshua. Peb los zoo ib yam li cov Yixalayees vim peb tsis tuaj yeem ua tau ib yam dab tsi txhawm kom khwv tau Vajtswv li khoom plig (Efexaus 2:8, 9). Peb tsis tuaj yeem cawm peb tus kheej kom dim tau. Peb cheem tsum qho khoom plig ntawm Vajtswv txoj kev cawm dim hlub tshua. Cov neeg Ixayees tsis ua dab tsi los khwv tau lub tebchaws (2 Kevcai 9:5). Ib yam li ntawd, peb tsis muaj peev xwm khwv tau Vajtswv txoj kev hlub tshua los ntawm peb tus cwj pwm zoo.

Niaj hnub no Cov Ntseeg Yexus Khetos yuav tsum ua dab tsi thiaj muaj kev xyiv fab rau tej lus cog tseg uas Vajtswv muab rau lawv? Nyeem Filipis 2:12 thiab Henplais 12:28 rau lo lus teb.