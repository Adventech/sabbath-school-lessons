---
title:  "Xyoo Thib Xya Uas Yog Xyoo So: Yog Xyoo So Uas Tshwj Xeeb Heev"
date:  26/11/2025
---

Daim av tseem ceeb heev rau Vajtswv cov haiv neeg, cov Yixalayees. Vajtswv muab daim av faib rau 12 xeem neeg Yixalayees (Teev Npe 34:13–18). Vajtswv daim av faib txhawm kom txhua tsev neeg thiaj muaj feem tau av los ua lawv tug. Lub hom phiaj no ua rau daim av tsis poob mus rau tus neeg nplua nuj thiab muaj hwj chim nkaus xwb.

`Vim li cas Vajtswv thiaj hais kom cov Yixalayees ua kevcai ntawm lub Xyoo Thiab Xya los sis lub sijhawm so tshwj xeeb? Nyeem Levis Kevcai 25:1–5, 8–13 rau lo lus teb.`

Qhov khoom plig ntawm daim yuav pab peb pom tej yam uas nyob hauv Vajtswv lub siab. Peb Leej Txiv tus ua nyob Saum Ntuj Ceeb Tsheej cheem tsum kom Nws cov me nyuam kom faib tej uas peb tau rau cov neeg uas tsis tau txais ntau npaum li peb tau txais. Txhua txhua xya xyoo, Vajtswv sam hwm kom Nws haiv neeg siv lawv lub daim av los cawm lwm haiv neeg. Thaum peb tau txais daim av thiab siv los pab lwm tus, peb kawm paub txog kev huab hwm lawv. Peb kawm paub ua siab dawb siab zoo rau cov neeg pluag thiab txom nyem.

Vajtswv kuj muab daim av rau Nws haiv neeg txhawm los qhia kom lawv ua haujlwm hnyav. Vajtswv xav kom Nws cov haiv neeg muaj qhov pib tshiab thiab.

Txojmoo Zoo uas hais txog Tswv Yexus kuj ua rau peb pib ib yam tshiab. Txojmoo Zoo nthuav qhia peb tias, kev nplua nuj los sis kev pluag, peb txhua tus yeej zoo ib yam nkaus hauv Vajtswv li zeem muag xwb. Peb txhua tus cheem tsum Vajtswv txoj kev hlub tshua.

Tu siab kawg, cov Yixalayees tsis huab hwm Vajtswv tej lus sam hwm. Ntau pua xyoo tom qab ntawd, thaum kawg Vajtswv tau ua tej yam uas Nws tau ceeb toom rau lawv tias Nws yuav ua. Nws ntiab Nws haiv neeg tawm hauv daim av uas Nws muab pub rau lawv (2 Xwm Txheej Vajntxwv 36:20, 21).