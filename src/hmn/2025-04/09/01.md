---
title:  Muaj Kev Vam Thiab Kev Cia Siab Rau Qee Yam
date:  22/11/2025
---

### Nyeem zaj lus qhia rau lub lim tiam no

Chiv Keeb 2:15; Khiav Dim 3:8; Yausuas 13:1–7; Levis Kevcai 25:1–5, 8–13; Yelemis 24:6.

> <p>Nqe Cim Nco</p>
> “Cov neeg uas raug luag kaw uas tseem muaj vam 'e, cia li rov qab mus rau nej lub chaw ruaj khov. Hnub no kuv tshaj tawm rau nej tias, kuv yuav thim ob npaug rau nej” (Xekhaliyas 9:12).

Yausuas 13–21 teev cov npe ntau heev. Tej npe no hais txog daim av uas Vajtswv muab faib rau cov pab pawg tsev neeg Yixalayees yias mus nyias li. Rau cov neeg nyeem tiam no, zoo li cas npe no yuav yog ib qhov dhuav rau lawv. Tiam sis cov npe qhia peb txog qhov tseeb hauv phau Vajlug Kub uas tseem ceeb heev. Vajtswv tau cog lus tias yuav muab daim av pub rau Nws haiv neeg. Cov npe no ua pov thawj tias Vajtswv ceev Nws tej lus cog tseg.

Yog lawm, daim av ntawd yog khoom plig los ntawm Vajtswv. Vajtswv tau cog lus tseg tias yuav muab daim av no rau cov Yixalayees cov yawg koob. Tiamsis cov Yixalayees kuj muaj feem nqes tes ua, thiab: “Saib maj, kuv muab lub tebchaws no tso rau ntawm nej xubntiag lawm. Nej cia li txeem mus txeeb lub tebchaws uas Yawmsaub cog lus ruaj khov rau nej tej poj koob yawm txwv, uas yog Aplahas, Ixaj thiab Yakhauj hais tias yuav muab pub rau lawv thiab lawv caj ces '” (2 Kevcai 1:8).

Lub lim tiam no, peb yuav saib cov lus tseeb hauv phau Vajlug Kub uas Daim Av Uas Tau Cog Lus Tseg qhia peb. Peb yuav sim nkag siab txog tej yam uas cov lus tseeb hauv phau Vajlug Kub txhais rau peb niaj hnub no.