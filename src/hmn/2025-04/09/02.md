---
title:  Edees thiab Khana-as
date:  23/11/2025
---

`Muaj dab tsi tshwm sim rau Adas thiab Evas hauv lub Vaj Edees thaum nkawv ua txhaum? Nyeem Chiv Keeb 2:15 thiab 3:17–24 rau lo lus teb.`

Vajtswv pub Adas thiab Evas nyob hauv ib lub vaj uas yog nkawv lub tsev zoo nkauj heev. Vajtswv ua rau lub Vaj Edees puv npo txoj kev zoo nkauj. Adas thiab Evas tau ntsib Vajtswv hauv lub vaj. Vajtswv yog nkawv tus xibhwb. Lub vaj kuj qhia Adas thiab Evas txog Vajtswv li hom phiaj txhawm rau nkawv lub neej. Thaum Adas thiab Evas ua txhaum, nkawv rhuav tshem nkawv txoj kev sib raug zoo nrog Vajtswv. Raws li kev rau txim, Vajtswv ntiab Adas thiab Evas khiav tawm hauv lub vaj mus. Yog li ntawd, Edees thiaj li yog lub cim ntawm lub neej uas Vajtswv xav kom cov Yixalayees tau txais kev txaus siab-. Daim Av Uas Tau Cog Lus Tseg yuav pab cov Yixalayees nrhiav tau txoj kev xyiv fab uas noob neej tau plam hauv Edees.

`Aplahas, Ixaj thiab Yakhauj xav li cas txog Vajtswv li lus cog tseg tias yuav muab daim av rau lawv? Nyeem Chiv Keeb 13:14, 15; 26:3, 24 thiab 28:13 rau lo lus teb. Vajtswv tau cog lus dab tsi rau peb uas hais txog daim av?`

Vajtswv cog lus rau peb txoj yam zoo dua li Nws tau muab rau cov Yixalayees (Henplais 8:6). Vajtswv yuav ua raws li Nws tej lus cog tseg rau peb. Tiamsis ua ntej peb yuav tsum “coj li tus qauv ntawm cov neeg uas tso siab rau Vajtswv tas li. Lawv pheej ua siab ntev thaum muaj teeb meem tshwm sim rau lawv. Cov neeg zoo li no yuav tau txais tej uas Vajtswv tau cog lus tseg tias yuav muab rau nws haiv neeg” (Henplais 6:12).