---
title:  Daim AV Zoo Ib Yam Ib Qho Khoom Plig
date:  24/11/2025
---

`Dab tsi yog kev sib raug zoo tshwj xeeb ntawm Vajtswv, Yixalayees thiab Daim Av Uas Tau Cog Lus Tseg? Nyeem Khiav Dim 3:8; Levis Kevcai 20:22; 25:23; Teev Npe 13:27; 2 Kevcai 4:1, 25, 26; 6:3 thiab Ntawv Nkauj 24:1 rau lo lus teb.`

Daim Av yog loj tshaj qhov chaw nyob. Daim av pab tib neeg kom paub tias lawv yog leej twg. Koj ua dab tsi rau kev ua neej nyob nyob ntawm seb koj nyob qhov twg. Cov qhev tsis muaj av uas lawv tug. Lawv tsis muaj feem ib yam twg li. Ib tug qhev ua haujlwm hnyav tsis tau nqi zog li. Lwm tus tau sau thiab txaus siab rau cov nyiaj them rau txoj hauj lwm uas tus qhev tau ua. Yog li, kev muaj av uas yus tug yog qhov tseem ceeb. Thaum neeg muaj av uas tug lawm, lawv yuav tsis yog qhev mus ntxiv lawm. Yog li ntawd, daim av thiaj yog ib qhov tseem ceeb heev rau cov Yixalayees tom qab Vajtswv tau pab lawv khiav dim kev ua cev qhev. Daim av tau pab lawv to taub tias lawv yog leej twg, raws li yog Vajtswv haiv neeg.

Vajtswv, cov Yixalayees thiab daim av muaj kev sib raug zoo tshwj xeeb heev. Vajtswv muab daim av rau cov Yixalayees ua ib qho khoom plig. Cov Yixalayees muaj peev xwm kav daim av ntev npaum cas los tau yog tias lawv ua raws li tus Tswv thiab ua raws li cov cai ntawm cov lus pom zoo ntawm ob tog. Hauv lwm lo lus, cov Yixalayees tsis tuaj yeem kav daim av thiab tau txais tej koob hmoov yam tsis muaj Vajtswv txoj koob hmoov tsis tau li.

Peb tsuas yog zoo li cov qhua hauv Vajtswv daim av xwb.