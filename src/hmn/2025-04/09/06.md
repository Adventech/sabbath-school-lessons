---
title:  Rov Muab Daim Av Rau Lawv
date:  27/11/2025
---

`Nyeem Yelemis 24:6; 31:16; Exekhees 11:17; 28:25; thiab 37:14, 25. Vajtswv tau cog lus li cas txog cov Yixalayees Txoj Kev Rov Qab Los Rau Daim Av Uas Tau Cog Lus Tseg? Vajtswv ceev qhov lus cog tseg no tau li cas?`

Thaum cov Yixalayees raug ntes coj mus rau tim Npanpiloos, lawv kawm paub qhov tseeb uas tseem ceeb heev hais txog lawv txoj kev sib raug zoo nrog Vajtswv. Lawv txoj kev sib raug zoo nrog Vajtswv tsis yog nyob ntawm lawv txoj kev ua neej nyob hauv Daim Av Uas Tau Cog Lus Tseg. Vajtswv tseem ua lawv tus Vajtswv tas li, txawm tias lawv tsis nyob hauv daim av ntawd lawm. Thaum cov Yixalayees lees lawv tej kev txhaum, lawv ntsia mus rau tus Tswv kawg siab kawg ntsws. Ces tus Tswv txawm ua raws li Nws tej lus cog tseg dua. Nws coj Nws haiv neeg rov qab los rau hauv lawv daim av. Lawv txoj haus kev rov qab los rau hauv lawv lub tebchaws nthuav qhia pom tias Vajtswv tau lees txais yuav lawv dua ib zaug.

Txawm li cas los xij, Vajtswv yeej tsis tau cog lus tias cov Yixalayees yuav ua neej nyob hauv daim av ntawd mus ib txhis yog tias lawv ua txhaum (2 Kevcai 28:63, 64; Yausuas 23:13, 15; 1 Vajntxwv 9:7; 2 Vajntxwv 17:23; Yelemis 12:10â€“12). Nyob rau tib lub sijhawm, cov cev Vajtswv lus, Vajtswv cov tub txib tshwj xeeb, tshaj tawm tias ib tug Vajntxwv yuav yug los ntawm David caj ces yav tom ntej. Tus Vajntxwv uas yuav los yav tom ntej no yuav muab cov Yixalayees li koob meej rov rau lawv. Nws yuav pab lawv kom muaj kev vam meej dua ua ib haiv neeg (Yaxayas 9:6, 7; Xekhaliyas 9:9, 16). Vajtswv ceev tej lus cog tseg no hauv Tswv Yexus lub neej thiab kev tuag. Tswv Yexus sawv hauv qhov tuag rov qab los nthuav qhia cov Yixalayees tias Nws yog Vajtswv tus Cawm Seej uas tau cog lus tseg.