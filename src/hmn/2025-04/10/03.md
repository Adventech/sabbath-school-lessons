---
title:  Cov Cim Thiab Cov Cim Tej Ntsiab Lus
date:  01/12/2025
---

Tsis muaj leej twg raug tso cai txiav txim tias lub cim hauv phau Vajlug Kub yog dab tsi los sis txhais tau li cas hauv Phau Vajlug Kub Tshiab. Phau Vajlug Kub tau nthuav qhia peb txog cov cim thiab tej ntsiab lus ntawm Phau Vajlug Kub nkaus xwb. Phau Vajlug Kub kuj muab cov kev cai tseem ceeb rau peb los pab peb to taub cov cim thiab cov ntsiab lus.

Txhua lub cim hauv Phau Vajlug Kub Qub tuaj yeem muaj peb lub ntsiab lus sib txawv hauv Phau Vajlug Kub Tshiab. Peb lo lus nug no tuaj yeem yuav pab tau peb to taub tias cov ntsiab lus no yog dab tsi tiag: (1) Lub cim nthuav qhia peb txog Tswv Yexus lub neej dab tsi? (2) Lub cim nthuav qhia dab tsi rau peb txog kev tau paub tau ntsib hauv pawg ntseeg? (3) Lub cim nthuav qhia dab tsi rau peb txog tiam ntiajteb kawg?

Peb tuaj yeem pom cov cim hauv tiam Vajlug Kub Qub thiab cov tsiab lus nyob thoob plaws hauv phau Vajlug Kub. Cov cim thiab cov ntsiab lus no tseem ceeb heev. Cov cim thiab cov ntsiab lus nthuav qhia kom cov nyeem txog txoj haus kev to taub phau Vajlug Kub. Cov cim thiab cov ntsiab lus nthuav qhia peb txog yam uas phau Vajlug Kub qhia hais txog Tswv Yexus, Nws txoj kev cawm seej thiab kev vam thiab kev cia siab uas peb muaj nyob hauv Nws.

“Vajtswv yog tus kws sau phau Vajlug Kub tiag tiag. Yog li ntawd, ntau fab ntawm phau Vajlug Kub yeej sib pom zoo tag nrho. . . . Txhua zaj lus qhia hauv Vajlug Kub yeej yuav sib pom zoo ib yam nkaus thiab. Peb cov lus piav qhia hauv phau Vajlug Kub yuav tsum pom zoo raws li phau Vajlug Kub qhia txog ib lub ntsiab lus.”