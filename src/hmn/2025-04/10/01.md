---
title:  Tus Yausuas Tiag Tiag
date:  29/11/2025
---

### Nyeem zaj lus qhia rau lub lim tiam no

Loos 5:14; Mathais 2:15; Yausuas 1:1–3; Henplais 3:7–4:11; 1 Timautes 1:18.

> <p>Nqe Cim Nco</p>
> “Tej xwm txheej no tshwm los raug lawv ua lub chaw qhia muab sau cia ntuas peb cov uas nyob ze lub sijhawm kawg” (1 Kauleethaus 10:11).

Hauv Phau Yausuas, Yausuas uas yog ib tug txiv neej yog ib lub cim. Nws sawv cev rau ib yam dab tsi uas ntau tshaj nws tus kheej. Peb pom txoj cai tseem ceeb no thoob plaws hauv phau Vajlug Kub. Daim av Khana-as yog lub cim rau peb txoj kev vam thiab kev cia siab nyob rau lub ntiajteb tshiab. Tej dej num uas cov pov thawj los sis cov thawj coj ntawm fab kev ntseeg tau ua nyob rau hauv lub tsev ntaub dawb huv yog ib lub cim, thiab. Lawv teg dej num nthuav qhia peb pom txog teg dej num uas Tswv Yexus ua txhawm pub rau peb saum ntuj ceeb tsheej.

Peb yuav tsum nug lo lus nug: Yog tias Yausuas yog ib lub cim, es lub cim ntawd ho txhais li cas? Tsis tas li ntawd, peb tuaj yeem ntseeg tau li cas tias peb lo lus teb yog lawm? Cov kev cai tseem ceeb twg pab peb kom nkag siab txog cov cim hauv phau Vajlug Kub thiab tej ntawd ho txhais li cas rau peb tiam ntiaj teb kawg?

Lub lim tiam no, peb yuav kawm seb Yausuas lub neej yog ib lub cim rau teg dej num ntawm tus Cawm Seej uas tab tom yuav los. Lub neej ntawm Yausuas kuj yog ib lub cim rau teg dej num ntawm pawg ntseeg thiab rau tej yam uas yuav tshwm sim nyob rau tiam kawg.