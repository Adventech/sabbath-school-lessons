---
title:  Yausuas, Lub Cim
date:  02/12/2025
---

`Mauxes thiab Yausuas muaj lub neej zoo sib thooj li cas? Yausuas ua lub cim rau Mauxes txoj haus kev twg? Nyeem Khiav Dim 3:1, 2; Yausuas 1:1â€“3; Teev Npe 13:1, 2; Yausuas 2:1; Khiav Dim 3:5 thiab Yausuas 5:15 rau lo lus teb.`

Raws li peb tau pom hauv Tshooj 1, Yausuas zoo ib yam li tus 'Mauxes tshiab'. Yausuas kuj ua ntau yam uas Mauxes tau ua thaum lub sij hawm Phau Khiav Dim. Phau Khiav Dim yog lub sijhawm uas Vajtswv pab cov Yixalayees dim ntawm kev ua cev qhev hauv tebchaws Iziv. Dab tsi thiab uas Mauxes thiab Yausuas muaj qhov sib thooj ntxiv? Mauxes thiab Yausuas nkawv yeej tau ntsib Vajtswv. Thaum nkawv mus ntsib Vajtswv, Nws tau mus tej lus sam hwm rau nkawv huv tib si. Raws li kev coj noj coj ua ntawm nkawv, ua rau Cov Yixalayees muaj koob npe nto moo lug. Cov tebchaws uas nyob ib ncig ntawm cov Yixalayees muaj kev ntshai heev. Mauxes coj cov Yixalayees hla Hiav txwv Liab. Yausuas coj cov Yixalayees hla dej Yauladees. Mauxes thiab Yausuas uas yog ob tug thawj coj puav leej ua Kevcai Hla Dhau. Mauxes thiab Yausuas yeej ntua cov Yixalyees zaug kawg ib yam nkaus. Thaum kawg ntawm nkawv teg dej num uas ua pub rau Vajtswv, nkawv puav leej pab cov Yixalayees tsim kev cog lus nrog Vajtswv tshiab dua.

Yexus yeej paub Leej Txiv (Yauhas 1:14, 18). Tus Cawm Seej tau nthuav qhia qhov tseeb txog Leej Txiv (Lukas 10:22; Yauhas 14:6; Mathais 22:16). Vajtswv muab Nws cov lus rau Tswv Yexus los hais (Yauhas 14:24). Yog li ntawd, Mauxes thiab Yausuas nkawv lub neej yog lub cim hais txog tus Cawm Seej uas tab tom los, Tswv Yexus.