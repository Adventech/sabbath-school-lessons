---
title:  Ceev Rawv Tej Lus Cog Tseg
date:  07/12/2025
---

`Nyeem Yausuas 22:1–8. Cov nqe Vajlug Kub no qhia dab tsi rau peb txog kev muab siab npuab cov Lunpees, cov Nkas thiab cov Manaxes tsev neeg?`

Yausuas hais tias, cov Lunpees, cov Nkas thiab cov Manaxes tsev neeg ceev lawv tej lus cog tseg, ib yam li Mauxes tau sam hwm tseg. Cov tsev neeg no tau tso lawv tej poj niam, menyuam thiab tej vaj tsev rau sab hnub tuaj ntawm tus dej Yauladees. Lawv sib ntaus sib tua nrog cov Yixalayees txhawm pab lawv kom tua kov yeej lawv daim av. Lawv siv sij hawm tua tawm tsam kwv lam li 6 txog 7 lub xyoo (piv Yausuas 11:18; 14:10; 2 Kevcai 2:14). Lawv txiav txim siab tua tawm tsam vim lawv muab siab npuab rau tej lus cog tseg uas lawv tau ua. Lawv tsis cia lawv txoj kev ntshai txog kev ploj tuag los sis raug mob ntawm kev ua tsov ua rog rhuav tshem txoj haus kev ua raws li lawv cov lus cog tseg.

Yausuas 22:1–8 nthuav qhia peb tias kev sib haum xeeb thiab kev pom zoo yog qhov tseem ceeb rau Vajtswv haiv neeg. Cov nqe no hais txog txoj haus kev uas Vajtswv haiv neeg yuav tsum koom ua ib haiv neeg. Cov Yixalayees tej tsev neeg puas yuav koom ua ke yav tom ntej? Lawv puas yuav pe hawm tus Tswv uas yog lawv tus Vajtswv ib leeg nkaus xwb? Los yog lawv puas yuav cia daim av uas lawv nyob muab lawv faib?

`Yausuas piav tias kev muab siab npuab tiag tiag yog los ntawm kev ua dej num pub rau Vajtswv, tsis yog rau neeg.`