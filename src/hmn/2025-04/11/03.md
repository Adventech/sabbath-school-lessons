---
title:  Kev Iab Liam
date:  08/12/2025
---

Nyeem zaj uas hais txog peb xeem ntawm cov Yixalayees uas rov qab mus tsev rau sab hnub tuaj ntawm tus dej Yauladees (Yausuas 22:9â€“20). Cov cuab xeem neeg uas nyob rau sab hnub poob ntawm tus dej Yauladees liam cov cuab xeem neeg uas nyob rau sab hnub tuaj txog yam dab tsi? Cov cuab xeem neeg uas nyob sab hnub tuaj ua yog lawm puas yog? Piav koj lo lus teb.

Kev nkag siab yuam kev ua rau cov cuab xeem neeg uas nyob sab hnub poob thiab cov cuab xeem neeg uas nyob sab hnub tuaj sib faib. Lo lus nug los ntawm zaj no xws li: Cov cuab xeem neeg uas nyob rau sab hnub tuaj ntawm tus dej Yauladees puas tuaj yeem pom tias yog cov neeg Yixalayees tiag tiag ntxiv lawm?

Muaj dab tsi tshwm sim uas ua rau muaj qhov teeb meem no? Cov Yixalayees uas nyob sab hnub tuaj ntawm tus dej Yauladees teeb tau ib lub thaj rau ntawm tus dej. Tiamsis lub thaj tshiab no uas rau muaj kev txhawj xeeb rau cov Yixalayees uas nyob rau sab hnub poob ntawm tus dej Yauladees. Lawv tsis xav tias lub thaj ntawd yog ua qhov chaws ras txog Vajtswv. Lawv xav paub txog qhov teeb lub thaj ntawd. (Piv rau Yausuas 4:6, 22).

Cov cuab xeem neeg uas nyob rau sab hnub tuaj ntawm tus dej Yauladees tsis tau thov kev tso cai los teeb lub thaj ntawd. Lawv tsis tham nrog Yausuas los sis Ele-axas los sis lwm tus thawj coj ua ntej. Tam sim no lawv muaj kev nkag siab yuam kev uas tuaj yeem ua rau muaj kev sib ntaus sib tua yam ntxim ntxub heev ntawm txhua pab pawg xeem neeg Yixalayees.