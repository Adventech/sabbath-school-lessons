---
title:  Nyeem Ntxiv
date:  12/12/2025
---

Nyeem Niam Phauj Elees Cis Vais, “Kev sib faib daim av Khana-as,” nplooj 517–520, nyob rau hauv Phau ntawv Cov Yawg Koob Thiab Cov Cev Vajtswv Lus.

“Thaum peb yuav tsum rau txim rau kev txhaum, peb yuav tsum tsis txhob ua phem. Peb yuav tsum tsis txhob txiav txim rau tib neeg vim peb hnov tej zaj uas hais phem txog lawv. . . .

“Cov Lunpees thiab lawv pab pawg nthuav qhia tias lawv txawj ntse. Lawv tus cwj pwm tsim nyog rub tau peb lub siab. Peb yuav tsum xyaum coj li lawv tus cwj pwm. Cov Lunpees thiab lawv cob pab pawg cheem tsum ua dej num pub rau Vajtswv thiab ua raws li Nws txojkev ntseeg. Lwm cov Yixalayees ntseeg qhov phem tshaj plaws txog lawv thiab cem lawv los ntawm tej lus phem heev. Tiamsis cov Lunpees thiab lawv cov kwvtij tsis chim li. Lawv ua siab dawb siab zoo thiab ua siab ntev.

“Thaum ib tug neeg iab liam koj rau yam uas koj tsis ua, koj tuaj yeem ua siab ntev thiab ua siab dawb siab zoo. Vajtswv yuav nthuav qhia tias peb yog neeg dawb huv. Tiamsis peb yuav tsum tso siab rau Nws. Yog peb muaj Tswv Yexus lub siab puv npo, Nws txoj kev hlub yuav puv npo peb lub siab. Nws txoj kev hlub yuav ua rau peb muaj siab dawb siab zoo thiab ua tau siab ntev.

Niam Phauj Elees Cis Vais, hauv phau ntawv Cov Yawg Koob thiab Cov Cev Vajtswv lus, nplooj 519, 520.

**Lus nug:**

`Vim li cas peb thiaj npau taws ntau zaus rau tej yam ua luaj? Peb yuav tsum tsis txhob chim siab tau li cas? Vim li cas thiaj tseem ceeb kom hnov lwm tus hais? Yuav ua li cas peb thiaj paub xyaum kom mloog ntau dua hauv peb pawg ntseeg? (Piv rau Yakaunpaus 1:19.)`