---
title:  Los Lus Teb Uas Mos Muag
date:  10/12/2025
---

`Peb kawm paub tau dab tsi los ntawm cov cuab xeem neeg uas nyob rau sab hnub tuaj ntawm tus dej Yauladees? Nyeem Yausuas 22:21-29, nrog rau Paj Lug 15:1 rau cov lus teb.`

Lo lus teb ntawm cov cuab xeem neeg uas nyob rau sab hnub tuaj ntawm tus dej Yauladees muaj hwj chim heev. Cov cuab xeem neeg uas nyob sab hnub tuaj nyob twj ywm to thiab mloog tej lus hais tawm tsam lawv. Cov cuab xeem neeg uas nyob rau sab hnub tuaj ua siab ntev heev. Lawv tos kom cov thawj coj uas nyob rau sab hnub poob hais lus tag tso lawv mam li teb. Kev thaj yeeb nyab xeeb thiab siab mos siab muag ntawm cov cuab yim neeg uas nyob rau sab hnub tuaj yog qhov xav tsis thoob li.

Ces cov cuab xeem neeg uas nyob rau sab hnub tuaj txawm teb. Lawv txawm pib hu cov Yixalayees tus Vajtswv ntau lub npe xws li: Es, Elo-hees, Yehauvas (Yausuas 22:22). Cov npe no nthuav qhia txog txoj kev muab siab npuab thiab kev ntseeg ntawm cov cuab xeem neeg uas nyob rau sab hnub tuaj ntawm cov Yixalayees tus Vajtswv. Lawv txoj kev ntseeg thiab lawv cov lus mos lus mog pab tau kom tsis txhob muaj kev tsov rog hauv Yixalayees. Vim li cas cov cuab xeem neeg uas nyob rau sab hnub tuaj thiaj li teeb lub thaj? Lawv ntshai tsam raug cais tawm ntawm cov Yixalayees uas nyob rau sab hnub poob ntawm tus dej Yauladees. Yog li ntawd, cov cuab xeem neeg uas nyob rau sab hnub tuaj thiaj li teeb ib lub thaj txhawm kom pab lawv hnov tias lawv kuj yog ib feem ntawm cov Yixalayees. Lawv kuj cheem tsum nthuav qhia lawv txoj kev muab siab npuab rau Vajtswv thiab. Dab tsi ua rau cov Yixalayees koom tau ua ib ke? Puas yog daim av? Tsis yog, lawv txoj kev muab siab rau rau Vajtswv thiab ua raws li Nws txoj kevcai thiaj ua rau lawv ua tau ib haiv neeg.