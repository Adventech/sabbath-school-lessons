---
title:  Kev Ua Neej Nyob Hauv Daim Av Khana-As
date:  06/12/2025
---

### Nyeem zaj lus qhia rau lub lim tiam no

Yausuas 22:1–8; 22:9–20; 22:13–15; 22:21–29; 22:30-34.

> <p>Nqe Cim Nco</p>
> “Lo lus teb mos muag pab kom kev npau taws ploj tag tiamsis lo lus nruj lus tsiv zes kom chim” (Paj Lug 15:1).

Thaum Peb Ua Neej Nyob Hauv Ib Lub Zej Zog, tej zaum peb yuav sib cav sib ceg los sis tsis pom zoo nrog lwm tus. Ib Pawg Ntseeg yog ib lub zej zog uas tuaj yeem muaj qhov teeb meem no tshwm sim. Nyob hauv ib pawg ntseeg, muaj cov neeg uas muaj neej yav dhau los thiab lub tswv yim sib txawv tuaj khoom ua ib ke ua dej num pub rau tus Tswv. Vim peb txhua tus sib txawv, muaj qee yam peb yuav tsis pom zoo ua ke. Qee qhov kev tsis pom zoo tuaj yeem ua rau muaj kev nkag siab yuam kev ntawm cov tswv cuab.

Lub lim tiam no, peb yuav kawm Yausuas 22. Hauv tshooj no, cov neeg tau muaj kev nkag siab yuam kev. Cov Yixalayees uas nyob rau sab hnub poob ntawm tus dej Yauladees muaj kev tsis sib haum xeeb loj heev nrog rau cov tsev neeg uas tuaj sab hnub tuaj pab lawv (Yausuas 1:12-18).

Vim li cas peb yuav tsum ceev faj tsis txhob xav txog qhov phem tshaj ntawm lwm tus li cwj pwm? Yuav ua li cas peb thiaj muaj kev sib haum xeeb thiab kev pom zoo hauv pawg ntseeg? Peb yuav ua li cas nco txog teg dej num tshwj xeeb uas Vajtswv tau muab rau peb ua uas yog ib pawg ntseeg pab kom peb nyob kaj siab lug thiab tsis txhob mauj kev chim thaum muaj tej yam phem tshwm sim?