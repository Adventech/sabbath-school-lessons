---
title:  Tej Kev txhaum ha ulos
date:  09/12/2025
---

`Vim li cas cov Yixalayees uas nyob rau sab hnub poob ntawm tus dej Yauladees xaiv Finehas ua lawv tus thawj coj? Nyeem Yausuas 22:13–15 dua, nrog rau phau Teev Npe 25.`

Cov Yixalayees uas nyob sab hnub poob ntawm tus Dej Yauladees cheem tsum tej lus teb. Lawv xav paub txog qhov cov cuab xeem neeg uas nyob rau sab hnub tuaj ntawm tus dej Yauladees ho teeb ib lub thaj nyob rau sab hnub poob ntawm tus dej. Lawv xa ib pawg thawj coj mus sib tham nrog cov cuab xeem neeg uas nyob sab hnub tuaj ntawm tus dej Yauladees.

Cov thawj coj uas nyob rau sab hnub poob ntsib nrog cov cuab xeem neeg uas tuaj sab hnub tuaj tuaj. Cov thawj coj uas nyob rau sab hnub poob pib hais li no: “'thiab hais rau tus TSWV haiv neeg txhua tus hais tias, “Vim li cas nej ua tej kev phem no tawm tsam cov Yixalayees tus Vajtswv? (Yausuas 22:16). Lo lus “kev txhaum” yog tib lo lus Henplais uas phau Vajlug Kub siv los tham txog Akhas txoj kev txhaum (Yausuas 7:1). Peb pom tib lo lus no sau ntau zaus hauv Mauxes cov ntaub ntawv (nyeem Levis Kevcai 5:15; 6:2; Teev Npe 5:6, 12). Cov zaj uas hais txog Akhas thiab tus mlom Npa-as Pe-aus yog tab tom ceeb toom txog qhov tshwm sim thaum cov Yixalayees nyiag Vajtswv li thiab tua tawm tsam Nws. Cov Yixalayees uas nyob rau sab hnub poob ntshai tsam cov cuab yim neeg uas nyob rau sab hnub tuaj teeb lub thaj txhawm los pe hawm tej vajtswv cuav. Yog li zoo ntawd, Vajtswv yuav rau txim rau txhua tus hauv cov Yixalayees 12 xeem.