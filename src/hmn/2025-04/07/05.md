---
title:  Sau Vajtswv txoj kevcai rau saum tej pob zeb
date:  12/11/2025
---

`Nyeem Yausuas 8:32â€“35. Dab tsi tshwm sim hauv cov nqe Vajlug Kub no? Nws txhais tau li cas rau peb niaj hnub no?`

Phau Vajlug Kub hais txog lub roob Enpas nkaus xwb nyob rau hauv Phau 2 Kevcai (2 Kevcai 11:29; 27:4, 13) thiab hauv phau Yausuas (Yausuas 8:30, 33). Cov Yixalayees hais txog tej koob hmoov thiab tej lus foom phem rau saum lub roob Enpas thiab Kelixis. Lub roob Enpas yog lub roob uas cov Yixalayees hais txog tej lus foom phem (2 Kevcai 11:29; 27:4, 13). Cov Yixalayees coj tej khoom fij uas nthuav qhia txog Yexus teg dej num yav tom ntej. Yexus lees txais txhua kev foom phem ntawm Vajtswv li lus cog tseg. Vim Yexus ua li ntawd, txhua tus uas ntseeg Nws thiaj tau txais tej koob hmoov ntawd (Kalatia 3:13; 2 Kauleethaus 5:21).

`Vim li cas Yausua thiaj li yuav tsum tau sau ib daim qauv ntawm Vajtswv cov lus cog tseg rau ntawm lub cim uas txhua tus tuaj yeem pom? Nyeem 2 Kevcai 4:31; 6:12; 8:11, 14; 2 Vajntxwv 17:38; Ntawv Nkauj 78:7 rau lo lus teb.`

Peb tib neeg feem ntau yeej hnov qab tej yam tas li. Tus Tswv Pluas Hmo yog sijhawm tshwj xeeb rau peb txhawm kom ras txog txhua yam uas tus Tswv ua rau peb. Tsis tas li ntawd xwb, tus Tswv Pluas Hmo yog ib lub sijhawm los tsim peb txoj kev sib raug zoo nrog tus Tswv dua ib zaug ntxiv. Raws li yog ib pawg ntseeg, peb tuaj yeem siv lub sijhawm no los tsim peb txoj kev sib raug zoo nrog tus Tswv kom zoo tshaj qub.