---
title:  "Cov Thaj: Cov Cim Tshiab Ntawm Kev Sib Raug Zoo Nrog Vajtswv"
date:  11/11/2025
---

`Yausuas li hom phiaj uas tau teeb ib lub thaj rau tus Tswv yog li cas? Nyeem Yausuas 8:30, 31; piv rau 2 Kevcai 11:26–30; 27:2–10.`

Vajtswv hais kom Aplahas, Ixaj thiab Yakhauj teeb cov thaj rau hauv daim av uas Nws cog lus tseg yuav muab rau lawv. Cov thaj ntawd qhia tias daim av yog lawv tug. Nim no, cov Yixalayees tau teeb ib lub thaj los nthuav qhia tias Vajtswv ua raws li Nws lo lus cog tseg rau Aplahas, Ixaj thiab Yakhauj. Vajtswv muab daim av Khana-as rau lawv cov xeeb ntxwv yav tom ntej. Cov Yixalayees teeb lub thaj, ib yam li Mauxes tay hais kom lawv ua (2 Kevcai 11:26–30; 27:2–10).

Yausuas 8:30–35 muab txoj kev ua rov ua rog txuas nrog kev pe hawm Vajtswv. Hauv cov nqe no, cov Yixalayees rov tsim lawv txoj kev sib raug zoo nrog Vajtswv dua. Lub tswv yim no yog ib lub ntsiab lus tseem ceeb tshaj plaws hauv phau Yausuas. Kev mloog lus yog ib feem ntawm cov Yixalayees tau ua txhawm los tsim lawv txoj kev sib raug zoo nrog Vajtswv dua. Vajtswv sam hwm kom Yausuas coj cov Yixalayees ua lub neej hauv kev mloog lus (Yausuas 1:7). Cov Yixalayees txoj kev mloog lus kuj yog ib feem ntawm lawv lo lus cog tseg nrog Vajtswv. Peb pom lub tswv yim no thaum kawg ntawm phau Yausuas (Yausuas 24).

`Muaj dab tsi uas peb tuaj yeem ua tau, tam sim no, txhawm los tsim peb txoj kev sib raug zoo nrog Vajtswv dua tshiab?`