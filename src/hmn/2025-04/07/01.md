---
title:  "Kev ntseeg siab rau Vajtswv: Kev pehawm Vajtswv nyob rau hauv Tsav Tsov Rog"
date:  08/11/2025
---

### Nyeem zaj lus qhia rau lub lim tiam no

Yausuas 5:1–7; 5:10; 8:30, 31; 8:32–35; Yauhas 18:1, 2.

> <p>Nqe Cim Nco</p>
> Tiamsis nej yuav tsum xub nrhiav Vajtswv lub tebchaws thiab nws txojkev ncaj ncees ua ntej, mas yuav muab tej no huvsi tsav ntxiv rau nej” (Mathais 6:33).

Lub lim tiam no, peb yuav saib qee zaj uas hais txog cov Yixalayees uas nyob hauv Daim Av Uas Tau Cog Lus Tseg. Hauv txhua zaj uas hais txog no, cov Yixalayees tau cog lus tias yuav pe hawm Vajtswv dua ib zaug. Nyob hauv ib zaj hais txog tias cov Yixalayees ua kevcai Hla Dhau thaum lub sij hawm lawv raug xwm txheej txaus tshai (Yausuas 5:10–12). Kev Ua Kevcai Hla Dhau yog kev ua koob tsheej ntawm lub sijhawm thaum Vajtswv pab cov Yixalayees khiav dim ntawm kev ua cev qhev hauv tebchaws Iziv los. Yausuas kuj tau ua ib lub thaj thiab pe hawm tus Tswv thaum cov Yixalayees tab tom nyob hauv tsav rog (Yausuas 8:30–35). Tom qab ntawd, Yausuas tau muab daim av faib rau xya xeem Yixalayees uas tsis muaj av ua lawv tug (Yausuas 18:1, 2). Tiam sis Yausuas tau tsa tus Tswv lub tsev ntaub dawb huv ua ntej.

Raws li peb pom, Yausuas muab sijhawm rau tus Tswv thaum nws tsis khoom kiag li los sis txawm yuav nyob rau lub sij hawm muaj xwm txheej txaus tshai. Niaj hnub no, peb feem ntau tsis siv sijhawm pub rau tus Tswv hauv peb lub neej uas tab kaum. Tab sis qhov tob hauv peb lub siab, peb paub tias lub sij hawm uas peb siv nrog Vajtswv thiab cov neeg peb hlub yog qhov zoo tshaj plaws ntawm peb lub sij hawm nyob rau hauv lub ntiaj teb no.