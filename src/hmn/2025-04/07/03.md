---
title:  Kevcai Hla Dhau
date:  10/11/2025
---

`Kev Ua Kevcai Hla Dhau yog kev ua koob tsheej ntawm lub sijhawm uas Vajtswv tau pab cawm cov neeg Ixayees los ntawm tus tim tswv uas rhuav tshem hauv tebchaws Iziv. Vim li cas Yausuas thiaj txiav txim siab ua kevcai Hla Dhau ua ntej Nws tawm mus ua rog? Nyeem Yausuas 5:10; Khiav Dim 12:6; Levis Kevcai 23:5; Teev Npe 28:16 thiab 2 Kevcai 16:4, 6 rau lo lus teb.`

Kevcai Hla Dhau tshwm sim rau yav tsaus ntuj hnub tim 14 ntawm lub hli. Yausuas ua raws li txhua yam uas Vajtswv hais kom ua txhawm npaj ua kevcai hla dhau. Tej xwm uas tshwm sim hauv phau Yausuas zoo sib thooj li tej yam uas tshwm sim thaum Mauxes coj cov Yixalayees khiav tawm hauv tebchaws Iziv los. Kevcai Hla Dhau pab cov Yixalayees ras txog hmo ntawm kev rau txim zaum thib 10 (Khiav Dim 12). Thaum lub sij hawm muaj qhov kev rau txim ntawd, tus Tswv tus tim tswv tau tua tag nrho cov txiv neej hauv tebchaws Iziv uas yog tus tub hlob. Tiamsis Vajtswv tsis tua cov Yixalayees uas muab tus menyuam yaj cov ntshav pleev rau saum lawv lub qhov rooj. Ces tus Tswv pab Nws cov neeg khiav tawm hauv tebchaws Iziv los. Cov Yixalayees tau hla Hiavtxwv Liab thiab taug kev mus mus los los hauv tiaj suab puam.

Ntawm tus Tswv Pluas Hmo, Yexus ua kevcai Hla Dhau ua kev zoo siab rau Nws txoj kev tuag (Mathais 26:26–29; 1 Kauleethaus 11:23–26). Kevcai Hla Dhau thiab tus Tswv Pluas Hmo yog ib qho kev ua kevcai txog qhov tseeb hauv phau Vajlug Kub: yav tom ntej, Vajtswv yuav cawm Nws haiv neeg thiab coj lawv mus rau saum ntuj ceeb tsheej.