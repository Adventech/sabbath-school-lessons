---
title:  "Kev Phom Sij Ntawm Kev Pe Hawm Tej Vajtswv Cuav"
date:  24/12/2025
---

`Vim li cas Yausuas thiaj li yuav tsum hais kom cov Yixalayees rhuav tshem cov mlom ntawm cov vajtswv cuav mus pov tseg? Nyeem Yausuas 24:22â€“24 rau lo lus teb.`

Puag thaum nyob ntawm lub tiaj Mau-as, Mauxes hais kom cov Yixalayees muab lawv tej mlom vaj tswv cuav pov tseg (2 Kevcai 30:19, 20). Cov no tsis yog cov vajtswv ntawm Iziv los sis cov vajtswv uas yog cov neeg nyob hauv daim av Khana-as. Yog lawm, cov no yog cov mlom vajtswv cuav uas yog cov Yixalayees li ntiag tug. Yog li ntawd, nim no Yausuas kuj hais kom nws haiv neeg muab lawv lub siab dawb paug rau tus Tswv. Yog cov neeg muab lawv lub siab dawb paug rau tus Tswv, tus Tswv yuav hnov lawv tej lus thov (2 Vajntxwv 19:16; Ntawv Nkauj 31:2, 3; Daniyees 9:18). Tom qab ntawd, Vajtswv cov tub txib tshwj xeeb yuav thov kom cov neeg Yixalayees muab lawv lub siab dawb paug rau tus Tswv thiab mloog Nws lus (Yaxayas 55:3; Yelemis 7:24). Tu siab tias, Xalaumoos thiab lwm tus vajntxwv tau pe hawm cov neeg txawv teb chaws tej vajtswv (1 Vajntxwv 11:2, 4, 9). Yog tsis muaj Vajtswv txoj kev pab cuam ces peb yeej ua phem ib yam li Xalaumoos. Peb lub siab puv npo kev txhaum. Peb tsis tuaj yeem mloog Vajtswv lus los ntawm peb tus kheej tau. Peb yuav tsum txiav txim siab mloog Nws lus. Tom qab ntawd peb yuav tsum thov Nws pab kom peb tuaj yeej pe hawm Nws tag peb lub siab lub ntsws.

Yausuas txoj kev caw cov Yixalayees los pe hawm Vajtswv kuj yog caw peb niaj hnub no thiab. Peb yuav tsum xaiv los pe hawm tus Tswv. Peb kuj yuav tsum muab peb tej vajtswv cuav los sis tej mlom pov tseg.