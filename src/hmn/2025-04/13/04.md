---
title:  Kev Pe Hawm Yam Ywj Pheej
date:  23/12/2025
---

Yausuas huab hwm txoj kev xaiv ywj pheej ntawm nws haiv neeg. Nws xav kom cov Yixalayees pe hawm Vajtswv yog los ntawm lawv txoj kev xaiv yam ywj pheej. Yausuas tsis xav kom cov Yixalayees raug yuam kom los pe hawm Vajtswv. Yog li ntawd, Yausuas thiaj ceeb toom cov Yixalayees tias lawv muaj kev ywj pheej yuav los pe hawm tus Tswv (nyeem Yausuas 24:22). Hauv lwm nqe, Yausuas kuj hais txog qhov uas Vajtswv xaiv cov Yixalayees los ua Nws haiv neeg tshwj xeeb (2 Kevcai 7:6, 7; 10:15; 14:2). Cov Yixalayees muaj kev ywj pheej hais tau tias “tsis pe hawm” rau tus Tswv tom qab Nws tau xaiv lawv. Tab sis qhov ntawd yuav yog ib qhov kev dag thiab ruam heev. Cov Yixalayees tuaj yeem xaiv los hais tau tias “kam pe hawm” rau Vajtswv. Tom qab ntawd lawv tuaj yeem ua neej nyob thiab muaj kev vam meej. Los yog lawv tuaj yeem tsis lees paub Vajtswv thiab ploj tuag.

`Cov Yixalayees teb li cas rau Yausuas tej lus caw (Yausuas 24:16–18)? Yausuas hais dab tsi thaum nws hnov lawv lo lus teb? Vim li cas nws thiaj hais li no? Nyeem Yausuas 24:19–21 rau lo lus teb.`

Hauv lawv lo lus teb, cov Yixalayees nthuav qhia tias lawv nkag siab tias tam sim no lawv cov yawg koob tus Vajtswv yog lawv tus Vajtswv (Yausuas 24:17, 18). Cov Yixalayees txaus siab pe hawm lawv tus Vajtswv kawg siab kawg ntsws.

Yausuas xav kom cov Yixalayees nkag siab tias tib neeg tsis muaj peev xwm pe hawm Vajtswv los ntawm lawv tus kheej lub zog. Peb yuav tsum muaj kev sib raug zoo nrog Vajtswv ua ntej. Nws yuav tsum cawm peb dim. Ces peb yuav pe hawm Nws (piv Khiav Dim 20:1, 2; 2 Kevcai 5:6, 7).