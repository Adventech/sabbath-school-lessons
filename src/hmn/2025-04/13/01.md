---
title:  Pib Tsim Koj Txoj Kev Xaiv Hnub no!
date:  20/12/2025
---

### Nyeem zaj lus qhia rau lub lim tiam no

Yauhas 21:1–19; Yausuas 24:14, 15; 24:16-18; 24:22-24; 24:29–33.

> <p>Nqe Cim Nco</p>
> “'Yog nej tsis txaus siab pe hawm tus TSWV..... hnub no nej cia li txiav txim siab seb nej yuav pe hawm leej twg. Ntawm kuv thiab kuv tsev neeg, peb yuav pe hawm tus TSWV xwb” (Yausuas 24:15).

Nyob rau tshooj kawg ntawm phau Yausuas, cov pej xeem pom zoo pe hawm Vajtswv dua ib zaug. Yausuas, uas yog lawv tus thawj coj, pab cov Yixalayees tsim qhov kev cog lus tseg no. Hauv tshooj kawg no, peb pom tias cov Yixalayees txoj kev pom zoo muaj xya ntu. (1) Daim ntawv cog lus muaj qhov pib thiab cov npe tus neeg uas tau cog lus tseg. (2) Tsis tas li ntawd, qhov pib muaj keeb kwm hais txog kev sib raug zoo ntawm cov pab pawg uas tab tom tsim qhov kev pom zoo no. (3) Daim ntawv cog lus hais txog kev ua siab ncaj rau lwm tus neeg hauv daim ntawv cog lus kev pom zoo. (4) Daim ntawv cog lus muaj cov npe koob hmoov rau kev ua raws li cov lus cog tseg thiab kev foom tsis zoo rau kev ua txhaum. (5) Daim ntawv cog lus teev cov npe rau cov neeg uas tim khawv. (6) Ib daim ntawv teev cov lus cog tseg tau ua rau yav tom ntej. Thiab (7) Cov lus cog tseg raug tsim los yam raug kev raug cai.

Daim ntawv cog lus no pab cov Yixalayees nco ntsoov tias lawv tus vajntxwv yog tus Tswv. Yog cov Yixalayees nyob ruaj khov rau Vajtswv, Nws yuav coj thiab tiv thaiv lawv.