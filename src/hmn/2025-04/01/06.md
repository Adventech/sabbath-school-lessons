---
title:  Kev Loj Hlob Thiab Kev Vam Meej
date:  02/10/2025
---

`Nyeem Yausuas 1:7–9, nrog rau Chiv Keeb 24:40; Yaxayas 53:10 thiab Ntawv Nkauj 1:1–3. Cov nqe Vajlug Kub no qhia dab tsi rau peb txog kev loj hlob thiab kev vam meej?`

Lo lus Henplais “tsha-las” sau tias “kev vam meej” hauv lus Askiv (Yausuas 1:8). "Tsha-las" yog kev vam meej uas los ntawm cov phiaj xwm ua tau zoo. "Tsha-las" kuj txhais tau tias tej yam tshwm sim nyob rau hauv qhov koj nyiam.

Lo lus “sa-kaus” txhais hais tias “cia li txawj ntse” hauv lus Henplais (Yausuas 1:8). "Sa-kaus" kuj txhais tau tias "cia li muaj kev vam meej." Tab sis "sa-kaus" tuaj yeem txhais tau tias "ua kom txawj ntse," ib yam nkaus. "Sa-kaus" siv ntau hauv phau Yauj, Paj Lug thiab Ntawv Nkauj. Nyob rau hauv cov phau ntawv no, lub tswv yim ntawm kev vam meej yog yuav tsum txuas rau ntawm kev ua yam txawj ntse heev/muaj lub hom phiaj kom meej meej. Cov neeg uas ua teg dej num yam txawj ntse heev yeej hwm Vajtswv thiab ua raws li qhov tseeb hauv phau Vajlug Kub.

Yog li ntawd, cov nqe Vajlug Kub no qhia dab tsi rau peb txog lub tswv yim hauv phau Vajlug Kub ntawm kev vam meej? Kev vam meej tsis yog yuav hais txog kev nplua nuj nkaus xwb. Kev vam meej hauv phau Vajlug Kub suav nrog qhov tseeb ntawm sab ntsuj plig/fab kev ntseeg thiab kev txawj ntse. Peb pom qhov tseeb hauv phau Vajlug Kub hauv txhua yam uas Vajtswv tau tsim thiab hauv Nws txoj kevcai.

Yog li ntawd, peb yuav tsum tso siab rau Vajtswv tej lus cog tseg. Vajtswv cog lus tias yuav cawm peb dim ntawm Nws txoj kev hlub tshua thaum peb ntseeg hauv Nws. Peb kuj yuav tsum mloog Vajtswv lus. Vajtswv txoj kev cawm seej los ntawm txoj kev hlub tshua thiab peb txoj kev mloog lus yeej tsis sib tawm tsam zaug li. Ob qhov no yog ib feem ntawm Vajtswv lub hom phiaj cawm peb.