---
title:  Nyeem Ntxiv
date:  03/10/2025
---

Nyeem Niam Phauj Elees Cis Vais, “Hla tus dej Yauladees,” nplooj 481, 482, hauv phau ntawv Cov Yawg Koob Thiab Cov Cev Vajtswv Lus; “Mus Rau Hauv Daim Av Uas Tau Cog Lus Tseg,” nplooj 175, hauv Zaj ua hais txog Kev Txhiv Dim.

“Tag nrho Yexus cov lus cog tseg thiab cov lus ceeb toom yog muaj txiaj tsig heev rau kuv. Vajtswv hlub tib neeg uas nyob hauv lub ntiajteb no heev. Twb yog vim li ntawd, Vajtswv thiaj tso Nws Tib Leeg Tub los tuag thiv peb. Thaum kuv ntseeg Nws, kuv yuav tsis tuag. Kuv yuav tau txojsia ntev dhawv mus ib txhis tsis kawg. Tej yam uas tau paub tau ntsib hauv phau Vajlug Kub yog kuv tej kev tau paub tau ntsib. Txhua qhov kev thov Vajtswv thiab cov lus cog tseg, cov kevcai lij choj thiab cov lus ceeb toom yog kuv li.

Los ntawm kev ntseeg, peb lees txais yuav qhov tseeb hauv phau Vajlug Kub. Ces qhov tseeb hauv phau Vajlug Kub dhau los ua ib feem ntawm peb thiab peb lub neej. Thaum peb lees txais yuav phau Vajlug Kub rau hauv peb lub siab, nws qhov tseeb yuav hloov peb txoj kev xav thiab ua rau peb loj hlob tuaj. Ces peb yuav dhau mus zoo ib yam li Tswv Yexus nyob hauv peb lub siab.” Niam Phauj Elees Cis Vais, Phau Ntawv Kev Ntshaw Vajtswv ntawm txhua tiam neeg, nplooj 390, 391.

**Lus nug:**

`Yausuas lub neej thiab tej kev tau paub thiab tau ntsib tej zaum yuav txawv ntawm peb li. Tib lub sijhawm, peb kawm tau qhov tseeb hauv phau Vajlug Kub dab tsi los hauv nws lub neej?`

`Koj sim xav saib tias Yausuas yuav xav li cas thaum nws dhau los ua ib tug thawj coj tom qab Mauxes tuag. Vajtswv tau cog lus dab tsi rau Yausuas tias Nws yuav pab Yausuas ua nws teg dej num? Nyeem Yausuas 1:5`