---
title:  Hla! Muab! Faib! Teev Hawm/pe hawm!
date:  29/09/2025
---

`Nyeem Yausuas 1. Peb tuaj yeem kawm tau dab tsi los ntawm thawj tshooj no uas hais txog daim ntawv ntawm phau Yausuas?`

Phau Yausuas qhia peb txog Vajtswv teg dej num ua txhawm pub rau Nws haiv neeg. Vajtswv ib txwm yog tus coj los sis yog tus mus ua ntej tas li. Hauv txhua teg dej num uas Vajtswv ua, Nws muab ib teg dej num tshwj xeeb rau Yausuas. Txhua teg dej num yog hais txog kev muaj yeej Daim Av Uas Tau Cog Lus Tseg.

Thaum kawg, Vajtswv ua raws li Nws tej lus cog tseg txhua nqe uas hais txog yuav muab lub Daim Av Uas Tau Cog Lus Tseg rau Nws haiv neeg. Txij thaum ntawd los, cov Yixalayees muaj teg dej num saib xyuas daim av ntawd. Lawv tuaj yeem ua yam no tau tsuas yog los kev ntseeg thiab kev mloog lus nkaus xwb.

Tej yam uas Vajtswv ua rau haiv neeg Yixalayees tau qhia nyob rau hauv peb lo lus: "hla," "muab" thiab "faib." Cov pej xeem yuav tsum mloog lus thiab pe hawm tus Tswv. Phau Yausuas muaj plaub ntu. Cov lus ua hauv qab no pab peb nkag siab txog lub ntsiab lus tseem ceeb tshaj plaws hauv txhua ntu:

1. Hla (Yausuas 1:1–5:12)
2. Muab (Yausuas 5:13-12:24)
3. Faib (Yausuas 13:1–21:45)
4. Pe hawm tus Tswv (Yausuas 22:1-24:33)

Plaub ntu ntawm phau Yausuas nthuav qhia peb pom txog nws cov lus tseem ceeb. Vajtswv ua dej num pub rau Nws haiv neeg. Tiam sis Nws kuj ua dej num nrog Nws haiv neeg, thiab. Cov pej xeem yuav tsum ntseeg thiab mloog lus. Lawv yuav tsum ua dej num nrog Vajtswv yog tias lawv cheem tsum kom Nws pab lawv.