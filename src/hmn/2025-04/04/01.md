---
title:  Sob Tsov Rog Xub Thawj Tshaj Ntawm Txhua kob tsov rog
date:  18/10/2025
---

### Nyeem zaj lus qhia rau lub lim tiam no

Yausuas 5:13–15; 5:14, 15; 2 Vajntxwv 6:8–17; Nehemis 9:6; Yaxayas 37:16; Tshwmsim 12:7–9; Yaxayas 14:12–14; Exekhees 28:11–19; Daniyees 10:12–14; Khiav Dim 2:23–25; 14:13, 14, 25; 17:7–13; Yausuas 6:15-20.

> <p>Nqe Cim Nco</p>
> “Hnub uas Vajtswv mloog neeg lus yam li hnub ntawd mas txawm yog thaum ub lossis los rau yav tom qab no los tsis muaj ib zaug li lawm, vim yog Vajtswv ua rog pab cov Yixalayees (Yausuas 10:14).

Phau Yausuas teev txog kev tsov kev rog ntau heev. Vajtswv sam hwm kom Nws haiv neeg tua tawm tsam tej kev tsov rog no. Vajtswv pab Nws haiv neeg kom tau txais kev muaj yeej. Peb pom lub hom phiaj no thoob hauv phau Yausuas (Yausuas 10; 10, 11). Vajtswv hais txog kev sib ntaus sib tua rau cov Yixalayees (Yausuas 6:2; 8:1). Yog Vajtswv yog kev hlub, ua cas Nws thiaj sib ntaus sib tua? Vim li cas Nws haiv neeg thiaj li sib ntaus sib tua ntau heev tiam Vajlug Kub Qub? (Nyeem Khiav Dim 34:6; Ntawv Nkauj 86:15; 103:8; 108:4).

Lub lim tiam no thiab lub lim tiam tom ntej no, peb yuav teb lo lus nug uas nyuaj txog kev tsov rog uas Vajtswv sam hwm kom cov Yixalayees tua tawm tsam. Vim li cas Vajtswv thiaj sam hwm txog kev tsov rog hauv phau Yausuas thiab lwm phau?