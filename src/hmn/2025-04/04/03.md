---
title:  Kev Ua Tsov Ua Rog Saum Ntuj Ceeb Tsheej
date:  20/10/2025
---

`Yausuas nkag siab tias kev ua tsov ua rog yog ib feem loj dua/nthuav dav dua kev sib ntaus sib tua. Lub npe ntawm qho kev sib ntaus sib tua zaum no yog kev ua tsov ua rog thoob ntiaj teb ntawm Vajtswv thiab Xatas. Peb paub dab tsi txog kob tsov rog no? (Nyeem Tshwm sim 12:7–9; Yaxayas 14:12–14; Exekhees 28:11–19 thiab Daniyees 10:12–14).`

Vajtswv tsim neeg kom nyob puv saum ntuj ceeb tsheej thiab ntau lub ntiaj teb saum nruab ntug. Vajtswv pub kev ywj pheej ntawm txoj kev xaiv rau cov neeg no thiab rau peb. Vim peb txhua tus muaj kev ywj pheej ntawm kev xaiv, peb thiaj li muaj kev ywj pheej ntawm kev hlub. Peb muaj peev xwm xaiv los pe hawm Vajtswv. Los sis peb tuaj yeem tawm tsam Nws. Luv-xifawj/Xatas tau xaiv tawm tsam Vajtswv. Nws yog ib tug tim tswv ceeb tsheej uas muaj hwj chim loj tshaj plaws. Ntau tus tim tswv tau xaiv los koom nrog Luv-xifawj hauv nws txoj kev ua tsov ua rog. Yaxayas 14 thiab Exekhees 28 tham txog kob kev tsov rog no.

Raws li Daniyees 10:12–14, Xatas thiab nws cov tim tswv tau sim rhuav tshem Vajtswv teg dej num hauv lub ntiaj teb no. Kob kev tsov rog thoob ntiaj teb no tab tom mus nyob rau tom qab txhua yam uas peb tab tom pom tshwm sim nyob ib puag ncig peb. Kob kev tsov rog thoob ntiaj teb ntawm Vajtswv thiab Xatas, qhov zoo thiab qhov phem, yog lub keeb uas muaj feem xyuam tom qab kob tsov rog uas Yausua thiab cov neeg Yixalayees tau tua tawm tsam, ib yam nkaus. Yog li ntawd, cov Yixalayees tej kev tsov ua rog thiaj yog ib feem ntawm kob tsov rog thoob ntiaj teb no.

`Peb pom kob kev tsov ua rog thoob ntiaj teb no tshwm sim nyob ib puag ncig peb li cas?`