---
title:  Tus Tswv Yog Ib Tug Thawj Tub Rog
date:  21/10/2025
---

`Ho txhais tau li cas tias Vajtswv yog ib tug thawj tub rog? Nyeem Khiav Dim 2:23–25; 12:12, 13 thiab 15:3–11 rau lo lus teb.`

Vajtswv ua rog nrog kev txhaum. Vajtswv yuav tsis cia kev txhaum los sis kev tsov rog thoob ntiaj teb ntawm qhov zoo thiab qhov phem tshwm sim mus ib txhis (Ntawv Nkauj 24:8; Tshwm sim 19:11; 20:1–4, 14). Vajtswv yuav rhuav tshem tag nrho cov tim tswv uas phem thiab cov neeg txhaum uas nyiam ua txhaum Nws txoj kevcai. Cov lus cog tseg no pab kom peb nkag siab txog kev tsov rog hauv phau Vajlug Kub zoo dua qub. Cov Yixalayees li kev tsov kev rog yog ib feem ntawm kob tsov rog thoob ntiaj teb loj heev ntawm qhov zoo thiab qhov phem. Kob kev tsov rog no ua rau Tswv Yexus raug ntsia rau saum ntuj khaub lig. Kev tsov rog yuav xaus thaum Vajtswv txiav txim rau txhua yam. Tom qab ntawd peb yuav pom tias Vajtswv yog tus ncaj ncees thiab hlub txhua yam uas tshwm sim hauv tib neeg keeb kwm.

Kob kev ua tsov rog thoob ntiaj teb ntawm Vajtswv thiab Xatas kuj pab peb nkag siab txog qhov Vajtswv rhuav tshem cov Khana-as zoo dua kub. Vajtswv ua rog nrog kev phem. Xatas dag hais txog Vajtswv. Vajtswv yuav nthuav qhia rau sawv daws nyob saum ntuj ceeb tsheej thiab hauv ntiajteb no pom tias Dab Ntxwg Nyoog tej lus yog lus dag (Loos 3:4; Tshwmsim 15:3).

Yog li ntawd, peb yuav tsum xaiv seb yuav tuaj: Vajtswv tog los sis tuaj kev phem tog. Thaum peb to taub tej tswv yim no, peb yuav to taub txog qhov Vajtswv rhuav tshem cov Khana-as zoo dua qub. Lawv txoj kev ploj kev tuag nthuav qhia peb pom txog teg dej num zaum kawg uas Vajtswv yuav ua raws li yog ib Tug Txiav Txim rau txhua tus neeg hauv ntiaj teb.