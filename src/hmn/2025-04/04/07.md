---
title:  Nyeem Ntxiv
date:  24/10/2025
---

Niam Phauj Elees Cis Vais, “Lub moos Yelikhaus puam tsuaj,” nplooj 487–493, nyob rau hauv phau ntawv Cov Yawg Koob thiab Cov Cev Vajtswv Lus.

Thaum Xatas thiab nws cov tim tswv tua tawm tsam Vajtswv, Vajtswv muaj ib txoj kev xaiv. Vajtswv muaj peev xwm xaiv muab txoj kev coj saum ntuj ceeb tsheej los rau ib tug tim tswv uas ua phem uas qias los yeej tau. Tsuas yog Vajtswv tseem nyob li tus uas Nws ib txwm yog. Vajtswv yog tus dawb huv, Leej Txiv uas puv npo kev hlub ntawm txhua yam uas muaj sia nyob. Phau Vajlug Kub nthuav qhia peb tias Vajtswv xaiv qhov uas Nws ib txwm yog xwb. Yog li ntawd, Vajtswv txoj kev xaiv thiaj li ua rau Xatas mus ua tsov ua rog nrog Nws.

Niaj hnub no, Dab Ntxwg Nyoog thiab nws cov tub rog ntawm cov tim tswv thiab cov neeg uas ua phem ua qias tseem tua tawm tsam Vajtswv tas li. Tsis ntev tas los no, tus Tswv tau xaiv txoj kev sib ntaus sib tua no kom cawm tau cov neeg txhaum ntawm kev txhaum thiab Xatas. Nyob rau tiam Vajlug Kub Qub, tus Tswv tau nqes los pab Nws haiv neeg. Vajtswv yog ib tug thawj tub rog uas muaj hwjchim loj kawg nkaus. Qhov ua qauv uas peb pom txog Vajtswv no pab peb to taub tias Nws yuav tawm tsam txhawm pub rau peb nyob rau tiam ntiaj teb kawg. Thaum kawg Vajtswv yuav ua kom kob tsov rog thoob ntiaj teb ntawm qhov zoo thiab qhov phem xaus mus (Tshwm Sim 20:8-10).

**Lus nug:**

`Kob kev tsov rog thoob ntiaj teb ntawm qhov zoo thiab qhov phem qhia tau li cas tias vim li cas Vajtswv thiaj sam hwm kom cov Yixalayees tawm mus ua rog?`

`Peb yuav paub tau li cas tias kob tsov rog thoob ntiaj teb tau tshwm sim nyob ib puag ncig peb? Peb muaj feem li cas ntawm kob tsov rog no?`

`Nws txhais li cas txog kev “sawv kho khov” thiab tos Vajtswv los tua tawm tsam pub rau peb hauv peb lub neej ntawm sab ntsuj plig/kev ntseeg?`