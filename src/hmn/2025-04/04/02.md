---
title:  Tus Thawj Tub Rog Ntawm Tus Tswv Cov Tub Rog
date:  19/10/2025
---

`Nyeem Yausuas 5:13–15. Nqe no hais txog tias muaj dab tsi tshwm sim ua ntej cov Yixalayees pib tua tawm tsam txhawm rau txeeb Daim Av Uas Tau Cog Lus Tseg?`

Cov Yixalayees nyuam qhuav hla tus dej Yauladees. Tam sim no lawv sawv ntawm cov yeeb cheeb tsam av. Lub nroog Yelikhaus nyob ntawm lawv hauv ntej. Lub qhov rooj loog kaw lawm (Yausuas 6:1). Cov Yixalayees tsis muaj phiaj xwm txog kev sib ntaus sib tua. Tshaj qhov ntawd ntxiv thiab, lawv tsuas muaj cov zes hlua laim pob zeb, hmuv thiab xub hneev nti uas rog xwb.

Ces muaj ib tug txiv neej txawv txawv tuaj cuag Yausuas. Yausuas nug tus txiv neej no tias nws yog leejtwg. Tus qhua lo lus teb nthuav qhia tias Nws tsis yog ib leeg tus twg uas Yausuas xav tias Nws yog tus ntawd. Hauv lwm lo lus, lo lus nug tseem ceeb tsis yog tias Nws ho tuaj Yausuas tog. Tiam sis Yausuas puas yuav nyob Nws tog?

`Muab Yausuas 5:14, 15 piv nrog 2 Vajntxwv 6:8–17; Nehemis 9:6 thiab Yaxayas 37:16. Cov nqe Vajlug Kub no qhia dab tsi rau peb txog tus thawj tub rog ntawm tus Tswv cov tub rog yog leej twg?`

Tswv Yexus tshwm rau Yausuas pom ib yam li ib tug phooj ywg thiab Tus Pab. Tswv Yexus yog tus thawj tub rog tseeb ntawm cov Yixalayees li tub rog. Muaj hwj chim loj tshaj txhua yam no, Yexus yog tus thawj tub rog ntawm cov tim tswv ceeb tsheej uas tsis tuaj yeem pom tau. Cov tim tswv ceeb tsheej no pab hauv kev ntaus rog uas yog kob rov rog loj tshaj plaws txhua kob rov rog: kev ua tsov rog thoob ntiaj teb ntawm qhov zoo thiab qhov phem.

`Tus Thawj Tub Rog saum ntuj ceeb tsheej tab tom ntaus rog. Qhov tseeb hauv phau Vajlug Kub yuav muaj kev vam thiab kev cia siab dab tsi rau peb?`