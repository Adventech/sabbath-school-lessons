---
title:  Nyeem Ntxiv
date:  07/11/2025
---

Niam Phauj Elees Cis Vais, “Lub moos Yelikhaus puam tsuaj,” nplooj 493–498, nyob rau hauv phau ntawv Cov Yawg Koob thiab Cov Cev Vajtswv Lus.

“'Qhov kev txhaum uas ua rau Akhas puas tsuaj pib nrog lub siab ntshaw. Qhov kev txhaum no yog ib qho teeb meem rau ntau tus neeg. Tab sis tib neeg feem tsawg nkag siab txog qhov txaus ntshai ntawm qhov kev txhaum no. . . .

“Akhas paub tias nws ua txhaum thiab yeej hais li ntawd. Tab sis qhov nws tau lees txim txhawm rau nws qhov kev txhaum lig dhau lawm uas tsis tuaj yeej ua ib yam twg zoo zoo los pab nws lawm. Akhas pom cov Yixalayees tej tub rog rov los ntawm lub moos A-is los. Lawv tu siab heev vim lawv tau swb rog lawm. Tiam sis Akhas tsis tawm los thiab lees nws tej kev txhaum. Akhas pom Yausuas thiab cov Yixalayees tej thawjcoj nyo hau rau hauv av nrog kev tu siab. Lawv txoj kev txom nyem siab ntsws yog qhov ntxhov siab heev thiab tob tshaj qhov uas hais tau. Yog tias Akhas lees nws tej kev txhaum nyob rau lub sijhawm ntawd, ces cov thawjcoj yuav muaj pov thawj tau tias Akhas tu siab heev rau nws tej kev txhaum. Tab sis Akhas nyob twj ywm yam tsis paub plaub kiag li. Akhas tsis hais ib yam dab tsi txog thaum Vajtswv tshaj tawm txog nws qhov kev txhaum. Thaum Akhas tsis tuaj yeem zais nws txoj kev txhaum tau mus ntxiv lawm, nws mam ho lees qhov tseeb. Akhas lees txim tias nws ua txhaum, tiam sis tsis yog qhov nws tu siab rau nws tej kev txhaum. Nws lub siab lub ntsws twb tsis hloov li. Nws tsis ntxub kev phem.”—Niam Phauj Elees Cis Vais, phau Ntawv Cov Yawg Koob thiab cov cev Vajtswv lus, nplooj 496–498.

**Lus nug:**

`Nyeem 10 Nqe Kevcai. Peb yuav ua raws li txoj kevcai no tau li cas thaum peb pom kev tshaj tawm thoob plaws peb rau tej yam uas peb tsis xav tau tiag tiag? Qhov kev xav tau tiag tiag txawv li cas ntawm qee yam uas peb xav tau?`