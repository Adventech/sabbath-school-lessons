---
title:  Kev Ua Tim Khawv Pub Rau Vajtswv Lub Hwj Chim
date:  06/11/2025
---

Vajtswv muab sij hawm rau cov Khana-as kom paub txog Nws thiab tsis txhob ua phem lawm. Tiam sis lawv tsis kam lees txais yuav Vajtswv txoj lus caw. Thaum kawg, Vajtswv rau txim rau lawv los ntawm lawv tej kev txhaum.

`Nyeem Yausuas 7:6–9, uas qhia peb txog qhov Yausuas tau hais thiab tau ua thaum cov pej xeem A-is tua yeej cov Yixalayees. Ua tib zoo nyeem Yausuas 7:9. Peb pom txoj kev coj tseem ceeb twg hauv Yausuas cov lus hais?`

Thaum xub thawj, Yausuas zoo li nws tab tom yws, ib yam li cov Yixayees tom qab lawv tawm hauv tebchaws Iziv. Thiab hais rau nkawd tias, “Kheevlam tus TSWV muab peb tua kom tuag tag rau hauv tebchaws Iziv. Peb nyob nrad, peb tau zaum tsaws noj zaub, noj nqaij, thiab noj mov rawsli peb siab xav. Tiamsis neb coj peb los nyob rau ntawm tiaj suabpuam no, kom peb tuag tshaib tag huv tibsi xwb” (Khiav Dim 16:3).

Yausuas hais tias, “Tus TSWV uas kav ibpuas tsavyam! Vim licas Koj thiaj coj peb hla tus dej Yauladees los? Puas yog Koj coj peb los cob rau cov Amaules txhais tes kom peb raug puastsuaj? Uacas tsis cia peb nyob twjywm sab ntug dej Yauladees tim ub? (Yausuas 7:7).

Tiam sis tsis ntev tom qab ntawd, Yausuas piav qhia txog qhov nws chim. Nws tsis tau yws. Nws txhawj xeeb txog Vajtswv lub koob meej thiab lub npe. Yausuas tsis xav kom tib neeg luag txhob thuam Vajtswv vim cov Yixalayees tau swb rog.