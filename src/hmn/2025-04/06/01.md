---
title:  Tus Yeeb Ncuab Uas Nyob Hauv Lawv Tsev Neeg
date:  01/11/2025
---

### Nyeem zaj lus qhia rau lub lim tiam no

Yausuas 7; 7:16–19; 7:19–21; 8:1–29; 7:6–9.

> <p>Nqe Cim Nco</p>
> “'Kuv, uas yog tus TSWV, Kuv tshawb tibneeg tej kev xav thiab sim noobneej lub siab. Kuv pub rau txhua tus rawsli lawv kev ua neej, raws li tej uas lawv ua.” (Yelemis 17:10).

Hauv Yausuas 7, cov Yixalayees muaj kev nyuaj siab heev. Qhov kev nyuaj siab no qhia rau cov Yixalayees txog qhov uas lawv yuav tsum huab hwm lawv qhov kev pom zoo nrog Vajtswv.

Thaum lub sij hawm uas cov Yixalayees tawm tsam kom yeej Daim Av Uas Tau Cog Lus Tseg, lawv tau kawm ib zaj lus qhia nyuaj heev. Zaj lus qhia uas lawv tau kawm paub yog tias lawv cov yeeb ncuab uas phem tshaj nyob hauv lawv lub yeej. Cov ntsa yeej thiab cov nroog uas tub rog coob yog cov teeb meem loj. Tiam sis cov Yixalayees muaj teeb meem loj dua tej yam no. Lawv qhov teeb meem yog lawv cov neeg tawv ncauj heev. Lawv tsis xav ua raws li tej uas tus Tswv sam hwm.

Niaj hnub no peb muaj teeb meem ib yam thaum peb tos tus Tswv pub tej yam uas Nws tau cog tseg rau peb (1 Petus 1:4; Kaulauxais 3:24). Thaum peb tos nyob ntawm “ciam teb” mus rau hauv Daim Av Uas Tau Cog Lus Tseg, Vajtswv yuav sim peb txoj kev ntseeg. Peb tuaj yeem yuav thev dhau tej kev sim siab no. Tiamsis tsuas yog peb muab peb tus kheej kiag fij rau Tswv Yexus kom kawg siab kawg ntsws.