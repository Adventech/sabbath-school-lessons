---
title:  Akhas li kev txhaum
date:  03/11/2025
---

`Nyeem Yausuas 7:16–19. Zaj no qhia dab tsi rau peb txog Vajtswv thiab Akhas?`

Vajtswv tsis tau qhia tus neeg uas ua txhaum lub npe tam sim ntawd. Raws li Tus Kws Txiav Txim, Vajtswv xav qhia Nws haiv neeg tias Nws ncaj ncees.

Thaum kawg, Vajtswv pib Nws teg dej num uas yog ua Ib Tug Kws Txiav Txim. Ua ntej tshaj, Vajtswv tshuaj xyuas cov cuab yim neej uas yog Akhas tsev neeg pab pawg tso. Ces Vajtswv mam li tshuaj xyuas Akhas tsev neeg kiag. Ces Vajtswv tshuaj xyuas Akhas. Vajtswv teg dej num yog ceev faj heev. Nws yog tus Tim khawv txog kev ua txhaum. Nyob rau tib lub sijhawm, Nws kuj yog Tus Kws Txiav Txim uas yuav rau txim rau cov neeg ua txhaum.

Akhas tawv ncauj heev. Puas yuav Akhas ntseeg tias Vajtswv yuav tsis paub tias leej twg ua txhaum? Peb tsis tuaj yeem zais ib yam dab tsi ntawm Vajtswv lub qhov muag tau. Vajtswv pom txhua yam (Ntawv Nkauj 139:1–16; 2 Xwmtxheej Vajntxwv 16:9). Nws paub txhua yam uas muab zais rau hauv tib neeg lub siab (1 Xamuyees 16:7; Yelemis 17:10; Paj Lug 5:21).

Ua twb zoo saib txoj haus kev uas Yausua nrog Akhas sib tham. Yausuas hu nws ua “kuv tus tub.” Yausuas tej lus zoo thiab tej kev coj ua yog ib lub cim qhia txog Tswv Yexus txoj kev hlub txhawm pub rau peb. Tswv Yexus “yeej ib txwm tsis muaj siab nruj siab tsiv thiab ua tau ntxim ntxub. Nws tsis tau hais lus tej lus nruj tsiv. Tswv Yexus yeej tsis ua rau ib leej tus twg raug mob yam tsis muaj laj thawj kom txaus. Tswv Yexus tsis ntshai sawv tawm tsam kev dag, kev tsis ntseeg/kev xoom xaim thiab kev phem kev qias. Tiam sis Tswv Yexus quaj thaum Nws cem cov neeg rau lawv tej kev txhaum.”—Niam Phauj Elees Cis Vais, phau ntawv Kev Ntshaw Vajtswv ntawm txhua tiam neeg, nplooj 353.