---
title:  Txoj Kev Xaiv Uas Hloov Pauv Lub Neej
date:  04/11/2025
---

`Nyeem Yausuas 7:19–21. Yausuas hais kom Akhas ua dab tsi? Vim li cas lo lus nug no tseem ceeb ua luaj? Akhas lo lus teb qhia dab tsi rau peb txog nws lub siab?`

Yausuas hais kom Akhas ua ob yam no: (1) Cia li qhuas Vajtswv thiab huab hwm Vajtswv thiab (2) lees nws tej kev txhaum.

Tu siab kawg, Akhas tsis ua ib yam dab tsi los qhia tias nws thov txim tiag tiag. Nws vam thiab cia siab txhawm rau ceev nws tej kev txhaum zais cia. Mauxes txoj kevcai hais tias Vajtswv tsis tuaj yeem zam tej kev txhaum uas peb tsis kam lees thov txim tiag tiag (Teev Npe 15:27–31).

Akhas cov lus hauv Yausuas 7:21 pab peb nco txog Adas thiab Evas tej kev txhaum. Evas pom (“la'as” hauv lus Henplais) tias tsob ntoo ntawd zoo nkauj (“kha-mas” hauv lus Henplais) thiab tej txiv ntxim qab kawg li. Ces nws txawm mus ("la-qas" ua lus Henplais) de ib co los noj ntawm cov ntoo ua raug txwv. Ib yam li ntawd, Akhas lees txim tias nws tau pom ("la-as") lub tsho loj uas zoo nkauj heev, 200 lub nyiaj npib thiab ib daim kub loj. Akhas xav tau (“kha-mas”) thiab nqa (“la-qas”) tag nrho tej ntawd los. Akhas qhov kev xaiv nthuav qhia tau hais tias nws siab hlob heev. Kev muaj siab hlob hauv Akhas lub siab nthuav qhia tias nws ntseeg Vajtswv tau zais tej yam zoo ntawm nws. Adas thiab Evas tau ua txhaum ntawm kev xav ib yam nkaus li no.

`Xav seb tias peb muaj kev qia dub thiab siab hlob npaum li cas. Peb yuav zam tau tej kev txhaum no li cas?`