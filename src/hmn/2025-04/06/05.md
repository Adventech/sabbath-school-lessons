---
title:  Lub qhov rooj ntawm kev vam thiab kev cia siab
date:  05/11/2025
---

`Nyeem Yausuas 8:1â€“29. Zaj uas hais txog no qhia dab tsi rau peb txog qhov uas Vajtswv tuaj yeem hloov peb tej kev ua yuam kev uas phem tshaj los ua koob hmoov?`

Vajtswv hloov qhov kev swb rog ntawm cov Yixalayees hauv lub Hav Akhauj mus rau kev muaj yeej. Lo lus Akhauj los ntawm lo lus Henplais "teeb meem." Nim no lub Hav Akhauj tau dhau los ua ib qhov chaw muaj kev vam thiab kev cia siab (piv nrog Hauxeyas 2:15). Cov pejxeem ntawm lub nroog A-is muaj kev khav theeb vim lawv kov yeej cov Yixalayees thawj zaug lawm. Lawv paub tseeb tias lawv tuaj yeem kov yeej cov Yixalayees dua. Cov pej xeem ntawm lub nroog A-is tawm tsam cov Yixalayees, uas ua txuj khiav rov qub qab zoo li lawv swb rog lawm. Qhov kev ua txuj khiav rov qub qab no ua rau cov neeg pej xeem tawm hauv lub nroog A-is tuaj thiab caum cov Yixalayees qab. Qhov uas cov neeg A-is tsis paub yog tias muaj 30,000 leej tub rog Yixalayees nqaum tsis deb ntawm ntug nroog (Yausuas 8:4). Cov tub rog Yixalayees 30,000 leej no yuav hlawv lub nroog A-is kom puas tsuaj mus. Yausuas 8:7 hais tias tus Vajtswv yuav muab lub nroog no rau hauv cov Yixalayees txhais tes. Vajtswv muab txoj haus kev sib ntaus sib tua rau Yausuas. Tab sis cov neeg Yixalayees tsis tau txais kev muaj yeej los ntawm txoj kev npaj tua rog yam zoo kawg nkaus. Lawv muaj yeej vim tus Tswv pab tua rog txhawm pub rau lawv. Ces Nws thiaj muab lub nroog rau lawv ua ib kho khoom plig.

Cov Yixalayees tau txais kev muaj yeej vim Yausuas muaj kev ntseeg hauv Vajtswv thiab mloog Nws lus. Txoj kev coj tseem ceeb no yog ib zaj lus qhia rau peb niaj hnub no. Thaum twg los xij peb muaj teeb meem los sis xav tau kev pab, peb yuav tsum tso siab rau hauv Vajtswv kom peb tau txais kev muaj yeej.