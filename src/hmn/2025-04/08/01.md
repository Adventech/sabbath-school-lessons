---
title:  "Kev Ntseeg Loj Heev: Yausuas thiab Kalej"
date:  15/11/2025
---

### Nyeem zaj lus qhia rau lub lim tiam no

Chiv Keeb 36:15; Yausuas 14:6–14; 15:16–19; 19:49–51; Henplais 12:1, 2.

> <p>Nqe Cim Nco</p>
> “Nej yuavtsum ncontsoov txog cov thawjcoj uas yav tas los lawv tau qhia Vajtswv Txojlus rau nej lawm. Ua tibzoo xav seb lawv ua lawv lub neej mus txog thaum xaus yog zoo licas, nej yuavtsum xyaum coj li lawv txoj kev ntseeg” (Henplais 13:7).

Txhua leej niam txiv paub tias cov menyuam kawm tau tej yeeb yam los ntawm tej neeg uas nyob ib puag ncig lawv. Ntau leej niam txiv ntxhov siab thaum lawv pom lawv cov menyuam xyaum lawv tus cwj pwm tsis zoo thiab ho tsis xyaum lawv tus cwj pwm zoo. Txawm peb muaj hnub nyoog li cas los, peb feem ntau xav ua qhov phem los sis ua txhaum ntau dua li peb xav ua qhov zoo los sis qhov yog/raug. Raws li Paulus hais tias, “Kuv tsis totaub tej uas kuv ua; rauqhov tej uas kuv xav ua, kuv ho tsis ua, tiamsis tej uas kuv ntxub, kuv ho ua” (Loos 7:15). Peb txhua tus yeej hla tsis dhau qhov no, puas yog?

Raws li tib neeg, peb xav tau cov qauv zoo. Peb xav tau tus neeg uas ua tau zoo tshaj plaws, peb tuaj yeem qhuas ib leej tus twg tuaj yeem qhia peb ua neej thiab ua neeg zoo kawg nkaus. Tej zaum cov neeg no kuj tsis zoo tag nrho. Tab sis lawv lub neej ntawm sab ntsuj plig/kev ntseeg pab peb txhim kho peb lub neej tau. Qhov ntawd yog qhov ua rau cov neeg no "muaj txoj kev ntseeg loj heev" uas nws txoj kev ntseeg ua rau peb tuaj yeem saib thiab qhuas. Lub lim tiam no, peb saib ob tug neeg uas muaj kev ntseeg loj heev hauv phau Yausuas: Khalej thiab Yausuas.