---
title:  Lub Neej Ntawm Neeg Uas Muaj Kev Ntseeg Heev
date:  20/11/2025
---

`Lub neej ntawm cov neeg uas muaj kev ntseeg heev hauv phau Vajlug Kub tuaj yeem pab peb txoj kev ntseeg loj hlob ruaj khov tau. Muaj tseeb tiag, Tswv Yexus yog tus qauv zoo tshaj plaws. Txoj kev xav txog Tswv Yexus thiab Nws tej lus qhia hloov peb tau li cas?`

Niam phauj Elees Cis Vais hais txog qhov tshwm sim rau peb thaum peb xav txog Tswv Yexus txoj kev hlub: “Thaum peb saib mus rau ntawm Tswv Yexus, peb yuav nkag siab txog Vajtswv zoo dua qub. Vajtswv txoj kev hlub hloov peb. Thaum peb saib mus rau ntawm Nws, peb yuav rais los ua neeg zoo. Txoj kev hlub uas muaj rau lwm tus yuav puv hauv peb lub siab. Peb txoj kev xav thiab kev hnov tau yuav zoo ib yam li Vajtswv txoj kev xav thiab hnov tau. Peb yuav rais los zoo li Vajtswv nyob hauv peb lub siab. Thaum peb rais los ua neeg zoo li Vajtswv nyob hauv peb lub siab, peb yuav paub Nws ntau dua zuj zus. Peb yuav nkag mus rau hauv kev sib raug zoo ntau dua nrog ntuj ceeb tsheej. Vajtswv yuav muab kev paub thiab kev txawj ntse ntxiv rau peb.”—Niam Phauj Elees Cis Vais, Yexus Khetos tej lus qhia, nplooj 355.

`Nyeem Loos 12:1, 2. Ob lub hwj chim twg uas tab tom sib ntaus sib tua txhawm txeeb kom tau peb qhov kev mloog?`

Hauv Loos 12, Paulus hais txog ob lub zog uas sib tawm tsam. Vaj Ntsujplig tus Dawbhuv hloov peb sab hauv tawm tuaj. Nws pib los ntawm peb lub siab/lub plawv. Tiam sis yog peb xav kom qhov kev hloov no tshwm sim, peb yuav tsum muab peb lub neej rau Vajtswv ua ntej. Peb yuav tsum xaiv, txhua lub sijhawm, tseg Vajtswv tus Ntsuj Plig los tswj peb lub neej.