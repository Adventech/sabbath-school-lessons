---
title:  Cov Neeg Uas Muaj Kev Ntseeg
date:  16/11/2025
---

`Leej twg yog Khalej? Nyeem Chiv Keeb 36:15; Teev Npe 13:6, 30–32; thiab Yausuas 14:6, 14 rau lo lus teb.`

Lub npe Khalej los ntawm lo lus Henplais "Keleb." "Keleb" txhais tau tias aub hauv lus Henplais. Nyob rau hauv Phau Qub, “keleb” ib txwm txhais txog tej yam phem. Tab sis nyob rau hauv lwm yam kev sau uas tsis yog nyob phau Vajlug Kub, lo lus "keleb" yog siv nyob rau hauv cov tsiaj ntawv thiab nkauj qhuas vajtswv los txhais tau tias ib tug tub txib ua siab loj heev. Lo lus "keleb" kuj tseem siv rau hauv cov zaj nkauj no thiab tsiaj ntawv los txhais tau tias yog ib tug tub txib uas muab siab npuab nws tus tswv heev. Khalej lub neej nthuav qhia tias nws muab siab npuab rau nws tus Tswv.

Khalej tsis ntshai hais qhov tseeb, txawm tias cov neeg soj xyuas feem coob ntawm tsis pom zoo nrog nws. Khalej kuj tsis ntshai hais qhov tseeb thaum cov Yixalayees xav muab nws tua pov tseg. Tej yam no qhia dab tsi rau peb txog Khalej? Nyeem Teev Npe 14:6–10, 21–25; 26:65 thiab 32:12 teb lo lus nug.

Khalej tsis ntshai sawv ruaj khov rau yam uas nws paub tias yog qhov tseeb. Nws tsis ntshai thaum cov neeg soj xyuas 10 leej sawv tawm tsam nws. Nws tsis ntshai thaum cov Yixalayees xav muab nws tua pov tseg vim hais qhov tseeb (Teev Npe 14:10).

`Koj yuav ua li cas thaum neeg feem coob tsis pom zoo nrog koj? Koj puas ua li lawv hais? Los yog koj yuav hais qhov tseeb?`