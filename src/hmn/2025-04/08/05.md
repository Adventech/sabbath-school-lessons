---
title:  Tus TSWV uas tsis muaj kev khav theeb li nyob hauv nws lub siab
date:  19/11/2025
---

Vajtswv cog lus tias yuav muab thaj av rau Khalej thiab Yausuas uas nkawv tug. Khalej tau txais ib thaj av uas nws tug ntej Yausuas tau txais. Yausuas tau txais ib thaj av ua nws tug tom qab txhua xeem Yixalayees tau txais tag lawm. Ua ntej, Yausuas muab av rau 12 xeem Yixalayees. Nimno yog lub sijhawm kawg uas cov Yixalayees yuav muab ib thaj av rau Yausuas ua nws tug.

`Vim li cas Yausuas thiaj li tau txais nws thaj av tom qab kawg kiag? Cov ntaub ntawv ntawd qhia peb dab tsi? Nyeem Yausuas 19:49â€“51 rau lo lus teb.`

Yausuas tau ib lub nroog hu ua Tinas Xelas los ua nws tug. Lub npe no yog tsim los ntawm ob lo lus. Thawj lo lus, "Tinas" los ntawm lo lus uas txhais tau tias "ib feem" los sis "ib thaj chaw." Lo lus thib ob los ntawm lo lus Henplais "Xelas." "Xelas" txhais tau tias ib yam dab tsi seem. Yog li ntawd, lub npe ntawm Yausuas lub nroog tuaj yeem sau ua "qhov seem ntawm thaj chaw."

Lub npe no qhia dab tsi rau peb txog Yausuas? Yausuas tos txog thaum cov Yixalayees txhua xeem tau txais lawv li av tag nrho lawm. Ces Yausuas mam xaiv rau nws tus kheej. Yausuas tsis xaiv thaj av uas muaj tej nroog uas nyob puag ncig. Yausuas tsis xaiv lub nroog uas muaj kev nplua nuj los sis zoo nkauj. Nws xaiv lub nroog uas tej zaum twb yuav puas tsuaj lawm. Yog li ntawd, nws thiaj yuav tsum rov tsim kho dua tshiab.

`Koj kawm tau dab tsi los ntawm Yausuas txoj kev cia siab? Koj yuav ua li cas thiaj muaj lub siab uas tsis muaj ib qhov kev khav theeb?`