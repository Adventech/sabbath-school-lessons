---
title:  Lub Hwj Chim Ntawm Tus Yam Ntxwv
date:  18/11/2025
---

`Nyeem zaj uas hais hauv Yausuas 15:16–19. (Nyeem Cov Thawjtswj 1:13 thiab 3:7–11.) Cov nqe no qhia dab tsi rau peb txog lub hwj chim ntawm tus yam ntxwv?`

Hauv zaj no, Khalej muab nws tus ntxhais npe hu Akexas, rau tus txiv neej ua tua yeej lub nroog Denpis yuav ua poj niam. Auniyees thiaj li tawm tsam thiab tua yeej lub nroog ntawd. Yog li ntawd, Khalej thiaj muab nws tus ntxhais Akexas rau Auniyees yuav ua nws pojniam. Zaj no tseem ceeb heev. Nws qhia txog Khalej txoj kev muaj lub siab tawv thiab kev ntseeg.

Zaj no kuj nthuav qhia tau tias cov tub ntxhais hluas Yixalayees ua raws li Khalej thiab Yausuas tus yam ntxwv. Thaum cov Yixalayees uas laus lawv ua tiav lawv tej hauj lwm hauv ntiajteb no txhawm pub rau Vajtswv lawm, cov Yixalayees uas tseem hluas tau npaj tshij ua Vajtswv teg dej num mus ntxiv lawm tom ntej.

Akexas thuav qhia tib txoj kev ntseeg thiab kev ua siab loj uas nws txiv tau ua dhau los. Akexas tseem ua raws Khalej tus yam ntxwv. Nws ntseeg hauv Vajtswv tej lus cog tseg txhawm los pab cov Yixalayees kov yeej tej neeg nyob hauv lub tebchaws ntawd.

Lub tebchaws/daim av ntawd yog Vajtswv li khoom plig muab pub rau cov Yixalayees. Tiam sis cov Yixalayees yuav tsum tawm tsam kom yeej lub tebchaws ntawd. Lawv yuav tsum nthuav qhia kev ntseeg thiab ua siab loj hauv Vajtswv tej lus cog tseg tias yuav muab lub tebchaws/daim av rau lawv hauv kev sib ntaus sib tua. Akexas yog lub cim ntawm cov neeg Yudais leej niam tom qab ntawd ntxuas mus txog Tswv Yexus. Cov poj niam no muaj kev ntseeg heev. Tswv Yexus cov thwj tim ntiab kom lawv txav kom deb. Tiamsis cov pojniam no yuav tsis khiav tawm mus txog thaum Tswv Yexus foom koob hmoov rau lawv thiab lawv tsev neeg.