---
title:  Yuav Khiav Tawm Mus Xwb Los Los Sis Yuav Raug Tua Tuag?
date:  28/10/2025
---

`Nyeem Khiav Dim 23:28-30; 33:2; 34:11; Teev Npe 33:52 thiab 2 Kevcai 7:20. Kuj nyeem Khiav Dim 34:13; 2 Kevcai 7:5; 9:3; 12:2, 3 thiab 31:3, 4. Cov nqe Vajlugkub no qhia li cas rau peb txog kev ua tsov ua rog ntawm cov Yixalayees txhawm kom tau txais kev muaj yeej hauv Daim Av Uas Tau Cog Lus Tseg? Cov Yixalayees ho rhuav tshem lwm haiv coob npaum li cas?`

Vajtswv thawj lub hom phiaj rau cov Khana-as tsis muab lawv tua pov tseg. Vajtswv xav ntiab lawv kom khiav tawm hauv lawv tej zej zog mus thiab cia lawv muaj sia nyob. Thaum peb saib cov nqe Vajlug Kub saum tom, peb pom qhov uas Vajtswv xav kom cov Yixalayees hauv tshav tsov. Vajtswv xav kom cov Yixalayees ntiab cov neeg cia li khiav tawm hauv lawv tej zej zog. Vajtswv kuj xav kom cov Yixalayees rhuav tshem tej khoom uas cov Khana-as siv los pe hawm lawv tej vajtswv.

Tej zaum peb yuav nug tias: Yog tias Vajtswv thawj lub hom phiaj yog cia li tso cov Khana-as khiav tawm mus yam ywj pheej, vim li cas cov Yixalayees yuav tsum tau tua cov neeg coob npaum li ntawd pov tseg?

Thaum peb kawm Vajlug Kub, peb pom tias Vajtswv tsis xav tua cov Khana-as kiag li. Tiam sis cov Khana-as feem coob kuj zoo ib yam li Falaus uas yog vajntxwv kav tebchaws Iziv. Lawv muaj lub siab tawv heev tawm tsam tus Tswv. Lawv tsis ua raws li Nws tej lus ceeb toom. Yog li ntawd, Vajtswv rhuav tshem lawv thaum Nws muab lawv tej zej zos rau cov Yixalayees.

`Lawv puas tsuav tej yam khoom tseem nyob hauv koj lub siab uas koj yuav tsum tso cai rau Vajtswv tshem tawm thiab rhuav tshem? Yog li ntawd, tej ntawd yog dab tsi?`