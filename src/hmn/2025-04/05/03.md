---
title:  Kev Txiav Txim Saum Ntuj Ceeb Tsheej Thiab Hauv Lub Ntiaj Teb
date:  27/10/2025
---

`Nyeem Chiv Keeb 18:25; Ntawv Nkauj 7:11; 50:6; 82:1; 96:10 thiab 2 Timautes 4:1, 8). Cov nqe Vajlug Kub no qhia li cas rau peb txog Vajtswv? Vajtswv teg dej num ntawm qhov ua Tus Txiav Txim pab peb to taub txog qhov uas Vajtswv sam hwm kom Nws haiv neeg tawm mus ua rog tau li cas?`

Vajtswv yog tus dawb huv. Vajtswv uas yog tus dawb huv yeej lees txais tsis tau txoj kev txhaum. Vajtswv ua siab ntev rau peb uas yog neeg txhaum. Tiamsis thaum kawg Vajtswv yuav rau txim rau txoj txhaum los ntawm kev tuag (Loos 6:23). Tus Tswv tshaj tawm ua rog tawm tsam txhua yam kev txhaum. Qhov kev txhaum ntawd suav nrog tej kev txhaum ntawm cov Yixalayees thiab cov Khana-as. Cov Yixalayees tsis tau ua kom dawb huv vim lawv tau tawm tsam hauv kob tsov rog dawb huv. Vajtswv siv cov Yixalayees rau txim rau lwm haiv neeg uas nyob ib puag ncig lawv. Tiamsis yog cov Yixalayees tsis mloog Vajtswv lus, ces Vajtswv thiaj li tsis tawm tsam pub rau lawv. Vajtswv tawm tsam lawv. Vajtswv tso cov Yixalayees cov yeeb ncuab tawm tsam lawv thiab ua rau lawv raug kev txom nyem (piv rau Yausuas 7).

Yog li ntawd, dab tsi yog kob tsov rog dawb huv? Yog peb xav nkag siab txog lub tswv yim no, peb yuav tsum xub to taub Vajtswv teg dej num uas ua ib Tug Txiav Txim. Cov neeg uas nyob ib ncig cov teb chaws ntawm cov neeg Yixalayees tau ua kev tsov kev rog tawm tsam txhawm kom muaj hwj chim, kev nplua nuj thiab koob meej. Yeej muaj tseeb bb yam li niaj hnub no. Tab sis nyob rau tiam Vajlug Kub, cov neeg Yixalayees txhawm rau ntau tawm tsam rau ntau lub hom phiaj. Cov Yixalayees tsis tau tawm tsam txhawm rau kom tau koob meej los sis muaj hwj chim. Cov Yixalayees tawm tsam pub rau Vajtswv. Lawv tau tawm tsam muaj Vajtswv txoj kev thaj yeeb nyob npuv npo hauv daim av uas tau cog lus. Lawv tau tawm tsam txhawm kom txhua yam muaj kev ncaj ncees. Yog li ntawd, tej kob tsov rog dawb huv uas cov neeg Yixalayees tau tawm tsam yog hais txog Vajtswv teg dej num ua kom txhua yam ncaj ncees.