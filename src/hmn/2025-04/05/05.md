---
title:  Kev Xaiv Yam Ywj Pheej
date:  29/10/2025
---

`Nyeem 2 Kevcai 20:10, 15â€“18; 13:12-18 thiab Yausuas 10:40. Cov nqe Vajlug Kub no qhia li cas rau peb txog txoj cai ntawm kev sib ntaus sib tua uas Vajtswv muab rau cov Yixalayees?`

Thaum Vajtswv rhuav tshem cov Khana-as, Nws nthuav qhia tej uas Nws yuav ua rau kev txhaum thiab qhov kawg ntawm txoj kev phem kev qias. Vajtswv muab teg dej num uas yuav rhuav tshem cov Khana-as rau Nws haiv neeg, uas yog cov Yixalayees. Tiam sis Vajtswv tswj teg dej num no. Teg dej num no tau txwv rau qee lub sijhawm thiab qee qhov chaw hauv keeb kwm. Lub sij hawm ntawd yog lub sijhawm uas cov neeg Yixalayees tawm tsam txhawm txeeb Daim Av Uas Tau Cog Lus Tseg. Raws li peb pom qhov kev kawm nag hmo, Vajtswv tsuas rhuav tshem cov neeg uas tawm tsam Nws. Cov neeg no tsis kam tso tseg kev txhaum.

Cov neeg Yixalayees nkag siab tias lawv kuj yuav raug rhuav tshem yog tias lawv coj zoo ib yam li cov neeg Khana-as (piv nrog 2 Kevcai 13). Raws li peb yuav pom, cov zaj uas hais txog Lahaj, Akhas thiab cov Kinpe-oos nthuav qhia rau peb tias Vajtswv txaus siab nthuav qhia Nws txoj kev hlub tshua rau cov neeg txhaum uas raug foom tsis zoo. Tab sis lawv yuav tsum tseg tsis ua kev txhaum thiab txais Nws. Vajtswv ib txwm muab kev xaiv rau cov neeg txhaum. Lawv tuaj yeem xaiv mloog Vajtswv lus thiab ua neej nyob tau. Ib yam li ntawd, cov Yixalayees kuj tuaj yeem yuav plam Vajtswv li dej siab uas qhov tshwj xeeb heev mus yog lawv ua txhaum tawm tsam tus Tswv.

`Zaj uas hais txog cov Khana-as muaj lub siab tawv qhia dab tsi txog peb txoj kev xaiv ywj pheej niaj hnub no?`