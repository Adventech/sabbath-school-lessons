---
title:  Tus Tswv Tua Tawm Tsam Txhawm Pub Rau Koj
date:  25/10/2025
---

### Nyeem zaj lus qhia rau lub lim tiam no

Chiv Keeb 15:16; 18:25; Khiav Dim 23:28-30; 2 Kevcai 20:10,15–18; Yaxayas 9:6.

> <p>Nqe Cim Nco</p>
> “Yausuas ua tibzaug tua yeej cov vajntxwv no thiab lawv tej nroog, rauqhov tus TSWV uas yog cov Yixalayees tus Vajtswv yog tus tua pub rau cov Yixalayees (Yausuas 10:42).

Phau Yausuas muaj qee zaj uas peb yuav nkag siab nyuaj. Cov zaj uas hais los no yog hais txog kev tsov rog. Cov zaj uas hais txog no yuav ua rau ntau leej chim siab thiab ntxhov siab . Lawv yuav nug tias, “Tus Vajtswv uas yog tus dawb huv ho sam hwm kom Nws haiv neeg rhuav tshem lwm haiv neeg?”

Tseeb tiag, Cov Ntseeg Yexus Khetos tsis muaj teeb meem txog kev nkag siab txog lub ntsiab lus ntawm kev ua tsov ua rog hauv Vajlug Kub Qub. Vajlug Kub Qub nthuav qhia rau peb tias Vajtswv yog tus tswj hwm txhua yam nyob saum ntuj ceeb tsheej thiab hauv ntiaj teb. Yog li, txhua yam uas tshwm sim yuav tsum yog ib feem ntawm Nws lub hom phiaj, puas yog ne? Yog vim li ntawd coob leej thiaj nug tias, “Vim li cas Vajtswv thiaj li tso cai muaj kev ua tsov ua rog tshwm sim?” Lub lim tiam dhau los, peb tau pom tias Vajtswv tab tom tua tawm tsam kob tsov rog uas loj tshaj txhua kob kev sib ntaus sib tua hauv tib neeg keeb kwm. Kob tsov rog no cuam tshuam txhua feem ntawm peb lub neej. Peb kuj pom tias peb yuav tsum xub to taub kob tsov rog thoob ntiaj teb ntawm qhov zoo thiab qhov phem no. Tom qab ntawd peb yuav nkag siab tej yam uas tshwm sim hauv phau Vajlug Kub thiab tib neeg keeb kwm zoo dua qub.