---
title:  'Yexus Qhuab Qhia Nws Cov Thwjtim: Ntu 2'
date:   17/08/2024
---

### Nyeem rau lub lim tiam no
Malakaus 10:1-12; 10:13–16; 10:17–31; 10:32–45; 10:46–52

> <p>Nqe Cim Nco</p>
> “Rau qhov Neeg leej Tub tsis yog los rau leej twg tu, tiamsis nws los tu lawv, thiab pub nws txojsia ua nqe txhiv neeg coob coob” (Malakaus 10:45).

Lub Lim Tiam No, peb yuav kawm txog Malakaus 10. Hauv tshooj no, Tswv Yexus xaus qhuab qhia Nws cov thwjtim txog Nws txoj kev tuag saum ntoo khaublig. Ib nrab ntawm tshooj yog hais txog cov thwjtim. Ib nrab hauv tshooj no muaj cov lus qhia tseem ceeb rau Tswv Yexus cov thwjtim. Peb kawm paub cov lus qhia no los ntawm kev ntsib tej neeg ntawm Tswv Yexus. Cov Falixais uas yog haiv neeg Yudais ib pab thawj coj ntawm sab ntsuj plig/fab kev ntseeg tuaj sib cav nrog Tswv Yexus txog lub ntsiab lus ntawm kev sib nrauj. Cov niam thiab txiv coj lawv cov menyuam tuaj cuag Tswv Yexus txhawm rau kom Nws foom koob hmoov rau lawv. Tus txiv neej nplua nuj nug Tswv Yexus txog txojsia uas ntev dhawv mus ib txhis. Ib tug txiv neej dig muag thov kom Tswv Yexus kho kom nws rov pom kev.

Malakaus 10 muaj cov lus qhia tseem ceeb txog kev ua raws li Tswv Yexus thiab txoj haus kev peb ua li ntawd txhua txhua hnub hauv lub neej. Malakaus hais txog kev sib yuav, menyuam yaus, nyiaj txiag, nqi zog thiab txiaj ntsig ntawm kev ua raws li Tswv Yexus.

Cov lus qhia no pab kom cov uas raws Tswv Yexus qab dhau mus ua ib coj thwj tim zoo dua qub. Cov lus qhia no yog txhawm rau peb niaj hnub no.