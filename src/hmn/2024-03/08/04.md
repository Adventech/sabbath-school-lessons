---
title:  “Kuv Yuav Ua Li Cas Kuv Thiaj Tau Txojsia Uas Ntev Dhawv Mus Ibtxhis?”
date:   20/08/2024
---

`Nyeem Malakaus 10:17–31. Cov lus qhia tseem ceeb dab tsi txog kev tso siab thiab kev ua raws li Tswv Yexus uas cov nqe Vajlug Kub no qhia peb?`

Zaj uas hais txog tus txiv neej npluaj nuj uas tuaj cuag Tswv Yexus hauv Malakaus 10:17–31. Tus txiv neej no qhia tau tias nws hwm Tswv Yexus npaum li cas. Muaj ib tug txivneej khiav khiav tuaj txhos caug ntua ntawm Tswv Yexus hauv ntej; nws nug Yexus hais tias, “Tus Xibhwb uas muaj lub siab zoo, kuv yuav ua li cas kuv thiaj tau txojsia uas ntev dhawv mus ibtxhis?” Tswv Yexus hais txog 6 qhe kawg ntawm 10 qhe kevcai. Tus txivneej ntawd hais tias, “Xibhwb, tej uas koj hais ko kuv twb coj thaum kuv tseem yau los lawm.”

Malakaus yog tib tug kws sau Phau Vajlug Kub Tshiab nkaus xwb uas qhia rau peb tias Tswv Yexus hlub tus txiv neej ntawd heev. Nws sim tus txivneej ntawd txhawm los qhia rau nws pom yam uas nyob hauv nws lub siab tiag tiag. Tswv Yexus hais kom tus txiv neej ntawd cia li muag txhua yam uas nws muaj ua ntej thiab tom qab ntawd cia li tuaj nrog Nws mus. Thaum tus txivneej ntawd hnov dheev Tswv Yexus hais li ntawd, nws ua ntsejmuag ntshaus ntsho; nws txawm rov mus tsev lawm, nws nyuaj siab kawg li rau qhov nws npluanuj heev. Tus txiv neej ntawd yeej tsis ua raws li tag nrho 10 nqe kevcai li. Nws rhuav tsem thawj nqe pov tseg. Nws muab qee yam nyob siab tshaj Vajtswv hauv nws lub neej. Tus txiv neej ntawd txoj kev nplua nuj yog nws tus vaj tswv.

Tswv Yexus piav qhia txog tias kev nplua nuj tuaj yeem dag peb thiab ua rau peb tsis lees paub Vajtswv. Yexus hais tias “Cov neeg npluanuj yuav mus Vajtswv lub Tebchaws mas nyuaj kawg li!”