---
title:  “Koj Xav Kom Kuv Pab Koj Dabtsi?”
date:   22/08/2024
---

`Nyeem Malakaus 10:46–52. Tus txiv neej dig muag hu ua Npatimes ua li cas thaum Tswv Yexus lawv tab tom taug kev los ze?`

Zaj ua hais hauv Malakaus 10:46–52, Tswv Yexus tab tom yuav tawm hauv nroog Yelikaus mus thaum muaj ib tug txiv neej dig muag hu ua Npatimes txawm hu nrov nrov. Npatmes yog ib tug neeg thov khawv ntawm ntug kev. “Nws hnov tias Yexus tus uas yog neeg Naxales tab tom taug kev tuaj. Yog li ntawd, nws txawm hu nrov nrov hais tias, “Yexus uas yog Daviv tus Tub! Thov koj hlub kuv!”” (Malakaus 10:47).

“Muaj ntau leej cheem nws kom nws tsis txhob hais lus, tiamsis nws hajyam hu nrov hais tias, “Daviv tus Tub, thov koj hlub kuv!”” (Malakaus 10:48). Npatames cov lus hu qhia txog nws txoj kev ntseeg hauv Tswv Yexus uas yog tus Cawm Seej. Nws cov lus hu kuj qhia tau tias nws tso siab tias Yexus tuaj yeem kho tau nws pom kev.

Tswv Yexus kuj tsis ua rau Npatames tag kev cia siab. Cov neeg uas tuaj cuag Tswv Yexus hauv Phau Malakaus yeej ib txwm tau txais kev pab raws li lawv txoj kev cheem tsum. Tswv Yexus nug Npatames tias “Koj xav kom kuv pab koj dabtsi?” Tus digmuag teb hais tias, “Xibhwb, kuv xav rov pom kev.” Tamsim ntawd nws txawm pom kev thiab nrog Tswv Yexus taug kev mus. Zaj no qhia peb tias kev ua ib tug raws Tswv Yexus qab yog hais txog kev pom lub neej nrog lub zeem muag tshiab. Ces peb yuav raws Tswv Yexus qab raws li Nws coj peb.