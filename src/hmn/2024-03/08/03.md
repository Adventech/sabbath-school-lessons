---
title:  Tswv Yexus Thiab Cov Me Nyuam Yaus
date:   19/08/2024
---

`Tswv Yexus ua dab tsi pub rau cov niam txiv uas coj lawv cov menyuam tuaj cuag Nws? Nyeem Malakaus 10:13â€“16.`

Nyob rau Tswv Yexus tiam, tib neeg xav muaj menyuam. Tab sis thaum tib neeg xav muaj me nyuam, cov neeg laus yeej coj tsis ncaj ncees rau cov me nyuam tas li. Tej neeg coj rau tej menyuam yaus zoo ib yam li tus qhev (Kalatia 4:1, 2).

Tswv Yexus cov thwjtim yeej tsis to taub qhov Nws qhia hauv Malakaus 9 txog kev lees txais Vajtswv lub teb chaws nrog ib tug menyuam yaus txoj kev tso siab thiab kev ntseeg (Malakaus 9:33-37). Tam sim ntawd Tswv Yexus cov thwjtim txawm cem cov neeg uas coj lawv cov menyuam tuaj cuag Nws. Tej zaum cov thwjtim xav tias Tswv Yexus tsis muaj sijhawm ua tej dej num me me no.

Qhov tseeb tiag cov thwjtim xav yuam kev lawm. Tswv Yexus hais rau cov thwjtim tias yuav tsum tsis txhob txwv cov menyuam yaus los cuag Nws. Vim li cas? Rau qhov Vajtswv lub Tebchaws yog cov neeg uas muaj lub siab mos siab muag li cov menyuam ntawd tug. Peb yuav tsum lees txais Vajtswv lub tebchaws nrog tib txoj kev ntseeg thiab kev tso siab tias tus me nyuam muaj nyob rau hauv nws niam txiv txoj kev hlub.

`Koj yuav ua li cas thiaj ua tau li Tswv Yexus tus yam ntxwv zoo dua qub rau cov menyuam yaus nyob ib puag ncig koj? Koj yuav ua li cas qhia Tswv Yexus txoj kev hlub rau lawv tau?`