---
title:  Vajtswv Lub Hom Phiaj Rau Kev Sib Yuav
date:   18/08/2024
---

`Cov Falixais uas yog haiv neeg Yudais ib pab thawj coj ntawm sab ntsuj plig/fab kev ntseeg tuaj nug saib Tswv Yexus puas yuav hais txhaum (ntxias dag)? Tswv Yexus zam qhov kev ntxias dag no tau li cas? Nws los lus teb qhia li cas rau peb? Nyeem Malakaus 10:1- 12; Chiv Keeb 1:27; 2:24 rau los lus teb.`

Hauv Malakaus 10:1-12, Cov Falixais nug Yexus hais tias, “Peb txoj kevcai puas pub ib tug txivneej twg muab nws tus pojniam nrauj?” Cov Falixais qhia tias kev sib nrauj yog raug kev raug cai. Tab sis lawv tsis pom zoo txog qhov laj thawj ntawm kev sib nrauj. Ib pab ntawm cov Falixais yog lub Tsev Kawm Ntawv Xamais. Cov pab pawg no muaj cov cai nruj heev txog kev sib nrauj. Lub Tsev Kawm Ntawv Xamais tau qhia tias ib tug txiv neej tuaj yeem nrauj nws tus poj niam tau los ntawm qee yam teeb meeb. Lub Tsev Kawm Ntawv Helau tso cai sib nrauj tau los ntawm txhua yam teeb meem.

Tswv Yexus tsis tau sim sib cav txog zaj uas hais hauv 2 Kevcai 24 nrog cov Falixais. Nws hais txog Vajtswv thawj lub hom phiaj rau kev sib yuav ua ntej poob rau txoj kev txhaum (Chivkeeb 1 thiab 2). Nws hais tias thaum chiv keeb Vajtswv tsim ib tug txiv neej thiab ib tug poj niam (Chivkeeb 1:27). Tom qab ntawd, Nws hais txog qhov tseeb hauv phau Vajlug Kub hauv Chiv Keeb 2:24. Twb yog vim li no tus txivneej thiaj tso nws niam thiab nws txiv tseg mus nrog nws tus pojniam nyob ua txij ua nkawm thiab nkawd thiaj los koom ua ib lub cev. Yog li ntawd, Tswv Yexus qhia tias qhov uas Vajtswv muab los koom ua ib ke, tib neeg yuav tsum tsis txhob muab sib cais.