---
title:  Lub Khob Uas Kuv Yuav Haus Neb Puas Haus Taus?
date:   21/08/2024
---

`Nyeem Malakaus 10:32–45. Cov nqe Vajlug Kub no qhia li cas rau peb tias Tswv Yexus cov thwjtim tsis nkag siab Nws teg dej num hauv ntiajteb no?`

Thaum Tswv Yexus thiab Nws cov thwjtim taug kev mus rau nram lub nroog Yeluxalees, Thaum tseem tab tom taug kev, Nws qhia rau Nws cov thwjtim txog tej uas yuav tshwm sim rau Nws nyob rau nrav. Nws hais txog Nws txoj kev tuag thiab kev sawv hauv qhov tuag rov qab los. Tiamsis Nws cov thwjtim tsis xav hnov los sis ntseeg tej xov xwm tshiab no.

Yakaunpaus thiab Yauhas zoo li ua li no thaum nkawv thov kom Tswv Yexus pub yam uas nkawv tau rau nkawv. “Thaum koj ua vajntxwv zaum saum koj lub zwmtxwv uas ci ntsa iab, thov koj cia wb ib tug nyob ntawm koj sab xis, ib tug nyob ntawm koj sab laug.”

Tswv Yexus xav kom Yakaunpaus thiab Yauhas nkag siab qhov nkawv thov Nws tiag tiag. Yog li ntawd, Nws thiaj nug nkawv seb kawv puas tuaj yeem raug kev txom nyem yam uas Nws yuav raug txom nyem. Nws yuav raug kev txom nyem hauv Khexemanes thiab saum ntoo Khaublig (piv rau Malakaus 14:36).

Tiamsis Yakaunpaus thiab Yauhas tsis to taub tej uas Yexus tab tom hais. Nkawv hais rau Tswv Yexus tias, "tau xwb," nkawv muaj peev xwm raug kev txom nyem yam uas Nws yuav raug txom nyem. Nws hais rau nkawv tias nkawv yeej yuav raug kev txom nyem txhawm pub rau Nws. Yakaunpaus yog thawj tug ntawm Kaum Ob tug thwjtim uas raug tua tuag vim nws txoj kev ntseeg (Tes Haujlwm 12:2). Yauhas ua neej nyob ntev tshaj plaws ntawm Tswv Yexus cov thwjtim.