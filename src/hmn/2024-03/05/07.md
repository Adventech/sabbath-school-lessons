---
title:  Nyeem ntxiv
date:   02/08/2024
---

Nyeem Niam Phauj Elees Ci Vais, “Kev thaj yeeb, Nyob twj ywm,” thiab “Tuav Rawv Kev Ntseeg,” Nplooj 333–348, hauv Phau Ntawv “Kev Ntshaw Vajtswv Ntawm Txhua Tiam Neeg.”

“Ib txhia xav tias vim li cas Tswv Yexus thiaj tsis muab kev noj qab haus huv, lub dag lub zog thiab kev nplua nuj rau tag nrho Nws haiv neeg. Lawv pom tej txuj ci tseem ceeb thiab tej dej num uas xav tsis thoob uas Nws tau ua. Yog vim li cas Nws thiaj tsis tso Nws haiv neeg dim ntawm lawv tej yeeb ncuab thiab muab meej mom thiab hwj chim rau lawv? Puas yog Tswv Yexus tsis tau hais tias Vajtswv txib Nws los rau hauv ntiajteb no? Yog li ntawd, vim li cas Tswv Yexus thiaj li tsis kam ua vajntxwv kav cov Yixayees? Cov pej xeem tsis tuaj yeem to taub Tswv Yexus. Nws yog tus uas lawv paub tsis meej. Thaum Nws tsis kam ua vajntxwv, cov pej xeem nkag siab Nws yuam kev. Coob leej xav tias Nws tsis kam ua vajntxwv vim Nws ntau siab yaus tias Nws raug txib los ua yam dab tsi thiab Nws yog leej twg. Yog li ntawd, cov neeg cia kev ntau siab yaus rau hauv lawv lub siab. Dab Ntxwg Nyoog ua rau cov neeg to taub Tswv Yexus yuam kev thiab tsis lees yuav Nws.” (Niam Phauj Elees Ci Vais Phau Ntawv “Kev Ntshawv Vajtswv Ntawm Txhua Tiam Neeg,” nplooj 385.

**Lus nug**:

`Yuav ua li cas yog ib tug nug koj tias, "Tswv Yexus tso koj dim ntawm dab tsi?" Koj yuav teb li cas?`

`Vim li cas qee zaum Vajtswv thiaj cia tus neeg zoo raug kaw hauv tsev loj cuj thiab tag lub neej txoj sia, ib yam li Yauhas tus uas muab neeg ua kevcai raus dej?`