---
title:  Tus Cawm Seej Uas Tsis Muaj Leej Twg Xav Tau
date:   01/08/2024
---

Cov neeg Yudais muaj ntau lub tswv yim cuav txog tus Cawm Seej. Lawv xav kom tus Cawm Seej ua kom cov Yixayees dim ntawm cov neeg Loos. Lawv ntseeg tias qhov kev ywj pheej los ntawm cov neeg Loos yuav ua rau muaj kev thaj yeeb nyab xeeb.

Yog hais tias cov neeg Loos hnov tias muaj 5,000 tus txiv neej tuaj khoom txoo ua kev hauv tiaj suab puam, tej zaum lawv yuav xav tias Tswv Yexus tab tom tsim ib pab tub rog los tawm tsam haiv neeg Loos kev tswj hwm (piv rau Yauhas 6:14, 15; Tes Haujlwm 21:38).

Tswv Yexus tsis ua tej yam ua ntau leej xav kom tus Cawm Seej ua. Nws tsis coj cov pej xeem tawm tsam haiv neeg Loos. Nws hais kom cov uas raws Nws qab thiab cov pej xeem mus tsev. Ces Nws txawm mus rau pem roob thiab thov Vajtswv.

Cov neeg Yudais cia siab kom tus Cawm Seej tso cov Yixayees dim ntawm haiv neeg Loos. Tiam sis Tswv Yexus los tso kom Nws haivneeg dim ntawm txoj kev txhaum. Twb vim li ntawd, Nws thiaj li mus kotaw saum nplaim dej. Thaum Nws mus kotaw saum nplaim dej, Nws qhia Nws cov thwjtim tau tias Nws yog tus Tswv uas tswj hwm txhua qhov xwm txheej. Tiam sis kev los thawj zog ntawm Tswv Yexus tsis yog los tswj lub ntiajteb. Nws los tu lawv thiab pub nws txojsia ua nqe txhiv neeg coob coob (Malakaus 10:45).

`Cov neeg Yudais tau nkag siab tsis tseeb txog qhov Tswv Yexus los thawj zaug. Zaj no qhia li cas rau peb tias peb yuav tsum muaj kev nkag siab tseeb txog lub sij hawm tshwj xeeb ntawm cov sob lus hauv phau Vajlug Kub? Vim li cas kev nkag siab tseeb thiaj tseem ceeb ua luaj`