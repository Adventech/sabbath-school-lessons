---
title:  Tus Txiv Neej Uas Raug 2,000 Tus Dab
date:   29/07/2024
---

`Nyeem zaj uas hais hauv Malakaus 5:16–20. Zaj no qhia li cas rau peb txog kev tsov kev rog thoob ntiaj teb ntawm qhov zoo thiab qhov phem? Tsis tas li ntawd xwb, zaj no qhia li cas rau peb txog Tswv Yexus?`

Hauv Malakaus 5:1–20, peb nyeem zaj uas hais txog tus txiv neej uas raug 2,000 tus dab. Tus txiv neej ntawd qw nrov nrov tag hnub thiab tag hmo. Nws muab pob zeb suam nws lub cev. “Tsis muaj leejtwg muaj zog tswj tau nws” (Malakaus 5:4). Thaum nws pom dheev Yexus deb deb,

Malakaus qhia peb tias tus txiv neej tau ua li cas thaum nws pom Tswv Yexus. “Thaum nws pom dheev Yexus deb deb, nws txawm dhia mus cuag Yexus. Nws txawm dhia los pe Yexus” (Malakaus 5:6). Tab sis thaum tus txiv neej sam sim yuav hais lus, dab ntxwg nyoog los tswj tsis pub nws hais. Cov dab qw nrov nrov rau Tswv Yexus. Tswv Yexus hnov tus txiv neej quaj thov kev pab los ntawm cov dab lub suab qw. Cov dab thov Tswv Yexus tso cai rau lawv nkag mus rau hauv cov npua. Tswv Yexus txawm tso cai rau cov dab. Ces tag nrho pab npua dhia plas toj ntxhab mus rau hauv hiavtxwv txham dej tuag tag. Tag nrho muaj 2,000 tus npua poob rau hauv dej.

Tswv Yexus xa tus txiv neeg raug dab uas tau txais kev pab ntawd rov qab mus rau hauv nroog txhawm rau ua tim khawv pub rau Nws. Ces tus txiv neej ntawd txawm rov qab mus thiab pib piav txhua yam uas Tswv Yexus tau ua rau nws. Lwm yam kev xav, tus txiv neej no yog tus kawg uas peb vam thiab cia siab tias yuav dhau los ua ib tug tub ua dej num pub rau Vajtswv. Tab sis nws muaj ib zaj uas hais zoo heev los piav qhia.