---
title:  Tsis Lees Txais Yuav Thiab Lees Txais Yuav Tswv Yexus
date:   31/07/2024
---

`Piv Kaum Ob tug Thwjtim teg dej num rau Yauhas tus uas muab neeg ua kev cai raus dej txoj kev tuag (Malakaus 6:7–30). Sib tham hauv chav kawm seb ob yam no txawv li cas?`

Hauv Malakaus 6:7–30, peb nyeem txog Zaj Lus Piv Txwv thib peb (saib qhov kev kawm nag hmo thiab zaj lus qhia 3 kom paub ntxiv). Kaum Ob Tug Thwjtim coj Tswv Yexus Txojmoo Zoo mus rau txhua qhov chaw thaum Yauhas raug kaw rau hauv tsev loj cuj thiab txwv tsis pub qhia lawm. Tswv Yexus hais rau Nws cov thwjtim kom tsis txhob nqa dab tsi mus, tsuas pub nej nqa tus pas nrig xwb. Nws hais kom lawv vam khom lwm tus kev pab cuam. Lub tswv yim no ua rau Tswv Yexus cov thwjtim vam khom kev pab cuab los ntawm cov neeg uas lawv mus qhia Txojmoo Zoo rau. Thaum lawv yuav tsum vam khom lwm tus txoj kev pab cuam, Nws cov thwjtim dhau los ua phooj ywg nrog cov neeg uas xav hnov lawv Txojmoo Zoo.

Yauhas tus uas muab neeg ua kevcai raus dej tsis yog Vajntxwv Helauj li phooj ywg los sis nws tsev neeg. Malakaus qhia peb txog Yauhas txoj kev tuag yam txaus ntshai kawg nkaus. Mua jib hnub Helaudias tus ntxhais los seev cev rau Helauj saib. Nws thov yuav Yauhas tus uas muab neeg ua kevcai raus dej lub taubhau.” Yauhas raug tua tuag tib lub sijhawm uas Tswv Yexus Kaum Ob tug thwjtim tawm mus qhia Txojmoo Zoo.

Yauhas txoj kev tuag qhia peb txog Tswv Yexus txoj kev tuag nyob rau yav tom ntej yam zai zai (Malakaus 15 thiab 16). Tom qab Yauhas raug tua tuag thiab muab faus lawm, cov pej xeem ceeb toom tias Yauhas twb sawv hauv qhov tuag rov qab los lawm (Malakaus 6:14–16, 29).

`Puas muaj leej twg tsis lees paub koj li Tswv Yexus raug tsis lees paub? Koj puas tau raug kev txom nyem ib yam uas nyuaj rau koj to taub? Koj kawm paub dab tsi los ntawm cov kev tau tshib dhau los no uas tuaj yeem pab koj yav tom ntej thaum muaj xwm txheej phem tshwm sim dua?`