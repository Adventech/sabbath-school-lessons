---
title:  Ib Tug Ntxhais Uas Tuag Lawm Rov Ciaj Sia
date:   30/07/2024
---

`Nyeem Malakaus 5:21–24. Koj kawm paub dab tsi txog Yailus hauv cov nqe Vajlug Kub no?`

Yailus yog ib tug thawj coj ntawm sab ntsuj plig/fab kev ntseeg. Cov Yudais tej thawj coj ntawm sab ntsuj plig/fab kev ntseeg feem coob tsis ua phooj ywg nrog Tswv Yexus (Malakaus 1:22; 3:2, 6; Lukas 13:14). Tab sis Yailus xav tau kev pab. Nws txawm los txhos caug ntua ntawm Tswv Yexus kotaw. Nws tus ntxhais tab tom yuav tuag. Nws thov Tswv Yexus txoj pab. Tswv Yexus thiaj nrog leej txiv tus uas muaj kev txhawj xeeb mus rau tom nws tsev.

Tswv Yexus tsis kheev leej twg nrog nws mus tsuas yog tus ntxhais ntawd niam thiab txiv, Petus, Yakaunpaus thiab Yauhas mus xwb. Tswv Yexus hais tias "Tus Mentxhais ntawd tsis tuag, nws tsaug zog xwb.” Cov neeg tuaj quaj ntsuag txawm luag Yexus zom zaws. Nws ntiab cov neeg ntawd sawvdaws tawm tag lawd. Ces Nws nkag rau hauv lub chaw uas tus mentxhais pw. Nws mus tuav nkaus tus mentxhais ntawd txhais tes thiab hais rau nws hais tias, “'Talithas kumis!'” (Lo lus ntawd txhais hais tias, “Mentxhais, Kuv hais rau koj hais tias koj cia li sawv tsees!”") Tseeb tiag, lo lus Talithas txhais tau tias "menyuam yaj."

Cov niam txiv hu lawv cov menyuam "talithas" los qhia menyuam tias lawv hlub lawv npaum li cas. Tswv Yexus kuj txwv lawv tawv tawv kom tsis txhob qhia leej twg tias Nws kho nkawv tus mentxhais. Tab sis raws li peb yuav pom, qhov tias Tswv Yexus yog leej twg tsis tuaj yeem muab zais los sis tsis pub leej twg paub tau.