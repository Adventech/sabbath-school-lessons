### Phau Malakaus

Phau Malakaus qhia txog Tswv Yexus Khetos lub neej txoj sia thiab Nws teg dej num hauv ntiaj teb no. Txij thaum pib ntawm Phau Malakaus, cov neeg nyeem paub tias Nws yog leej twg. Nws yog tus Cawm Seej, Vajtswv tus Tub raws li lus cog tseg (Malakaus 1:1). Tab sis cov neeg uas hais hauv phau no muaj kev nyuaj to taub txog tias Tswv Yexus yog leej twg thiab Nws los ua dab tsi hauv ntiaj teb no. Txhua tus hauv Phau Malakaus muaj kev nkag siab nyuaj tshwj tsuas yog cov neeg nrog dab. Dab yeej paub tseeb tias Tswv Yexus yog leej twg!

Tswv Yexus txwv cov dab kom ceev qhov tseeb no uas kev zais tseg. Vim li cas? Cov tub kawm Vajlug Kub cheem tsum xav paub cov lus teb rau lo lus nug no ntau pua xyoo lawm. Vim li cas Malakaus xav kom peb ceev cia twj ywm txog tias Tswv Yexus yog leej twg?

Tsis ntev peb yuav kawm paub cov lus teb Tom qab kawg ntawm Phau Malakaus, tag nrho cov lus zais ntawm Tswv Yexus xaus yam xav tsis thoob kiag li. Tej uas muab npog cia raug hloov nrog cov lus uas muaj hwj chim hais txog Tswv Yexus thiab qhia tias Nws yog leej twg.

Peb tuaj yeem faib Phau Malakaus ua ob ntu. Tshooj 1 mus txog yuav luag kawg ntawm tshooj 8 yog hais txog ib lo lus nug tseem ceeb tias: Tswv Yexus yog leej twg? Ib zaug dhau rau ib zaug tuaj, Tswv Yexus kov yeej kev tawm tsam qhov phem. Nws muab kev vam thiab kev cia siab rau cov neeg uas raug kev txom nyem thiab raug mob. Txhua yam no qhia rau cov neeg nyeem tias Tswv Yexus yog tus Cawm Seej uas cov neeg Henplais tau tos ntev heev lawm.

Nrab thib ob ntawm Phau Malakaus teb los lus nug tias, 'Tswv Yexus tab tom mus qhov twg? Los lus teb uas rau xav tsis thoob. Nws tab tom mus rau ntawm tus ntoo khaub lig. Tus ntoo khaub lig yog lub cim ntawm kev txaj muag nyob rau tiam Vajlug Kub. Tus ntoo khaub lig yog txoj kev phem tshaj plaws uas ib tug neeg tuaj yeem raug tua tuag hauv lub Teb chaws Loos. Tsis muaj leej twg xav kom tus Cawm Seej ntawm tag nrho lub ntiaj teb yuav xaus rau saum tus ntoo khaub lig. Nws cov thwjtim cia siab tias Tswv Yexus yuav kov yeej Loos thiab tsim cov Yixalayees lub teb chaws kom muaj hwj chim.

Tswv Yexus cov thwjtim tsis tuaj yeem nkag siab qhov uas Nws tab tom hais thaum Nws qhia lawv tias Nws yuav tsum tuag. Lawv tsis xav hnov txog qhov ntawd, rau qhov lawv xav kom Nws ntiab cov Loos tawm ntawm cov Yixalayees thiab pib Nws lub teb chaws nyob hauv ntiaj teb no.

Ua ntej Tswv Yexus tuag, Nws tau ntsib cov Yudais tej thawj coj ntawm sab kev ntseeg uas npaj hoj phiaj tua Nws. Tswv Yexus cov thwjtim xav tsis thoob thaum Nws raug ntes, tom qab ntawd raug liam txim thiab thaum kawg raug ntsia saum ntoo khaub lig. Cov xwm txheej phem hwj no rhuav tshem cov thwjtim li kev vam thiab kev cia siab.

Tom qab Tswv Yexus raug ntes lawm, Nws tsis teb lawv tej lus nkaug ib lo li. Tom qab ntawd, saum tus ntoo khaub lig, Tswv Yexus hnov tau tias tsis muaj kev vam thiab kev cia siab. Nws qw nrov nrov hais tias: “Kuv tus Vajtswv, kuv tus Vajtswv ua cas koj tso kuv tseg lawm?” (Malakaus 15:34). Phau Malakaus qhia rau peb txog Tswv Yexus txoj kev tsaus ntuj saum tus ntoo khaub lig. Tus ntoo khaub lig qhia peb tias yuav tsum raug tshiv tus nqi npaum li cas rau Vajtswv los cawm kom peb dim uas yog: Nws Leej Tub txoj sia.

Phau Malakaus yog ib zaj uas tau hais dhau los zoo kawg nkaus hais txog Tswv Yexus lub neej. Cov lus, kev ua thiab tej txuj ci tseem ceeb qhia txog zaj uas hais txog Tswv Yexus txoj sia thiab kev tuag ntawm Yexus Naxales.

_Thomas R. Shepherd, PhD, DrPH, yog ib tug kws tshawb fawb txog Kev Tshawb Fawb Tshiab ntawm Andrews University. Tom thiab nws tus poj niam, Sherry, muaj ob tug menyuam yaus thiab rau tus xeeb ntxwv._