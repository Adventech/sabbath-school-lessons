---
title:  Kev Tsis Pom Zoo
date:   13/07/2024
---

### Nyeem rau lub lim tiam no
Malakaus 2:1–12; 2:13–21; 2:23–28; 3:20–35.

> <p>Nqe Cim Nco</p>
> “Yexus xaus lus hais tias, “Vajtswv tsim Hnub Xanpataus rau neeg, tsis yog tsim neeg rau Hnub Xanpataus. Yog li ntawd, Neeg Leej Tub yog tus Tswv Hnub Xanpataus” (Malakaus 2:27, 28).

Malakaus 2:1–3:6 muaj 5 zaj. Cov zaj uas hais no piv txog Tswv Yexus cov lus qhia nrog cov Yudais tej thawj coj tej lus qhia. Txhua zaj uas hais hauv Malakaus 2:1–3:6 yog txuas nrog lub ntsiab lus ntawm zaj uas hais saum tom. Zaj kawg yog txuas nrog thawj zaj.

Txhua zaj ntawm 5 zaj hauv Malakaus 2:1–3:6 qhia peb tej yam tseem ceeb txog Tswv Yexus (nyeem Malakaus 2:10, 17, 20, 28). Nws hais ntau yam kev txawj ntse hauv 5 zaj no. Hnub Vas Thiv, Vas Cas thiab Vas Akhas, peb yuav kawm ntxiv txog 5 zaj no thiab lub ntsiab lus ntawm cov lus txawj ntse uas Tswv Yexus hais.

Hnub Vas Phuv thiab Vas Phaj Hav, peb yuav kawm Malakaus 3:20–35.