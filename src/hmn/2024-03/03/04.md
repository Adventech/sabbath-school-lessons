---
title:  Tus Tswv Hnub Xanpataus
date:   16/07/2024
---

Hauv Malakaus 2:23, 24, cov Yudais tej thawj coj liam Tswv Yexus tias Nws cov thwj tim tias ua txhaum Hnub Xanpataus. Cov neeg Yudais muaj ntau txoj cai hais txog kev ua haujlwm. Cov Yudais tej thawj coj tau sau 39 yam uas lawv cov tib neeg yuav tsum tsis txhob ua rau hnub Xanpataus. Ib yam ntawd suav nrog yam uas Tswv Yexus cov thwjtim tau ua.

`Tswv Yexus teb cov Yudais tej thawj coj li cas? Nyeem Malakaus 2:23-28 rau cov lus teb.`

Tswv Yexus teb zaj uas hais txog Daviv. Daviv mus rau hauv Vajtswv lub tuam tsev thiab noj cov ncuav dawb huv uas tsuas yog cov pov thawj los sis cov thawj coj ntawm sab ntsuj plig/fab kev ntseeg thiaj muaj peev xwm noj xwb. Nws nug hais tias yog Vajtswv pub Daviv noj cov ncuav dawb huv, ces Nws cov thwjtim kuj tuaj yeem de hnab nplej los tev noj thaum tab tom taug kev tau.

Tswv Yexus kuj hais ntxiv tias Vajtswv tsim Hnub Xanpataus los ua koob hmoov rau tib neeg. Nws yog tus Tswv Hnub Xanpataus.

Nyeem Malakaus 3:1â€“6. Ib zaug ntxiv, Tswv Yexus muaj teeb meem nrog cov Yudais tej thawj coj txog Hnub Xanpataus dua. (Koj puas pom tias lawv yeej tsis sib cav txog hnub twg yog Hnub Xanpataus tab sis hais txog yuav ua li cas ceev hnub ntawd?) Cov Yudais tej thawj coj yuav liam tias Tswv Yexus ua txhaum Hnub Xanpataus yog tias Nws kho tej neeg mob Hnub Xanpataus. Nws nug cov thawj coj ib los nug tias: los lus teb qhia tau hais tias kev ua qhov zoo thiab cawm neeg txoj sia yog qhov tseem ceeb. Peb muaj peev xwm ua zoo thiab cawm txoj sia nyob rau Hnub Xanpataus tau.