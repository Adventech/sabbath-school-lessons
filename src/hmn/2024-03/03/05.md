---
title:  'Zaj Lus Piv Txwv: Ntu 1'
date:   17/07/2024
---

`Nyeem Malakaus 3:20–35. Koj pom dab tsi sib txuas zus ntawm ob zaj lus piv txwv hauv cov nqe Vajlug Kub no?`

Malakaus 3:20–35 yog thawj “Zaj Lus Piv Txwv” hauv Phau Malakaus. Nco ntsoov tias, Zaj Lus Piv Txwv yog hais txog tus kws sau ntawv pib qhia ib zaj lus piv txwv thiab tom qab ntawd pib qhia lwm zaj lus piv txwv hauv nruab nrab ntawm thawj zaj lus piv txog. Tus kws sau ntawv piav tiav thawj zaj lus piv txwv tsuas yog tom qab zaj lus piv txwv thib ob tiav lawm.

Thawj zaj lus piv txwv yog hais txog Tswv Yexus tsev neeg txawm mus nrhiav Nws thiab coj Nws los tsev rau qhov muaj neeg hais tias, “Yexus vwm lawm!” (Malakaus 3:21). Zaj lus piv txwv thib ob yog hais txog cov Yudais tej thawj coj tuaj nram Yeluxalees tuaj. (Hnub no peb saib zaj lus piv txwv thib ob, uas muaj nyob hauv Malakaus 3:22–35).

Hauv Malakaus 3:22, cov Yudais tej thawj coj hais tias Xatas pub hwj chim rau Yexus! Cov thawj coj liam tias Tswv Yexus ua dej num nrog dab ntxwg nyoog los ntiab dab tawm. Tswv Yexus teb cov lus thuam no nrog los lus nug. Nws nug cov thawj coj hais tias, “Dab Ntxwgnyoog yuav ua li cas ntiab tau dab Ntxwgnyoog? (Malakaus 3:23). Dab Ntxwgnyoog yeej ib txwm tsis tawm tsam nws tus kheej. Dab Ntxwgnyoog puas muaj peev xwm ua ib yam dab tsi tiav yog tias nws ua rau muaj kev sib cais hauv nws lub teb chaws? Yeej tsis yog li ntawv! Tswv Yexus kuj hais txog kev khi ib tug txiv neej uas muaj zog ua ntej mus nyiag nws tej cuab yeeb cuab tam hauv nws lub tsev. Hauv qhov lus piv txwv kawg no, Tswv Yexus muab Xatas khi thiab cawm nws haiv neeg uas raug txim.