---
title:  'Zaj Lus Piv Txwv: Ntu 2'
date:   18/07/2024
---

`Muaj tej yam twg ua rau Tswv Yexus tsev neeg xav tias Nws vwm? Nyeem Malakaus 3:20, 21 rau cov lus teb.`

Tswv Yexus tsev neeg xav tias Nws vwm lawm. Vim li cas? Vim Tswv Yexus tab kaum heev uas ua rau Nws tsis muaj sij hawm so thiab noj mov li. Yog li ntawd, Nws tsev neeg thiaj li tawm mus tswj Nws. Zaj lus piv txwv no txawm nres cia thiab zaj thib ob pib hais txog cov Yudais tej thawj coj uas liam Tswv Yexus tias ua haujlwm nrog dab ntxwgnyoog.

`Tswv Yexus tsev neeg xav tau dab tsi? Yexus teb li cas? Nyeem Malakaus 3:31–35 los teb cov lus nug.`

Qhov teeb meem yog Tswv Yexus tsev neeg tsis to taub Vajtswv txoj hau kev rau Nws lub neej. Nws paub tias lawv tsis to taub. Hauv cov nqe Vajlug Kub no, Tswv Yexus muab lub ntsiab lus tshiab rau peb ntawm lo lus tias “tsev neeg.” Cov uas mloog Vajtswv lus yog Tswv Yexus cov kwv tij, muam thiab niam. Nws yog Vajtswv Leej Tub. Cov neeg uas hwm thiab mloog Vajtswv lus yog Vajtswv tsev neeg. Nws tsev neeg tiag tiag yog cov neeg uas ua raws li Vajtswv thiab mloog Nws lus (Lukas 12:53; 14:26).