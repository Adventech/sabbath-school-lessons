---
title:  Tswv Yexus Kho Tus Tuag Tes Tuag Taw
date:   14/07/2024
---

`Nyeem zaj uas hais txog tus txiv neej tuag tes tuag taw hauv Malakaus 2:1–12. Ib tug neeg uas tuag tes tuag taw yog ib tug neeg uas txav tsis tau nws txhais tes los sis txhais ceg. Tus neeg tuag tes tuag taw xav tau dab tsi thaum nws cov phooj ywg kwv nws tuaj cuag Tswv Yexus? Tswv Yexus ho muab dab tsi rau nws?`

Tus txiv neej tuag tes tuag taw tsis tuaj yeem mus kev tau. Yog li ntawd, nws plaub tug phooj ywg thiaj kws nws tuaj rau hauv lub tsev uas Tswv Yexus nyob. Ces lawv txawm nce mus rau saum ru tsev thiab rhuav ib qho ncaj ntawm Tswv Yexus rau saum. Thaum lawv qhib tau lawm, lawv txawm muab hlua khi daim pam uas pua nws tso nws dauv mus rau hauv.

Thawj yam uas Tswv Yexus ua rau tus neeg tuag tes tuag taw yog zam nws lub txim. Tus txiv neej ntawd tsis hais ib los lus li hauv zaj no. Cov Yudais tej thawj coj ntawm sab ntsuj plig/fab kev ntseeg muaj ntau yam xav hais, tiam sis lawv tsis hais lus ntxhi xwb. Lawv npau taws txog Tswv Yexus cov lus hais tias: “Nws muaj peev xwm zam tib neeg lub txim tau.” Tsuas yog Vajtswv tib leeg xwb thiaj zam tau!” Tswv Yexus paub lawv tej kev tau nqe thiab tej kev xav phem uas nyob hauv lawv lub siab.

Yog Tswv Yexus muaj peev xwm ua tau kom tus neeg tuag tes tuag taw mus tau kev, qhov txuj ci tseem ceeb no ua pov thawj tias Yexus yog Vajtswv thiab muaj peev xwm zam tau neeg tej kev txhaum.

`Cov Yudais tej thawj coj khuv leej lawv tej kevcai ntau dua li lawv khuv leej txog Vajtswv. Peb puas muaj kev phom sij ntawm kev ua tib yam li ntawd? Peb yuav ua li cas thiaj zam dhau qhov kev ntxiab dag no? Raws li Cov Ntseeg Yexus Khetos, qhov tseem ceeb tshaj plaws uas peb yuav tsum khuv leej yog dab tsi?`