---
title:  Dev Noj Tej Mov Uas Menyuam Uas Txeej
date:   06/08/2024
---

`Nyeem zaj uas hais hauv Malakaus 7:24–30. Peb kawm paub tau dab tsi tseem ceeb ntawm zaj lus qhia hauv zaj uas hais los no?`

Hauv Malakaus 7:27, Yexus hais tias cov menyuam yuav tsum noj tsau tso. “Tus pojniam ntawd teb tias, “Tus Tswv, tseeb tiag, tiam sis dev uas nyob hauv qab rooj yeej tau noj menyuam tej mov uas txeej” (Malakaus 7:28).

Tus poj niam los lus teb qhia txog nws txoj kev ntseeg. Nws cheem tsum kom Tswv Yexus kho nws tus ntxhais raug dab uas nyob tom tsev. Nws paub tias qhov txuj ci tseem ceeb no yooj yim rau Tswv Yexus. Twb yog vim li no nws thiaj piv qhov txuj ci tseem ceeb no rau tej mov me me uas txeej. Nws hais tias qhov txuj ci tseem ceeb no yuav yooj yim rau Tswv Yexus ua vim Nws muaj hwj chim loj heev. Nws qhov teeb meem zoo ib yam li tej mov me me uas txeej piv rau Tswv Yexus lub dag lub zog.

“Tswv Yexus qhia tus poj niam ntawd tau tias nws tsis yog neeg txawv teb chaws hauv Yixalayees ntxiv lawm. Nws yog Vajtswv ib tug menyuam thiab ib feem ntawm Nws tsev neeg. Thaum nws tseem yog menyuam yaus, nws yuav koom nrog Leej Txiv tej txiaj ntsim uas Nws pub rau Nws cov me nyuam.” (Niam Phauj Elees Ci Vais, Phau Ntawv “Kev Ntshaw Vajtswv Ntawm Txhua Tiam Neeg”, nplooj 401.