---
title:  Ceev Faj Cov Keeb!
date:   08/08/2024
---

`Nyeem qhov kev sib tham ntawm Tswv Yexus thiab cov Yudais tej thawj coj hauv Malakaus 8:11–13. Vim li cas Tswv Yexus ho tsis ua tej txuj ci tseem ceeb qhia cov thawj coj paub tias Nws yog Vajtswv?`

Txhawm kom nkag siab txog qhov Tswv Yexus tsis kam ua, peb yuav tsum nco ntsoov qhov uas Tswv Yexus hais nqe kawg ntawm Malakaus 3. Qhe kawg ntawm tshooj no, Tswv Yexus hais txog kev txhaum tawm tsam Vaj Ntsujplig tus Dawbhuv. Yog tias cov tib neeg tsis kam ntseeg qhov lawv pom, ces lwm qhov txuj ci tseem ceeb yuav tsis uas rau lawv ntseeg tau. Tej txuj ci tseem ceeb tsis txaus los ntxias cov neeg uas tsis kam ntseeg.

Hauv Malakaus 8:19, 20, Tswv Yexus nug Nws cov thwjtim txog cov tawb ncuav uas seem tom qab Nws muab ntais faib 5,000 leej thiab 4,000 leej noj (Malakaus 8:1–10). Tag nrho ob zaj no yuav tsum tau qhia cov thwjtim tias peb muaj ntau los sis tsawg npaum li cas los tsis tau txwv Vajtswv hauv Nws teg dej num. Tswv Yexus nug ib lo lus nug kawg hauv Malakaus 8:21 tias: “Yexus txawm hais rau lawv tias, 'Nej nco ntsoov tej uas kuv tau ua, tiam sis nej tseem tsis to taub lov?' Saib tag nrho lawm cov uas raws Tswv Yexus Qab tau pom nrog Tswv Yexus lawm, puas yog? Yog li, vim li cas, tom qab tag nrho cov kev tau paub tau ntsib no lawm, lawv puas tseem tsis nkag siab?

`Xav txog txhua yam pov thawj uas Vajtswv muab rau peb kom ntseeg hauv Nws thiab Nws txoj kev hlub. Yog li ntawd, vim li cas peb thiaj muaj kev ntau siab yaus?`