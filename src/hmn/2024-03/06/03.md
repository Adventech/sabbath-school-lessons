---
title:  Ob Txhais Tes Dawb Huv Los Sis Lub Siab Dawb Huv?
date:   05/08/2024
---

`Nyeem Malakaus 7:14–19. Tswv Yexus txhais li cas thaum Nws hais ua paj lug hauv Malakaus 7:15?`

Coob leej to taub yuam kev Tswv Yexus cov lus hauv Malakaus 7:14–19. Puas yog Tswv Yexus hais tias tib neeg tsis tas yuav txhawj txog kev ua raws li kev cai khoom noj khoom haus hauv Levis Kevcai 11? Puas yog Cov Ntseeg So Hnub Xya (Xevees Des Evees Tiv) yuam kev los qhia tias cov tswv cuab hauv pawg ntseeg uas tseem noj nqaij yuav tsum noj tej nqaij los ntawm cov npe tsiaj huv hauv Leviticus 11 nkaus xwb?

Qhov thib 1, peb yuav tsum nco ntsoov tias Tswv Yexus nyuam qhuav hais tiav txog cov hoj phiaj txhawm rau tias yog vim li cas peb yuav tsum ua raws li Mauxes txoj kevcai (Malakaus 7:6–13). Yog li, tom qab ntawd, koj puas xav tias Nws yuav hais tias peb tsis tas yuav ua raws li cov kev cai khoom noj khoom haus uas Vajtswv tau muab rau Mauxes (Malakaus 7:14–19)? Yeej tsis yog li ntawd li!

Qhov thib 2, cov kev cai khoom noj khoom haus uas cov Yudais tej thawj coj ntawm sab kev ntseeg tau qhia tsis yog muab los ntawm phau Vajlug Kub Qub. Tiam sis Mauxes txoj kevcai khoom noj khoom haus tseem siv.

Qhov thib 3, qhov uas Malakaus 7:19 tab tom hais tiag tiag tias cov kev cai khoom noj khoom haus uas cov Yudais tej thawj coj tau tsim los yog cuav xwb. Ib qhe ntawm cov kev cai no hais tias yog ib tug neeg Yudais kov tej zaub mov uas ib tug tsis yog neeg Yudais kov, ces tej zaub mov yuav ua rau tus neeg Yudais lub siab tsis dawb huv lawm.

Dab tsi ua rau tib neeg lub siab tsis dawb huv? Nyeem Malakaus 7:20–23 rau Yexus los lus teb.