---
title:  Nyeem ntxiv
date:   09/08/2024
---

Nyeem Niam Phauj Elees Ci Vais, “Kev Lig Kev Cai,” “Chaw khuam siab nploj tag mus,” thiab “Lub Cim Tseeb,” hauv Phau Ntawv “Kev Ntshaw Vajtswv Ntawm Txhua Tiam Neeg, nplooj 395-409.

“Tswv Yexus txoj kev ntseeg dawb huv thiab ncaj ncees. Thaum Vaj Ntsujplig tus Dawbhuv nqes los nyob hauv peb lub siab, peb yuav xav muab txhua yam koob meej thiab kev qhuas pub tau Vajtswv. Tsuas yog Vajtswv thiaj muaj hwj chim txaus los ntxuav kom tej kev khav theeb hauv peb lub siab tag mus thiab hloov peb. Thaum qhov kev hloov pauv no tshwm sim hauv peb lub neej, peb paub tias Vajtswv tab tom ua dej num. Kev ntseeg yuav tsum rhuav tshem tus xeeb ceem qia dub hauv peb lub siab. Kev ntseeg yuav tsum ua kom peb nrhiav koob meej pub rau Vajtswv uas tsis yog rau peb tus kheej. Thaum tej yam no tshwm sim hauv peb lub neej, peb paub tias peb tab tom ua raws li Vajtswv. Tswv Yexus hais tias, 'au leej Txiv, thov Koj ua rau Koj lub npe tau koob meej” [Yauhas 12:28]. Tswv Yexus ua raws li txoj cai no mus tag Nws sim neej. Yog peb ua raws li Tswv Yexus, peb kuj yuav ua raws li txoj cai tseem ceeb no. (Niam Phauj Elees Ci Vais, Phau Ntawv “Kev Ntshaw Vajtswv Ntawm Txhua Tiam Neeg,” nplooj 409.

**Lus nug**:

`Raws li ib tug ntseeg Yexus Khetos, koj yuav ua li cas kom ceev tau koj lub siab dawb huv?`

`Koj cov tub kawm tuaj yeem ua tau dab tsi los qhia Txojmoo Zoo hais txog Tswv Yexus yam me me rau koj cov neeg zej zog?`