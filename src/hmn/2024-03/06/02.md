---
title:  Tib Neeg Tej Lus Qhuab Qhia Piv Nrog Vajtswv Tej Lus Qhia
date:   04/08/2024
---

`Nyeem Malakaus 7:1–13. Peb kawm qhov tseeb hauv phau Vajlug Kub li cas los ntawm cov nqe Vajlus Kub no?`

Nyob rau tiam Tswv Yexus, cov neeg Yudais coob leej mob siab rau zaj uas hais txog qhov muaj lub siab dawb huv. Yav dhau los, cov thawj coj ntawm sab ntsuj plig/fab kev ntseeg tsim tej kev cai kom sawv daws ntxuav tes thiaj ua rau lawv lub siab dawb huv. Yog li ntawd, thaum Tswv Yexus cov thwjtim rhuav txoj kev cai no, cov Yudais tej thawj coj thiaj yws Tswv Yexus.

Tswv Yexus teb lawv tej lus tsis txaus siab los ntawm nqe Vajlug Kub uas muaj kuab heev hauv phau Yaxayas 29:13. Hauv nqe no, Yaxayas cem cov Yudais uas hais tias lawv hwm Vajtswv tiam sis tsis ua raws li Nws txoj kev cai. Yaxayas kuj cem cov Yudais uas hloov Vajtswv tej lus sam hwm mus rau tej uas neeg tsim los.

Tswv Yexus tawm tsam tej kev ntseeg qhia cuav no. Cov Yudais tej thawj coj muab lawv tej kevcai uas tib neeg tsim los saib siab tshaj Phau Vajlug Kub. Thaum lawv ua li ntawd, lawv ua txhaum rau Vajtswv.

Tswv Yexus tsis ntseeg tias txoj cai ntxuav tes yog qhov tsim nyog los sis ib feem ntawm Vajtswv li hom phiaj. Nws los lus teb qhia peb tias Nws txhawb nqa Vajtswv txoj kevcai, tsis yog tib neeg tej kev cai (Nyeem Malakaus 1:44; 7:10, 11; 10:3–8; 12:26, 29–31).