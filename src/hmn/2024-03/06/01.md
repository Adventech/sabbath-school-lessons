---
title:  Yam Uas Tawm Hauv Neeg Lub Siab Tuaj
date:   03/08/2024
---

### Nyeem zaj qhias rau lub lim tiam no
Malakaus 7:1–13; 7:14–19; 7:24–30; 7:31–37; 8:11–13.

> <p>Nqe Cim Nco</p>
> “'Tsis muaj ib yam dabtsi nyob sab nraud uas nkag rau hauv neeg yuav ua rau neeg qias tsis huv, tiamsis tej uas tawm hauv neeg los thiaj ua rau neeg qias tsis huv’” (Malakaus 7:15).

Lub Lim Tiam No, peb yuav kawm Malakaus 7 thiab nrab xub thawj ntawm phau Malakaus 8. Thaum pib ntawm phau Malakaus 7, Tswv Yexus ua rau cov thawj coj ntawm sab ntsuj plig/fab kev ntseeg npau taws vim Nws tsis lees txais lawv tej tswv yim thiab kev qhuab qhia cuav. Nws tsis kam lees tej kev qhuab qhia no ntawm lub tswv yim uas qhia tias Nws txhawb nqa qee yam tseem ceeb heev rau lub neej Ntseeg Yexus Khetos niaj hnub no. Peb yuav kawm tias yam ntawd yog dab tsi lub lim tiam no.

Malakaus 7 qhuab qhia zaj lus qhia tseem ceeb txog tej txuj ci tseem ceeb rau peb. Tej txuj ci tseem ceeb yog qhov zoo kawg nkaus. Tiam sis tej txuj ci tseem ceeb nkaus xwb yeej tsis txaus los qhib tej neeg lub siab rau qhov tseeb hauv phau Vajlug Kub. Cia li saib cov Yixalayees cov thawj coj ntawm sab ntsuj plig/fab kev ntseg. Tswv Yexus tej txuj ci tseem ceeb ua dab tsi zoo pub rau lawv, puas yog? Tab mas Lawv tsis lees txais yuav TswvYexus.

Hauv Malakaus 8, peb yuav saib seb lub ncuav yog lub cim rau tib neeg tej lus nquab qhia thiab kev cai li cas? Cov zaj uas hais hauv lub lim tiam no muaj cov lus qhia tseem ceeb txog lub neej kev ntseeg thiab kev pe hawm.