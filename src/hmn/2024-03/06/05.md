---
title:  Tus Txivneej Lag Ntseg Thiab Hais Tsis Tau Lus
date:   07/08/2024
---

`Nyeem zaj uas hais hauv Malakaus 7:31—37. Leej twg raug coj tuaj cuag Tswv Yexus? Tswv Yexus ua dab tsi rau tus txiv neej no?`

Tswv Yexus rov qab pem Tiles thiab Xidoos los rau Kalilais yam deb kawg nkaus. Nws mus rau sab qaum teb ntawm lub nroog Tiles, nce mus txog pem Xidoos. Ces Nws txawm nqe mus rau cheeb tsam uas nyob sab hnub tuaj qaum teb ntawm Hiavtxwv Kalilais. Thaum kawg, Nws kuj los ze ntawm hiav txwv Kalilais. Tej zaum Nws yuav tau rov qab mus rau Kalilais yam dej kawg nkaus txhawm rau kom Nws tuaj yeem muaj sij hawm ntau los qhuab qhia Nws cov thwjtim.

Muaj ib co neeg coj ib tug txivneej tuaj cuag Tswv Yexus thaum Nws los txog hauv lub xeev Kalilais. Tus txiv neej ntawd lag ntseg thiab hais tsis tau lus.

Tswv Yexus to taub tus txiv neej txoj kev cheem tsum. Yog li, Nws thiaj coj tus txivneej ntawd mus rau ib qho nrug deb ntawm cov neeg coob coob. Raws li cov neeg nyeem niaj hnub no, tej zaum peb yuav xav tias qhov uas Tswv Yexus tau ua los kho tus txiv neej ntawd yog ib qhov txawv txawv. Nws muab ntiv tes ntxig rau hauv tus ntawd ob lub qhov ntsej, thiab nto qaub ncaug thiab kov nws tus nplaig. Nws tsa muag ntsia saum ntuj, xyu ib pas. Peb pom los ntawm zaj no tias Tswv Yexus kov qhov uas tus txiv neej ntawd cheem tsum kom Nws kho. Tiam sis yog vim li cas Nws thiaj xyu ib suab? “Tswv Yexus xyu ib suab vim Nws xav txog txhua tus neeg uas yuav tsis mloog Nws tej lus qhia. Nws xyu ib suab vim Nws xav txog txhua tus neeg uas yuav tsis kam lees txais yuav Nws los ua tus Cawm Seej.” (Niam Phauj Elees Ci Vais, Phau Ntawv “Kev Ntshaw Vajtswv Ntawm Txhua Tiam Neeg,” Nplooj 404.