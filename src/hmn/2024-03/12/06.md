---
title:  Muab Yexus Faus Hauv Qhov Ntxa
date:   19/09/2024
---

`Nyeem Malakaus 15:42-47. Yauxej tus uas tuaj nram lub nroog Alimathas ua dabtsi pub rau Yexus? Yexus cov thwjtim mus dua twg tag lawm thaum lub sijhawm no? Yauxej qhov khoom plig nws tshwjxeeb npaum cas?`

Tus neeg tuag lawm yuav tsum tau muab faus. Tus txiv neej npe hu uas Yauxej uas tuaj nram lub nroog Alimathas mus cuag Philaj. Yauxej yog ib tus Xasdukais uas sawvdaws huabhwm thiab. Yauxej yog ib tus neeg nplua nuj thiab muaj hwjchim hauv lub nroog uas nws nyob. Thaum peb nyeem zaj no ua rau peb nkag siab txog qhov Yauxej nws muaj lub siab xav tu Yexus lub cev tomqab Nws tuag. Tiamsis peb cheemtsum yuav tau nug tias, tamsim no Yexus cov thwjtim mus dua twg tas lawm?

Yauxej nqa ib daim ntaub mus qhwv Yexus lub cev. Tomqab ntawd coj Yexus lub cev mus faus rau ntawd lub ntxa uas lawv txaug ntawm lub Pobzeb. Malakaus qhia tias muaj ob tus pojniam pom thaum Yauxej muab Yexus lub cev coj mus faus thajchaw. Ob tus pojniam ntawd yog Malis Madalas thia Malis, uas yog Yoxes niam. Ob tus pojniam no nrog rau Xalaumes, nyob deb deb saib Yexus tuag saum tus ntoo khaublig.

`Vim li cas Malakaus ho hais txog peb tus pojniam no? Lawv pom Yauxej muab Yexus lub cev coj mus faus hauv qhov ntxa. Peb tus pojniam ua povthawj txog Yexus kev sawv hauv qhov tuag rov los lossis sawv hauv qhov tuag los.`