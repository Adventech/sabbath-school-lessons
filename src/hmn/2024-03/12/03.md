---
title:  Zoo Siab Tos Txais, Cov Yudais Tus Vajntxwv!
date:   16/09/2024
---

`Nyeem zaj lus hauv Malakaus 15:15-20. Cov tubrog ua li cas rau Yexus? Qhov lawv ua ntawd txhais tau li cas?`

Cov neeg Loos nplawm tus neeg txim npaj lawv kom txhij rau txoj kev tuag. Ua ntej tshaj, cov neeg Loos hle cov neeg txhim tej khaubncaws kom tag. Tomqab ntawd, lawv muab tus neeg txim khi rau ntawm tus ncej ntoo. Ces lawv mam muab txoj hlua tawv los nplawm. Lawv muab tej pobtxha, iav, Pobzeb, thiab tsia hlau khi rau ntawm txoj hlua tawv ntawd.

Lawv yim nplawm Yexus, cov tubrog yim ua kom Yexus raug kev txajmuag. Cov tubrog muab cev tsoo xiav rau Yexus hnav. Lawv muab ib lub kaus mom pos rau Yexus ntoo. Lawv thuam Yexus tias cov Yudais tus vajntxwv. Cov tubrog uas tsim txom Yexus muaj npe hu ua Pab tubrog. Pab tubrog no yog muaj li 200-600 leej tubrog.

Peb cov uas nyeem txog zaj lus thuam no zoo li cas. Cov tubrog tsuas yog xav thuam Yexus thaum lawv tias Nws yog vajntxwv. Tiamsis cov tubrog tau tshaj tawm rau qhov tseeb.

Peb puas pom txhua yam lus thuam hauv zaj no? Cov tubrog hnyo hau “hwm” Yexus yam tus Vajntxwv. Tiamsis lawv tsuas yog ua thuam nws nkaus xwb. Cov tseeb, lossis kev thuam, qhia tias Yexus yog tus Vajntxwv uas tseeb tiag, thiab tsis yog cov Yudais tus Vajntxwv nkaus xwb. Yexus kuj yog cov neeg Loos tus Vajntxwv thiab.