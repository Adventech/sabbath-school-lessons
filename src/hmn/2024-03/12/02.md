---
title:  Koj Yog Cov Yudais Tus Vajntxwv Los?
date:   15/09/2024
---

`Nyeem zaj lus hauv Malakaus 15:1-15. Peb pom cov lus thuam dabtsi nyob hauv zaj lus no? Peb kawm nag mo, kev thuam yog yam uas tshwmsim ntawm txhua txoj hauv kev uas sib txawv uas peb ras tsis txog.`

Cov Yudais txiav txim tuag rau Tswv Yexus vim qhov Nws hais tias Nws yog Vajtswv. Cov nom tswv Loos tsab cai tsis cia cov Yudais tua neeg ywj siab. Yog li ntawd, cov Yudais cov thawj coj thiaj coj Yexus mus cuag Philaj. Philaj thiaj nug Yexus tias, “Koj yog cov Yudais tus Vajntxwv los?” (Malakaus 15:2). Yog li ntawd, thaum Yexus hais tias Nws yog Vajtswv, ua rau peb nkag siab txog qhov cov Yudais cov thawjcoj kom Yexus tias Yexus tawm tsam cov neeg Loos. Cov neeg Loos ib txwm tua cov neeg uas ua txhaum tawm tsam lawv.

Peb puas pom cov lus thuam lossis kev nkagsiab yuam kev hauv zaj no? Cov Yudais xav tua Yexus vim rau qhov Nws tias Nws yog Vajtswv thiab yog cov Yudais tus Vajntxwv. Cov lus thuam ua rau cov Yudais tsis pom tias Yexus yog Vajtswv thiab yog Vajntxwv! Cov thawjcoj tsis ntseeg cov lus uas Yexus hais tias Nws yog leejtwg. Yog li ntawd, lawv thiaj xav rau txim rau Yexus rau nws txoj “kev txhaum.” Tiamsis lawv cheemtsum hwm Nws thiab pehawm Nws. Yexus tej Philaj cov lus nug tias, “koj hais tias kuv yog Vajntxwv” (Malakaus 15:2). Nco ntsoov Yexus tej lus teb, Yexus tsis tau hais tias Nws yog Vajntxwv lossis Nws tsis yog Vajntxwv. Yexus tej lus teb qhia peb tias Yexus yog Vajntxwv, tiamsis tsis yog tus Vajntxwv uas raws li Philaj xav.