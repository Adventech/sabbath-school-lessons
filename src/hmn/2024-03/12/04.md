---
title:  Ntsia Rau Saum Ntoo Khaublig
date:   17/09/2024
---

`Nyeem Malakaus 15:21-38. Yam phem kawg nkaus thiab kev tsim txom ntawd kev txob thuam hauv nqis no yog dabtsi? Nco ntsoov tias, kev thuam yog yam uas tshwmsim ntawm txhua txoj hauv kev uas sib txawv uas peb ras tsis txog.`

Peb pom tias Tswv Yexus nyob ntsiag to tsis teb ib los li. Cov neeg uas xav muab Yexus tua ntawm yog cov tswjhwm ib puas tsav yam. Yexus tau ua ntau tsav ntau yam pab tej tibneeg sawvdaws ua ntej Yexus raug ntes. Tamsim no cov neeg ntawd xav ua li cas rau Yexus los xij thiab tawm tsam nws. Yexus yog tus qhia Vajtswv txoj lus uas sawv khov kho thiab tsis muaj mob nkees kiag li. Tiamsis qhov uas cov tubrog muab Yexus nplawm ua rau nws qaug zog tsis muaj zog li. Tagnrho phau ntawv Malakaus, Yexus kom sawvdaws txhob qhia rau txhua tus tias Nws yog leejtwg. Yog li ntawd, Malakaus tsis tshua siv Yexus lwm lub npe xws li: “Tus Tswv,” “Vajtswv LeejTub,” lossis tus cawmseej. Tiamsis qhov nws tuag saum ntoo khaublig zais tsis tau Yexus tus kheej lawm. Cov thawjcoj tias, “Nws pab cawm lwm tus, tiamsis nws cawm tsis tau nws tus kheej!” (Malakaus 15:31). Lo lus Kilis, “cawm” kuj txhais tias “kho” thiab “rhem tus neeg tawm ntawm qhov phom sij.” Peb puas pom lo lus thuam nyob rau hauv cov lus no? Thaum cov thawjcoj hais tej lus ntawd, lawv qhia rau sawvdaws tias lawv paub tias Yexus yog tus cawmseej. Yexus kho, cawm, thiab rhem neeg tawm ntawm qhov phomsij mus.