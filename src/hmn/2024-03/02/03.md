---
title:  Hnub Xanpataus Uas Txhua Tus Yuav Nco Ntsoov
date:   08/07/2024
---

`Nyeem zaj ua hais hauv Malakaus 1:21–28. Muaj dab tsi tshwm sim nyob rau hauv cov Yudais lub tsev sab laj nyob rau hauv nroog Kapena-us?`

Thaum Tswv Yexus tab tom qhuab qhia, muaj ib tug txivneej raug dab hu nrov nrov. Dab nkag rau hauv tus txiv neej ntawd. Tus dab qw nrov nrov hais tias, “Yexus uas yog neeg Naxales, koj tuaj thab peb ua dabtsi? Koj tuaj ua kom peb puam tsuaj lov? Kuv paub koj yog leejtwg, koj yog tus dawb huv ntawm Vajtswv (Malakaus 1:24)." Yexus txawm ntiab dab tawm ntawm tus txiv neej ntawd.

Ua zoo xav txog dab ntxwg nyoog cov lus. Cov lus ntawd qhia dab tsi rau peb?

Qhov Ib, dab paub hais tias Tswv Yexus yog leej twg. Koj yog tus dawb huv ntawm Vajtswv."

Qhov Ob, ua zoo xav txog Tswv Yexus cov lus hais rau dab. Peb tuaj yeem nkag siab tau qhov Nws ntiab dab tawm ntawm tus txiv neej mus. Tiam sis vim li cas Tswv Yexus thiaj txwv dab hais tias, “Cia li nyob twj ywm!' (Malakaus 1:25)? Tswv Yexus txwv dab thiab cov neeg kom tsis txhob tshaj tawm tias Nws yog leej twg.

Vim li cas Tswv Yexus thiaj xav kom cov tib neeg tsis txhob qhia leejtwg tias Nws yog tus Cawm Seej? Vim cov neeg Yudais cia siab kom tus Cawm Seej los cawm lawv dim ntawm cov neeg Loos, tsis yog los ntawm kev txhaum. Yog li ntawd, lub tswv yim cuav no uas hais txog tus Cawm Seej tau ua rau Tswv Yexus teg dej num muaj kev cov nyom thiab ua rau Nws raug xwm txheej. Raws li peb pom, Tswv Yexus tsis tuaj yeem zais tau tias Nws yog leej twg. Cov tib neeg xav paub tias Tswv Yexus yog leej twg.