---
title:  Koj puas tuaj yeem khaws qhov zais cia tseg?
date:   11/07/2024
---

`Nyeem Malakaus 1:40–45. Cov nqe Vajlug Kub no qhia li cas rau peb txog Tswv Yexus? Nws qhia Nws txoj kev hlub li cas rau cov neeg pluag, cov neeg xav tau kev pab thiab cov neeg uas tsis muaj leej twg xav tias tseem ceeb lawm?`

Tus txiv neej uas mob lig mob ruas tuaj cuag Tswv Yexus. Tus txiv neej uas mob lig mob ruas ntseeg tias Tswv Yexus tuaj yeem kho nws zoo kom huv. Levis Kevcai tshooj 13 hais txog tias cov neeg mob ruas yog neeg tsis huv lawm. Yog li ntawd, tus mob ruas yuav tsum tawm mus nyob rau sab nraum ntug yeej, tsis txhob nyob xyaw luag lwm tus (Levis Kevcai 13:45, 46).

“Niam Phauj Elees Ci Vais qhia peb txog tus tus neeg mob ruas ntawd tau ib tug kab mob phem heev: “Tus kab mob no ua rau tus neeg mob ntawd lub cev qias neeg heev. Nws daim tawv nqaij ua paug viag qias neeg thiab txaus ntshai heev. Thaum cov neeg pom nws, ua rau lawv ntshai. Lawv ib leeg thawb ib leeg txhawm rau khiav mus deb ntawm tus neeg mob ruas. . . Tswv Yexus khuvleej nws heev txawm cev kiag tes mus npuab tus neeg mob ruas ntawd. Tamsim ntawd nws tej mob lig mob ruas txawm tawm hauv nws lub cev thiab nws zoo huv lawm. Nws daim tawv nqaij thiab tej leeg ntshav txawm zoo kiag lawm. Nws cov leeg nqaij khov kho li qub. . . Nws tej tawv nqaij uas lwj di txawm rov zoo li qub. Nws daim tawv nqaij muaj ci ntsa iab, ib yam li tus menyuam tej tawv qaij mo mo. " Phau Ntawv (Kev Ntshaw Vajtswv Ntawm Txhua Tiam Neeg, nplooj 263).

Tswv Yexus txwv tus neeg mob ruas hauv Malakaus 1:44 tias: “Tsis txhob piav ib los rau leejtwg mloog kiag li tias Tswv Yexus kho nws zoo lawm. Tiam sis tus mob ruas tsis mloog Nws lus li. Tus neeg mob ruas tawm mus ces txawm pib piav thiab tshaj tawm zaj ntawd nrov nto moo lug tias Tswv Yexus kho nws zoo lawm. Tsis ntev kiag ntawd, Tswv Yexus txawm tsis tuaj yeem mus rau hauv tej nroog txhawm rau ua Vajtswv dej num ntxiv lawm.