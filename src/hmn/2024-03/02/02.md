---
title:  Raws Kuv Mus
date:   07/07/2024
---

`Nyeem Malakaus 1:16–20. Leej twg yog cov txiv neej uas Tswv Yexus tau hu kom raws Nws qab? Lawv teb Tswv Yexus tej lus hu li cas?`

Tswv Yexus hu ob nkawm kwvtij los ua Nws li thwjtim. Nws hais rau Petus thiab Anru hais tias yog nkawv koom nrog Nws, “Yexus yuav qhia kom nkawv paub mus nrhiav neeg, tsis yog nrhiav ntses”.

`Nyeem zaj uas hais hauv Malakaus 1:16–20. Koj xav tias vim li cas Petus, Anru, Yakaunpaus thiab Yauhas thiaj tso txhua yam uas lawv muaj thiab nrog Tswv Yexus mus tam sim ntawd?`

Yauhas muab lus qhia ntxiv rau peb txog zaj no (nyeem Yauhas 1:29–42). Cov kwvtij uas raws Yauhas tus uas muab neeg ua kevcai raus dej. Cov txiv neej hnov Yauhas qhia hais tias Yexus yog “'Vajtswv tus Me Nyuam Yaj. Uas yuav ris neeg ntiajteb lub txim! (Yauhas 1:29) Tom qab, cov kwvtij ntawd tau siv sijhawm nyob nrog Tswv Yexus. Cov lus no qhia li cas rau peb txog cov kwv tij ntawd? Lawv tsis maj rawm yuav los koom nrog Tswv Yexus. Lawv ua tib zoo xav txog Nws txoj kev hu ua ntej.

Tswv Yexus hu nkawm kwv tij kom raws Nws qab. Lawv teb hais tias tau kawg, ces lawv lub neej cia li hloov mus ib txhis lawm.

`Dab tsis ua rau koj tag kev cia siab qhov raws Tswv Yexus qab? (Koj li lus teb ho teb li cas hais txog koj yog tias koj tsis tuaj yeem xav tawm dab tsi li?)`