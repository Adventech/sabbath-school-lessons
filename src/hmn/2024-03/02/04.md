---
title:  Tswv Yexus Kho Mob Hnub Xanpataus
date:   09/07/2024
---

`Nyeem zaj uas hais hauv Malakaus 1:29–34. Tswv Yexus pab Petus tsev neeg li cas? Zaj lus qhia txog sab ntsujplig/kev ntseeg no qhia peb dab tsi?`

Tom qab Tswv Yexus qhua qhia tas, Nws tawm hauv tsev sablaj mus lawm. Muaj lawv tsis coob heev nrog Nws mus. Tswv Yexus thiab Nws cov thwjtim mus rau tom Petus tsev. Nyob thaj chaws ntawd, lawv npaj siab yuav siv sij hawm Hnub Xanpataus tav su dua noj mov thiab kawm Vajtswv txoj lus ua ib ke.

Tab sis tej xwm txaus siab tos raws lawv. Petus niam tais tab tom ua npaws. Cov neeg qhia Tswv Yexus hais tias Petus niam tais mob nyav heev. Nws txawm mus saib tus poj niam ntawd; Tswv Yexus tuav nws tes rub nws sawv. Ces nws txawm zoo thiab sawv los ua zaub ua mov rau lawv noj. Zaj no yog ib qho piv txwv tseem ceeb ntawm phau Vajlug Kub txoj kevcai. Tswv Yexus cawm peb thiab kho peb kom peb thiaj tau pab lwm tus!

Tswv Yexus teg dej num kho mob kuj tsis tau tag hnub ntawd. Thaum hnub poob qho uas yuav tsaus ntuj muaj neeg coj tej neeg uas muaj mob thiab tej neeg uas raug dab tuaj cuag Nws ntawm Petus tsev.

“Tswv Yexus tsis so li mus txog thaum Nws kho txhuas tus uas muaj mob zoo huv tib si. Thaum cov neeg coob coob rov mus tsev lawm, lub sij hawm los kuj lig dhau lawm thiab. Tswv Yexus xav pw tsaug zog. Hnub tom qab thaum kaj ntug txoog, Tswv Yexus txawm sawv thiab tawm hauv tsev mus rau tom ib qhov chaw uas tsis muaj neeg thiab thov Vajtswv.” (Niam Phauj Elees Ci Vais, The Desire of Ages, nplooj 259).