---
title:  Nyeem ntxiv
date:   12/07/2024
---

Nyeem Niam Phauj Elees Ci Vais, “Ntawm Capernaum” thiab “Koj Tuaj Yeem Ua Kom Kuv Huv,” Nplooj 252–266, hauv Phau Ntawv “Kev Ntshaw Vajtswv Ntxawm Txhua Tiam Neeg.”

Malakaus tshooj 1 qhia peb txog Tswv Yexus zoo li cas? Peb pom tias Tswv Yexus muaj hwj chim hu tub noob neej los raws Nws qab. Lawv cov ntawd txais yuav Nws los lus nqua hu. Nws yog tus dawb huv. Nws tsis phem li cov tim tswv phem uas ua hauj lwm rau Xatas. Kev tsov rog thoob ntiaj teb tab tom tshwm sim ntawm qhov zoo thiab qhov phem. Nws muaj hwj chim loj tshaj dab. Nws hlub cov neeg muaj mob. Nws pab lawv. Nws cev tes kov lawv thaum tsis muaj leej twg yuav kov lawv lawm.

Malakaus kuj qhia peb tias Tswv Yexus tab kaum heev. Nws mus ib qhov chaw rau ib qhov chaw. Nws ntsib ntau tus neeg. Nws ua haujlwm ntau npaum li ntawd tiav tau li cas? Nws nyob tau kees kees tau li cas? Tseeb tiag, Nws qhov kev thov Vajtswv txhua hnub yog qhov zais cia ntawm Nws txoj kev ua tiav txhua yam.

**Lus Nug**:

`Vim li cas kev thov Vajtswv tseem ceeb heev hauv tus ntseeg Yexus Khetos lub neej?`

`Leej twg yog "cov neeg mob ruas" nyob rau niaj hnub no? Nyob rau Tswv Yexus tiam, cov neeg mob ruas muaj kab mob rau ntawm daim tawv nqaij txaus ntshai heev. Tej neeg zam deb kom tsis txhob kis tej kab mob ntawd. Koj pawg ntseeg tuaj yeem siv Txojmoo Zoo los ces tes mus “kov” cov neeg mob ruas lub siab thiab lub neej tau li cas?`