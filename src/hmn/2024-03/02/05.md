---
title:  Yam Uas Zais Cia Ntawm Tswv Yexus Teg Dej Num Tiav Hlo
date:   10/07/2024
---

`Nyeem Malakaus 1:35—39. Yam dab tsi uas Malakaus qhia peb tias Yexus tau ua? Dab tsi yog qhov zais cia ntawm Yexus teg num ua tiav?`

Yexus sawv ua ntej hnub tuaj thiab mus rau ib qho chaw ntsiag to uas Nws nyob ib leeg thiab thov Vajtswv. Malakaus 1:35 qhia peb tias kev thov Vajtswv yog qhov tseem ceeb tshaj plaws hauv nqe no. Malakaus qhia peb tias Yexus sawv, tawm mus thiab mus rau ib qho chaw ntsiag to. Tag nrho cov lus Vajlug Kub hauv lus Nkiv qhia peb txog qho ua tiav hlo. Yexus pib ua tej no thiab ua tiav hlo. Tab sis lo lus "thov Vajtswv" hauv lus Nkiv yog siv los tham txog tej yam uas tshwm sim tas rov tshwm sim dua. Yog li ntawd, Malakaus yeej hais tias, ‘Yexus thov Vajtswv thiab thov Vajtswv tas mus li. Nws yeej tsis tso tseg qhov thov Vajtswv li. Nws thov Vajtswv txhua lub sijhawm.' Malakaus kuj qhia rau peb tias Yexus tawm mus thaum sawv ntxov ntxov. Malakaus xav kom peb to taub tias Yexus siv sijhawm ntau nyob ib leeg txhawm rau kev thov Vajtswv.

Yexus yog ib tug yawg koob ntawm fab kev thov Vajtswv (nyeem Mathais 14:23; Malakaus 6:46 thiab Yauhas 17). Kev thov Vajtswv yog ib qho zais cia ntawm Yexus qhov kev ua dej num tiav hlo pub rau Vajtswv.

Yexus cov thwjtim xav tias Yexus yuav tsum kho mob thiab qhia cov tib neeg mus ntxiv. Tiamsis Yexus cov lus teb yog qhov xav tsis thoob. “Yexus teb hais tias, “Peb yuav tsum mus txhua nrho tej zos uas nyob ibncig no, thiab kuv yuav tsum mus qhia hauv tej zos ntawd, rau qhov kuv yeej los ua tes haujlwm no (Malakaus 1:38)."