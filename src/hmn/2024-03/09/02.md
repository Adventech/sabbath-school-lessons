---
title:  Ua Neej Raws Li Tswv Yexus Tus Uas Muaj Sia Zias Nyob
date:   25/08/2024
---

`Nyeem Malakaus 11:1–11 thiab Xekhaliyas 9:9, 10. Cov nqe lus no hais txog dab tsi?`

Ib nrab ntawm zaj uas hais no yog hais txog qhov Tswv Yexus xa ob tug thwjtim mus rau ib lub zos nyob ze txhawm rau nrhiav ib tug nees luav rau Nws caij mus rau hauv nroog Yeluxalees. Vim li cas Malakaus siv sijhawm ntau los qhia zaj uas hais txog tus nees luav?

Nqe lus teb muaj 2 ntu. Qhov thib 1, zaj uas hais no qhia peb tias Tswv Yexus yog ib tug cev lus Vajtswv lus uas muaj hwj chim los sis tus tub txib tshwj xeeb.

Qhov thib 2, Tswv Yexus txoj kev mus rau hauv nroog Yeluxalees yog ib feem ntawm Vajtswv li hom phiaj.

“500 xyoo ua ntej Tswv Yexus los yug, tus cev Vajtswv lus Xakhaliyas twb tau qhia txog qhov uas tus Vajntxwv mus rau hauv nroog Yeluxalees. Tam sim no sob lus tshwj xeeb no tab tom tshwm sim. Tau ntev lawm, Tswv Yexus tsis kam lees cia tib neeg qhuas Nws tias yog ib tug vajntxwv. Tiamsis nim no Nws mus rau hauv nroog Yeluxalees raws li tus Vajntxwv uas tau cog lus tseg lawm. Nws yog tus uas yuav zaum saum Daviv lub zwm txwv.” (Niam Phauj Elees Ci Vais, hauv Phau Ntawv “Kev Ntshaw Vajtswv Ntawm Txhua Tiam Neeg,” nplooj 569.

Lub sij hawm zais cia tsis pub leej twg paub tsis muaj ntxiv lawm. Nim no Tswv Yexus mus rau hauv lub nroog Yeluxalees txhawm qhia rau sawv daws paub tias Nws yog lawv tus Vajntxwv. Hnub zoo siab kawg xaus rau thaum Tswv Yexus tawm hauv lub nroog mus. Tab sis tag kis yuav txawv dua qub.