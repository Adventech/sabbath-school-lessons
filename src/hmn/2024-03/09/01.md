---
title:  Kev Tsis Sib Haum Xeeb Hauv Yeluxalees
date:   24/08/2024
---

### Nyeem zaj lus qhia rau lub lim tiam no
Malakaus 11:1–11; 11:12–26; 11:27–33; 12:13–27; 12:28–34; Xekhaliyas 9:9, 10.

> <p>Nqe Cim Nco</p>
> “Thaum nej sawv ntsug thov Vajtswv, nej yuav tsum zam txim rau tus uas tau ua txhaum rau nej lawm. Yog nej ua li ntawd nej Leej Txiv tus uas nyob saum ntuj ceebtsheej thiaj yuav zam nej lub txim" (Malakaus 11:25).

Malakaus sau 5 yam kev tsis sib haum xeeb ntawm Tswv Yexus thiab cov Yudais tej thawj ntawm sab ntsuj plig/fab kev ntseeg hauv Malakaus 2 thiab 3. Hauv zaj lus qhia lub lim tiam no, Tswv Yexus sib cav nrog cov Yudais tej thawj coj 6 zaus ntxiv thaum nws tuaj txog hauv nroog Yeluxalees. Thawj 5 yam kev tsis sib haum xeeb tshwm sim thaum pib ntawm Tswv Yexus teg dej num hauv ntiaj teb no. 6 yam kev tsis sib haum xeeb tshwm sim thaum kawg ntawm Tswv Yexus teg dej num hauv ntiaj teb no. Txhua yam kev tsis sib haum xeeb qhia peb txog cov zaj lus qhia tseem ceeb txog lub neej Ntseeg Yexus Khetos.

Cov Yudais tej thawj coj tuaj sib cav thiab tawm tsam Tswv Yexus. Tab sis lawv kov tsis yeej Nws ib zaug li. Lub lim tiam no, peb yuav kawm txog tias vim li cas tib neeg thiaj li tawm tsam Vajtswv. Peb kuj yuav kawm paub yam uas cov Ntseeg Yexus Khetos tuaj yeem ua pab tshem tau tej kev xav thiab tej tswv yim ntawm tib neeg lub siab uas cais lawv tawm ntawm Vajtswv. Cov kev xav thiab cov tswv yim no ua rau tib neeg tseg ncua kev raws Tswv Yexus qab.