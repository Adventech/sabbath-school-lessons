---
title:  Yam Uas Yog Vajtswv Tug Thiab Tib Neeg Tug
date:   28/08/2024
---

`Nyeem zaj uas hais hauv Malakaus 12:13–27. Muaj dab tsi tab tom tshwm sim hauv zaj no? Yexus qhia qhov tseeb hauv phau Vajlug Kub li cas?`

Cov Yudais tej thawjcoj xav sim Tswv Yexus dua. Lawv xav tau ib qho laj thawj los liam Nws rau tus tswv xeev neeg Loos los sis rau pej xeem. Yog li ntawd, lawv thiaj sim sib cav nrog Tswv Yexus. Lawv nug Nws ib lo lus nug txog kev them se. Taim Tswv Yexus, kev tsis them se yog kev ua txhaum cai rau tsoom fwv Neeg Loos.

Tswv Yexus los lus teb yog muab yam ua yog haiv neeg Loos tus vajntxwv tug rau nws thiab muab yam uas yog Vajtswv tug pub rau Vajtswv. Los lus teb no cawm Tswv Yexus dim ntawm lub voj hlua. Nws los lus teb kuj qhia ib zaj lus qhia tseem ceeb rau peb. Peb muaj feem xyuam them se thiab hwm peb li tsoom fwv. “Yexus tshaj tawm tias haiv neeg Yudais nyob hauv qab kev tswj hwm ntawm tsoom fwv Loos. Yog li ntawd, lawv yuav tsum them qhov lawv tshuav rau tsoom fwv. Tsuav yog tsoom fwv tsis txwv kom lawv ua tej yam uas txhaum rau Vajtswv txoj cai, cov pej xeem yuav tsum txhawb qha tsoom fwv. Cov pej xeem yuav tsum nyob sib haum xeeb thiab ua raws li tej kevcai hauv lub tebchaws. Tib lub sij hawm, cov tib neeg yuav tsum muab Vajtswv ua ib hauv lawv lub neej,” (Niam Phauj Elees Ci Vais,” hauv Phau Ntawv “Kev Ntshaw Vajtswv Ntawm Txhua Tiam Neeg,” nplooj 602.)