---
title:  Tsob Txiv Ncuav Pias Qhuav Thiab Ntxuav Lub Tuam Tsev
date:   26/08/2024
---

`Nyeem zaj uas hais hauv Malakaus 11:12–26. Muaj dab tsi tshwm sim hauv zaj no? Zaj lus qhia txog tsov txiv ncuav pias qhuav qhia dab tsi rau peb?`

Hnub tom qab thaum Tswv Yexus thiab Nws cov thwjtim rov qab tom lub zos Npethanis los, Nws tshaib plab heev. Lub zos Npethanis nyob deb li 3 kilomev tawm ntawm lub nroog Yeluxalees. Nws pom ib tsob txiv ncuavpias muaj nplooj tsaus nti nyob tom nws hauv ntej, Nws txawm mus saib, saib puas txi txiv. Nws tsis yog ua tub sab. Phau Vajlug Kub txoj kevcai tau tso cai rau tus neeg tshaib plab tuaj yeem de tau tej hnab nplej los sis tej txiv ntoo hauv tej neeg zej zog li liaj teb noj tau (Levis Kevcai 19:9; 23:22; 2 Kevcai 23:25). Thaum nws mus txog lawd tsis pom muaj ib lub txiv li tsuas muaj nplooj xwb, rau qhov tsis tau txog caij txi txiv. Nws txawm hais rau tsob txiv cev ntawd tias, "'“Yuav tsis muaj leejtwg tau noj koj cov txiv dua li lawm lauj!” Cov thwjtim kuj hnov Yexus tej lus ntawd'” (Malakaus 11:14).

Tagkis tom qab thaum Tswv Yexus lawv hla tuaj mus mus rau nram lub nroog dua (Malakaus 11:20–26). Lawv pom tsob txiv cev tuag tshav qhuav ti nkaus cag. Tswv Yexus piav txog qhov tshwm sim rau tsob ntoo ntawd rau Nws cov thwj tim. Nws siv tus qauv ntawm tsob txiv ncuav pias los qhia Nws cov thwjtim txog ib zaj lus qhia tseem ceeb txog kev thov Vajtswv thiab kev zam txim.

Hauv zaj uas hais los no, tsob txiv ncuav pias yog ib lo lus piv txwv rau lub tuam tsev. Koj puas pom tias Tswv Yexus foom tsob txiv ncuav pias tab sis ntxuav lub tuam tsev?

`Dab tsi hauv koj lub neej koj xav kom Tswv Yexus los ntxuav?`