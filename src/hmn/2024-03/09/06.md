---
title:  Qhe Vajlug Kub Tseem Ceeb Dua Ntais
date:   29/08/2024
---

`Nyeem Malakaus 12:28–34. Los lus nug tseem ceeb twg uas tus kws xibhwb qhia Vajtswv txoj lus uas muaj lub siab zoo nug? Tswv Yexus ho teb dab tsi?`

Hauv Phau Malakaus, cov Yudais tej thawj coj ntawm sab ntsuj plig/fab kev ntseeg feem ntau sib cav nrog Tswv Yexus thiab tsis txhawb nqa Nws. Yog li ntawd, peb xav tsis thoob thaum ib tug thawj coj uas tib zoo mloog cov lus teb uas Tswv Yexus teb thiab nyiam qhov nws tau hnov. Tus txiv neej no muaj lub siab tawv xav nrog Tswv Yexus tham tab meeg lwm cov thawj coj uas ntxub Nws. Tseeb tiag, nws yuav yooj yim rau tus xib hwb qhia Vajtswv txoj kevcai kom nyob twj ywm thiab tsis txhob cia lwm tus paub tias nws pom zoo txhua yam nrog Tswv Yexus. Tab sis tus txiv neej no tsis ua li ntawd.

Tus xib hwm uas qhia Vajtswv txoj kev cai nug Tswv Yexus tias, “Txoj kevcai nqe twg tseem ceeb dua ntais?” Tswv Yexus los lus teb yog qhov tseeb thiab ncaj ncees: Nws txog nqe Vajlug Kub hauv 2 Kevcai 6:4, 5. Txoj kevcai nqe twg tseem ceeb dua ntais yog hlub tus Tswv uas yog nej tus Vajtswv kawg siab kawg ntsws, kawg plab kawg plawv thiab kawg nej lub dag lub zog.’. Yexus kuj qhia rau nws txog nqe ob uas tseem ceeb: Yexus ho hais los ntawm phau Levis Kevcai 19:18 tias ‘Hlub koj tej kwvtij zejzog ib yam li koj hlub koj lub cev.’

`Koj yuav hlub koj tej kwv tij zej zog ib yam li peb hlub peb tus kheej tau li cas?`