---
title:  Leejtwg Yuav Tau Ua Tus Loj Dua?
date:   14/08/2024
---

Nyob rau hauv Malakaus 8:27, Tswv Yexus tseem nyob rau sab qaum teb ntawm Hiavtxwv Kalilais ze ntawm Xixaleya Filipi. Hauv Malakaus 9:30, Tswv Yexus lawv txawm tawm qhov ntawd hla lub xeev Kalilais mus. Hauv Malakaus 9:33, Nws los rau hauv lub moos Kapena-us ib leeg ua ntej. Nws Kaum Ob tug thwjtim los ua ke lawd Nws qab. Thaum cov thwjtim los txog ntawm lub tsev uas Nws nyob, Nws nug Nws cov thwjtim hais tias thaum taug kev los nej sib tham txog dabtsi?” Lawv txawm nyob twjywm tsis muaj leej twg teb li. Lawv qhov kev sib tham yog hais txog tias leej twg yuav yog tus tau ua tus loj dua ntawm lawv sawv daws.

Tswv Yexus qhia Nws cov thwjtim ib zaj lus qhia tseem ceeb txog Vajtswv lub Tebchaws. Qhov thib 1, “Yog leejtwg xav ua tus thawj, nws yuav tsum ua tus tom tw thiab ua num rau sawvdaws.” Ces Tswv Yexus qhia txog qhov Nws lub ntsiab lus txhais nrog kev nqes tes ua. Nws txawm muab ib tug menyuam yaus los sawv hauv lawv nruab nrab. Cov menyuam yaus feem ntau yuav ntshai yog tias lawv los sawv hauv nruab nrab ntawm ib pab pawg neeg txawv los sis cov neeg laus. Nws rub tus menyuam ntawd puag ces tus menyuam txawm nyob twj ywm lawm. Nws qhia Nws cov thwjtim tias yog leejtwg lees yuav ib tug menyuam yaus zoo li tus no vim yog saib rau Nws lub npe, kuj yog tus ntawd lees yuav Kuv. Thiab tus uas lees yuav Kuv kuj tsis yog lees yuav Kuv xwb kuj yog lees yuav tus uas txib Kuv los thiab.” Yog li ntawd, tus me nyuam uas tsis muaj leej twg xav tias tseem ceeb yog txuas nrog Vajtswv.

`Phau Vajlug Kub qhia li cas txog tias leej twg yog tus tseem ceeb tshaj plaws? Koj sim ua raws li qhov tseeb hauv phau Vajlug Kub tau no li cas?`