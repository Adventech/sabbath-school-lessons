---
title:  Tswv Yexus Kho Tus Txiv Neej Dig Muag
date:   11/08/2024
---

`Nyeem zaj uas hais txog Yexus thiab tus txiv neej dig muag hauv Malakaus 8:22–30. Vim li cas Tswv Yexus thiaj kov tus neeg txiv neej dig muag ntawd ob zaug txhawm rau kho nws? Koj kawm tau dab tsi los ntawm zaj lus qhia no?`

Zaj uas hais hauv Malakaus 8 yog qhov tshwj xeeb. Peb pom zaj uas hais los no tsuas yog hauv Phau Malakaus xwb. Tswv Yexus kho tus neeg dig muag hauv zaj no thiab. Tiam sis yog vim li cas Nws thiaj kov tus txivneej ob zaug txhawm los kho nws? Puas yog vim Nws tsis muaj zog txaus? Nws kov tus txiv neej ob zaug txhawm rau qhia txog ib zaj lus qhia. Txuj ci tseem ceeb los ntawm txoj kev kho yog ib zaj uas muaj sia zis nyob. Nws qhia peb tias peb siv sij hawm kom loj hlob ntawm kev txawj ntse sab ntsuj plig li cov Ntseeg Yexus Khetos. Yog li ntawd, thaum Nws kho tus neeg dig muag ntawd pom kev lawm, Nws qhia peb tias Nws yuav pab peb “pom kev” los sis nkag siab cov lus qhia uas Nws xav qhia peb thiab.

Vim li cas Tswv Yexus thiaj txwv Nws cov thwj tim kom tsis txhob qhia leej twg tias Nws yog tus Cawm Seej? Qhov kev txwv ntawd ho tsis tawm tsam Nws li kev pib ntawm Vajtswv lub Tebchaws los? Nyob rau Tswv Yexus tiam, cov pej xeem xav kom tus Cawm Seej tawm tsam cov neeg Loos thiab yuam kom lawv tawm hauv Yixalayees mus. Nws tsis tau los ua tus Cawm Seej li ntawd. Yog li ntawd, Nws thiaj txwv Nws cov thwjtim kom tsis txhob qhia leej twg tias Nws yog leej twg.