---
title:  Peb Yuav Tsum Ua Li Cas Txhawm Rau Kev Raws Tswv Yexus Qab
date:   12/08/2024
---

`Nyeem zaj uas hais hauv Malakaus 8:31–38. Tswv Yexus qhia li cas rau peb txog tej yam uas peb yuav tsum ua txhawm rau kev raws Nws qab?`

Thaum Tswv Yexus xub hu lawv plaub kwv tij kom los raws Nws qab, Nws cog lus tias yuav qhia kom lawv txhawj mus “nrhiav” neeg tsis yog mus nrhiav ntses (Malakaus 1:17). Nws tsis tau hais txog tej teeb meem yav tom ntej los sis tej sij hawm uas muaj kev nyuaj siab ntxhov plawv uas yuav tshwm sim thaum cov uas raws Nws qab. Tiam sis nimno cov thwjtim paub tias Tswv Yexus yog leej twg tiag tiag. Yog li ntawd, Nws thiaj qhia lawv tias txog qhov Vajtswv txib Nws los rau hauv ntiaj teb no. Nws yuav tsum raug kev txom nyem ntau yam. Nws yuav tsum raug tsis lees paub thiab raug tua. Ces Nws yuav sawv hauv qhov tuag rov qab los tom qab peb hnub.

Tswv Yexus xav kom Nws cov thwjtim kwv tus ntoo khaub lig thiab raws Nws qab. Tus ntoo khaub lig yog qhov kev tuag phem tshaj plaws uas cov neeg Loos tuaj yeem yuam kom ib tug neeg raug kev txom nyem. Sawv daws xav zam kom dhau tus ntoo khaub lig no. Yog li ntawd, vim li cas tej neeg yuav xav siv tus ntoo khaub lig ua lub cim ntawm lawv txoj kev hlub rau Tswv Yexus?

Nyob rau hauv Cov Ntseeg Yexus Khetos txoj kev ntseeg, peb tso txhua yam tseg txhawm rau Tswv Yexus. Nws muab lub txiaj ntsim ntawm txoj sia ntev mus ib txhis rau peb. Yog tias peb tau txais txhua yam peb xav tau hauv lub neej no tab sis tsis tau txoj sia nyob mus ib txhis, ces peb tsis muaj dab tsi li.

`Koj lub neej qhia qhov tseeb hauv phau Vajlug Kub li cas hauv Yauhas 12:25?`