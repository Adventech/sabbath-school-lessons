---
title:  Tus Neeg Noj Qab Nyob Zoo Hauv Ntuj Txiag Teb Tsaus
date:   15/08/2024
---

`Nyeem Malakaus 9:42–50. Tswv Yexus cov lus qhia hauv cov nqe Vajlug Kub no yog dab tsi? Cov qhe lus txuas cov lus qhia ua ke li cas?`

Hauv Malakaus 9:42–50, Tswv Yexus puas qhia tib neeg kom txiav lawv txhais tes los sis taw tiag tiag? Los sis kaus lawv ib sab qhov muag tawm? Tsis tas li ntawd xwb, Nws puas qhia tias ntuj txiag teb tsaus yog qhov chaw uas neeg yuav raug hlawv mus ib txhis? Los lus teb rau thawj lo lus nug: yeej tsis yog li ntawd. Tswv Yexus tsis tau qhia peb kom tsim txom peb lub cev. Cov Yudais tawm tsam tus cwj pwm no (piv nrog 2 Kevcai 14:1; 1 Vajntxwv 19:27, 28). Tus Tswv tab tom siv lus piv txwv los qhia zaj lus qhia tseem ceeb: tej zaum peb yuav xav tias tu ib txhais tes, ko taw los sis dig ib lub qhov muag yog qhov txaus ntshai, tab sis kev txhaum loj dua ntawd!

Lo lus teb rau lo lus nug thib 2 xws li: yeej tsis yog ib yam thiab. Tswv Yexus tsis yog qhia hais tias tib neeg yuav kub hnyiab hauv ntuj tawg mus ib txhis. Peb paub tau li cas? Xav rau cov neeg uas tab tom yuav mus saum ntuj ceeb tsheej raws li Tswv Yexus tus yam ntxwv. Lawv nce mus saum ntuj ceeb tsheej tsuas muaj ib lub qhov muag, ko taw los sis ib sab txhais tes xwb. Tam sim no xav txog cov neeg uas tab tom yuav mus rau ntuj tawg. Lawv poob mus rau hauv ntuj tawg nrog tag nrho lawv lub cev.

Tswv Yexus xav kom peb paub tias kev txhaum phem hwj heev. Peb yuav tsum txaus siab tu ib sab tes, taw los sis qhov muag ua ntej peb txaus siab plam txoj sia ntev mus ib txhis!