---
title:  Saum Lub Roob Thiab Cov Neeg Coob Coob
date:   13/08/2024
---

`Nyeem zaj uas hais hauv Malakaus 9:1–13. Petus, Yakaunpaus thiab Yauhas pom dab tsi thaum hmo ntuj uas lawv nrog Tswv Yexus nyob?`

Tom qab hmo uas ci ntsa iab, Tswv Yexus thiab peb cov thwjtim txawm nqes saum roob los. Nyob thaj chaws ntawd, muaj ib tug txiv neej coj nws tus tub uas raug dab tuaj cuag lawv 9 leeg thwj tim. Tiam sis 9 leeg thwj tim ntawd tsis muaj peev xwm ntiab tau dab tawm li. Thaum Tswv Yexus nqes saum roob los txog, cov neeg ntawd txawm dhia mus tos Nws. Nws kawm paub txog qhov tus dab tswj tus menyuam tub ntawd. Nws thiaj nug txog qhov tus dab tswj tus menyaum. Leej txiv teb Yexus hais tias, “'Yog koj pab tau, thov koj khuvleej thiab pab peb lauj!” (Malakaus 9:22).

Tam sim ntawd, Tswv Yexus pom tus txiv neej no li kev tsis ntseeg. Tus Tswv los lus teb tuaj yeem sau tau li no: “Koj txhais li cas, 'Yog Kuv ua tau?'” (Malakaus 9:23). Tam sim ntawd, leej txiv nkag siab tias nws tus tub tsis yog tus muaj teeb meem ib leeg xwb. Leej txiv los muaj teeb meem ib yam thiab. Nws qhov teeb meem yog kev tsis ntseeg. Nws qhov kev tsis ntseeg tuaj yeem thaiv nws tus tub kom tsis tau txais kev kho kom zoo! “Tam sim ntawd leej txiv ntawm tus me nyuam, quaj kua muag ntws zi ntawm ob sab pluv los, txaw, qw hais tias, 'Kuv ntseeg! Thov pab kom kuv ntseeg ntxiv!' (Malakaus 9:24). Ces Tswv Yexus txawm kho tus me tub ntawd.