---
title:  Cov zaj lus piv txwv
date:   20/07/2024
---

### Nyeem zaj lus qhia rau lub lim tiam no
Malakaus 4:1–9; 4:13–20; 4:10–12; 4:21–23; 4:26–29.

> <p>Nqe cim nco</p>
> “Yexus hais ntxiv rau lawv hais tias, “Nej yuav tsum ua tib zoo mloog tej uas nej hnov! Nej muab lub luaj li cas luj rau lwm tus, Vajtswv yuav muab lub luaj li ntawd luj rau nej. yuav muab lub thoob ntawd luj rov rau nej ib yam nkaus thiab tseem yuav tsav ntxiv rau nej. Rau qhov tus uas muaj lawd yuav muab tsav ntxiv rau nws, tiamsis tus uas tsis muaj, txawm yog tej uas nws muaj los yuav muab rho ntawm nws mus” (Malakaus 4:24, 25).

Zaj Lus Qhia Lub Lim Tiam No yog hais txog cov lus piv txwv hauv Malakaus tshooj 4.

Cov kws soj ntsuam Vajlug Kub tau sib cav txog lub ntsiab lus ntawm Tswv Yexus cov lus piv txwv. Peb yuav tsum piav qhia txog cov lus piv txwv lub ntsiab li cas? Cov lus piv txwv txhais li cas? Vim li cas Tswv Yexus thiaj siv cov lus piv txwv? Cov lus piv txwv qhia peb dab tsi? Peb puas yuav tsum to taub cov zaj lus piv txwv tsuas yog ua cov cim los sis cov lus piv txwv xwb? Los sis cov lus piv txwv yeej yog zaj tseeb tiag tiag?

Kom paub meej, peb yuav tsis teb tag nrho cov lus nug hauv kev kawm lub lim tiam no. Malakaus tshooj 4 qhia txog 5 zaj lus piv txwv: (1) tus tseb nplej, (2) lub teeb, (3) lub thoob, (4) lub noob nplej thiab (5) lub noob zaub. Peb yuav nyeem cov lus piv txwv lub lim tiam no thiab sim ua tib zoo kawm kom nkag siab txog lub tswv yim tseem ceeb uas Tswv Yexus xav qhia.