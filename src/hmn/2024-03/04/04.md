---
title:  Lub Hoj Phiaj Uas Tswv Yexus Hais Uas Lus Piv Txwv
date:   23/07/2024
---

`Vim li cas Tswv Yexus thiaj siv lus piv txwv los qhia Nws cov zaj lus qhia? Nyeem Malakaus 4:10–12 rau cov lus teb.`

Peb yuav tsum ua tib zoo mloog Tswv Yexus cov lus hauv Malakaus 4:10–12 kom nkag siab yam uas Nws tab tom hais. Cov nqe Vajlug Kub no yog hais los ntawm Yaxayas 6:9, 10. Yog tias koj tsis nyeem cov nqe Vajlug Kub no kom zoo, koj yuav tau txais lub ntsiab lus yuam kev. Tej zaum koj yuav xav tias Tswv Yexus siv lus piv txwv los zais qhov Nws tau hais tiag tiag los ntawm qee tus neeg. Tab sis lub tswv yim ntawd cuav. Nws xav pab cov neeg kom to taub thiab lees yuav Nws tej lus qhia.

Hauv Malakaus 3:5, 6, qhov muaj lub siab tawv ntawm cov Yudais tej thawj ua rau Yexus tu siab. Hauv Malakaus 3:22–30, Yexus siv sij hawm los txhais cov lus piv txwv txog tias vim li cas lawv txoj kev kag siab thiaj li yuam kev. Hauv Malakaus 12:1–12, cov Yudais tej thawj coj nkag siab tias Tswv Yexus tej lus piv txwv yog hais txog lawv kiag ntag. Nws hais lus piv txwv los ceeb toom cov thawj coj txog qhov yuav tshwm sim yog tias lawv sim tua Nws. Nws khuv leej cov thawj coj. Yog li ntawd, Nws sim ceeb toom lawv.

Tswv Yexus siv phau Yaxayas tshooj 6 los qhia peb txog qhov tseem ceeb qhov tseeb hauv phau Vajlug Kub: Vajtswv tsis tau ntiav tej neeg tawm saum ntuj ceeb tsheej vim Nws yog neeg phem. Lawv tus kheej lub tswv yim thiab lub siab tawv ua rau lawv tsis lees txais kev cawm dim qhov tseeb.