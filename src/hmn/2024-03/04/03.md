---
title:  Tswv Yexus Txhais Zaj Lus Piv txwv Hais Txog Tus Tseb Nplej
date:   22/07/2024
---

Tswv Yexus hais zaj lus piv txwv xaus txog tus tseb nplej. Tiam sis Nws tsis txhais zaj lus piv txwv tam sim ntawd. Malakaus 4:1 qhia peb tias Tswv Yexus hais zaj lus piv txwv tab meeg cov neeg coob coob. Tom qab ntawd, Nws txhais zaj lus piv txwv hais txog tus tseb nplej thaum Nws nrog ib pab neeg tsawg tsawg nyob.

`Tswv Yexus txhais zaj lus piv txwv hais txog tus tseb nplej li cas? Nyeem Malakaus 4:13–20 txhawm rau cov lus teb.`

Tswv Yexus hais rau lawv tias cov noob nplej yog lub cim rau Vajtswv Txojlus, uas yog phau Vajlug Kub. Yakaunpaus 1:21 hais tias, “Yog li ntawd, nej yuav tsum muab nej tej kev phem kev qias uas nej niaj hnub ua tso povtseg huv tibsi. Nej cia li ua raws li Vajtswv hais thiab khaws Vajtswv tej lus uas nws muab cog rau hauv nej lub siab lawm. Tej lus ntawd yuav pab tau kom nej dim nej lub txim.

Cov hom av uas sib txawv yog kev sib txawv ntawm cov neeg uas hnov Tswv Yexus tej lus. Hauv Nws cov lus txhais, txhua tus hnov txog Vajlug Kub qhov tseeb. Nws tej lus qhia rau txhua leej tib neeg. Tab sis tsis yog txhua tus ua tib yam nkaus thaum lawv hnov. Thaj av zoo ua rau ntau yam loj hlob mo nyoo tuaj. Thaj av no yog lub cim rau cov neeg uas hnov Tswv Yexus tej lus qhia thiab txais yuav txoj lus ntawd. Tom qab ntawd, Vajlug Kub qhov tseeb loj hlob tuaj hauv nruab siab thiab ua rau “txi peb caug, rau caum thiab ib puas npaug.”