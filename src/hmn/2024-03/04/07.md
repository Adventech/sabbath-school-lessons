---
title:  Nyeem ntxiv
date:   26/07/2024
---

Nyeem Niam Phauj Elees Ci Vais, “‘Tus Tseb Nplej’” nplooj 33–61, Hauv Phau “Yexus Khetos Tej Lus Qhia.”

“Kev hlub yuav tsum yog lub hom phiaj txhawm rau txhua yam peb ua. Kev hlub yog lub hauv paus ntawm Vajtswv li kev tswj fwv saum ntuj ceeb tsheej thiab hauv ntiaj teb. Peb cov lus, kev xav thiab kev hnov tau yuav tsum qhia tawm peb txoj kev hlub. Tsuas yog kev hlub thiaj yuav ua rau peb muab siab npuab thiab ua kom peb tso siab rau Vajtswv. Kev hlub yuav pab kom peb muaj zog thaum Xatas sim ua kom peb mus ua txhaum.

“Peb qhia peb txoj kev hlub hauv tej yam uas peb muab rau Tswv Yexus. Vajtswv txoj hau kev cawm peb suav nrog lub txiaj ntsim uas Nws tau muab los cawm peb. Tswv Yexus tso txhua yam tseg los cawm peb. Thaum peb lees txais yuav Nws, peb yuav npaj txhij muab txhua yam pub rau Tswv Yexus. Peb yuav muab Nws ua qhov zeeg ib hauv peb lub neej. (Niam Phauj Elees Ci Vais, phau ntawv “Tswv Yexus Khetos Tej Lus Qhia,” nplooj 48, 49).

**Lus nug**:

`Yuav ua li cas yog tias ib tug neeg hais tias Yexus qhia cov zaj lus piv txwv kom khaws Nws cov lus qhia uas lus zais los ntawm qee leej? Tswv Yexus puas yuav ua li ntawd tiag tiag thaum Nws tuag txhawm pab txhua tus hauv ntiaj teb (nyeem 1 Yauhas 2:2)? Piav koj cov lus teb.`

`Peb muab lub teeb txawb rau saum lub chaw txawb teeb (Malakaus 4:21)! Txoj cai tseem ceeb no pab tau koj li cas kom "ci" tib yam li lub teeb hauv koj lub zej zog?`