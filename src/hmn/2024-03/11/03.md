---
title:  Pluag Mo Kawg
date:   09/09/2024
---

`Nyeem Malakaus 14:22-31 thiab Khiavdim 24:8. Zaj lus qhia hauv Malakaus no muaj lub ntsiab lus rau cov ntseeg thiab lawv txoj kev ntseeg li cas?`

Malakaus 14:12 qhia tias pluag mo kawg no tshwmsim nyob rau thawj hnub ntawm kevcai noj ncua tsis xyaw keeb. Hnub ntawd yog hnub tshwj xeeb uas muab tus yaj tua ua kev cai hla dhau (Nyeem Khiavdim 12).

Pluas mov kawg, Tswv Yexus pib los ntawm kev ua chaw nco txog tshiab nrog cov thwjtim: Yexus rooj mov. Pluas mo kawg yog ua koobtsheej nco txog cov neeg Yudas li kevcai hlau dhau thiab qhov cov Yixalayees tawm nram tebchaw Iyiv los. Thaum lawv tawm hauv tebchaw Iyiv los lawv rais los ua Vajtswv haivneeg saum lub roob Xinais. Vajtswv ua ib lub cim cog lus tseg rau lawv nyob rau qhov ntawd. Hauv khiavim 24:8, Thaum lawv tua tsiaj theej txhob, Mauxes muab cov ntshav nchos rau saum cov pejxeem. Mauxes hais tias, “Ntawm no yog cov ntshav uas tus Tswv muab ua lub cim cog lus tseg rau nej raws li cov lus samhwm no” (Malakaus 24:8).

Pluas mov kawg, Tswv Yexus tsis siv tus yaj uas los ntawm pluas mov kevcai hlau dhau. Vim li cas? Vim rau qhov Yexus yog Vajtswv tus menyuam yaj (Piv rau Yauhas 1:29). Cov ncuav ua chaw piv txog Yexus lub cev. Cov lus cog tseg tshiab (Piv rau Yelemis 31:31-34) yog los ntawm Yexus cov ntshav. Lub khob ua chaw piv txog Yexus cov ntshav. Yexus hais tias, “Kuv cov ntshav yog lub homthawj uas nias rau Vajtswv cov lus cog tseg. Kuv cov ntshav ntxuav ntau leej lub txim (Malakaus 14:24).”