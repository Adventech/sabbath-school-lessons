---
title:  Yexus Raug Ntes Thiab Taug Yexus Zaj
date:   07/09/2024
---

### Zaj lus qhia rau lub lim tiam no
Malakaus 14:22-31; 14:32-42; 14: 43-52; 14:60-72; Khiav dim 24:8;

> <p>Nqe Cim Nco</p>
> Nws thov hais tias, Txiv! Kuv Txiv, koj ua tau ib puas tsav yam huv tibsi, thov koj muab lub khob no tshem ntawm kuv mus. Txawm li cas los thov koj tsis txhob ua raws li kuv lub siab nyiam, tiamsis ua raws li koj lub siab nyiam xwb (Malakaus 14:36).

Malakaus 14-16 yog hais txog qhov Tswv Yexus raug kev tsim txom, tuag thiab sawv rov qab los. Kev sawv rov los yog lub sijhawm thaum Tswv Yexus sawv hauv qhov tuag rov los. Yog peb rov mus saib zaj kev kawm tshooj 9, mas rau tshooj tom qab Malakaus hais txog tsuas yog ib lim tiam xwb.

Lub asthiv no peb yuav kawm txog Malakaus 14. Peb yuav los siab ob yam uas Tswv Yexus ua sib txawv li cas. Tomqab ntawm peb yuav los saib txog Yexus rooj mov kawg thiab kev nyuaj siab hauv lub vaj Khe-xe-ma-ne. Tswv Yexus raug ntes nyob rau hauv lub vaj Khe-xe-ma-ne. Tomqab ntawd cov tubrog thiaj coj Yexus mus rau cov neeg Yudais cov thawjcoj taug nws zaj. Petus tau hais tias thaum lub sijhawm ntawd nws tsis paub Yexus li lawm.

Yog peb nyeem zaj lus hauv Malakaus 14 peb yuav pom muaj ob zaj lus tshwmsim los tib lub sijhawm ua ke. Malakaus qhia tias cov tibneeg uas nyob hauv ob zaj lus qhia no muaj kev covnyom thiab tsis pom zoo rau ib txhia lub tswvyim. Yog li ntawd, lawv ib leeg tawm tsam ib leeg. Malakaus qhia meej tias thaum kawg Tswv Yexus yuav yog tus muaj yeej ntawm kev tawm tsam nrog nws cov yeeb ncuab.