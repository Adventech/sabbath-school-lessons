---
title:  Zaj Lus Uas Txhua Tus Nco Mus Ib Txhis
date:   08/09/2024
---

`Nyeem Malakaus 14:1-11. Ob zaj lus qhia hauv no yog hais txog dabtsi? Ob zaj lus qhia no ho sib txuas tau li cas?`

Hauv ob zaj lus qhia hauv Malakaus 14:1-11, peb pom ib tus pojniam qhia nws kev hlub rau Tswv Yexus thiab Yexus tus thwjtim uas muab Yexus muag rau cov yeebncuab. Tus pojniam ntawd tau siv nyiaj ntau heev los yuav cov roj tsw qab thiab Yudas muag Yexus rau nws cov yeebncuab rau cov nyiaj uas lawv cog lus tseg tias yuav rau nws.

Cov qhua uas tuaj noj rooj mov ceeb tag thiab npau taws rau tus pojniam ntawd. Lawv xav tias tus pojniam no cas yuav nkim nyiaj qhov uas nws yuav cov roj tsw qab uas muab hli rau Yexus taubhau. Tiamsis Yexus qhuas qhov uas tus pojniam no ua.

Txhua leej txhua tus yeej tseem nco ntsoov qhov uas Yudas ua tawm tsam Yexus, tiamsis yog yam uas tsis muaj nqi kiag li. Phau ntawv Yauhas qhia meej tseeb tias qhov Yudas muab Yexus muag los vim Yudas yog ib tus tubsab (Yauhas 12:4-6).

Malakaus siv lo lus “zoo” rau hauv ob zaj lus qhia pab kom peb nkag siab txog ob yam uas tshwmsim hauv zaj lus qhia no nws sib txawv. Hauv Malakaus 14:6 Yexus hais rau lawv tias qhov tus pojniam ntawd ua yog ib qhov uas “zoo” lossis “zoo nkauj.” Hauv Malakaus 14:11, Yudas nrhiav ib lub “zoo” sijhawm muab Yexus muag rau cov yeebncuab. Cov yeebncuab lub tswvyim phem uas yuav muab Yexus tua povtseg kuj rais los ua ib zaj xov “zoo” rau ntawm Yexus.