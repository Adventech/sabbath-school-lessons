---
title:  Cov Thwjtim Khiav Ntawm Tswv Yexus Mus
date:   11/09/2024
---

`Nyeem Malakaus 14:43-52. Muaj dab tsi tshwm sim uas tshwj xeeb rau ntawm Vajtswv lub hom phiaj uas yuav cawm peb?`

Yog ib qhov uas ua rau peb ceeb loj kawg qhov uas Yexus tus phooj ywg zoo tau muab Nws muag rau cov yeeb ncuab. Malakaus tsis tshua hais txog Yudas qhov nws ntxeev siab tawm tsam Tswv Yexus. Tiam sis “Niam Phauj Elees Ci Vais” sau tias, “Yudas yog ib tus neeg uas hlub nyiam txiag heev. Tiam sis nws lub neej yav ntuj qub qab tsis phem npaum qhov nws ua zaum no. Nws cia kev hlub nyiaj txiag tswj hwm nws lub neej thiaj ua rau nyiaj txiag tau tshwj hwm nws tus kheej lawm. Qhov hlub nyiaj txiag ntawm nws ntau dua qhov nws hlub Tswv Yexus. Yudas tau los ua nyiaj cev qhev thiab qhov cev qhev no yog nws muab nws tus kheej pub rau Xatas tau siv nws mus ua txhaum.” Phau Ntawv ‘Kev Ntshaw Vajtswv Ntawm Txhua Tiam Neeg, nplooj 716.’

Yudas txoj kev txhaum ua rau yim huab phem tuaj vim rau qhov nws muab zais nrog rau kev phooj kev ywg lawm. Yudas qhia rau cov tubrog tias yog tus txiv neej uas nws hnias yog tus uas lawv yuav ntes.

`Kom peb xav txog qhov uas Elees Ci Vais hais txog Yudas zoo li cas. Yudas ua “cev qhev” rau ib txoj kev txhaum thiaj ua rau nws muab Yexus muag rau cov Yeebncuab. Vim li cas peb thiaj cheemtsum ntxub txoj kev txhaum thiab ua kom kov yeej txoj kev txhaum los ntawm Yexus lub zog?`