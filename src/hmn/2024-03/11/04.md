---
title:  Lub Vaj Khexemanes
date:   10/09/2024
---

`Nyeem Malakaus 14:32-42. Tswv Yexus thov Vajtswv li cas hauv lub vaj Khexemanes? Vajtswv puas teb Nws tej lus thov li cas?`

Tswv Yexus thiab Nws cov thawjtim taug kev hla tus dej Kidoos rau tim lub vaj uas nyob saum lub roob txiv ntoo roj. Nws tso cov thawjtim nyob rau ntawm rooj vag vaj ces Nws mus rau hauv lub vaj. Tom qab ntawd Tswv Yexus coj Petus, Yakanpaus thiab Yauhas nrog Nws mus. Tiam sis Nws txawm tso lawv peb leeg tseg rau ib qhov chaw thiab Nws mam taug kev mus ib leeg rau ib qho. Malakaus qhia tias thaum no Tswv Yexus tsuas mus ib leeg nkaus xwb thiab mus npaj Nws tus kheej rau qhov uas yuav raug tsim txim txhiv peb lub txim.

Tswv Yexus thov Vajtswv kom pab tshem Nws txoj kev tsim txom mus. Thov kom raws li Leej Txiv lub siab nyiam rau nws Leejtub xwb (Malakaus 14:36).

Tswv Yexus thov Vajtswv kom pab tshem Nws txoj kev tsim txom mus, Nws mloog Vajtswv lus thiab ua raws li Vajtswv lub hom phiaj tseg (Piv rau tus Tswv txoj kev taij thov hauv Mathais 6:10). Peb pom tau tias Vajtswv tsis teb Nws tej lus thov. Vajtswv yuav tsis tshem txhua yam teeb meem phem uas Tswv Yexus yuav raug tsim txom. Vim li cas tiag? Vim rau qhov Tswv Yexus cheem tsum raug kev tsim txom txhawm rau cawm kom peb dim peb lub txim. Rau qhov tsis muaj lwm txoj haus kev uas yuav pab tau lawm.