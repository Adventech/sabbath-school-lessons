---
title:  Malakaus Yog Leej Twg?
date:   29/06/2024
---

### Nyeem zaj lus qhia rau lub lim tiam no
Tes Haujlwm 12:12; 15:36–39; Malakaus 1:1–8; 1:9–13; 1:14, 15.

> <p>Nqe Cim Nco</p>
> “Thaum lawv muab Yauhas kaw lawm, tom qab ntawd Yexus txawm mus rau pem Kalilais thiab qhia Vajtswv Txojmoo Zoo ped. Yexus qhia hais tias, “Twb txog lub sijhawm uas Vajtswv lub Tebchaws los ze lawm! Nej cia li tso nej tej kev txhaum tseg los ntseeg Txojmoo Zoo!” (Malakaus 1:14, 15).

Leej Twg Yog Tus Sau Phau Malakaus? Vim li cas phau Malakaus no thiaj raug sau los? Thawj plaub phau hauv Phau Tshiab qhia peb txog Tswv Yexus lub neej. Cov phau Vajlug Kub no tsis tau qhia peb txog tus kws sau.	Tus kws sau Phau Malakaus tsis qhia nws lub npe rau peb. Tab sis cov thawj coj hauv pawg ntseeg thaum nyuam qhua pib rhaws tsa pawg ntseeg qhia peb tias tus kws sau Phau Malakaus yog Yauhas Malakaus. Yauhas Malakaus tau nrog Paulus thiab Npananpas nkawv mus qhia Txojmoo Zoo qee zaum (Tes Haujlwm 13:2, 5). Tom qab ntawd, Yauhas Malakaus tau ua dej num nrog Petus (1 Petus 5:13), yog li ntawd cov ntseeg thaum nyuam qhua rhawv tsa pawg ntseeg tau muab Phau Malaukas txuas nrog Phau Petus.

Thawj qhov uas peb yuav kawm lub lim tiam no yog kawm txog Malakaus. Malakaus yog leej twg? Vajlug Kub qhia li cas rau peb? Malakaus tau ua rau lwm tus ntau siab yaus txog nws tus kheej yav tag los. Tom qab ntawd, nws tau hloov thiab sau phau Malakaus hauv Vajlug Kub. Peb yuav kawm txog qhov Malakaus ua rau lwm tus ntau siab yau txog nws tus kheej. Tom qab ntawd peb yuav kawm paub seb nws hloov pauv li cas thiab dhau ntawd sau phau Malakaus txog Tswv Yexus lub neej.