---
title:  Yexus Ua Kevcai Raus Dej
date:   03/07/2024
---

`Leej twg nyob ntawm qhov chaws Yexus ua kevcai raus dej? Muaj dab tsi tshwm sim thaum Yexus ua kevcai raus dej? Nyeem Malakaus 1:9–13 rau cov lus teb.`

Yauhas muab Tswv Yexus ua kevcai raus dej hauv tus dej Yauladees. Thaum Yexus sawv hauv dej los, tam sim ntawd Tswv Yexus txawm pom rooj ntug qhib plho thiab pom Vaj Ntsujplig tus Dawbhuv zoo li ib tug nquab los rau saum Yexus. Thiab Yexus hnov ib lub suab hais saum ntuj tuaj hais tias, “Koj yog kuv tus Tub uas Kuv hlub. Kuv txaus siab rau Koj” (Malakaus 1:11).

Tamsim ntawd Vaj Ntsujplig kom Yexus mus rau tom roob mojsab qhua; Lo lus "kom mus/txhib" los ntawm lo lus Kilis "e-npolo." Malakaus siv lo lus "e-npolo" thaum nws hais txog kev ntiab dab tawm. Zaj hauv Malakaus 1:9–13 qhia peb pom txog Vaj Ntsujplig tus Dawbhuv lub hwj chim hauv Tswv Yexus lub neej.

Malakaus qhia peb pom hais tias Tswv Yexus yog Vajtswv thiab yog tib Neeg. Vim li cas Malakaus qhia hais tias Tswv Yexus yog Vajtswv thiab yog tib Neeg? Malakaus xav kom peb to taub tias Tswv Yexus yog peb tus Tswv thiab tus Cawm Seej. Nws yog Vajtswv. Tib lub sijhawm, Tswv Yexus kuj yog tib neeg. Nws yog peb tus kwv tij thiab peb tus Qauv. Peb yuav tuaj yeem nkag siab qhov tseeb yam xav tsis thoob kiag li hauv phau Vajlug Kub li cas? Peb tsis tuaj yeem ua tau. Txhua yam peb ua tau yog lees txais yuav los ntawm kev ntseeg.

`Tswv Yexus yog Vajtswv. Nyob rau tib lub sij hawm, Nws tau los ua ib tug txiv neej los cawm peb. Qhov tseeb uas xav tsis thoob kiag hauv phau Vajlug Kub qhia li cas rau peb?`