---
title:  Pub sij hawm dua ib zaug ntxiv
date:   01/07/2024
---

`Vim li cas Paulus thiaj tsis lees yuav Yauhaus Malakaus? Vim li cas Npananpas muab sijhawm rau Yauhas Malakaus ib zaug ntxiv? Nyeem Tes Haujlwm 15:36–39 kom paub cov lus teb.`

Tes Haujlwm tshooj 15:38 qhia peb tias yog vim li cas Paulus thiaj tsis pom zoo coj Yauhas Malakaus: vim Yauhas Malakaus cia li tso nkawd tseg khiav lawm. Yauhas Malakaus kuj tso tseg teg dej num ua txhawm rau Vajtswv. Tseeb tiag, peb nkag siab tias yog vim li cas Paulus thiaj chim siab. Kev tshaj tawm thiab kev qhia txoj Moo Zoo tiam Vajlug Kub yog ib teg dej num nyuaj (nyeem 2 Kauleethaus 11:23–28). Paulus tso siab rau nws cov kwvtij ua dej num pab nws. Lawv tau tawm tsam cov timtswv phem ua ke. Paulus xav tias yog leej twg cia li khiav qhov kev tawm tsam no yuav tsum tsis muaj feem koom nrog nws cov kwv tij uas ua dej num.

Npananpas tsis pom zoo li ntawd. Npananpas nyiam Yauhas Malakaus thiab tsis xav tso nws pov tseg. Paulus xaiv Xilas nrog nws mus qhia txoj Moo Zoo. Npananpas coj Yauhas Malakaus nrog nws mus.

`Nyeem Kaulauxias 4:10; 2 Timautes 4:11; Filemoos 24 thiab 1 Petus 5:13. Cov nqe Vajlug Kub no qhia li cas rau peb txog Malakaus?`

Malakaus tau hloov pauv nws tus kheej. Hauv cov nqe Vajlug Kub no, Paulus qhia peb tias Malakaus yog ib qho koob hmoov rau nws thiab nws teg dej num txhawm rau Vajtswv. Paulus xav txog Malakaus yog ib tug ntawm nws cov cov kwv tij ua dej num ua ke.

`Xav txog ib lub sij hawm thaum koj los sis ib tug phooj ywg ua rau lwm tus ntau siab yaus. Koj puas muab sij hawm rau nws ib zaug ntxiv? Qhov kev tau paub tau ntsib ntawd tau hloov koj li cas? Koj qhov kev tau paub tau ntsib hloov pauv tus neeg uas pab koj li cas?`