---
title:  Tus Tub Xav Xov
date:   02/07/2024
---

`Nyeem Khiav Dim 23:20; Yaxayas 40:3 thiab Malakis 3:1. Dab tsi yog zoo ib yam nkaus hauv txhua nqe Vajlug Kub no?`

Khiav Dim 23:20 hais txog ib tug timtswv uas Vajtswv yuav txib mus ua cov Yixalayees ntej rau daim av uas tau cog lus tseg. Yaxayas 40:3 qhia peb txog qhov Vajtswv yuav los tshwm sim tom rooj moj sab qhua thiab kho kev tom tiaj suab puam kom ncaj rau tus Tswv! Malakis 3:1 hais txog ib tug tub txib uas los ua ntej tus Tswv. Tus tub txib ua ntej mus kho kev tos Tus Tswv los. Tag nrho peb nqe Vajlug Kub no hais txog kev los ntawm tus Tswv.

Hauv Malakaus 1:2, 3, Yauhas tus uas muab neeg ua kevcai raus dej nqua hu tub noob neej kom yuav tsum tso kev txhaum tseg thiab tig rov los cuag Vajtswv (Malakaus 1:4). Yauhas tus uas muab neeg ua kevcai raus dej hnav tsoo tsho zoo ib yam li Eliyas, tus uas yog Vajtswv tus tub txib tshwj xeeb (piv rau 2 Vajntxwv 1:8). Hauv Malakaus 1:7, 8, Yauhas tus uas muab neeg ua kevcai raus dej hais txog tus uas yuav lawd nws qab los tseem muaj hwj chim loj dua nws. Tus neeg no yuav ua tau ntau tshaj li Yauhas muaj peev xwm ua tau. Tus neeg no yog Tswv Yexus Khetos. Yauhas hais txog Tswv Yexus hais tias, “'Kuv twb tsis tsimnyog khoov mus daws nws txoj nyuag hlua khau’” (Malakaus 1:7, 8). Nqe no qhia peb tias Yauhas nkag siab tias Tswv Yexus yog tus muaj hwj chim loj tshaj tib neeg. Tswv Yexus yog Vajtswv.