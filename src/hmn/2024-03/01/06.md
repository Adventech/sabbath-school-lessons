---
title:  Txoj Moo Zoo Los Ntawm Yexus
date:   04/07/2024
---

`Tswv Yexus tshaj qhia Txojmoo Zoo. Peb ntu ntawm Tswv Yexus sob lus hais yog dab tsi?`

Tswv Yexus sob lus hais muaj peb ntu:

| Ntu | Lub ntsiab lus |
| --- | --- |
| Lub sij hawm ntawm sob lus tshwj xeeb. | Lub sij hawm twb los txog lawm. |
| Cov lus cog tseg. | Vajtswv lub Tebchaws twb los ze lawm! |
| Los lus caw kom raws Nws qab. | Cia li tso tej kev txhaum tseg. Los ntseeg Txojmoo Zoo. |

Tswv Yexus hais txog zaj lus lub sij hawm twg? Nws tab tom hais txog zaj lus 70-lub lim tiam hauv Daniyees 9:24–27. Daniyees 9:24–27 qhia peb txog lub sij hawm Tswv Yexus ua kevcai raus dej. Nws puv npo Vaj Ntsujplig tus Dawbhuv. Ces Nws pib Nws ua teg dej num pub txhawm rau Vajtswv (Tes Haujlwm 10:38).

Nyob rau lub sij hawm sob lus no, ib hnub yog lub cim rau ib xyoo (Teev Npe 14:34; Exekhees 4:6). Lub sij hawm zaj lus no pib xyoo 457 (ua ntej yug yexus), thaum Vajntxwv Xawxes kav tebchaws Pawxias tau sam hwm kom tso Vajtswv haiv neeg rov los rau lawv lub tebchaws. Tsab cai tso cai rau cov neeg Yudais rov qab los thiab rov tsim lub nroog Yeluxalees duas tshiab (nyeem Exalas 7).

69 lub lim tiam hauv sob lus tshwj xeeb no ntawm lub sij hawm txuas ntxiv los ntawm xyoo 457 (ua ntej yug yexus) mus txog xyoo 27 (TOM QAB YUG YEXUS). Thaum lub sij hawm ntawd, Yauhas muab Tswv Yexus ua kevcai raus dej. Ces Tswv Yexus txawm puv npo Vaj Ntsujplig tus Dawbhuv. Thaum Nws puv npo Vaj Ntsujplig tus Dawbhuv, Nws teg dej num hauv ntiajteb txhawm pub rau Vajtswv txawm pib kiag.

Tom qab 3 xyoo thiab ib nrab xyoos ntawd, Tswv Yexus tuag saum ntoo khaublig.