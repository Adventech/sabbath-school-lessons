---
title:  Cov poj niam ntawm lub ntxa
date:   24/09/2024
---

Txhua yam dhau los ntawm Phau Malakaus, Tswv Yexus txwv cov neeg kom tsis txhob qhia leej twg tias Nws yog leej twg los sis tham txog qhov uas Nws tau kho lawv zoo. Hauv Malakaus 1:44, Tswv Yexus hais rau tus neeg mob ruas kom tsis txhob qhia rau leej twg tias Tswv Yexus kho nws zoo. Nyob rau hauv Malakaus 5:43, Tswv Yexus hais rau Yailus thiab nws tus pojniam kom tsis txhob qhia rau leej twg tias Nws tsa nkawv tus ntxhais sawv hauv qhov tuag rov qab los. Hauv Malakaus 7:36, Tswv Yexus txwv kom Nws cov thwj tim tsis txhob qhia rau cov neeg coob coob txog qhov Nws kho tus neeg lag ntseg zoo. Ces Tswv Yexus ku txwv Nws cov thwjtim kom tsis txhob qhia leej twg tias Nws yog tus Cawm Seej (Malakaus 8:30 thiab Malakaus 9:9). Muaj tseeb tiag, Tswv Yexus txwv kom lawv tsis txhob hais ib yam dab tsi kom Nws thiaj tuaj yeem ua tiav Nws teg dej num pub rau Vajtswv raws sij hawm thaum Daniyees hais tias Nws yuav (nyeem Daniyee 9:24–27).

Cov pojniam ntawd txawm tawm hauv lub qhov ntxa khiav rov qab los tom qab lawv hnov txoj xov zoo uas hais tias Tswv Yexus twb sawv rov mus txoj sia zia lawm. Thaum xub thawj, lawv tsis hais dab tsi txog yam uas tau tshwm sim. Tab sis lawv yuav tsis nyob twj ywm li ntawd mus ntxiv.

Qhe kawg ntawm Phau Malakaus, peb nyeem pom hais tias, “Cov thwjtim txawm tawm mus tshaj tawm rau txhua qhov us Tswv kuj nrog lawv ua haujlwm ua ke. Tus Tswv qhia tias Vajtswv Txojlus yeej muaj tseeb los ntawm tej hauj lwm tshwj xeeb uas lawv muaj hwj chim ua tau tej txuj ci tseem ceeb” (Malakaus 16:20). Yog li ntawd, qhov loj ua raug zai cia uas tsis pub leej twg paub txog tias Tswv Yexus yog leej twg tsis tuaj yeem zai cia mus ntxiv lawm. Phau Malakaus xaus rau nqe lus uas hais txog cov thwj tim txawm tawm mus tshaj tawm rau txhua qhov.