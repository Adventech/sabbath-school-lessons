---
title:  Tswv Yexus Tseem Muaj Sia Zia Nyob
date:   21/09/2024
---

### Nyeem zaj lus qhia rau lub lim tiam no
Malakaus 15:42–16:6; 16:1–8; 16:9–20; 16:14–20; 1 Kauleethaus 15:1–8.

> <p>Nqe Cim Nco</p>
> “Tus tub hluas ntawd hais rau lawv hais tias, “Nej tsis txhob ntshai, kuv paub hais tias nej tuaj nrhiav Yexus uas yog neeg Naxales uas luag muab ntsia rau saum ntoo khaublig. Nws tsis nyob ntawm no, nws twb sawv lawm! Nej saib ntawm no yog qhov chaw uas luag tso nws lub cev cia'” (Malakaus 16:6).

Qhov Tswv Yexus tuag saum ntoo Khaub lig tau ua rau Nws cov thwj tim tag kev cia siab thiab kev ntseeg. Lub sij hawm muaj kev nyuaj siab ntshov nyo no, Tswv Yexus cov thwjtim ntshai tsam lawv tus kheej lub neej txoj sia poob rau txoj kev phom sij, ib yam nkaus (Yauhas 20:19).

Malakaus 16 yog tshooj kawg hauv Phau Malakaus. Hauv tshooj no, peb yuav kawm txog qhov tshwm sim tom qab Tswv Yexus tuag.

Qhov thib 1, peb yuav saib lub sijhawm uas Tswv Yexus sawv hauv qhov tuag rov qab los. Tsis tas li ntawd xwb, peb yuav kawm paub txog tias vim li cas cov poj niam thiaj tuaj saib Tswv Yexus tom qhov ntxa thaum sawv ntxov Hnub Ib/Vas Thiv.

Qhov thib 2, peb yuav kawm hnub Vas Cas thiab Vas Akha txog cov tswv yim hauv thawj nqe ntawm Malakaus 16.

Qhov thib 3, hnub Vas Phuv thiab Vas Phaj Hav, peb yuav saib cov qhe kawg ntawm Malakaus 16. Peb txoj kev kawm xaus los ntawm txoj kev caw tus uas nyeem kom tawm mus qhia Txojmoo Zoo uas hais txog Tswv Yexus mus txog qab ntuj kawg.