---
title:  Nyeem ntxiv
date:   27/09/2024
---

Nyeem Niam Phauj Elees Ci Vais, “'Tus Tswv Sawv Rov Los Lawm'” thiab “'Mus Qhia Txhua Haiv Neeg,'” hauv Phau Ntawv "Kev Ntxhaw Vajtswv Ntawm Txhua Tiam Neeg," nplooj 779–787 thiab nplooj 818–828.

“Tswv Yexus yog peb txoj kev vam thiab kev cia siab ntawm txoj kev sawv hauv qhov tuag rov qab los thiab txoj sia ntev dhawv mus ib txhis. Tswv Yexus muaj peev xwm ua kom txhua tus ciaj sia txawm hais tias nws tuag lawm. Tswv Yexus kuj muaj lub zog pub txojsia ntev dhawv mus ib txhis tsis kawg rau peb. 'Kuv los, yog los ua kom nej tau txojsia thiab tau lub neej puv npo. [Yauhas 10:10]. 'Tiamsis tus uas haus cov dej uas kuv muab rau nws yuav tsis nqhis ib zaug li lawm. Cov dej uas kuv muab rau nws yuav txhawv hauv nws lub siab thiab cawm nws txojsia mus ibtxhis” [Yauhas 4:14]. Tus uas noj kuv cev nqaij thiab haus kuv cov ntshav, tus ntawd tau txojsia ntev dhawv mus ibtxhis, thiab thaum txog hnub kawg kuv yuav tsa nws sawv hauv qhov tuag rov qab los [Yauhas 6:54].

**Lus nug**:

`Vim li cas tib neeg thiaj hais tias Tswv Yexus cov thwjtim dag txog qhov Nws sawv hauv qhov tuag rov qab los?`

`Dab tsi uas pov thawj ntawm Tswv Yexus txoj kev sawv hauv qhov tuag rov qab los txhawb tau koj lub zog tshaj plaws tias Nws tseem muaj txoj sia zia nyob? Qhia koj cov laj thawj hauv chav kawm.`

`Kev sawv hauv qhov tuag rov qab los tseem ceeb npaum li cas rau Paulus? Nyeem 1 Kauleethaus 15 rau cov lus teb.`