---
title:  Zoo Siab Xiv Fab Tias Tswv Yexus Tseem Muaj Sia Zia Nyob
date:   22/09/2024
---

`Muaj dab tsi tshwm sim hauv Malakaus 15:42–16:6? Vim li cas zaj uas hais los no tseem ceeb heev rau Tswv Yexus txoj kev sawv hauv qhov tuag rov qab los? Nco ntsoov, txoj kev sawv hauv qhov tuag rov qab los yog lub sijhawm uas Tswv Yexus sawv hauv qhov tuag rov qab los.`

Tswv Yexus tuag tom qab peb teev hnub qaij thiab raug coj mus faus sai heev ua ntej hnub poob.

Lub sij hawm Hnub Xanpataus, tus Tswv tau so hauv qhov ntxa. Nws cov thwjtim so Hnub Xanpataus ib yam thiab. “Hnub Xanpataus lawv txawm so raws li kevcai” (Lukas 23:56).

Hnub Xanpataus tsaus ntuj, cov poj niam tau yuav tshuaj tsw qab coj mus pleev Tswv Yexus lub cev.

Hnub ib/Vas Thiv lawv nqa tej tshuaj tsw qab thiab mus rau ntawm Tswv Yexus lub qhov ntxa. Tseeb tiag, Tswv Yexus tsis nyob qhov ntawd lawm!

`Kaulauxais 2:10–12 hais li cas txog lub cim Hauv Phau Vajlug Kub Tshiab twg uas pab peb nco txog Tswv Yexus txoj kev sawv hauv qhov tuag rov qab los?`

Koj yuav tsis pom ib nqe Vajlug Kub twg uas hais hauv Phau Vajlug Kub uas hais txog kev sawv hauv qhov tuag rov qab los yog qhov uas peb yuav tsum ceev Hnub Ib/Vas Thiv uas hnub dawb huv. Lub cim uas pab peb nco txog Tswv Yexus txoj kev sawv hauv tuag rov qab los yog kev cai raus dej. Thaum peb ua kev cai raus dej thiab tawm hauv dej los, peb nco ntsoov tias Tswv Yexus sawv hauv qhov tuag rov qab los thiab tawm hauv qhov ntxa los. Nyeem qhov uas Paulus sau txog kev cai raus dej hauv Loos 6:4. Txoj kev sawv hauv qhov tuag rov qab los ua rau peb muaj kev vam thiab cia siab.