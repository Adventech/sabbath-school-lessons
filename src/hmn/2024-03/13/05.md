---
title:  Tswv Yexus los tshwm rau Maivliag Madala thiab wm pom Nws
date:   25/09/2024
---

`Nyeem Malakaus 16:9–20. Cov nqe Vajlug Kub no qhia li cas rau peb txog zaj uas hais txog txoj kev sawv hauv qhov tuag rov qab los? Nco ntsoov tias, txoj kev sawv hauv qhov tuag rov qab los yog lub sijhawm uas Tswv Yexus sawv hauv qhov tuag rov qab los.`

Maivliag Madala yog thawj tug uas pom Tswv Yexus thaum Nws ciaj sawv rov los (Yauhas 20:11–18). Lwm cov poj niam kuj pom Tswv Yexus (Mathais 28:8–10). Koj puas pom tias thawj cov neeg uas pom Tswv Yexus thaum Nws ciaj sia rov qab los yog cov poj niam? Nyob rau tiam Vajlug Kub, cov txiv neej tsis hwm poj niam los ua lus tim khawv. Yog li ntawd, yog hais tias ib tug neeg sau ib zaj uas hais txog Tswv Yexus txoj kev sawv hauv qhov tuag rov qab los, ces lawv yuav tau hais tias tus txiv neej ntawd yog thawj tug tim khawv uas pom Tswv Yexus, puas yog? Tab sis qhov ntawd tsis yog qhov tshwm sim. Maivliag Madala yog ib tug poj niam, uas yog thawj tus tim khawv pom Tswv Yexus tom qab nws sawv hauv qhov tuag rov qab los. Maivliag mus qhia txoj xov zoo txog Tswv Yexus rau cov thwjtim. Tiamsis cov thwjtim tsis ntseeg Maivliag. Tej zaum lawv xav tias zaj uas hais ntawd tsis muaj tseeb. Los yog phem dua ntawd, tej zaum lawv yuav tsis ntseeg nws vim nws yog ib tug poj niam.

Cov kws txawj xav phau Vajlug Kub uas ntseeg zaj uas hais txog txoj kev sawv hauv qhov tuag rov qab los hais tias peb tuaj yeem kawm tau ntau yam los ntawm cov poj niam hauv zaj no. Raws li peb tau pom lawm, cov poj niam no yog thawj pab uas pom Tswv Yexus. Leej twg los sij tab tom rhawv tsim ib zaj tshiab yuav hais tias Tswv Yexus los tshwm ua ntej rau txiv neej pom. Tiam sis Tswv Yexus ua rau txhua tus xav tsis thoob thaum Nws los tshwm rau cov poj niam pom Nws ua ntej. Yog li ntawd, cov qhe Vajlug Kub no muaj hwj chim ua pov thawj txog zaj uas hais los no tias tsis yog ib zaj dag.