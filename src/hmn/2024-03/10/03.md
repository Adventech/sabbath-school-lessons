---
title:  Txhua lub Pobzeb yuav pluav nyias nyob nyias
date:   02/09/2024
---

`Nyeem Malakaus 13: 1-13. Cov thwjtim xav li cas txog qhov uas Yexus qhia lawv tias yuav muaj dabtsi tshwmsim rau lub tuamtsev? Yexus cov lus teb qhia peb li cas txog lub sijhawm kawg?`

Nag hmo peb tau kawm paub tias lub tuamtsev nws zoo nkauj heev. Tswv Yexus hais tias lub tuamtsev yuav raug rhuav tsheem. thiaj ua rau cov thwjtim xav tias yog lub tuamtsev raug rhuav tshem txhais tau tias lub ntiajteb yuav kawg lawm.

Hauv Malakaus 13:4 ib pab neeg uas yog, Petus, Yauhas, Yakaunpaus, thiab Adales, nug txog tias thaum twg lub tuamtsev mam raug rhuav tshem. Lawv kuj xav paub tias yuav muaj cim dabtsi qhia tias lub sijhawm ntawd los txog lawm.

Hauv Malakaus 13:5-13, Tswv Yexus ceebtoom rau cov thwjtim tias yuav muaj dabtsi tshwmsim tuaj rau lawv thaum lawv mus ua Vajtswv haujlwm tomqab Yexus mus saum ntuj lawm. Cov thwjtim yuav yog tus pib Vajtswv lub luag haujlwm thiab ua kom pawg ntseeg loj hlob hauv ntiajteb no. Lawv lub luag haujlwm mas yeej tsis yoojyim kiag li.

Tswv Yexus tsis xav kom cov uas raws nws qab, thaum ntawd los sis nimno, ntshai yam pem ntej. Peb cheemtsum saib thiab zov tos tus Tswv. Vajtswv tus Ntsujplig yuav tsomkwm peb thiab coj peb txoj hauv kev thaum peb ntsib tej teebmeem uas yuav los pem suab.