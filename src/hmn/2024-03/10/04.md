---
title:  Yam Uas Phem Kawg Nkaus Uas Nyob Hauv Lub Tuamtsev
date:   03/09/2024
---

`Nyeem Malakaus 13:14-18. Yam dabtsi uas Yexus qhia uas yuav pab peb nkagsiab txog yam uas “phem kawg nkaus” raug rhuav tshem? (Malakaus 13:14)`

Malakaus 13:14, Yexus qhia txog lub nroog Yeluxalees yuav raug kev puas tsuaj. Tswv Yexus kuj qhia txog “yam uas phem kawg nkaus raug rhuav tshem” (Malakaus 13:14). Cov lus ntawd yog muab los ntawm Phau ntawv Daniyees los hais. Tswv Yexus hais tias tus uas nyeem kom cia li nkagsiab tias nws yog txhai tau li cas.

`Nyeem Daniyees 9:26,27. Leej twg yog tus uas “tus raug xaiv tseg” (Daniyees 9:26)? Thiab leej twg yuav yog “tus thawjcoj” (nqi 26)?`

Lub npe “tus raug xaiv tseg” hauv Daniyees 9:26 los ntawm lus Henplais “Mexiyas.” Hauv lub Askiv los kuj sau los ua “Mexiyas,” los sis “tus raug xaiv tseg.” Yog peb soj ntsuam zoo zoo hauv Daniyees 9:24-27 yuav qhia rau peb tias tus raug xaiv ntawd yog Yexus.

Yog li ntawd, thaum ntawd, Leejtwg yuav yog tus “thawj coj yam pem suab” uas rhuav tshem lub nroog Yeluxalees? “Yam phem kawg nkaus uas raug rhuav tshem” yog dabtsi (Malakaus 13:14) “Yam phem kawg nkaus” yog cov tubrog Loos uas tuaj rau hauv cov Yixalayees ntawm xyoo 60 tomqab Yexus yug (A.D). Cov tubrog yog lub cim ua kev qhia kom cov ntseeg tawm hauv lub nroog Yeluxalees mus rau pem roob.