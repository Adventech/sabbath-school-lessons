---
title:  Ob Lub Txiaj Toog
date:   01/09/2024
---

`Nyeem Malakaus 12:41-44. Tus pojntsuam tso nyiaj npaum cas? Tswv Yexus hais txog tus pojntsuam cov nyiaj tsawg tsawg uas nws muab fij rau hauv lub tuam tsev li cas?`

Lub tuamtsev hauv nroog Yeluxalees mas zoo nkauj heev. Tib neeg coob leej tau nqa tej khoom fij coj tuaj rau hauv lub tuamtsev. Muaj ib qho chaw rau cov pojniam nyob thaum lawv nkag los rau hauv lub tuam tsev. Tswv Yexus nyob ze rau ntawm thajchaw uas cov pojniam nyob, nws thiaj pom tus pojntsuam no mus tso nyiaj rau ntawm ib lub thawv. Nws tso ob lub “Libtas.” Libtas yog cov nyiaj nplib tus nqi me me xwb. Cov neeg tiam ntawd ua zog ib hnub tau li ib lub Disnali. Tus pojntsuam ob lub nyiaj txiaj toog tseem me dua ib lub Disnali li tsib npaug lossis 1/32 hauv ib lub Disnali. Yog li ntawd, tus pojntsuam ob lub txiaj toog nyiaj ntawd tsawg heev.

Tus pojntsuam li kev tso nyiaj raug Yexus siab kawg. Muaj ntau leej neeg nplua nuj tso tsheej hnab nyiaj rau hauv lub thawv. Tiam sis Tswv Yexus hais tias tus pojntsuam no tso ntau dua lwm tus huv tibsi. Tus pojntsuam no ua li cas? Yexus hais tais txhua leej txhua tus tsuas tso lawv cov nyiaj uas seem xwb. Tiamsis tus pojntsuam no muab tagnrho qhov nws muaj tuaj tso. Lwm tus tso ntau tiamsis lawv tseem muaj ntau nyob tom tsev. Tiamsis tus pojntsuam muab tagnrho txhua yam uas nws muaj huvsi tuaj tso. Yog li ntawd, tus pojntsuam ob lub txiaj toog thiaj li ntau tshaj lwm tus cov, txawm tias cov nyiaj tsuas yog me me xwb.