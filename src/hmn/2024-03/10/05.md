---
title:  Lub Sijhawm Kev Txomnyem
date:   04/09/2024
---

`Nyeem Malakaus 13:19. Nws txhais tau li cas?`

Peb tau kawm nag hmo uas hais txog “yam uas phem kawg nkaus raug rhuav tshem” (Malakaus 13:14). Hauv Malakaus 13:19, Tswv Yexus pib qhia txog lub ntsiab lus tshiab. Nws pib qhia txog lub sijhawm kev txomnyem yuav los yam pem suab. Lub sijhawm no yuav yog lub sijhawm uas txomnyem tshaj plaws uas txeev muaj nyob hauv ntiajteb no.

Zoo ib yam li Malakaus 13:14 pab peb kom nco txog Daniyees 9, Malakaus 13:19-23 qhia txog yam uas Daniyees tau sau tseg nyob rau hauv Daniyees tshooj 7 thiab 8 ntawd. Ob tshooj no, qhia txog tus kub me me uas muaj hwjchim yuav tsim txom Vajtswv haivneeg li “Peb xyoo rau hli” (Daniyees 7:25) lossis 1,260 hnub. Cov ntsiab lus qhia hais txog lub sijhawm yog 1,260 xyoo (Teevnpe 14:34, Exekees 4:6). Lub sijhawm no nws pib thaum xyoo 538 thiab los xaus rau xyoo 1798. Xyoo 1798, Na-pos-lees tau txib nws tus thawj tub rog mus ntes thawj txiv plig (Xas tab pab pas) coj mus kaw rau hauv tsev loj cuj. Thaum lub sijhawm 1,260 xyoo ntawd, tus kub me me uas muaj hwjchim tau tsim txom thiab tua cov uas tsis pom zoo li nws kev qhia.

`Mus nyeem txog lub sijhawm kev txomnyem hauv Malakaus 13:20-23. Vajtswv qhia kom lawv muaj kev cia siab li cas thaum lub sijhawm los txog? Vajtswv ceebtoom rau nws haivneeg txog tias lub sijhawm kawg twb los yuav txog lawm?`