---
title:  Lub sijhawm kawg
date:   31/08/2024
---

### Nyeem zaj lus qhia rau lub lim tiam no
Malakas 12:41-44; 13:1-13; 13:14-18; 13:19; 13: 24-32

> <p>Nqi Cim Nco</p>
> â€œThaum ntawd sawvdaws yuav pom Neeg Leej Tub tshwm saum cov huab los, nws lub hwjchim thiab tus tshwjchim ci ntsa iab. Nws yuav txib nws cov timtswv mus txhua nrho plaub ceg kaum ntuj hu cov neeg uas Vajtswv twb xaiv cia lawm, sab ntuj tim no mus txog sab ntuj tim ub, los nyob ua ke (Malakaus 13: 26,27).

Zaj lus qhia lub lim tiam no yog pib los ntawm ib tus pojntsuam uas nyob rau nqis yuav kawg ntawm tshooj 12. Tswv Yexus siv tus pojntsuam lub neej ua ib qhov kev kawm uas muaj hwjxyeej kawg nkaus. Tomqab ntawd ces yog kawm tag nrho Malakaus 13. Tshooj no yog qhia txog yam uas yuav tshwmsim rau lub nroog Yeluxalees thiab lub tuamtsev thiab Vajtswv haiv neeg thaum lub sijhawm kawg. Mathais 24 thiab Lukas 21 kuj qhia txog tej ntsiab lus no ib yam nkaus.

Qhov Tswv Yexus qhia txog lub sijhawm kawg los vim Nws cov thwjtim tau nug Nws txog tias tiam kawg yuav muaj dab tsi tshwmsim los. Tswv Yexus siv cov thwjtim tej lus nug los qhia txog qhov tseeb hauv Vajlugkub uas cov ntseeg cheemtsum paub txog ntawm lawv lub neej sab ntsujplig. Nws qhia tias yuav muaj dab tsi tshwmsim yam pem suab thiab cob qhia Nws cov thwjtim, thaum ntawd thiab nimno kom lawv thiaj yuav npaj yeej rau tej yam uas yuav tshwm los.