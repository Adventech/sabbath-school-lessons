---
title:  Hwm vajtswv
date:   21/04/2024
---

`Nyeem Daniyee 7:23–25 thiab Tshwmsim 12:6, 14. Yog lub sij hawm twg uas nqe vajlub kub no tau hais txog?`

Thaum lub sij hawm uas vajtswv haiv neeg muaj kev sib raug zoo nrog vajtswv,mas dab ntxwgnyoog yuav chim heev. Dab ntxwg nyoog yuav ua hauj lwm nyav nrog nws cov tub qhe tawm tsam vajtswv haiv neeg. Daniyees tau sau txog lub ciaj nyoog lawm yav tom ntej uas yuav muaj los no thiab yog lub sijhawm uas tus txiv plig yuav tawm tsam thiab“yuav ua rog tsawm tsam vajtswv cov neeg dawb huv” (Daniyee 7:21, ERV) thiab “raug mob thiab tua lawv” pov tseg (Daniyee 7:25, ERV). Yauhas kuj sau hais txog lub sijhawm no thiab. Yauhas qhia rau peb hais tias, nyob rau lub sijhawm ntawv, vajtswv pawg ntseeg tseeb yuav nkaum nyob rau tom tiaj suab puam. Nyob rau qhov ntawv, vajtswv yuav saib xyuas nws pawg ntseeg “lub sijhawm 3 xyoo thiab 1 nrab xyoo” (tshwm sim 12:14, ERV). Tshwmsim 12:6, “ces tus pojniam ntawv txawm khiav mus rau tom tiaj suab puam qhov chaw uas vajtswv twb npaj tseg rau nws lawm”. Vajtswv yuav saib xyuas nws haiv neeg nyob tom tiaj suab puam tau li cas? Nws “pub vajtswv txoj lus tseeb” rau lawv noj. Txoj lus tseeb pab tau vajtswv haiv neeg lub sijhawm uas muaj kev txom nyem, nyob rau hauv cov keeb kwm ntawv thaum tus txiv plig tau hauv pawg ntseeg thiab kav tag nrho cov vajntxwv.

Tseeb tiag, vajtswv npaj ib lub chaw uas nyob thaj yeeb nyab xeeb rau nws haiv neeg nyob lub caij nyoog uas muaj kev txom nyem. thiab yuav pab cov ntseeg uas ua ncaj ncees rau nws lawm. Thaum lub sijhawm muaj kev txhawj ntshai thiab kev txom nyem, vajtswv cov me nyuam yuav nyob rau hauv Vajtswv txoj kev hlub thiab nws yuav saib xyuas lawv. (nyeem phau ntawv nkauj 46.)