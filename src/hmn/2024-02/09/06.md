---
title:  Peb Tug Timtswv Ceebtsheej
date:   30/05/2024
---

Hauv Tshwmsim 14:7, thawj Tug Tswv hu nrov nrov hais tias, “nej yuav tsum hwm Vajtswv thaib qhuas hais tias Vajtswv yog tus uas muaj hwjchim loj kawg nkaus! Rau qhov twb txog lub sijhawm uas Vajtswv yuav txiav txim rau txhua haivneeg hauv ntiajteb no, tsis hais haivneeg twg, xeem twg thiab cov neeg uas hais yam lus twg los nws qhia txhua tus huv tibsi.” Txoj lus no yog Vajtswv li lus caw sawvdaws uas nyob hauv lub ntiajteb no los muaj lub siab npuab Nws.

Tus Timtswv ob hais tias: “Lub nroog Npanpiloos uas loj tshaj plaws twb vau lawm! Lub nroog ntawd yuam txhua haivneeg kom sawvdaws hauv cov cawv txiv hmab qab qab uas piv txog lub nroog ntawd tej kev phem kev qias” (Tshwmsim 14:8). Tshwmsim 14:9-11 tau ceeb toom kom peb tawm tsam tus tsiaj. Cov qes ntawv qhia rau peb txog ob txoj kev xaiv: (1) Pehawm Vajtswv, lossi (2) Pehawm tus tsiaj. Txhua tus tibneeg yuav tsum xaiv saib lawv yuav xaiv tus twg ntawm Tswv Yexus thiab Dab Ntxwgnyoog.

`Nyeem Tshawmsim 14:12. Qes Vajlugkub no tau tham txog cov neeg uas tsis kam lees mus pehawm tus tsiaj. Muaj ob yam uas qes Vajlugkub tau tham txog cov neeg no yo dabtsi?`

Vajtswv cov neeg uas raws Nws qab yuav muaj siab npuab (Faith) rau ntawv Yexus. Lawv yuav muaj kev ntseeg (faith) li Yexus. Txoj kev ntsseg (faith) ntawm Yexus yuav tsom kwm peb rau lub sijhawm kawg txog thaum Yexus rov qab los.