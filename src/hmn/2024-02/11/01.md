---
title:  Txoj Kev Sib Tawm Tsam Yuav Los Tom Ntej No Hnub So Yav Tsau Ntuj
date:   08/06/2024
---

### Nyeem rau lub lim tiam no
Tshwmsim 14:7, 9; Yauhas 16:2; Tshwmsim 13:1, 2; The Great Controversy, tshooj 35, 36.

> <p>Nqe cim nco</p>
> “Koj txojlus yog lus tseeb; thov muab koj txojlus tseeb ntxuav kom lawv huv. ” (Yauhas 17:17).

Tus tsiaj lub cim yog dab? Muaj qee leej xav hais tias yog npai o tshiv (Biochip) ua yog yam uas cov kws tshuaj niam qhuav tshawb nrhiav tau tsiab. Kws tshuaj muaj peev xwm siv lub kuaj nrhiav tau npai o tshiv uas nraim nkoos hauv tus mob lub cev.

Muaj cov ntseeg Vajtswv qee leej xav hais tias tus tsiaj lub cim yog tej yam muab faus tau rau hauv yus lub cev, tsis txawv ib yam li cov khoom no nyob hauv kos poom. Muaj qee leej ho nkag siab hais tias tus tsiaj lub cim yog nyob rau ntawm daim nyiaj dus las uas muaj lej 666.

Lub as thij no, peb yuav los sib cog saib txog txoj kev sib tawm tsam los ntawm kev pehawm. Dab ntxoog nyoog yuav nrhuav tsem Vajtswv txoj kevcai thiab Nws hnub So uas yog hnub Xanpataus. Dab ntxoog nyoog ntxub hnub Xanpataus heev rau qhov hnub ntawv qhia rau peb txog Tswv Yexus tus uas tsim peb. Dab Ntxwg nyoog yuav siv txoj cai tsis pub muag lossis yuav coj lo squab yuam kom peb tsis txhob hwm hnub Xanpataus. Ntxwg nyoog yuav siv txoj kev ntshais nkag nkuaj lossis kev tuag los yuam kom peb tsis txob ntseeg Vajtswv lawm. Peb tsis txhob ntshais. Tswv Yexus yuav pab peb kom sawv ruaj ntseeg lub sij hawm muaj kev nyuaj siab thoob plawv hauv lub ntiajteb uas tab tom yuav los tom ntej no.