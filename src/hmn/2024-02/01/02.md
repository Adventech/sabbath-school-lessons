---
title:  Kev Sib Ntaus Sib Tua Saum Ntuj Ceeb Tsheej
date:   31/03/2024
---

`Nyeem Tshwmsim 12:7–9. Cov nqe lus no qhia peb li cas txog qhov pib ntawm txoj kev phem? Puas muaj kev ywj pheej nyob saum ntuj ua ntej Lucifer ua txhaum? Koj xav, vim li cas Vajtswv ho xaiv tsis tua Luxifawj pov tseg tam sim ntawd kiag?`

Tshwmsim 12:7–9 qhia peb txog kev sib ntaus sib tua ntawm qhov zoo thiab qhov phem. Luxifawj thiab nws cov timtswv tua tawm tsam Yexus. Tom qab ntawd, Vajtswv muab Luxifawj thiab nws cov timtswv ntiab tawm saum ntuj ceeb tsheej thiab pov los rau hauv lub ntiajteb. Kev sib ntaus sib tua pib li cas saum ntuj ceeb tsheej? Puas yog ib tug Vajtswv uas puv npo kev hlub tsim ib tug timtswv phem?

`Muab Exekees 28:12–15 Piv Rau Yaxayas 14:12–14. Cov nqe lus no qhia li cas rau peb txog Luxifawj? Muaj dab tsi tshwm sim hauv nws lub siab thiab nws txoj kev xav uas ua rau nws tua tawm tsam Vajtswv?`

Phau Vajlug Kub piav qhia txog tias kev phem tau pib li cas. Vajtswv tsis tau tsim dab ntxwg nyoog. Vajtswv tsim ib tug tim tswv uas zoo kawg nkaus hu ua Luxifawj uas yog ib tug ci ntsa iab thiab zoo nkauj kawg nkaus. Vajtswv kuj tseem pub Luxifawj muaj kev ywj pheej ntawm kev xaiv. Kev xaiv yam ywj pheej yog ib feem tseem ceeb hauv kev tswj fwm ntawm Vajtswv saum ntuj ceeb tsheej. Nws yeej ib txwm tsis yuam leej twg pe hawm los sis hlub Nws.

Luxifawj ua txhaum vim nws xav tau kom yog tug sawv daws pe hawm. Luxifawj ua rau ntau tus tim tswv ntau siab yaus txog Vajtswv thiab Nws txoj kevcai.

Vajtswv ua siab ntev pub rau Luxifawj tiag tiag. Tiamsis Vajtswv tsis kam cia Luxifawj rhuav tshem txoj kev thaj yeeb nyob saum ntuj ceeb tsheej los ntawm nws cov lus dag thiab kev sib ntaus sib tua.