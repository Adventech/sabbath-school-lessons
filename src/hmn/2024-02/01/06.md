---
title:  Peb Tus Pov Thawj Hlob Los Sis Tus Thawj Coj Ntawm Fab Kev Ntseeg
date:   04/04/2024
---

Yexus kov yeej kev sib ntaus sib tua tawm tsam txoj kev txhaum txhawm pub rau peb saum tus ntoo khaub lig. Vim Nws kov yeej lawm, Nws tuaj yeem pab tau peb saum ntuj ceeb tsheej los ntawm kev yog peb tus Pov Thawj Loj. Yexus pub peb txhua yam uas peb cheem tsum los cawm kom peb dim yog li ntawd peb thiaj li tuaj yeem mus tau rau saum ntuj ceeb tsheej thiab nrog Vajtswv nyob mus ib txhis.

`Nyeem Henplais 4:15, 16 thiab Henplais 7:25. Cov nqe lus no pab tau peb li cas kom muaj kev vam thiab cia siab hauv lub neej uas puv npo kev txom nyem, kev mob nkeeg thiab kev ploj kev tuag tas li?`

Yexus yog “raug ntxias nyob rau hauv txhua txoj kev, ib yam li peb. Tiamsis nws tsis ua txhaum” (Henplais 4:15). Yog li ntawd, “peb cia li ua siab tawv qhawv mus cuag Vajtswv tus uas zaum saum lub Zwmtxwv. Ntawm no muaj kev hlub kev tshua (txoj kev hlub ua pub dawb dawb). Thiab peb muaj peev xwm txais kev hlub tshua thiab kev tshav ntuj pab peb thaum peb xav tau” (Henplais 4:16, ICB).

Yexus cawm peb dim ntawm Nws txoj sia thiab Nws txoj kev tuag. Nws twb txhiv peb los ntawm Nws cov ntshav. Txhua yam peb yuav tsum tau ua, Yexus twb ua lawm. Thaum peb lees txais yuav Nws txoj koob hmoov kev cawm dim, peb yuav ua neej nyob hauv Tswv Yexus. Tswv Yexus kuj yuav nyob hauv peb lub siab. Nws yuav tsis rau txim rau peb vim tej kev txhaum uas peb tau ua yav tas los. Yexus ntxuav tshem peb tej kev txhaum. Nws mus cuag Vajtswv kom pab peb tawm tsam txoj kev txhaum. Yexus rhuav tshem txoj kev txhaum uas muaj nyob hauv peb lub neej. Nws ua rau peb muaj kev ywj pheej.