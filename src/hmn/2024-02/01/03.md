---
title:  Luxifawj Cov Lus Dag
date:   01/04/2024
---

Tsis muaj leej twg tuaj yeem piav qhia txog tau tias yog vim li cas Luxifawj uas yog tus timswv zoo kawg nkaus thiaj cia txoj kev khav theeb thiab kev khib siab loj hlob hauv nws lub siab. Cov kev xav no ua rau nws sib ntaus sib tua tawm tsam Vajtswv. Luxifawj liam Vajtswv. Luxifawj hais tias Vajtswv tsis ncaj ncees. Luxifawj cov lus dag ua rau ntau tus timtswv lub siab ntaus siab yaus txog Vajtswv.

Nyeem Tshwmsim 12:4. Nqe lus no qhia li cas rau peb txog Luxifawj thiab nws cov lus dag? Puas yog nws txawj dag? Muaj pes tsawg tus timtswv uas Luxifawj ua kom yuam kev ntseeg nws cov lus dag

Cov timtswv uas ncaj ncees xaiv los mloog raws li Yexus thiab Nws tej lus samhwm uas npuv npo txoj kev hlub. Tab sis 1/3 ntawm cov timtswv tau mloog Luxifawj lus. Cov timtswv no tsis mloog Vajtswv lus. Lawv poob lawv lub chaws nyob saum ntuj ceeb tsheej. Peb los kuj ib yam nkaus, yuav tsum xaiv seb peb yuav tuaj leej twg tog: Yexus los sis Dab Ntxwg Nyoog.

`Nyeem Chiv Keeb 2:15â€“17; Khiav Dim 32:26; Yausua 24:15; 1 Vajntxwv 18:20, 21 thiab Tshwmsim 22:17. Cov nqe lus no qhia peb txog txoj cai tseem ceeb dab tsi?`

Vajtswv ua kom peb muaj kev ywj pheej rau kev xav thiab kev xaiv. Vajtswv caw Nws haiv neeg los hlub Nws thiab ua raws li Nws txoj kevcai. Nws xav kom peb xaiv los pe hawm Nws.

`Sob kev tsov rog saum ntuj ceeb tsheej qhia li cas rau peb txog peb tus kheej kev tawm tsam nrog kev phem?`