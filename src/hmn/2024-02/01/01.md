---
title: Kob Tsov Rog Xub Thawj Tshaj Ntawm Txhua Kob Tsov Rog
date: 30/03/2024
---

### Nyeem rau lub lim tiam no
Tshwm Sim 12:7–9; 12:4; Chiv Keeb 3:1–3; Kev Cov Nyom Loj Heev Ntawm Vajtswv thiab Dab Ntxwgnyoog, tshooj 29–30.

> <p>Nqe cim nco</p>
> “Tom qab ntawd muaj kev tsov kev rog sib ntaus sib tua saum nruab ntug. Yog Mikhayees thiab Mikhayees cov timtswv nrog zaj sib tua. Zaj thiab zaj cov timtswv tuaj tua Mikhayees, tiamsis zaj tog tua tsis yeej, zaj thiab zaj cov timtswv thiaj tsis tau nyob saum ntuj lawm” (Tshwmsim 12:7, 8).

Yog tias vajtswv yog tus zoo tshaj plaws, ua cas lub ntiajteb thiaj li puv npo txoj kev txhaum? Yog vim li cas tus Vajtswv uas puv npo kev hlub cia muaj tej kev phem kev qias ntau npaum no tshwm sim? Vim li cas tej yam phem thiaj raug rau cov neeg zoo? lub lim tiam no, peb yuav los saib txog kev tsov rog ntawm qhov zoo thiab qhov phem.

Vajtswv yog kev hlub (1 Yauhas 4:7, 8). Txhua yam uas Vajtswv ua yog kev hlub (Yelemis 31:3). Vajtswv yuav tsis yuam leej twg kom hlub Nws. Yuav ua li cas yog tias Vajtswv yuam kom peb hlub Nws? Ces peb kuj tsis muaj kev ywj pheej. Yog tias peb tsis muaj kev ywj pheej, peb kuj yuav tsis tuaj yeem muaj kev zoo siab tiag tiag. Tiamsis Vajtswv tsis rhuav peb txoj kev xaiv ywj pheej. Vajtswv yuav tau peb lub siab los ntawm Nws txoj kev hlub. Vajtswv kuj ua dej num kom mus txog qhov kawg ntawm Sob tsov rog ntawm qhov zoo thiab qhov phem kom txoj kev txhaum tsis txhob tshwm sim muaj ntxiv lawm. Vajtswv xav qhia rau txhua leej tias Nws yeej ib txwm ua qhov zoo tshaj plaws txhawm pub rau lawv. Vajtswv ua dej num hauv sob tsov rog ntawm kev tawm tsam qhov zoo thiab qhov phem ua rau peb muaj kev cia siab. Thaum kawg, qhov zoo yuav kov yeej kev phem mus ib txhis.