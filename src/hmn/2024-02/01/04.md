---
title:  Lub Ntiaj Teb Muaj Feem Koom Nrog Qhov Kev Sib Ntaus Sib Tua
date:   02/04/2024
---

Thaum Vajtswv tsim lub ntiajteb, Nws tsim lub ntiajteb zoo kawg nkaus. Phau Vajlug Kub qhia rau peb paub hais tias, “Vajtswv saib txhua yam uas nws tau tsim ntawd mas pom tias zoo heev” (Chiv Keeb 1:31). Tsis muaj kev txhaum los sis kev phem nyob qhov twg. Vajtswv pub Adas thiab Eva tib txoj kev ywj pheej ntawm txoj kev xaiv uas Nws muab rau Luxifawj. Vajtswv tsis xav tau yam uas tsis paub ua dab tsi li hauv ntiaj teb ntau dua li Nws xav tau tshaj yam ua tsis paub dab tsi nyob saum ntuj ceeb tsheej!

Vajtswv cog ib tsob ntoo hauv lub Vaj Edees. Vajtswv hu tsob ntoo no tias “tsob ntoo uas pub kom paub qhov zoo qhov phem” (Chiv Keeb 2:17). Vajtswv txwv Adas thiab Eva tsis pub noj tsob ntoo uas paub qhov zoo qhov phem ntawd tej txiv kiag li.

Xatas los rau ntawm tsob ntoo ua paub qhov zoo qhov phem. Thaum Eva los ze, Xatas hais lus dag rau nws txog cov txiv tias: “'Nej yeej yuav tsis tuag. Vajtswv paub hais tias thaum twg neb noj tsob txiv ntoo ntawd, neb yuav paub qhov phem thiab qhov zoo. Ces neb yuav zoo li Vajtswv!' ” (Chiv Keeb 3:4, 5). Xatas hais rau Eva tias Vajtswv khaws tej yam zoo tsis pub nws paub. Yog li ntawd, nws yuav tsum de cov txiv ntoo uas txwv tsis pub kov los ntawm nws sab tes thiab noj cov txiv ntawd.

Thaum Eva thiab Adas, tau xaiv noj tsob ntoo uas txwv tsis pub noj cov txiv, nkawv tau qhib “qhov rooj” rau qee yam uas Vajtswv xav muab kaw mus ib txhis lawm. Lub qhov rooj ntawd yog dab tsi? Yog lub qhov rooj rau txoj kev txhaum, kev txom nyem, kev mob siab, kev mob nkeeg thiab kev ploj kev tuag.

`Nyeem Chiv Keeb 3:1–3; Loos 3:23 thiab Loos 5:12. Yam dab tsi uas txhua nqe lus no qhia peb?`