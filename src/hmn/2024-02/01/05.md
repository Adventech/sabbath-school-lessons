---
title:  Lub Hom Phiaj Uas Muaj Zog Loj Zog Ncav Txhawm Rau Kev Vam Thiab Cia Siab
date:   03/04/2024
---

Tom qab Adas thiab Eva ua txhaum lawm, Vajtswv hais rau nkawv tias nkawv yuav tsum tawm hauv nkawv lub vaj uas yog nkawv lub tsev mus. Txij hnub ntawv los, nkawv lub neej yuav muaj puv npo txoj kev khwv noj khwv haus thiab kev txom nyem.

`Puas yog nkawv tsuas raug kev txom nyem thiab thaum kawg tuag yam tsis muaj kev vam thiab cia siab? Kev tuag puas yog qhov kawg ntawm txhua yam?`

Vajtswv tau cog lus tseg rau Adas thiab Eva. Peb tuaj yeem nyeem txog qhov no hauv (Chiv Keeb 3:15). Vajtswv hais rau Xatas, uas yog tus nab tias, “'Kuv yuav ua kom koj thiab tus pojniam no ib tug ntxub ib tug. Koj cov menyuam thiab nws cov menyuam yuav ua yeeb ncuab. Nws tus xeebntxwv yuav tsoo koj taubhau kom ntsoog, thiab koj yuav tom nws lub lujtaws”” (Chiv Keeb 3:15). Tej zaum Adas thiab Eva tsis nkag siab tias lo lus cog tseg no txhais li cas tiag tiag. Tiamsis nkawv paub tias Vajtswv pub nkawv muaj kev vam thiab cia siab dua ib zaug ntxiv. Vajtswv tau cog lus tias yuav xa ib tug ntawm “tus pojniam ntawd cov xeeb ntxwv los cawm nkawv dim” (Chivkeeb 3:15). Tus me nyuam ntawm tus poj niam no, qhov tseeb, yog Yexus Khetos (Kalatias 3:16).

Phau Vajlug Kub hais tias Yexus los hauv ntiajteb no yog los nrog peb nyob koom ua ib ke. Nws tau raug kev raug mob ib yam li koj thiab kuv. Nws kuj muaj nyuaj siab. Nws raug kev muab siab lwj siab ntsuav. Yexus to taub tag nrho peb tej teeb meem. Nws kov yeej kev sib ntaus sib tua tawm tsam cov timtswv uas raug pov saum ntuj ceeb tsheej los hauv Nws lub neej thiab saum tus ntoo khaub lig. Nws tuag txhawm pub rau peb txhua tus. Nws hlub peb, txhua txhua tus. Nws txoj kev hlub ua rau peb muaj lub zog loj ntawm kev vam thiab cia siab!