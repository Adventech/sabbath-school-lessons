---
title:  Huab Tais Ntawm Huab Tais
date:   20/06/2024
---

`Vajtswv txoj hauj lwm hauv ntiaj teb yuav tiav li cas? Nyeem Tshwmsim 18:1–4; Hanpakus 2:14; thiab Mathais 24:14 rau cov lus teb.`

Tus tim tswv hauv Tshwm Sim 18 tshaj tawm txog Npanpiloo tej kev txhaum. Tus tim tswv no muaj zog heev. Tus tubtxib saum ntuj no, zoo ib yam li thawj peb tug tubtxib saum ntuj hauv Tshwm Sim 14, yog ib yam piv txwv ua hais txog tib neeg xa txoj hmoo zoo. Tus tubtxib saum ntuj hauv Tshwmsim 18 qhuas Vajtswv kawg nkaus kom nws qhuas Vajtswv puv nkaus lub ntiajteb. Phau Vajlugkub hais tias tus tim tswv no muaj “lub hwj chim loj heev (Tshwm Sim 18:1, NLV).

Vaj Ntsujplig Dawb Huv txhawb Yexus cov thwjtim lub zog thiab pub muaj lub siab tawv. Ob peb xyoos, Yexus cov thwjtim tshaj tawm txoj hmoo zoo nyob txhua qhov chaw hauv ntiajteb (Kaulauxais 1:23).

Thaum lub sij hawm kawg, Vajtswv yuav nchuav Vaj Ntsuj Plig Dawb Huv rau Nws pawg ntseeg ntau dua li txhua lub sijhawm yav dhau los. Nrog tus Vaj Ntsuj Plig Dawb Huv txoj kev pab, Vajtswv haiv neeg yuav tshaj tawm txoj hmoo zoo ua hais txog Yexus nyob txhua qhov chaw hauv ntiaj teb. Tom qab ntawd ntau txhiab tus neeg nyob txhua qhov chaw yuav muab lawv lub neej rau Yexus txhua hnub. Vajtswv txoj kev hlub tshua thiab qhov tseeb hauv phau Vajlugkub yuav hloov lub ntiaj teb no tag nrho.