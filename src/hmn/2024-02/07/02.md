---
title:  Vaj Yexus Kev cog lus yuav rov qab los
date:   12/05/2024
---

Ntau tus thawj coj ntawm cov neeg hloov kho cov ntseeg taug kev tawm hauv Holland mus rau Asmeskas. Lawv xav kom Yexus rov qab los. Lawv tos rawv Nws nrog txojkev cia siab thiab kev xyiv fab. pab thawj coj cov neeg hloov kho) uas nyob ua ntej lawv tau qhia tias Kev Rov Los Zaum Ob yog ib qho khoom plig los ntawm Vajtswv. John Wycliffe ຈອນວິກຄີບ  ntseeg tias Kev Los Zaum Ob yog kev cia siab ntawm pawg ntseeg. Calvin ຄາວິນ hais rau txhua tus neeg hloov kho thaum nws hais tias. Kev Rov Los Zaum Ob yog txoj kev cog lus zoo tshaj plaws rau txhua tus.

`Nyeem Yauhas 14:1–3; 1 Thexalaunika 4:13–18; thiab Titus 2:11–14. Vim li cas tej nqe no thiaj li muaj kev cia siab rau cov ntseeg yav thaum ub? Vim li cas cov nqe no ua rau peb muaj kev cia siab ntau heev rau niaj hnub no?`

Peb nkag siab tau yooj yim tias yog vim li cas kev ntseeg hauv Kev Rov Los Zaum Ob ua rau cov ntseeg muaj kev cia siab. Kev Los Zaum Ob yuav ua rau muaj kev mob nkeeg, kev txom nyem, thiab kev tuag. Kev Los Zaum Ob yuav xaus kev ua tsov ua rog thiab kev sib ntaus sib tua. Tom qab Kev Rov Los Zaum Ob, peb yuav muaj kev thaj yeeb nyab xeeb, kev zoo siab, thiab kev sib raug zoo nrog Vaj Yexus thiab cov neeg uas tau txais kev cawm dim los ntawm txhua tiam mus ib txhis.

“Kev Rov Los Zaum Ob ntawn Vaj Yexus yog qhov kev cia siab rau cov uas ua neej raws Vajtswv qab txhua lub sijhawm. Tus Cawm Seej tau cog lus rau nws cov thwjtim tias yuav rov los. Cov lus cog tseg no ua rau Nws cov thwjtim muaj kev cia siab. Cov lus cog tseg no ua rau lawv lub siab xyiv fab. Kev tu siab thiab lub sij hawm txomnyem yuav rhuav tshem tsis tau lawv txoj kev xyiv fab thiab kev cia siab no. . . . Thaum cov ntseeg hauv lub moos Thexalaunikes faus cov neeg uas lawv hlub, lawv tu siab heev. Cov neeg uas lawv hlub tau cia siab tias yuav muaj txoj sia nyob kom tau pom Vaj Yexus rov qab los. Povlauj yog lawv tus xibhwb. Nws hais rau cov ntseeg hauv Thexalaunikes ntseeg txog kev sawv hauv qhov tuag rov qab los thaum txog hnub tib neeg yuav sawv hauv qhov tuag rov qab los. Kev sawv rov los yuav tshwm sim yog thaum Vaj Yexus rov qab los. Cov neeg uas hlub Vaj Yexus yuav sawv rov los. Ua ke nrog cov ciaj sia, lawv yuav tau txais coj mus rau saum tauv huab thiab ntsib tus Tswv saum huab cua. Ces Povlauj thiaj hais ntxiv tias, ‘Peb yuav nrog tus Tswv nyob mus ib txhis. Yog li ntawd ib leeg cia li txhawb ib leeg siab hauv cov lus no.’ 1 Thexalaunikes 4:16–18 [ERV].”—Ellen G. White, Kev sib tawm tsam loj, phab 302.

`Vim li cas tej lus qhia txog Kev rov Los Zaum Ob tseem ceeb heev rau peb txoj kev ntseeg? Raws li peb yuav kawm hauv Zaj Lus Qhia 10, kev tuag kuj zoo ib yam li kev pw tsaug zog. Yog tsis muaj Kev Rov Los Zaum Ob, peb puas yuav muaj kev cia siab rau yav tom ntej? Nyeem qhov uas Povlauj hais hauv 1 Kaulinthaus 15:15–18 rau cov lus teb.`