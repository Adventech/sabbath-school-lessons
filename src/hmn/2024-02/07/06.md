---
title:  Lub sij hawm ntev tshaj plaws hauv phau Vajlugkub
date:   16/05/2024
---

`Nyeem Exala 7:7–13. Thaum twg vajntxwv tau txib kom cov neeg Yudais nyob hauv Paw xias mus tso lawv lub tuam tsev thiab rov ua dua tshiab?`

Vajntxwv Ataxawxes muab cov lus txib hauv 457b.c. Ataxawxes yog tus vajntxwv ntawm Paw xias. Nws cov lus txib yog nqe thib peb thiab zaum kawg uas tso cai rau cov neeg Yudais rov mus tsev mus txhim kho lub nroog Yeluxalees thiab mus pe hawm hauv lawv lub tuam tsev dua. nqe lus txib thib peb no tau meej ntau dua li thawj ob nqe lus txib. Yog li ntawd, hnub uas muaj nqe lus txib thib peb thiaj yog qhov pib ntawm qhov xov xwm tshwj xeeb hais txog lub sijhawm 2,300 hnub / xyoo (Daniel 8: 14).

`2,300 yuav pib lub sij hawm twg? Nyeem Daniyee 9:25, 26 saib rau cov lus teb. Cov nqe Vajlugkub no hais li cas yam tseem ceeb dab tsi yuav tshwm sim? Nyeem Daniel 9:27. 70 lub lim tiam yuav kawg li cas?`

Daniyees hais tias, "Ib qho lus txib kom los txhim kho Yeluxalees. Lub sij hawm ntawm cov lus txib no mus txog rau thaum tus thawj coj [uas raug xaiv] los yuav yog 49 xyoo thiab 434 xyoo” (Daniel 9:25, ICB). (49xyoo + 434 xyoo = 483 xyoo.) Vajntxwv Ataxawxes muab cov lus txib thaum lub caij nplooj zeeg xyoo 457b.c. Yog li ntawd 483 xyoo xaus rau lub caij nplooj zeeg a.d. 27. Lo lus “tus thawj coj uas raug xaiv” thiaj li piv txog Vaj Yexus. Thaum lub caij nplooj zeeg a.d. 27, Vaj Yexus tau ua kevcai raus dej thiab tau puv npo Vajntsujplig dawb huv (Tes Haujlwm 10:38). Ces “ Vaj Yexus mus rau cheeb tsam Kalilais thiab tshaj tawm txoj xov zoo los ntawm Vajtswv. Vaj Yexus hais tias, ‘Lub sijhawm tsim nyog twb los txog lawm. Vajtswv lub tebchaws nyob ze lawm'” (Malakaus 1:14, 15, ICB).

Nyob rau lub caij nplooj ntoos hlav ntawm a.d. 31 Vaj Yexus tuag saum ntoo khaub lig. Nws tuag nyob nruab nrab ntawm lub lim tiam kawg ntawm Daniyee zaj lus tshwj xeeb txog lub sijhawm (Daniyees 9:25, 26). 3 xyoos txhais tom qab Vaj Yexus ua kevcai raus dej, nws raug ntsia saum ntoo khaub lig. tus tsiaj fij uas cov neeg Yudais muab txeev fij rau yav tas los yog lub cim yg tus yam ntxwv ntawm Yexus. Nws yog tus Me Nyuam Yaj uas Vajtswv pub los tuag theej peb tej kev txhaum saum tus ntoo khaub lig.

`Nyeem Daniyees 9:27. 70 lub lim tiam xaus li cas?`

Lub 70 lub lim tiam, lossis 490 xyoo, uas Vajtswv muab rau cov neeg Yudais, tau xaus rau hauv a.d. 34. Lub sijhawm ntawd, cov thawjcoj cov Yudais tsis lees paub txoj xov zoo (Tes haujlwm 6:8–7:60).

Thaum peb rho 490 xyoo tawm ntawm 2,300-xyoo cov lus qhia sijhawm, peb yuav tau 1,810 xyoo. Lub.. 1,810 xyoo xaus rau thaum a.d. 1844. Min lawj thiab cov Adventists thaum xub tau ntseeg tias lub tuam tsev hauv Daniel 8:14 yog lub ntiaj teb. Lawv ntseeg tias Vaj Yexus yuav los ntxuav lub ntiaj teb nrog hluav taws xyoo 1844.