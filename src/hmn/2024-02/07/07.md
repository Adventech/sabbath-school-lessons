---
title:  Nyeem Ntxiv
date:   17/05/2024
---

Saib ntawm daim hom phiaj hauv qab no. Daim duab qhia ob nqe ntawm Daniyees cov lus tshwj xeeb txog lub sijhawm: 70 lub lim tiam thiab 2,300 hnub. cov lus hauv Ob lub sij hawm pib thaum 457b.c. Ob lub sij hawm cov lus qhia rau peb tej yam txog tus Cawm Seej. Cov lus 70-lub lim tiam yog hais txog Vaj Yexus. Daniyee cov lus hais txog Vaj Yexus tau tshwm sim ib yam li phau Vajlugkub tau cog tseg. Yog li, peb ntseeg tau tias 2,300 hnub xaus rau xyoo 1844.

![Chart](https://sabbath-school-resources-assets.adventech.io/hmn/ss/2024-02/07/chart.png)

ວິນລຽມ ມິນເລີ= Min lawj thiab nws cov phooj ywg tsis to taub txhua yam txog cov lus uas Vajtswv tau muab rau nws tshaj tawm. Lawv xav yuam kev txog qhov tseeb hauv phau Vajlugkub. Txoj kev xav, lub tswv yim no ua rau lawv tsis nkag siab ib feem tseem ceeb ntawm cov lus tshwj xeeb txog lub sijhawm. Yog li ntawd, lawv tau tu siab thaum Vaj Yexus tsis rov qab los raws li lawv xav tias Nws yuav los.” Ellen G. White, Kev sib cav loj heev, phab 351, 352, hloov kho.

“Vajtswv pom zoo tso cai rau Min lawj tshaj tawm nws cov lus raws li nws yuav ua tau. Vajtswv txoj hauj lwm yam li Tus Kws Txiav Txim tab tom yuav pib. Yog li ntawd, Vajtswv Nws txoj kev hlub tshua tau sim Nws cov neeg. Vajtswv tau muab ib qho kev sim rau lawv txog lub sijhawm los qhia lawv tias muaj dab tsi hauv lawv lub siab. Cov lus no muaj lub hom phiaj uas sim pawg ntseeg thiab ntxuav kom lawv dawb huv. Vajtswv ua kom Nws haiv neeg pom tej yam uas lawv hlub ntau dua tuaj: tej yam ntawm lub neej no, lossis Vajtswv thiab saum ntuj ceeb tsheej.   Vajtswv cov tibneeg hais tias lawv hlub lawv tus Cawm Seej. Tam sim no lawv yuav tsum muab pov thawj ntawm lawv txoj kev hlub.  Vajtswv cov neeg puas yuav npaj txhij uas yuav tso tseg txoj kev vam thiab lub hom phiaj ntawm lub neej no? Lawv puas tau npaj tos txais lawv tus Tswv uas yuav rov los zaum ob ntawm lub siab xyiv fab hlo tiag? Cov lus uas Min lawj tshaj tawm yog qhov kev sim uas qhia kom Vajtswv cov neeg pom tias lawv puas ruaj khov ntawm sab ntsuj plig tiag tiag. Vajtswv cia qhov kev sim siab no raug Nws haiv neeg los ntawm nws txoj kev hlub tshua. Qhov kev sim no muaj lub hom phiaj los tsa Nws haiv neeg kom tsim. Qhov kev sim no muaj lub hom phiaj los ua kom Vajtswv cov neeg mob siab tshawb nrhiav Nws. Qhov kev sim muaj lub hom phiaj los pab Nws haiv neeg hloov lawv lub siab khav theeb thiab tso lawv tej kev txhaum tseg tag nrho.”—Ellen G. White,Kev sib tawm tsam loj,phab 353.

**Cov lus nug**:

`Peb kawm tau dab tsi los ntawm William Miller qhov kev paub? Vajtswv siv peb tej kev ua yuam kev los sim thiab foom koob hmoov rau peb li cas?`

`Vim li cas thiaj tseem ceeb kom nkag siab Daniyee 9:24–27? Tej lus no pab peb tso siab rau phau Vajlugkub li cas?`

`Phau Vajlugkub tej lus tshwj xeeb txog yav tom hauv ntej pab peb to taub Vajtswv txoj hau kev cawm peb li cas?`