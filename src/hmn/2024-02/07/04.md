---
title:  William Miller ວິນລຽມ ມິນເລີ= Min lawj thiab phau Vajlugkub
date:   14/05/2024
---

Vajtswv tau siv William Miller ວິນລຽມ ມິນເລີ los pab tib neeg kom nkag siab qhov tseeb hauv phau Vajlugkub txog Kev rov los Zaum Ob. Thaum Miller tab tom kawm Vajlugkub, nws tshawb nrhiav ntsib ib tug Cawmseej uas puv npo txojkev hlub tshua. Vaj Yexus hlub nws tshaj qhov nws xav tias yuav mus tau. Los ntawm phau Vajlugkub, ib tug cwj mem, thiab phau ntawv sau, Min lawj pib nyeem phau Vajlugkub thaum pib. Min lawj ua kom nws nkag siab txhua nqe uas nws nyeem ua ntej nws kawm mus rau nqes tshiab tom ntej. Miller kuj piv cov nqe uas nws kawm nrog rau lwm nqe hauv phau Vajlugkub. Ua li no, Min lawj yeem cia phau Vajlugkub rov txhais txog nws tej ntsiab lus. (Vajlugkub rov txhais vajugkub)

`Nyeem Yaxayas 28:9, 10; Paj Lug 8:8, 9; Yauhas 16:13; thiab 2 Petus 1:19–21. koj nyeem txog hauv nqe no Cov kev cai dab tsi tseem ceeb txog kev nkag siab phau Vajlugkub?`

Min lawj piv nqe Vajlugkub nrog nqe Vajlugkub. thaum Min lawj ua raws li txoj kev npaj no, Vaj Ntsuj Plig Dawb Huv tau qhia Min lawj tias cov ntsiab lus hauv nqe lus txhais li cas. Min lawj tau tshawb nrhiav qhov tseeb hauv phau Vajlugkub ib yam li tshawb nrhiav qhv nyiaj qhov kub. Vajtswv muab nqi zog rau nws cov dag zog ntau kawg li. Min lawj kawm phau Vajlugkub cov lus tshwj xeeb txog yav tom ntej nrog kev ceev faj ib yam nkaus.

`Nyeem Daniyees 1:17; Daniyees 2:45; 1 Petus 1:10, 11; thiab Tshwmsim 1:1–3. Cov nqe lus no qhia li cas rau peb txog kev nkag siab hauv phau Vajlugkub cov lus tshwj xeeb txog lub sijhawm?`

Lub ntsiab lus ntawm cov cim hauv phau Vajlugkub tsis yog txoj kev zais. Vajtswv tus uas puv npo lub siab hlub tshua tau muab cov lus tshwj xeeb rau peb hauv phau Vajlugkub los pab peb kom npaj txhij rau lub neej yav tom ntej. Min lawj nkag siab tias phau Vajlugkub rov piav txog nws cov lus tshwj xeeb hauv phau vajugkub. Phau Vajlugkub qhia rau peb lub ntsiab lus ntawm nws cov cim thiab tus duab (tus yam ntxwv). Cov tsiaj qus yog cov cim ntawm vajntxwv lossis vajntxwv lub teb chaws (Daniel 7:17, 23). Cua yog lub cim ntawm ib yam dab tsi uas rhuav tshem (Yelemis 49:36). Dej yog lub cim rau tib neeg (Tshwm Sim 17:15). Ib tug pojniam yog lub cim rau pawg ntseeg (Yelemis 6:2; Efexaus 5:22–32). Cov lus tshwj xeeb hais txog lub sijhawm hauv Phau Ntawv Daniyees thiab Tshwm Sim yog sau ua cov cim. Nyob rau hauv cov ntsiab lus no, ib hnub sib npaug li ib xyoos tiag (Teshaujlwm 14:34; Exekhee 4:6). Min lawj siv cov kev cai hauv phau Vajlugkub los pab nws to taub phau Vajlugkub. Tsis ntev nws xav tsis thoob li qhov uas phau Vajlugkub qhia txog lub sijhawm uas Vaj Yexus yuav rov qab los.

`Vim li cas thiaj tseem ceeb heev rau peb kom nkag siab lub ntsiab lus tseeb ntawm cov cim hauv phau Vajlugkub?`