---
title:  Cov Neeg Tuag Nrog Peb Tham Puas Tau Lawm?
date:   01/06/2024
---

### Nyeem rau lub lim tiam no
Tejlusqhia 9:5; Phau Ntawv Nkauj 6:5; Yauhas 11:11–14; The Great Controversy, chapters 31–34.

> <p>Nqe cim nco</p>
> “ Thaum tus Tswv Yexus yuav los saum ntuj los, sawvdaws yuav hnov ib lub suab hu nrov nrov saum ntuj tuaj, thiab yuav hnov tus thawj timtswv ceebtsheej lub suab hu thiab hnov Vajtswv lub suab raj suab xyu nrov. Ces cov neeg tuag lawm uas ntseeg Yexus yuav sawv hauv qhov tuag los. 17Tom qab ntawd Vajtswv yuav coj peb cov uas tseem ua neej nyob, nrog cov neeg ntawd ua ke nrog huab nrog cua mus ntsib tus Tswv saum ib nta ntuj, peb yuav nrog tus Tswv nyob mus ibtxhis li.” (1 Thexalaunikes 4:16, 17).

Tsis ntev los no, tib neeg pib muaj kev tuag ib tsig sawv rov qab los, tom qab ntawv nws yuav qhia rau sawv daws txog yam uas nws hnov thiab pom lub sij hawm nws tuag ntawv. Txoj kev ntseeg hais tias tseem muaj txoj sia tom qab tag lub neej txoj sia lawm yog dab ntxwg nyoog ib txoj kev ntxias dag uas loj tshaj plaws li. Txoj kev dag ntxias no yog pib thaum tseem nyob hauv lub vaj Edees los lawm uas yog dab nkag rau tus nab los dag Adas thiab Evas nkawv noj tsob txiv Vajtswv tsis pub nkawv noj. Tus nab dag Evas hais tias nws yeej yuav tsis tuag ib zaug li yog nws noj cov txiv ntoo Vajtswv txwv ntawv. (chivkeeb 3:4). Txoj kev dag ntxia no yog txoj kev cog lus cuav hais tias tseem yuav muaj sia nyob tom qab tuag lawm.

Vajtswv txoj lus thiaj li yog ib yam yuav thiv thaiv tau peb ntawm dab ntxwg nyoog txoj kev ntxias dag nkaus xwb.