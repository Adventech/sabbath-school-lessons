---
title:  'Dab ntxwg nyoog tej txujci tseem ceeb nyob lub sij hawm kawg: ntu 2'
date:   06/06/2024
---

Tswv Yexus tau pub kev vam rau peb. Nws yuav cawm peb. Nws tau caw kom peb los lees yuav Nws txoj kev tuag theej peb lub txhoj saum ntoo khaub lig. Tsis ntev Tswv Yexus yuav rov qab los to peb mus tsev. Titus 2:13 hais tias kev rov qab los zaum ob ntawv yog ib txoj koob hmoov thiav kev vam.

Dab ntxwg nyoog xav nrhuav tshem peb txoj kev cia siab. New yuav ua ntau yam txujci tseem ceeb thiab tej cim kom tsem tau tib neeg ntawm txoj kev txais yuav qhov tseeb hauv vajloogkub thiab Vajtswv txoj hlub kev cawm dim.

Qhov no thiaj li ua rau Vajtswv haiv neeg yuav tsum tau ua siab ntev. Vajtswv haiv neeg yog cov uas coj raws li Vajtswv txoj kevcai thiab muab siab npuab Yexus tej lus qhia (Tswmsim 14:12). Txoj kev sib tawm tsam thaum kawg, dab yuav ua txhua yam kom tib neeg tsis txob ua raws li Vajtswv txoj kevcai lawm lossis muaj txoj kev ntseeg ib yam li Tswv Yexus muaj. Yog li ntawv peb yuav tsum ceev faj txhuaj txoj lus qhia uas tawm tsam Vajtswv txoj kevcai lossis txoj kev ntseeg hauv Tswv Yexus. Vajtswv pawg ntseeg thaum kawg yog pawg ntseeg uas muaj Vajtswv txoj kevcai thiab txoj kev ntseeg ib yam li Yexus muaj.

`Nyeem Mathais 24:23–27; 2 Kauleethaus 11:13, 14; thiab 2 Thexalaunikes 2:9–12. Cov nqe vajloogkub no qhia licas rau peb paub txog dab ntxwg nyoog txoj kev dag thiab nws yuav ua hauj lwm licas nyob rau tiam kawg no?`