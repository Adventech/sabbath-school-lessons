---
title:  Nqe zog zaum kawg rau cov neeg txhaum
date:   27/06/2024
---

`Yog Vim li cas Vajtswv ho tsa cov neeg txhaum sawv hauv qhov tuag rov los? Nyeem 2 Kaulinthaus 5:10; Loos 14:10, 11; thiab Tshwmsim 20:11–15`

Vajtswv yuav tsum daws qhov teeb meem kev txhaum kom tsis txhob muaj kev phem ntxiv lawm. Txhua tus yuav tsum lees tias Vajtswv yog tus txiav txim ncaj ncees. Thaum kawg, txhua leej txhua tus yuav tsum pe hawm Vajtswv nyob rau hauv kev pom zoo tias Nws ncaj ncees nyob rau hauv txoj kev sib tawm tsam ntawm qhov zoo thiab phem. Xatas thiab nws cov tim tswv phem yuav pom zoo tias lawv tsis muaj laj thawj los tawm tsam Vajtswv.

“Cov phau ntawv sau tseg tau qhib. Yexus saib cov uas ploj lawm. Cov neeg txhaum nco qab ntsoov tej kev phem uas lawv tau ua yav tag los lawm. Lawv paub hais tias yav tag los lawv tsis lees yuav lub neej dawb huv thiab lub neej ncaj ncees. Lawv pom lawv txoj kev khav theeb thiab tawm tsam Vajtswv ntau npaum li cas ua rau lawv ua txhaum Nws txoj cai. Cov neeg txaum lawm pom tias lawv nyiam ua txhaum npaum li cas. Lawv pom tej koob hmoov uas Vajtswv pub rau lawv, lawv coj mus siv tsis raug lub hom phiaj lawm. Lawv nco ntsoov tias lawv ntxub Vajtswv cov tub txib li cas. Lawv ntxub Nws tej lus ceeb toom. Lawv pom tias lawv tsis lees yuav Nws txoj kev hlub tshua li cas vim lawv lub siab tawv ncauj. Lawv tsis thov txim rau lawv tej kev txhaum. Cov neeg txhaum pom txhua yam no zoo li lawv tau sau rau hauv tsab ntawv hluav taws. Vajtswv tshaj tawm lawv lub txim: kev tuag mus ib txhis.”—Ellen G. White, Kev sib cav loj heev, ib 666,668.