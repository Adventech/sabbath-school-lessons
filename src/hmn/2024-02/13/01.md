---
title:  Vajtswv Txoj Kev Hlub Yeej
date:   22/06/2024
---

### Nyeem rau lub lim tiam no
Tshwmsim 22:11, 12; Yauhas 14:1–3; Kev sib cav loj heev, nqe 39–42.

> <p>Nqe cim nco</p>
> “ Kuv hnov ib lub suab hais nrov nrov ntawm Vajtswv lub zwmtxwv tuaj hais tias, “Nimno Vajtswv twb los nrog neeg nyob lawm! Nws yuav nrog lawv nyob, lawv yuav ua nws haivneeg thiab nws yuav nrog lawv nyob thiab yuav ua lawv tus Vajtswv. 4Nws yuav so lawv tej kua muag huv tibsi mus. Tej kev tuag, kev ntxhov siab, kev quaj ntsuag thiab kev mob kev nkeeg yuav tsis muaj ib zaug li lawm. Tej uas sawvdaws ibtxwm muaj los twb ploj tas lawm.” ” (Tshwmsim 21:3, 4, WE).

Peb tsis tas yuav ntshai yav tom ntej. Peb muaj kev cia siab. Tseeb tiag, peb paub tias lub sijhawm nyuaj yuav los. Peb paub tias peb yuav raug kev txom nyem rau peb txoj kev ntseeg Yexus. Tiamsis vim peb muaj kev cia siab tias yuav muaj hnub zoo dua tuaj, peb thiaj muaj kev xyiv fab niaj hnub no.

Franklin D. Roosevelt yog tus thawj tswj hwm ntawm Tebchaws Meskas thaum xyoo 1933–1945. Cov xyoo ntawd yog qee lub xyoo nyuaj tshaj plaws hauv Tebchaws Meskas keeb kwm. Nws sau hais tias, “Kawm nag hmo. Nyob rau hnub no. Cia siab rau tag kis.”

Nyob rau hauv peb zaj lus qhia kawg, peb yuav pom Yexus txoj kev hlub rau peb thaum lub sij hawm zoo siab tshaj plaws hauv keeb kwm. Phau Vajlugkub kawg, tshwmsim, muab kev cia siab rau hnub no, tag kis, thiab mus ib txhis.