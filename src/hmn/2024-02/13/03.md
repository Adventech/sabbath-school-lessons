---
title:  Yexus Yuav Rov Los!
date:   24/06/2024
---

`Nyeem Yauhas 14:1–3 thiab Titus 2:11–14. Thaum peb xav txog lub sij hawm uas yuav muaj teeb meem, vim li cas cov nqe no thiaj txhawb tau peb?`

“Yexus hais tias, 'Tsis txhob cia koj lub siab ntxhov siab. Cia siab rau Vajtswv. Thiab cia siab rau kuv'” (Yauhas 14:1, ICB). Cov lus no yog lus cog tseg. Yexus yeej yuav tsis tso peb tseg. Nws yuav rov los coj peb mus tsev. Lub ntiaj teb no tsis yog peb lub tsev. Ib hnub zoo dua los. Yog lawm, tsis ntev cov pawg ntseeg yuav ua haujlwm nrog tsoomfwv los tsim kev cai lij choj uas yuav ua rau peb raug kev txom nyem ntau. Nyob rau lub sijhawm tsaus ntuj ntawm peb ua ntej, Yexus txoj kev los sai sai yuav ua rau peb lub siab muaj kev cia siab.

`Nyeem Tshwm Sim 6:15 —17 thiab Yaxayas 25:8,9. Sib piv cov neeg tau txai txoj kev cawm dim thiab cov neeg tsis tau txais saib sib txawv licas? Lawv txawv li cas? Yog vim li cas lawv txoj kev xav txawv?`

Cov neeg ploj thaum kawg pom tias lawv tej kev txhaum ntau heev, thaum cov neeg tau txais txoj kev cawm dim lawv lees yuav Vajtswv txoj kev hlub tshua. Kev txhaum ua rau muaj kev ntshai, kev txhaum coj mus rau txoj kev ploj kev tuag mus ib txhis. Vajtswv txoj kev hlub tshua nyob rau hauv lub siab ua rau peb tau txais txoj kev zam txim thiab kev thaj yeeb. Peb yuav muaj kev xyiv fab rau txoj Kev Rov Los Zaum Ob.