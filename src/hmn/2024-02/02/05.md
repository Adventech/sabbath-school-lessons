---
title:  Kev Txhawj Hlob Txhawj Yau Txog Tej Neeg Zej Zog
date:   10/04/2024
---

Pawg ntseeg Tiam Vajlug Kub Tshiab loj hlob vim txhua tau ntseeg tau tshaj tawm thiab ua lub neej raws li Txojmoo Zoo. Yexus cov thwjtim ua tej haujlwm uas Yexus ua thaum Nws nyob hauv ntiajteb no. “Yexus mus thoob plaws hauv lub xeev Kalilais. Nws qhuab qhia hauv tej tsev sab laj thiab qhia Txojmoo Zoo uas hais txog Vajtswv lub tebchaws. Thiab Yexus kho cov neeg muaj mob tsis hais cov neeg mob yam mob twg los nws kho zoo huv tibsi” (Mathais 4:23). Yexus hlub tshua cov tibneeg yam muab siab rau kawg nkaus. Pawg Ntseeg Tiam Vajlug Kub Tshiab kuj hlub tshua cov tibneeg yam muab rau kawg nkaus tib yam thiab. Pawg ntseeg loj hlob vim cov tswv cuab tsis ua neeg qia dub (yuav yus lub siab xwb). Cov tswv cuab hauv pawg ntseeg pab cov neeg raug kev txom nyem. Vim cov tswv cuab hauv pawg ntseeg tau ua tej no, lawv hloov lawv lub neej thiab ua kom lub neej zoo dua qub tuaj.

`Nyeem Tes Haujlwm 2:44- 47; 3:6–9; 6:1–7. Peb kawm tau dab tsis los ntawm cov nqe lus no txog kev ua ib tug Ntseeg tiag tiag?`

Yexus cov lus hauv Mathais 24 thiab Lukas 21 qhia peb tias tej yam txaus ntshai yuav tshwm sim ua ntej Yexus rov qab los. Yog li ntawd, cov tib neeg xav tau kev kho mob ntawm Yexus ntau tshaj qub. Thaum Yexus kho peb los ntawm Nws txoj kev kho mob hlub tshua, peb xav kom lwm tus lub neej tau txais qhov kev kho mob no los ntawm Nws txoj kev hlub tshua, thiab. Tom qab ntawd lawv tuaj yeem ua kom tiav tau. Yexus xa peb mus zoo tib yam li tus pab Nws kom yuav tej neeg lub siab los ntawm kev hlub.