---
title:  Neeg Leej Tub Rov Los
date:   08/04/2024
---

`Nyeem Phau Ntawv Nkauj 46:1 thiab Yaxayas 41:10. Cov nqe lus no qhia li cas rau peb txog Vajtswv txoj kev hlub ntawm kev saib xyuas?`

Vajtswv yog tus tswj hwm txhua yam uas tshwm sim saum ntuj ceeb tsheej thiab hauv ntiaj teb. Qee lub sij hawm, Vajtswv hloov Nws thawj txoj kev npaj siab vim tej kev xaiv uas peb ua. Tiamsis peb paub tseeb tias Vajtswv cov kev npaj siab txhawm rau peb yuav tshwm sim. Tej zaum peb yuav raug kev nyuaj siab. Tej zaum cov neeg yuav ua zoo los yog ua phem rau peb vim peb txoj kev ntseeg. Tej zaum lawv yuav muab peb khaw rau hauv tsev lojcuj. Tej zaum peb yuav tuag rau peb txoj kev ntseeg. Nyob rau lub sij hawm phem kawg nkaus, Vajtswv tseem tiv thaiv Nws pawg ntseeg thiab ua kom Nws cov neeg nyob nyab xeeb.

Nyeem Henplais 11:35–38 thiab Tshwmsim 2:10. Cov nqe lus no pab peb nkag siab li cas txog lub tswv yim hais tias Vajtswv ceev Nws haiv neeg kom nyob nyab xeeb? Yog tias Vajtswv ceev kom Nws haiv neeg kom nyob kev nyab xeeb, vim li cas qee zaug Nws thiaj cia lawv raug kev txom nyem los sis tuag rau lawv txoj kev ntseeg?

“Xatas sim ua kom Vajtswv pawg ntseeg puas tsuaj, tiam sis nws ua tsis muaj qab haus. Yexus cov thwjtim tuag rau lawv txoj kev ntseeg. Yog lawm, Yexus cov thwjtim raug tua tuag. Tiamsis Nws txoj moo zoo niaj hnub tshaj tawm mus.”—Phauj Elees Ci Vais, Kev Sib Cov Nyom Loj Heev Ntawm Qhov Zoo Thiab Qhov Phem, nplooj 41.

`Cov kws sau phau Vajlug Kub raug kev txom nyem heev. Tiamsis lawv sau txog Vajtswv txoj kev hlub. Yuav ua li cas peb thiaj to taub txoj kev hlub no rau peb tus kheej?`