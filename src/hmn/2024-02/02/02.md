---
title:  Tus Cawm Seej Uas Lwj Siab Lwj Ntsws
date:   07/04/2024
---

Yexus zaum saum lub Roob Txiv Ntoo Roj. Ntawm qhov chaw uas Yexus zaum, Nws tuaj yeem pom tau tag nrho lub nroog Yeluxalees. Yexus lub siab mob lwj ntsuav (quaj). Yexus hlub Nws haiv neeg. Nrog txoj kev hlub uas tawm hauv nws lub siab los, Nws thov kom lawv tso kev txhaum tseg thiab lees txais Nws txoj kev hlub tshua.

`Nyeem Lukas 19:41–44; Mathais 23:37, 38 thiab Yauhas 5:40. Cov nqe lus no qhia li cas rau koj txog txoj kev xav thiab kev hnov tau hauv Yexus lub siab? Muaj coob leej nug hais tias, Yog Vajtswv muaj kev hlub tshaj, ua cas Nws thiaj cia lub nroog Yeluxalees raug kev puam tsuaj? Vajtswv nyob qhov twg thaum Nws haiv neeg raug kev txom nyem heev?`

Cov lus teb mas yooj yim xwb. Tab sis nws tsis yooj yim to taub. Yexus lub siab muab lwj ntsuav (quaj). Nws ob lub qhov muag kua muag ntws si. Yav tas los, Yexus tau sim tas rov sim dua kom rub tau nws cov neeg lub siab. Nws feem ntau tso cai rau peb raug kev txom nyem ntawm peb cov kev xaiv tsis raug. Vajtswv tsis tau ua kom cov neeg Loos tua cov menyuam dawb huv hauv Yeluxalees thaum lub sijhawm lub nroog puas tsuaj. Xatas yuav tsum yog tus lav cov neeg uas raug tua tuag ntawd, tsis yog Vajtswv.

Vajtswv xav cawm Nws haiv neeg kom dim ntau li ntau tau. Yog li ntawd, Nws thiaj hais kom Nws haiv neeg khiav tawm hauv lub nroog thaum lawv pom cov tub rog Loos tuaj