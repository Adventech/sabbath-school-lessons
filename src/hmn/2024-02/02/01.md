---
title:  Kev Sib Ntaus Sib Tua Tiag Tiag Yog Dab Tsis?
date:   06/04/2024
---

### Nyeem rau lub lim tiam no
Lukas 19:41–44; Mathais 23:37, 38; Phau Ntawv Nkauj 46:1; Yaxayas 41:10; Tubtxib Tes Haujlwm 2:41; Malakaus 2:44–47; Yauhas 13:35; 1 Yauhas 4:21; Kev Sib Cov Nyom Loj Heev Ntawm Qhov Zoo Thiab Qhov Phem, tshooj 1–2.

> <p>Qhe cim nco</p>
> “Koj tsis txhob ntshai, vim kuv nrog nraim koj. tsis txhob poob siab vim kuv yog koj tus Vajtswv. Kuv yuav pub zog rau koj, kuv yuav pab koj, Kuv txhais tes uas kov yeej yuav tuav rawv koj” (Yaxayas 41:10).

Thaum yav tav su lub hnub ci rau saum lub ru tsev uas vuam kub ntawm lub tuam tsev uas Yexus tab tom hais lus. Cov phab ntsa pob zeb dawb mo ntawm lub tuam tsev ci dawb paug zoo li daus nyob rau nruab nrab ntawm cov duab tshav. “'Koj puas pom txhua yam no?” Yexus hais rau lawv tias. Nej pom tej no huvsi lov? Kuv hais tseeb rau nej tias tej txhib zeb uas tib ib lub tshooj ib lub no yuav tsis tshuav ib lub uas tsis raug muab ua pob tag.” (Mathais 24:2).

Yexus piav qhia txog tias lub nroog Yeluxalees yuav raug kev puas tsuaj. Yexus kuj hais txog Xatas tej lus dag ntxias thaum lub sijhawm kawg. Yexus kuj ceeb toom txog tej yam uas yuav tshwm sim hauv ntiaj teb ua ntej Nws rov qab los. Peb tuaj yeem nyeem txog tej yam no hauv Mathais 24. Lub lim tiam no, peb yuav kawm txog Xatas ob txoj hau kev los ntxias dag thiab rhuav tshem Vajtswv cov neeg. Xatas tej kev ntxias dag yuav ua rau peb xav tsis thoob, tiamsis nws tej kev ntxias dag yeej tsis ua rau Vajtswv xav tsis thoob kiag li. Tseeb tiag, Vajtswv yeej ib txwm tiv thaiv Nws cov neeg nyob rau lub sijhawm muaj kev phom sij tshaj plaws