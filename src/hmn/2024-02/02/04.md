---
title:  Ua Ncaj Ncees Pub Rau Vajtswv Thaum Raug Kev Quab Yuam
date:   09/04/2024
---

Pawg Ntseeg Yexus Khetos loj hlob sai. Ntau txhiab leej tau muab lawv txoj sia cob pub rau Yexus thiab koom nrog Nws pawg ntseeg.

`Nyeem Tes Haujlwm 2:41; 4:4, 31; 5:42; 8:1–8. Cov nqe lus no qhia li cas rau peb txog Xatas tua tawm tsam pawg ntseeg? Vim li cas pawg ntseeg thiaj loj hlob sai ua luaj?`

Yexus cov thwjtim raug txwv tsis pub tshaj tawm txog Yexus (Tes Haujlwm 4:17). Lawv raug ntes coj mus kaw rau hauv tsev lojcuj (Tes Haujlwm 5:17, 18). Lawv raug tsim txom thiab raug tawm tsam los ntawm lawv txoj kev ntseeg (Tubtxib Tes Haujlwm 8:1); thiab lawv raug tua vim qhov lawv ntseeg (Tes Haujlwm 7:59; Tes Haujlwm 12:2). Vaj Ntsujplig Dawb Huv txhawb Yexus cov thwjtim lub zog thiab pub muaj lub siab tawv. Lawv muaj siab tawv qhawv tshaj tawm txoj moo zoo tias Yexus sawv hauv qhov tuag rov qab los lawm.

Kev ntseeg txhawb Yexus cov thwjtim lub siab. Dab tsi ua rau lawv muaj siab tawv qhawv? Lawv saib mus rau ntawm Yexus tom qab Nws sawv hauv qhov tuag rov qab los. Qhov ntawd hloov lawv lub neej mus ib txhis. Yexus pub Nws cov thwjtim ua ib qho laj thawj tshiab rau kev ua neej nyob. thiab nej yuav ua timkhawv qhia kuv zaj mus thoob plaws hauv lub nroog Yeluxalees, hauv lub xeev Yudas, hauv lub xeev Xamalis thiab mus txog qab ntuj kawg.” (Tes Haujlwm 1:8).