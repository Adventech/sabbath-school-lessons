---
title:  Nyeem Ntxiv
date:   12/04/2024
---

Xatas txoj kev mob siab los rhuav tshem Vajtswv txoj hauj lwm hauv ntiaj teb ua tsis muaj qab haus. “Vajtswv cov haiv neeg tseem tshaj tawm Txojmoo Zoo mus ntxiv. Pawg ntseeg loj hlob ua ntu zus los. Yexus cov thwjtim coj Txojmoo Zoo mus rau ntau qhov chaw uas cov tub rog Loos nkag tsis tau mus. Lub sijhawm ntawd, ntau tus thawjcoj Loos tab tom tsim txom cov ntseeg los ntawm lawv txoj kev ntseeg. Ib tug Ntseeg Yexus Khetos tau hais rau cov thawjcoj no qee leej tias: ‘Koj tuaj yeem tua peb, ua phem rau peb thiab liam peb. Koj qhov kev ua tsis ncaj ncees. Tej ntawd ua pov thawj tias peb yog neeg dawb huv. . . Koj txoj kev phem thiab ntxim ntxub yuav tsis pab koj tawm tsam yeej peb.' Qhov phem tshaj plaws uas cov Loos ua rau Cov Ntseeg Yexus Khetos, yim ua rau muaj cov neeg tshaj xav los koom nrog pawg ntseeg. Cov Ntseeg Yexus Khetos hais tias, ‘Qhov uas nej tua peb coob npaum cas, uas rau Cov Ntseeg Yexus Khetos coob npaum ntawd. Cov Ntseeg Yexus Khetos cov ntshav zoo ib yam li cov noob uas ua rau pawg ntseeg loj hlob tuaj.'—Tawtulias sob lus, Thov txim, nqe 50.”—Phauj Elees Ci Vais, Kev Sib Cov Nyom Loj Heev Ntawv Qhov Zoo Thiab Qhov Phem, nplooj 41, 42.

**Lus nug**:

1. Kev txom nyem rau peb txoj kev ntseeg qhia li cas rau peb? Vim li cas Vajtswv thiaj cia Nws cov haiv neeg raug kev txom nyem ib ntus?

2. Yog ib tug phooj ywg nug koj lo lus nug no tias: “Thaum kuv raug kev txom nyem Vajtswv nyob qhov twg? Yog Nws hlub kuv, ua cas kuv thiaj muaj teeb meem ntau npaum li no?” Koj yuav teb koj tus phooj ywg li cas?