---
title:  Nyeem Ntxiv
date:   03/05/2024
---

“Cov yeeb ncuab muaj zog tau koom ua ke los rhuav tshem txoj kev ntseeg Protestant. Ntau txhiab tus Katosliv tau npaj mus ua rog tawm tsam Protestants. Lub sijhawm no, Luthawm sau hais tias, ‘Xatas npau taws heev. Pop phem tab tom npaj zais cia. Cov Katosliv npaj txhij pib ua rog tawm tsam peb qhia kom neeg ua siab loj. Qhia kom lawv mus rau ntawm Vajtswv lub zwm txwv hauv kev ntseeg thiab thov Vajtswv. Peb yuav tsum tso siab rau Tswv Ntuj tus Ntsuj Plig los tawm tsam peb cov yeeb ncuab rau peb thiab muab kev thaj yeeb rau peb. Peb xav tau kev thov Vajtswv ntau tshaj txhua yam. Kev thov Vajtswv yog peb txoj haujlwm tseem ceeb tshaj plaws. Qhia rau cov neeg paub tias lawv raug kev phom sij los ntawm rab ntaj thiab Dab Ntxwg Nyoog txoj kev npau taws. Cia lawv thov Vajtswv.

**Lus nug**:

`Peb yuav dim li cas? Txoj kev hlub tshua thiab txoj cai muaj dab tsi hauv Vajtswv txoj hauj lwm los cawm peb? Tsis tas li ntawd, txoj kev ntseeg thiab tus cwj pwm zoo muaj dab tsi hauv txoj haujlwm no?`

`Muaj ib txhia xav tias lawv tus cwj pwm zoo yuav cawm tau lawv los yog tau txais Vajtswv lub siab nyiam. Vim li cas nws thiaj yooj yim poob rau hauv qhov ntxiab no? Yog vim li cas tej lus qhia uas peb yuav cawm tau peb tus kheej tsis yog li ntawd? Qhov kev qhia no ua rau peb txoj kev ntseeg Khivsastias raug mob li cas?`

`Vajtswv cawm peb los ntawm Nws txoj kev hlub tshua thaum peb txais Yexus. Peb yuav muaj kev phom sij dab tsi yog tias peb tsis nkag siab qhov kev qhia tseeb txog kev cawm peb li cas? Txoj kev qhia tsis ncaj yuav coj peb mus qhov twg?`

`Thaum lawv tham txog “kev hlub tshua uas pheej yig” txhais li cas? Puas yog kev hlub tshua pheej yig? Piav.`