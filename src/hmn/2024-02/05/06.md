---
title:  Kev mloog lus
date:   02/05/2024
---

`Loos 3:27–31; Loos 6:15–18; thiab Loos 8:1, 2. Cov nqe Vajlugkub no qhia li cas rau peb txog kev cawm peb li cas?`

Mavtis Luthawm qhia cov ntseeg kom tso siab rau Yexus kom cawm lawv dim. Nyob rau hauv Luthawm hnub, ntau cov ntseeg tau poob siab vim lawv tso siab rau lawv tus cwj pwm zoo los cawm lawv. Thaum lawv saib lawv lub neej, lawv muaj kev cia siab. Peb muaj ib yam kev paub niaj hnub no, puas yog, thaum peb saib peb lub neej? Peb tsis pom zoo ntau. Yog li ntawd, peb kuj yuav tsum nrhiav Yexus kom cawm peb.

Vajtswv txoj kev zam txim thiab kev hlub tshua hloov peb. Ib zaj dab neeg ntawm Cos Vesles lub neej pab peb to taub qhov tseeb hauv phau Vajlugkub. Vesles tau mus rau kev sib ntsib ntawm Moraviam lub tsev teev ntuj hauv Lodos. Ib tug neeg nyob ntawd nyeem Mavtis Luthawm cov lus qhia rau Phau Ntawv Loos. Luthawm cov tswv yim ua rau Cos Vesles xav tsis thoob. Thawj zaug hauv nws lub neej, Vesles pib nkag siab txog Txoj Moo Zoo txog Yexus. Luthawm cov lus tau kov yeej Vesles lub siab heev. Vesles xav muab nws txoj sia rau tus uas muab Nws txoj sia rau nws. Vesles hais tias, “Kuv paub thaum ntawd kuv tsuas tso siab rau Yexus los cawm kuv. Kuv xav tias Yexus tshem kuv tej kev txhaum. Nws cawm kuv dim ntawm lub txim ntawm kev txhaum thiab kev tuag.