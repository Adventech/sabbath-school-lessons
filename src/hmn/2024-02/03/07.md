---
title:  Nyeem Ntxiv
date:   19/04/2024
---

“Txhua tiam neeg, Vajtswv cov yeebncuab yeej ib txwm ntxub thiab npau taws rau qhov tseeb hauv Vajlugkub. Vajtswv cheemtsum kom Nws cov tubtxib ceevfaj thiab npaj tos Xatas kev tawm tsam. Vajtswv cov tubtxib cheemtsum ncajncees rau Vajtswv thiab qhov tseeb hauv Vajlugkub. Thaum Yexus tseem ua neej nyob hauv ntiajteb no, Nws tau qhia cov thwjtim li no: “Tej lus uas kuv qhia rau nej, kuv hais rau sawvdaws ib yam nkaus hais tias nej “yuav tsum zov tos.” Malakaus 13:37. –Ellen G. White, The Great Controversy, pages 56,57, adapted.

**Lus nug**:

`Niaj hnub nimno Xatas ua dabtsi kom tibneeg ua xyem xyav rau Vajlugkub?`

`Peb kev tivthaiv kev nkag siab Vajlugkub yuamkev uas zoo kawg nkaus yog dabtsi?`

`Nplua tsov rog ntawm kev zoo thiab kev phem, Xatas xav kom tibneeg ntseeg tias Vajtswv chim sai thiab ntxim ntxub. Xatas siv txoj kev dag ntxias no kom neeg ntseeg nws tej lus li cas? Vajtswv teb Xatas tej lus dag ntxias li cas?`

`Petus hais tias tsis muaj ib tus neeg “yuav muaj tswvyim” txhais tau Vajlugkub li (2 Petus 1:20). Yog li ntawd, peb yuav hloov pauv tej ntsiab lus hauv Vajlugkub raws li peb xav yeej tsis tau kiag li. Peb yuav ua li cas thiaj tivthaiv tau peb tus kheej ntawm txoj kev txhaum no?`