---
title:  Tsiaj Qus Thiab Cov Hma Nyaum
date:   15/04/2024
---

Thaum Povlauj mus rau nram lub nroog Yeluxalees, thaum mus txog lub moos Mis-les-tus nws los so rau ntawd. Povlauj tau ntsib cov thawjcoj ntawm cov ntseeg uas tuaj pem lub nroog Efexus tuaj. Povlauj tau ceebtoom rau cov thawj coj kom ceevfaj yav pem suab.

`Muaj ob yam uas Povlauj tau ceebtoom rau lawv, nws yog dabtsi? Nyeem Teshaujlwm 20:27-32 ua lus teb.`

Povlauj ceebtoom rau cov thawjcoj tias yuav muaj ob yam tshwmsim tuaj tomqab nws mus lawm. Yam ib, Povlauj hais tias, “Tseeb tiag, kuv paub tias thaum kuv ncaim lawm, yuav muaj hma nyaum tuaj rau hauv nej. Nws yuav nrhiav hauv kev rhuav tshem pawg ntseeg” (Teshaujlwm 20:29). Cov hma yog tej lus tus duab rau cov neeg uas yuav rhuav cov ntseeg txoj kev ntseeg. Tsis ntev tomqab uas Povlauj ncaim lawm, txhua yam tau tshwmsim raws li nws tau ceebtoom rau lawv. Tiam ib, (xyoo 0 – 100 tomqab yug Yexus) thiab tiam ob, (Xyoo 101-200), cov Nom tswv Loos tau tawm tsam cov ntseeg txoj kev ntseeg. Cov ntseeg thaum ntawd tsis kam pe Loos tus vajntxwv lossis pehawm cov neeg Loos tej vajtswv. Cov nom tswv Loos thiaj ntev lawv coj mus kaw rau tsev lojcuj thiab muab lawv hlawv ciaj.

Yam ob, Povlauj ceebtoom rau cov ntseeg kom ceevfaj yam uas txaus ntshai yus los. Yam txaus ntshai no yog tawm hauv pawg ntseeg los. Povlauj hais tias, “thiab yuav muaj qee leej hauv nej cov sawv los ntxeev txojkev tseeb thiaj rub tau cov thwjtim raws lawv qab” (Teshaujlwm 20:30). Tibneeg yuav coj txoj kev qhia cuav los rau hauv pawg ntseeg.