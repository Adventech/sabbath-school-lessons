---
title:  Phau Vajlugkub Pab Kom Peb Nyob Nyab Xeeb
date:   16/04/2024
---

`Nyeem - Yauhas 17:15-17 thiab Teshaujlwm 20:32. Yexus thiab Povlauj xav qhia dabtsi rau peb? Peb yuav ua cas thiaj tiv thaiv tau peb tus kheej los ntawm Xatas tej lus dag ntxias?`

Vajlugkub yog Vajtswv tej lus thiab nws qhia Vajtswv lub homphiaj rau peb lub neej. Vajlugkub tsis qhia tej lus cuav rau peb. Yog li ntawd, peb thiaj li cia siab rau Vajlugkub thiab nws tej lus qhia. Nws qhia peb txog Vajtswv lub homphiaj uas cawm cov neeg txhaum. Povlauj hais tias, “Vajtswv ua pa siav rau txhua nqi Vajlugkub. Nws tej lus qhia tseeb muaj txiaj ntsim rau peb sawvdaws, tsim kho tej uas peb ua txhaum thiab ua rau peb lub neej dua tshiab. Nws qhia peb ua qhov uas yog” (2 Timautes 3:16). Phau Vajlugkub yog los ntawm Vajtswv los, tsis yog los ntawm ib seem xwb. Peb cheem tsum lees txais tias txhua yam hauv Vajlugkub puas leej los ntawm Vajtswv los. Yog peb tsis lees txais, Xatas yuav dag ntxias peb los ntawm nws tej lus haub ntxias.

Vajlugkub qhia rau peb paub txog Vajtswv txoj kev hlub rau neeg ntiajteb ntawm tsov rog kev zoo thiab kev phem. Vajlugkub qhia Xatas tej kev dag ntxias thiab lus dag ntxias rau peb paub. Xatas ntxub phau Vajlugkub heev. Nws ua txhua yam kom rhuav tshem peb tawm hauv qhov tseeb mus.

`Vajlugkub qhia txog Vajtswv lub homphiaj uas cawm peb nyob rau qhov twg? Mus nyeem - Phau ntawv nkauj 119:105, 116, 130, 133, 160.`