---
title:  'Tso Tseg Qee Nqis Vajlugkub Tseeb: Xatas Lub Homphiaj'
date:   14/04/2024
---

`Yexus thiab Xatas sib txawv li cas? Lus teb nyob rau Yauhas 14:6; Yauhas 8:44`

Yexus yog qhov tseeb. Yog li ntawd, txhua yam uas Yexus hais puav leej yog qhov tseeb. Qhov tseeb hauv Vajlugkub yog los ntawm Vajtswv los. Vajtswv yog lub hauvpaus ntawd txhua yam peb qhia thiab peb ntseeg.

Xatas yog neeg dag ntxias. Nws tsim kev dag ntxias, siv tswvyim dag ntxias thiab qhia tej lus cuav rau sawvdaws. Xatas sim txhua yam ntawd kom coj tau neeg txav deb rau ntawm qhov tseeb. Xatas siv tswvyim dag ntxias Evas hauv lub vaj Edees kom ua xyev xyav txog Vajtswv. Xatas dag Evas tias Vajtswv hais dag nws xwb. “tus nab hais rau tus pojniam tias thaum Evas noj tsob txiv lawm ‘tsis tuag, koj yeej yuav tsis tuag’” (Chivkeeb 3:4) yog tias Evas noj tsob txiv ntawd. Xatas tej lus dag hloov pauv Vajtswv cov ntsiab lus huvsi. Qhov Xatas hloov Vajtswv cov lus los ua lus dag yog ib qhov uas phem kawg nkaus. Niaj hnub nim no Xatas kuj tseem siv lus dag ntxias. Nws ua rau tibneeg ua xyev xyav rau Vajlugkub. Xatas muab tej lus dag los qhia tias yog Vajlugkub uas tseeb tiag thiab qhia tias nws tej lus dag yog los ntawm Vajlugkub los.

`Caw saib, Pajlug 23:23; Yauhas 17:17; thiab Yauhas 8:32. Cov nqi Vajlugkub no qhia txog lajlim tswvyim hauv Vajtswv txoj lus li cas rau peb? Niaj hnub nimno Xatas hloov pauv qhov tseeb hauv Vajlugkub li cas?`