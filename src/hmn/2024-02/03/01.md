---
title:  Qhov Kaj Ci Rau Qhov Tsaus
date:   13/04/2024
---

### Nyeem rau lub lim tiam no
Yauhas 14:6; Teshaujlwm 20:27-32; Yauhas 17:15-17; Pajlug 16:25; Phau ntawv Plua kev tsov rog, tshooj 3.

> <p>Nqis cim nco</p>
> Yauhas 12:35 'Yexus teb hais tias, “Qhov kaj tseem yuav nrog nej nyob ib nyuag ntu ntxiv. Thaum uas tseem pom kev, nej cia li rau siab ntso ua nej lub neej, nyob tsam tsaus nej ntuj; rau qhov tus uas maub hmo ntuj, nws yeej tsis paub hais tias nws tabtom mus qhov twg. '

Ntau xyoo tomqab uas Yexus tuag, Xatas ua rau cov nom tswv Loos tua cov ntseeg txhiab tawm leej. Cov ntseeg tsis kam pe cov neeg Loos tej vajtswv, yog li ntawd lawv thiaj raug tsim txom vim lawv kev ntseeg. Cov neeg Loos muab cov ntseeg rau tsov ntxhuav dua noj. Qhov no puas cheem tau kom cov ntseeg tsis txhob loj hlob puas tau? Yeej tsis tau li! Cov ntseeg niaj hnub qhia txoj moo zoo uas hais txog Tswv Yexus.

Xatas yim tsim txom cov ntseeg yim ua rau cov ntseeg huamvam loj hlob tuaj. Yog li ntawd, Xatas thiaj nrhiav tswvyim tshiab los rhuav tshem Vajtswv cov neeg. Xatas lub homphiaj ntawd yog dabtsi? Xatas “koom” nrog tshawj ua ke! Koom li cas? Nws ua rau coob leej neeg ua kevcai raus dej uas tsis paub txog qhov tseeb hauv Vajtswv txojlus. Cov ntseeg tshiab no tau coj Xatas lub tswvyim dag ntxias los rau hauv pawg ntseeg.

Lub sijhawm uas tsaus ntuj no Vajtswv nrog nraim cov ntseeg nyob ua ke. Nws txhawb pab cov ntseeg uas tseeb kom lawv ruaj kho rau txoj lus tseeb.