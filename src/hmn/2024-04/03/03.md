---
title:  Txojlus, Tswv Yexus, tshwm los ua neeg
date:   14/10/2024
---

`Nyeem Yauhas 1:1–3, 14. Cov nqe no qhia peb tias Yexus ua dab tsi? Vim li cas qhov tseeb hauv phau Vajlug Kub thiaj tseem ceeb heev?`

Yauhas tsis tau pib nws phau ntawv uas hais txog Yexus lub neej los ntawm Yexus lub npe. Yauhas kuj tsis pib los ntawm lub ntsiab lus hais txog Yexus teg dej num uas yog ua tus Cawm Seej. Yauhas pib nws phau ntawv los ntawm lo lus "los-kauv" uas txhais tau tias "Txojlus." Raws li Yauhas, "los-kauv" yog hais txog ib tug neeg: yog Yexus Khetos. Yexus tshwm los ua neeg thiab nyob hauv peb nruab nrab (Yauhas 1:14).

Yauhas kuj ntseeg tias “los-kauv” yog Vajtswv Txojlus los sis Phau Vajlug Kub. Tseem ceeb tshaj, Vajtswv haj tseem sib txuas lus nrog peb. Nws qhia Nws tus kheej rau tib neeg hauv txoj kev uas xav tsis thoob kiag li: Yexus tshwm los ua neeg thiab nyob hauv peb nruab nrab (Yauhas 1:14). Nyob rau hauv Yauhas phau ntawv hais txog Yexus lub neej txoj sia, los lus “los-kauv” nthuav qhia rau peb pom tus Vajtswv uas nyob mus ib txhis, tus nyob tau rau txhua lub sijhawm thiab txhua qhov chaw. Vajtswv tib tug no hais lus, ua thiab sib txuas lus nrog tib neeg los ntawm Nws tus kheej kee kee. Lo lus "los-kauv" nthuav qhia rau peb tias tus Vajtswv uas muaj sia zia nyob mus ib txhis tshwm los ua neeg, ib tug ntawm peb noob neej.

`Vajtswv tus uas tsim peb yug los ua ib tug ntawm peb noob neej thiab nrog peb nyob. Tiag los! Qhov no qhia li cas rau peb txog Vajtswv txoj kev hlub pub txhawm rau peb?`