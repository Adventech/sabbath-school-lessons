---
title:  Ua Raws Li Thiab Tsis Ua Raws Li Phau Vajlug Kub
date:   15/10/2024
---

`Nyeem Yauhas 1:9–13. Hauv cov nqe no, Yauhas hais dab tsi txog tib neeg txoj kev hnov tau thiab xav txog Yexus?`

Yauhas 1:1–18 yog qhia txog kev taw qhia ntawm Yauhas phau ntawv uas hais txog Yexus lub neej. Yauhas 1:1–18 hais txog tias Yexus leej twg. Cov nqe no kuj qhia txog qhov cov neeg coob coob nyob rau tiam ntawd txoj kev hnov tau thiab xav txog Yexus. Yauhas kuj muab Yexus lub npe hu ua “txojkev kaj tseeb” (Yauhas 1:9). Yexus zoo tib yam li txojkev kaj vim Nws txojlus ci ntsa iab rau hauv txhua leej neeg lub siab thiab txoj kev xav nyob hauv ntiaj teb no. Yexus yog zoo tib yam li lub teeb uas pab peb to taub phau Vajlug Kub.

Tsis tas li ntawd, saib seb Yauhas 1:9 hais li cas tiag. Txojkev kaj ci rau txhua haiv neeg pom kev. Tab sis tsis yog txhua tus yuav txais tos txojkev kaj. Raws li peb yuav pom hauv kev kawm tag kis, ib lub tswv yim tseem ceeb tshaj plaws hauv Yauhas phau ntawv yog tib neeg lees txais los sis tsis lees paub Yexus. Lub tswv yim ntawd pib ntawm no hauv Yauhas 1. Qhov tseeb tu siab kawg vim yog tias tus Cawm Seej tau los rau hauv Nws haiv neeg, cov neeg Yudais. Tiamsis coob leej tsis lees yuav tias Nws yog tus Cawm Seej.

`Nyob rau hauv Yauhas 20:31, Yauhas qhia peb tias vim li cas nws thiaj sau nws phau ntawv: Tej uas muab sau cia no kuj yog sau kom nej tau ntseeg tias Yexus yog tus Khetos, yog Vajtswv Leej Tub. Yog nej ntseeg nej yuav tau txojsia hauv nws lub npe.`