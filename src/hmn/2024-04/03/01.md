---
title:  Txheej Txheem Phau Yauhas
date:   12/10/2024
---

### Nyeem zaj lus qhia rau lub lim tiam no
Yauhas 1:1–5; 1:1–3, 14; 1:9–13; 3:16–21; 17:1–5.

> <p>Nqe Cim Nco</p>
> “Thaum chiv keeb Txojlus yeej los muaj nyob, thiab Txojlus ntawd yeej nrog Vajtswv nyob, thiab Txojlus ntawd yog Vajtswv” (Yauhas 1:1).

Nyob rau Tshooj 1, peb pib peb kawm ntu kawg ntawm Phau Yauhas. Tshooj kawg ntawm Phau Yauhas piav qhia tias vim li cas Yauhas thiaj sau Nws phau ntawv. Zaj lus qhia lub lim tiam no rov qab mus rau qhov pib ntawm Phau Yauhas. Hauv thawj cov lus los sis kab lus ntawm lawv cov phau ntawv los sis cov tsab ntawv, cov nkws sau phau Vajlug Kub Tshiab feem ntau qhia peb txog cov ncauj lus uas lawv yuav tham txog. Thaum pib ntawm nws phau ntawv, Yauhas kuj qhia peb txog yam uas nws yuav hais txog. Yauhas tej ntsiab lus muaj xws li qhov tseeb ntawm phau Vajlug Kub uas hais txog Yexus.

Qhov tseeb hauv phau Vajlug Kub no pab peb uas yog cov neeg nyeem kom nkag siab txog Yexus uas cov neeg hauv zaj uas hais los ntawd tsis to taub thaum lub sijhawm ntawd. Peb tuaj yeem pom cov ntsiab lus tseem ceeb uas Yauhas nyiam hais txog thaum nws qhia nws zaj uas hais txog Yexus.

Zaj lus qhia rau lub lim tiam no yuav pib nrog txheej txheem ntawm phau Yauhas (Yauhas 1:1–18). Tom qab lub lim tiam no, peb yuav saib cov ncauj lus no dua nyob rau lwm qhov ntawm Yauhas Txojmoo Zoo.