---
title:  'Cov Ntsiab Lus Tseem Ceeb Ntawm Phau Yauhas: Ntu 2'
date:   17/10/2024
---

`Nyeem Yauhas 17:1–5. Yexus txhais li cas thaum Nws hais tias, “Au leej Txiv, txog sijhawm lawm?”`

Yauhas hais txog Yexus lub koob meej: “Txojlus ntawd tshwm los ua neeg thiab nyob hauv peb nruab nrab. Peb pom nws lub hwjchim, yog lub hwjchim ci ntsa iab uas phim leej Txiv tib leeg Tub, nws muaj txojkev hlub txojkev tseeb nplua mias” (Yauhas 1:14). Hauv lus Kilis, lo lus "hwjchim ci ntsa iab" txhais tau tias "ci", "koob meej" thiab "meej mom." Yauhas siv lo lus “hwj chim ci ntsa iab” los hais txog qhov uas tib neeg pub koob meej rau Yexus thiab qhov uas Yexus tau txais koob meej los ntawm Vajtswv.

Thaum Yexus yug los ua neeg, Nws raug tua tuag yam txaus ntshai tuag heev. Nws raug kev txom nyem. Nws raug ntsia rau saum ntoo khaub lig ib yam li ib tug tub sab tua neeg. Ua ntej Yexus tuag, Nws txawm qw hais tias, “Kuv tus Vajtswv, kuv tus Vajtswv ua cas koj tso kuv tseg lawm?” (Mathais 27:46). Peb pom tus txiv neej no, sab kev nyuaj ntxhov plawv saum tus ntoo khaub lig hauv Phau Mathais thiab Malakaus (Mathais 27:46; Malakaus 15:34).

`Tab sis tus ntoo khaub lig kuj muaj lwm sab xws li: sab ntawm lub yeeb koob. Peb pom lub yeeb koob no hauv Phau Lukas thiab Yauhas (Lukas 23:32–47; Yauhas 19:25–30). Peb pom tus ntoo khaub lig ua qhov chaw uas Vajtswv cawm cov neeg txhaum thiab muab kev hlub tshua rau lawv.`