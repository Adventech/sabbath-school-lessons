---
title:  'Cov Ntsiab Lus Tseem Ceeb Ntawm Phau Yauhas: Ntu 1'
date:   16/10/2024
---

`Nyeem Yauhas 3:16–21; Yauhas 9:35–41; thiab Yauhas 12:36–46. Cov nqe no ua li cas qhia peb tib lub ntsiab lus ntawm kev lees txais/tsis lees paub Yexus uas peb tau pom nyob rau hauv kev taw qhia rau Yauhas phau ntawv hais txog Yexus lub neej?`

Nyob rau hauv phau Yauhas, muaj ob pab pawg neeg xws li: (1) cov neeg uas ntseeg hauv Yexus thiab lees txais yuav Nws ua tus Cawm Seej thiab (2) cov neeg uas xaiv tsis ntseeg hauv Nws.

Nyob rau hauv Phau Yauhas, ob pawg neeg sib txawv raws li lawv txojkev xav txog Yexus. Lawv txais yuav Nws tej lus, txawm tias thaum Nws cem los yog ceeb toom lawv. Yexus yog tib yam li Txojkev Kaj uas ci rau lawv pom kev. Cov pab pawg neeg no ntseeg thiab dhau los ua Vajtswv cov menyuam.

Cov neeg uas tsis lees txais yuav Yexus tuaj tawm tsam Nws sib. Lawv nyiam qhov tsaus ntuj los sis kev dag, tsis yog qhov kaj los sis qhov tseeb hauv phau Vajlug Kub. Pab pawg no xav tias tej lus Yexus hais lus nyuaj rau kev lees txais tau. Lawv txiav txim rau Yexus. Lawv tsis cia Nws tej lus qhuab qhia los txiav txim rau lawv. Peb pom tus cwj pwm no ib zaug dhau ib zaug hauv cov neeg Yudais tej thawj coj ntawm sab ntsuj plig/sab kev ntseeg. Raws li yog cov Yudais tej thawj coj ntawm sab ntsuj plig/sab kev ntseeg, lawv yuav tsum yog thawj tus lees txais yuav Yexus.