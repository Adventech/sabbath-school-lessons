---
title:  Nyeem Ntxiv
date:   18/10/2024
---

â€œYexus hais tias, 'Mas thaum kuv raug tsa rau saum lub ntiajteb lawm, kuv yuav rub sawvdaws los rau kuv (Yauhas 12:32). Yexus yuav tsum raug nthuav qhia rau cov neeg txhaum uas yog tus Cawm Seej tus uas tuag ntxiv txhua tus neeg txhaum. Thaum peb saib mus rau ntawm Yexus, tus Me Nyuam Yaj, tus raug ntsia rau saum tus ntoo khaub lig, peb pib to taub Vajtswv txoj hau kev cawm kom peb dim. Vajtswv txoj kev hlub coj peb los cuag kev lees peb tej kev txhaum thiab tsis txhob ua txhaum ntxiv lawm. Thaum Yexus tuag ntxiv cov neeg txhaum, Nws qhia txoj kev hlub uas peb tsis tuaj yeem pib nkag tau (Niam Phauj Elees Ci Vais, Phau Ntawv Cov kauj ruam mus rau ntawm Tswv Yexus, nplooj 26, 27).

**Lus nug**:

`Yexus yeej yog Vajtswv 100 feem pua thiab yog tib neeg 100 feem pua. Vim li cas qhov tseeb hauv phau Vajlug Kub uas hais tias Yexus yog Vajtswv 100 feem pua yog ib feem tseem ceeb ntawm peb txoj kev ntseeg hauv pawg ntseeg So Hnub Xya (Xevees Des Es Vees Tiv)? Yuav ua li cas rau peb txoj kev ntseeg yog tias peb xav tias Yexus tsuas yog tib neeg ho tsis yog Vajtswv? Tsis tas li ntawd, yuav ua li cas rau tus ntoo khaub lig yog tias tus Vajtswv uas nyob mus ib txhis tsis tuag rau saum? Tab sis yuav muaj dab tsi tshwm yog tias tsuas yog ib tug txiv neej tuag rau saum ntooj khaub lig xwb? Peb yuav plam dab tsi yog Yexus tsis yog Vajtswv uas mus sia zias nyob mus ib txhis?`