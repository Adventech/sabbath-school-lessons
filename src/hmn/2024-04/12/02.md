---
title:  Qhov Tseeb Yog Dab Tsi?
date:   15/12/2024
---

Hauv Yauhas 18:28-32, Peb nyeem ob peb nqe lus luv luv txog kev taug Yexus zaj. Qhov no luv luv xwb vim tias Yauhas xav qhia peb tias yuav muaj dab tsi tshwm sim ntxiv tom ntej xws li Tswv Yexus thiab Philaj, tus tswv xeev.

`Nyeem zaj uas hais txog Philaj thiab Yexus nyob rau hauv Yauhas 18:33-38. Philaj thiab Yexus sib tham txog dab tsi?`

Philaj nug Yexus hais tias, “'Qhov tseeb yog dab tsi?'” (Yauhas 18:38). Tiamsis Philaj tsis tos lo lus teb. Nws tawm mus rau sab nraum sim cawm Yexus kom dim ntawm cov neeg coob coob.

Qhov tseeb yog lub ntsiab lus tseem ceeb hauv Phau Ntawv Yauhas. Yexus yog Txojlus uas nyob mus ib txhis (Yauhas 1:1-5). Yog li ntawd, Tswv Yexus yog qhov kaj thiab qhov tseeb. Tswv Yexus puv npo kev khuv leej thiab qhov tseeb (Yauhas 1:14). Kev khuv leej thiab qhov tseeb los ntawm Yexus los rau peb (Yauhas 1:17). Yauhas tus uas neeg ua kevcai raus dej tau tshaj tawm qhov tseeb txog Yexus (Yauhas 5:33). Yexus tshaj tawm tias Nws Vaj Leej Txiv yog “qhov tseeb” (Yauhas 7:28). Tswv Yexus hnov qhov tseeb los ntawm Nws Vaj Leej Txiv (Yauhas 8:40). Tswv Yexus yog "yog txoj kev, yog qhov tseeb thiab yog txojsia (Yauhas 14:6). Vajtswv Txojlus, phau Vajlug Kub yog “qhov tseeb” (Yauhas 17:17). Philaj plam nws lub caij nyoog los paub txog qhov tseeb. Vim li cas? Philaj tsis nyiam cov neeg Yudais. Nws tau txiav txim siab phem heev yav dhau los. Nws kuj raug kev nyuaj siab kom ua raws li cov Yudais tej thawj coj txoj kev xav tau.