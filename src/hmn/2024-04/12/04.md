---
title:  “Tiav Lawm Lauj!”
date:   17/12/2024
---

Raws li Yauhas 19:17-22 qhia tias, Philaj sau ib daim ntawv ntsia rau saum Yexus tus ntoo khaublig. Cov ntawv ntawd sau ua lus Henplais, lus Latees thiab lus Kilis. Cov lus ntawd nyeem hais li no, "'“YEXUS TUS UAS YOG NEEG NAXALES YOG COV YUDAIS TUS VAJNTXWV” (Yauhas 19:19). Cov Yudais tej thawj coj xav kom Philaj hloov qhov nws sau ntawd. Philaj tsis kam hloov. Daim phiaj raug muab ntsia rau saum tus khaub lig ntoo. Daim phiaj qhia qhov tseeb txog Yexus: Tus Vajntxwv uas kav txhua tus vajntxwv raug ntsia saum ntoo khaub lig. Nws raug ntsia rau saum tus ntoo khaub lig yam tsaj muag kawg nkaus li ib yam li ib tug vaj ntxwv zaum saum lub zwm txwv uas muaj meej mom vim Nws txoj kev tuag yuav cawm tau cov neeg txhaum kom dim. Tiamsis ua ntej, Tswv Yexus, lawv tus Vajntxwv, cov Yudais tus Vajntxwv, yuav tsum raug ntsia rau saum ntoo khaublig, ib yam li ib tug neeg ua txhaum.

“Vajtswv ua rau Philaj kom sau daim phiaj thiab muab ntsia rau saum tus ntoo khaublig saum tom Tswv Yexus taub hau. Vajtswv siv lub daim phiaj no ua rau cov neeg coob coob xav txog tej uas lawv pom thiab kawm Phau Vajlug Kub” (Niam Phauj Elees Ci Vais, Phau Ntawv Kev Ntshaw Vajtswv Ntawm Txhua Tiam Neeg, nplooj 745).

Lo lus sau tias "Tiav lawm lauj!" los ntawm lo lus Kilis "tele-os." Lo lus no txhais tau tias "ua kom tiav" lossis "ua kom tiav huv tib si." Lo lus no qhia peb tias txhua yam hauv phau Vajlug Kub tau cog lus tseg txog Tswv Yexus tau tshwm sim thiab muaj tseeb.

Thaum Yexus hais tias, 'Tiav lawm lauj'” (Yauhas 19:30), Nws tab tom ua tiav los sis ua tiav teg dej num uas Vaj Leej Txiv tau muab rau Nws ua lawm.