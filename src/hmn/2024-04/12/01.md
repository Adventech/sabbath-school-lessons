---
title:  Txojkev Poob Ntsej Muag Thiab Tau Tshwj Chim Cia Ntsa Iab
date:   14/12/2024
---

### Nyeem Zaj Lus Qhia Rau Lub Lim Tiam No
Yauhas 18:33–38; 18:38–19:5; 19:25–27; 20:1–7; 20:11–13.

> <p>Nqe Cim Nco</p>
> “Philaj txawm hais rau nws tias, “Yog li ntawd koj yog ib tug vajntxwv lov?”' Yexus teb tias, “Koj hais tias kuv yog vajntxwv. og vim li no kuv thiaj yug los thiab los rau hauv lub ntiajteb thiaj ua tau timkhawv rau txojkev tseeb. Txhua tus uas nyob hauv txojkev tseeb yeej mloog kuv tej lus” (Yauhas 18:37).

Tswv Yexus tuag thiab sawv hauv qhov tuag rov los. Ob qhov xwm txheej no yog qhov tseem ceeb tshaj plaws ntawm Phau Ntawv Yauhas. Yauhas 1-10 hais txog yam uas tshwm sim hauv Yexus lub neej 3½ xyoos los sis 3 xyoos 6 hli. Tiamsis Yauhas 11-20 hais txog yam uas tshwm sim hauv Yexus lub neej ib mus rau ob lub lim tiam.

Mathais, Malakaus, Lukas thiab Yauhas tham txog Yexus txoj kev tuag nyias txawv nyias. Yauhas qhia txog qhov ntoo khaublig muab meej mom rau Tswv Yexus thiab muab tshwj chim cia ntsa iab thiab kev qhuas rau Nws. Lub tswv yim no txuas nrog cov lus “lub sijhawm” hauv Phau Yauhas (Yauhas 7:30; 8:20; 12:27).

Tej zaum peb yuav nug hais tias, Qhov Tswv Yexus tuag saum ntoo Khaublig kuj yog lub sijhawm tau koob meej thiab kev qhuas tau li cas? Tus ntoo khaub lig yog txoj kev tua neeg uas txaus ntshai tshaj plaws ntawm haiv neeg Loos, puas yog? Yog lawm, Tswv Yexus tuag yam poob ntsej poob txaj muag kawg li. Nyob rau tib lub sij hawm, Nws tau txais koob meej ua peb tus Cawm Seej.