---
title:  Yexus qhia rau tus pojniam Xamalis ntawd tias Nws yog leej twg
date:   30/10/2024
---

`Nyeem Yauhas 4:16â€“24. Yexus ua dab tsi los qhia tus poj niam Xamalis no tias Nws paub yam uas zais thob tshaj plaws ntawm nws? Tus poj niam teb li cas?`

Qhov tseeb ntawm nws tus kheej nyuaj dhau rau tus poj niam ntawd yuav lees txais tau tam sim ntawd. Tus poj niam Xamalis ntawd nkag siab tias Yexus yog ib tug tub txib tshwj xeeb los ntawm Vajtswv. Tib lub sijhawm, nws rov zam kev rau qhov tseeb dua.

`Yexus qhia tus pojniam ntawd li cas tias Nws yog leejtwg tiag? Nyeem Yauhas 4:25, 26 rau los lus teb.`

Muaj plaub phau ntawv uas hais txog Yexus lub neej nyob hauv Phau Vajlug Kub Tshiab. Cov nqe Vajlug Kub no tsuas muaj los ntawm Phau Yauhas nkaus xwb ua ntej Yexus raug coj mus tu plaub hauv tsev hais plaub uas qhia tias Yexus qhia qee leej tias Nws yog tus Cawm Seej. Yexus tsis tshaj tawm rau cov neeg coob coob. Nws tshaj tawm rau ib tug poj niam Xamalis uas tsis tau qhia npe. Yexus thiab tus pojniam Xamalis nyob ob leeg ntawm Yakhauj lub qhovtshij nkaus xwb. Yexus muab siab rau rau ib tug neeg twg los xij uas nyob ib leeg kho siab qhuav uas hnov tias nws raug cais tawm ntawm lwm tus neeg thiab nyob ib leeg.

`Dab tsi ntawm qee qhov "phab ntsa/qhov cais" uas peb tsim los uas qhov cais peb ib leeg nyob nrug deb ib leeg? Txojmoo Zoo uas hais txog Yexus rhuav cov phab ntsa/qhov cais peb ib leeg kom nyob nrug deb ib leeg li cas? Zaj no qhia dab tsi rau peb?`