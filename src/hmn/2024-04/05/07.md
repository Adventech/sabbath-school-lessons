---
title:  Nyeem Ntxiv
date:   01/11/2024
---

“Thaum tus poj niam Xamalis ntsib tus Cawm Seej lawm, nws coj lwm tus los cuag Nws. Tus pojniam ntawd yog ib tug tub txib zoo txhawm pub rau Yexus tshaj Nws cov thwjtim. Cov thwjtim saib tsis pom muaj ib yam dab tsi hauv Xamalis qhia tias yog ib qho chaw uas muaj neeg coob coob xav tau lawv txoj kev pab. Lawv tsuas xav tias Xamils yuav yog ib qhov uas lawv yuav tsum tau tshaj Txojmoo Zoo uas tseem ceeb rau yav tom ntej xwb. Cov thwjtim tsis pom tias nyob ib puag ncig lawv yog cov neeg coob coob uas xav tau kev cawm dim. Cov thwjtim tsis nyiam tus pojniam Xamalis. Tiamsis Yexus siv tus pojniam no los tho cov neeg hauv lub nroog ntawd tej siab ntsws. Vim tus poj niam no, lub nroog thiaj li tau hnov txog tus Cawm Seej. Tus poj niam no coj qhov tseeb mus rau nws cov neeg tam sim ntawd.

“Tus poj niam no yog ib lub cim rau txojhaus kev ntawm kev ntseeg hauv Yexus ua haujlwm. Txhua tus uas raws Yexus qab tseeb tiag yog yug los rau hauv Vajtswv lub teb chaws ua ib tug tub txib ua dej num pub rau Vajtswv (Niam Phauj Elees Ci Vais, Phau Ntawv Kev Ntshaw Vajtswv Ntawm Txhua Tiam Neeg, nplooj 195).

**Lus nug**:

`Tus poj niam Xamalis zaj uas hais los ntawd qhia dab tsi rau peb txog qhov uas tus Tswv paub txhua yam txog peb lub neej, suav nrog tej yam uas muab zais cia uas peb tsis xav kom leej twg paub li? Zaj uas hais los no qhia dab tsi rau peb paub txog txoj kev uas Vajtswv hlub cov neeg txhaum?`