---
title:  “Yawg hlob, thov muab cov dej ntawd rau kuv haus kuv'”
date:   29/10/2024
---

`Nyeem Exekhees 36:25–27. Cov nqe no qhia li cas txog qhov tseeb ntawm sab ntsuj plig uas tseem ceeb heev uas Yexus xav qhia rau Nikaudemaus thiab tus poj niam Xamalis ntawm lub qhov tshij?`

Hauv ob zaj uas hais los no, Yexus xav pab cov neeg coob coob no kom to taub qhov tseeb ntawm sab ntsuj plig/kev ntseeg. Yexus siv cov piv txwv ntawm tej xeeb txawm los tho lawv lub siab lub ntsws.

Thaum xub thawj, Nikaudemaus thiab tus pojniam Xamalis ntawm lub qhovtshij tsis nkag siab tias Yexus txhais li cas. Nikaudemaus nug hais tias “Ib tug neeg laus lawm, yuav ua li cas rov yug dua tshiab tau? Nws yeej mus tsis tau rau hauv nws niam plab thiab rov yug dua ib zaug!” Nikaudesmaus xav tias Yexus tab tom hais txog cev nqaij daim tawv thaum Yexus siv lub tswv yim ntawm kev yug dua tshiab txhawm kom Nikaudemaus nkag siab txog qhov tseeb ntawm sab ntsuj plig/kev ntseeg. Tus poj niam Xamalis kuj xav tias Yexus tab tom hais txog dej tiag tiag thaum Yexus tab tom hais txog tej yam ntawm sab ntsuj plig/kev ntseeg.

Tus poj niam ntawd tus cwj pwm qhia tau rau Yexus tias nws twb zam kev rau qhov tseeb ntawm sab ntsuj plig/kev ntseeg uas Yexus xav muab pub rau nws lawm. Yexus paub nws lub siab xav lawm. Tus poj niam Xamilis ntawd yuav tsum lees nws tej kev txhaum ua ntej nws yuav hloov tau dua tshiab. “Ua ntej tus poj niam Xamalis yuav txais tau lub txiaj ntsim uas Yexus xav muab pub rau nws, nws yuav tsum to taub nws txoj kev txhaum thiab nws txoj kev xav tau tus Cawm Seej (Niam Phauj Elees Ci Vais, Phau Ntawv Kev Ntshaw Vajtswv Ntawm Txhua Tiam Neeg, nplooj 187).