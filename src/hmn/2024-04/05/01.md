---
title:  Cov Neeg Xamalis ua tim khawv txhawm rau Yexus
date:   26/10/2024
---

### Nyeem zaj lus qhia rau lub lim tiam no
Yauhas 4:1–4; 4:7–15; 4:16–24; 4:27–29; Exekhees 36:25–27;

> <p>Nqe Cim Nco</p>
> “Lawv txawm hais rau tus pojniam ntawd tias, “Txij no mus qhov uas peb ntseeg tsis yog vim koj tej lus uas koj hais tiamsis yog peb tus kheej tau hnov thiab paub tias tus no yog ntiajteb tus Cawmseej tiag tiag li” (Yauhas 4:42).

Txoj kev sib raug zoo ntawm cov neeg Yudais thiab cov neeg Xamalis tsis zoo kiag li. Cov neeg Xamalis tawm tsam cov neeg Yudais thaum lawv rov tsim khov lub tuam tsev dua tom qab lawv rov qab los rau hauv Yeluxalees los ntawm Npanpiloos. Cov neeg Xamalis ua lawv lub tuam tsev nyob rau saum lub roob Kelixees. Tab sis Yauhas Hai-khana, uas yog ib tug thawj coj ntawm cov neeg Yudais, tau rhuav tshem lub tuam tsev no xyoo 128 UA NTEJ YUG YEXUS.

Nyob rau Yexus tiam, txoj kev sib ntxub ntawm cov neeg Yudais thiab cov neeg Xamalis tseem muaj ua ntu zu los. Cov neeg Yudais zam kev kom deb ntawm cov Xamalis ntau li ntau tau. Yog lawm, cov neeg Yudais thiab cov neeg Xamalis ua lag luam mus los ua ke. Tab sis qhov ntawd tsuas yog qhov lawv ua nkaus xwb. Cov neeg Yudais tsis tau qiv nyiaj los ntawm cov neeg Xamalis los sis lees txais kev pab los ntawm lawv. Lub sijhawm ntawd, Yexus ntsib ib tug pojniam Xamalis ntawm lub qhov tshij hauv lub nroog Xikhas.