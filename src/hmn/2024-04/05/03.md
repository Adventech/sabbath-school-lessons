---
title:  Tus pojniam Xamilis ntawm lub qhov tshij
date:   28/10/2024
---

`Nyeem txog kev sib ntsib hauv Yauhas 4:7–15. Yexus siv qhov kev sib ntsib no li cas los qhia qhov tseeb hauv Phau Vajlug Kub rau tus pojniam no?`

Tus poj niam xav tsis thoob tias Yexus ho thov nws mob dej rau Yexus haus vim Yexus yog neeg Yudais thiab nws yog neeg Xamalis. Yexus teb nws tias, “Yog koj paub yam uas Vajtswv pub thiab paub tias tus uas thov koj dej haus yog leejtwg, ces koj yuav thov tus ntawd thiab tus ntawd yuav pub cov dej uas pub txojsia rau koj” (Yauhas 4:10). Tus poj niam cov lus teb zoo ib yam li Nikaudemaus teb thiab. Nikhaudemau hais rau Yexus tias, “Tej no yuav ua mus tau li cas?” (Yauhas 3:9).   Tus pojniam ntawd hais rau Yexus tias, “Yawg hlob, koj twb tsis muaj thoob ntaus dej, lub qhov dej no tob heev, koj yuav muab cov dej uas pub txojsia qhovtwg los? (Yauhas 4:11).

Hauv ob zaj uas hais los no, Yexus tau qhia qhov tseeb uas tseem ceeb hauv sab ntsujplig/kev ntseeg rau Nikaudemaus thiab tus pojniam Xamilis uas nkawv yuav tsum tau hnov thiab kag siab. Yexus qhia tus xibhwb Yudais thiab tus pojniam Xamalis ib yam tias: nkawv yuav tsum tau muaj lub siab tshiab.

`Phau Vajlug Kub Qub hais li cas txog cov dej uas pub txojsia? Nyeem Yelemis 2:13 thiab Xekhaliyas 14:8 rau los lus teb. Nyeem Yauhas 7:37, 38. Yexus tab tom hais dab tsi rau peb?`