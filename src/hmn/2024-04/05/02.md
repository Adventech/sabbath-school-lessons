---
title:  Lub Nroog Xikhas
date:   27/10/2024
---

`Nyeem zaj uas hais hauv Yauhas 4:5â€“9. Yexus siv dab tsi uas tshwm sim hauv zaj uas hais no los pib tham nrog tus pojniam ntawm lub qhov tshij li cas?`

Yakhauj lub qhov tshij nyob ze ntawm lub moos Sekhees. Lub nroog Xikhas, uas yog qhov chaw tus poj niam nyob, nyob deb li 1,5 kilaumev. Yexus zaum ntawm lub qhov tshij thaum Nws cov thwjtim mus rau hauv lub nroog mus yuav zaub mov. Yexus tsis muaj dab tsi yuav dau tau cov dej txias zia hauv lub qhov tshij los li. Thaum tus pojniam ntawd tuaj ce dej, Yexus thov dej haus ntawm nws.

Thaum peb nyeem Yauhas 3, peb xav tsis thoob thaum Nikaudemaus uas yog ib tug thawj coj thiab ib tug xibhwb uas yog neeg Yudais, ho txo hwj chim tuaj cuag Yexus. Nws tuaj thaum hmo ntuj kom tsis muaj leej twg pom. Nyob rau hauv Yauhas 4, tus poj niam tuaj ce dej thaum lub sij hawm tshav kub heev. Tej zaum tus poj niam xav nraim kom dev ntawm lwm tus poj niam.

Cov poj niam feem ntau tuaj ce dej ntawm lub qhov dej thaum sawv ntxov los sis thaum yuav tsaus ntuj thiaj tsis vaum. Vim li cas tus poj niam no yuav mus ce dej deb ntawm tsev ua luaj thaum lub sij hawm tsav kub heev? Txawm yog li cas los xij, qhov nws tau ntsib Yexus ua rau nws lub neej hloov mus rau qhov zoo dua qub.