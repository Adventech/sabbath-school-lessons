---
title:  Phau Vajlug Kub Thiab Qhov Tseeb
date:   05/12/2024
---

Phau Yauhas qhia peb txog Tus uas yog txoj kev, yog qhov tseeb thiab yog txoj sia. Phau Vajlug Kub Qub thiab Phau Tshiab muaj feem tseem ceeb hauv kev qhia rau peb txog qhov tseeb hauv phau Vajlug Kub. Phau Vajlug Kub qhia peb txog Yexus tias yog leej twg thiab Nws los ua dab tsi.

`Nyeem Yauhas 5:38–40. Yexus hais dab tsi hauv cov nqe no txog phau Vajlug Kub?`

Yexus thiab Nws cov thwjtim siv phau Vajlug Kub los qhia ib zaug dhau rau ib zaug tias Nws yog tus Cawm Seej. Yexus hais tias, “'Yog nej ntseeg Mauxe, nej kuj yuav ntseeg kuv, rau qhov Mauxe twb sau qhia txog kuv. Yog nej tsis ntseeg tej uas Mauxe sau tseg, nej yuav ua li cas ntseeg tau kuv tej lus?” (Yauhas 5:46, 47).

Phau Vajlug Kub tsis yog tsev kawm ib phau ntawv hais txog kev tshawb fawb. Phau Vajlug Kub tsis piav qhia tias yuav faib qhov tsawg tshaj plaws ntawm tib neeg lub hlwb li cas los sis txoj hau kev ua hauj lwm ntawm tib neeg lub cev. Tiam sis Phau Vajlug Kub muab tej yam tseemceeb rau peb tshaj li tej kev paub uas neeg tsim. Phau Vajlug Kub pab peb to taub tias peb yog leej twg thiab vim li cas peb ho nyob ntawm no.

Phau Vajlug Kub zoo ib yam li qhov kaj. Qhov kaj no pab peb pom kev. Yog tsis muaj qhov kaj no, peb tsis tuaj yeem nkag siab Vajtswv, tias Nws yog leej twg, peb los qhov twg los, vim li cas peb ho nyob ntawm no, lub neej txojsia txhais tau li cas thiab yuav muaj dab tsi yuav tshwm sim yav tom ntej.

`Dab tsi yog qhov tseeb hauv phau Vajlug Kub uas kev tshawb fawb qhia tsis tau?`