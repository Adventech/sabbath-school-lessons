---
title:  Yexus Tus Qauv Uas Muaj Hwjchim
date:   01/12/2024
---

Peb nyeem Yexus Zaj Lus Qhuab Qhia Zaum Kawg hauv Yauhas 13-17. Hauv zaj lus qhuab qhia no, Yexus qhia Nws cov thwjtim txog yam uas yuav tau txais thiab ua yav tom ntej.

`Nyeem zaj uas hais hauv Yauhas 13:1â€“20. Muaj dab tsi tshwm sim hauv zaj no? Vim li cas zaj uas hais txog no tseem ceeb heev? Yexus cheem tsum qhia dab tsis rau Nws cov thwjtim?`

Nyob rau Yexus tiam, cov neeg peg taw pliab los sis rau khaus khiab. Yog li ntawd, ob txhais ko taw thiaj lo hmoov av thiab lo av. Cov qhev los sis cov tub qhe ntxuav cov qhua uas tuaj rau hauv ib tus neeg lub tsev txhawm rau noj mov ko taw.

Ua rau txhua leej txhua tus xav tsis thoob, Yexus tau sawv ntawm rooj noj hmo thiab ntxuav nws cov thwjtim txhua leej ko taw. Yexus yog Vajtswv. Nimno Vajtswv kuj ua tib yam li ib tug qhev! Yexus muab Nws lub siab ntawm txhua txoj kev khav theeb tshem pov tseg thiab txhos caug los ntxuav Nws cov tub qhe los sis cov thwjtim ko taw!

Thaum Yexus txo Nws tus kheej los ntxuav Nws cov thwjtim ko taw, Nws qhia peb tias Nws yog leej twg. Hauv Yauhas 13:13, Yexus hais tias Nws yog Xibhwb thiab tus Tswv. Tiamsis Tswv Yexus qhia hais tias lub hwj chim thiab kev tswj hwm yuav tsum tau siv los pab lwm tus, tsis yog ua kom yus tus kheej muaj hwj chim loj dua tuaj.