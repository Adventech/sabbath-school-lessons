---
title:  “Kuv Yog Txojkev Ntawd, Yog Qhov Tseeb Thiab Yog Txojsia”
date:   03/12/2024
---

`Los lus nug twg uas Thaumas nug Yexus hais tias Nws tab tom yuav mus qhov twg? Tswv Yexus teb li cas? Nyeem Yauhas 14:5, 6.`

Thauma los lus nug txog yam uas peb xav tias yog ib lo lus nug ntse heev. Yog tias koj tsis paub tias ib tug neeg yuav mus qhov twg, koj yuav ua li cas thiaj paub txoj hauv kev mus raws li tus neeg ntawd qab? Tiamsis Yexus qhia tias lo lus nug no los ntawm lub siab uas tsis ntseeg thiab tsis muaj kev ntseeg los sis kev txawj ntse. Yexus teb hais tias Nws tus kheej yog txoj kev. Txoj kev mus rau dab tsi? Yexus yog txoj kev mus cuag Leej Txiv. Hauv Yauhas 1:1-18, Yauhas pab peb pom txoj haus kev sib raug zoo ntawm Tswv Yexus thiab Vaj Leej Txiv.

Yauhas 1:18 hais tias Yexus yog tus uas qhia peb paub txog Leej Txiv. Cov lus hais tias "los qhia" los ntawm lo lus Kilis "exeki-o-mai, uas txhais tau tias "piav qhia" los sis "ua kom lub ntsiab lus ntawm lub tswv yim kom yooj yim kag siab los sis meej tuaj." Tswv Yexus txuas nrog Leej Txiv uas yog tus piav qhia txog Leej Txiv rau cov neeg txhaum. Yog li ntawd, Tswv Yexus yog txoj kev mus cuag Leej Txiv. Yog tsis muaj Tswv Yexus, peb txoj kev nkag siab txog Leej Txiv muaj ciaj ciam.

Lo lus tias “qhov tseeb” thiab “txoj sia” kuj yog cov ntsiab lus tseem ceeb hauv Phau Yauhas. Peb txoj kev kawm hnub Vas Phuv thiab Vas Phaj Hav yuav saib lub tswv yim ntawm "qhov tseeb."