---
title:  Nyeem Ntxiv
date:   06/12/2024
---

Yexus hais tias, “Kuv yog qhov kaj rau lub ntiajteb' (Yauhas 8:12). Yexus yog tus uas muab txhua yam ntawm sab ntsuj plig qhov kaj los yog qhov tseeb rau peb. Qhov tseeb hauv Phau Vajlug Kub muaj qhov kaj rau neeg lub siab thiab hauv cov tib neeg uas nyob hauv lub ntiajteb tsaus ntuj nti no txoj kev xav. Cov teeb txawb hauv lub tuam tsev yog ib lub zeem muag zoo li duab zoo heev. Tab sis lub hnub yog ib qho zoo tshaj. Yexus siv nws txhais tes muab lub hnub teeb rau saum nruab ntug.

“Lub sijhawm yog thaum sawv ntxov. Lub hnub tuaj rau saum lub Roob Txiv Ntoo Roj. Lub hnub ci tsa iab rau lub zwm ntxhwv thiab ci cov phab ntsa uas muab kub vuam. Yexus taw tes rau saum lub hnub thiab hais tias, 'Kuv yog qhov kaj rau lub ntiaj teb' [Yauhas 8:12]” (Niam Phauj Elees Ci Vais, Phau Ntawv Kev Ntshaw Vajtswv Ntawm Txhua Tiam Neeg, nplooj 463, 464).

**Lus nug**:

`Qhov tseeb uas tseem ceeb heev dab tsi uas peb yeej tsis txwv tau kawm los ntawm kev tshawb fawb li? Piv txwv li, tus ntoo khaub lig? Los yog Kev Los Zaum Ob? Vim li cas Vajtswv yuav tsum qhia qhov tseeb hauv Phau Vajlug Kub rau peb?`