---
title:  Kuv yog qhov tseeb
date:   04/12/2024
---

`Nyeem Yauhas 1:14, 17; 8:32; 14:6 thiab 15:26. Yauhas txuas lub tswvyim txog qhov tseeb rau Tswv Yexus li cas?`

Ib nqe dhau rau ib nqe hauv Phau Yauhas, peb pom tias qhov tseeb txuas nrog Yexus, rau Nws Leej Txiv thiab rau Vaj Ntsujplig tus Dawbhuv. Tswv Yexus txuas nrog qhov kaj thiab tsis nrog qhov tsaus ntuj (Yauhas 1:1-14; 3:19-21). Cov lus dag tau txuas nrog dab ntxwg nyoog thiab kev txhaum (Yauhas 8:44-46). Nyob rau hauv Phau Yauhas, qhov tseeb yog ntau tshaj li cov ntaub ntawv thiab cov lej raug suav. Qhov tseeb kuj yog hais txog kev mloog Vajtswv lus thiab ua raws li Nws hais kom peb ua.

Sim xav tias qhov Tswv Yexus yog qhov tseeb muaj lub ntsiab lus txog dab tsi. Yexus yog “lo-kau” los sis Txojlus uas nrog Vajtswv nyob thaum chiv keeb los lawm. Tswv Yexus tsim txhua yam (Yauhas 1:1-4). Tswv Yexus yog Tus uas nrog Leej Txiv nyob thaum chiv keeb los lawm.

Yexus tseem loj tshaj li tus uas hais qhov tseeb. Tswv Yexus yog Qhov Tseeb. Qhov tseeb tsis yog ib lub tswv yim los yog yam uas tib neeg tsim tshiab. Qhov tseeb yog ib Tug Neeg! Tus Neeg Ntawd yog Yexus.

Qhov tseeb, Tswv Yexus, tuaj yeem piv tau rau lub hnub uas ci ntsa iab thoob plaws ntiaj teb (Yauhas 8:12). Tswv Yexus, qhov Tseeb, pab peb to taub txog lub neej txojsia thiab txhua yam nyob ib puag ncig peb.