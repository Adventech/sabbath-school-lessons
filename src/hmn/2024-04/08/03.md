---
title:  Phau Vajlug Kub hais dab tsi txog Yexus?
date:   18/11/2024
---

Raws li peb tau pom nag hmo, Yauhas tau hais txog tej txuj ci tseem ceeb uas Yexus tau ua thiab tej uas cov neeg coob coob hais txog Yexus. Tej no qhia tias Yexus yog tus Cawm Seej. Yauhas kuj siv ntau nqe Vajlug Kub los ntawm Phau Vajlug Kub Qub los qhia tias Yexus yog tus uas tau cog lus tseg los ntawm Vajtswv. Cov nqe Vajlug Kub qub hauv Phau Vajlug Kub qub no qhia txog teg dej num yav tom ntej uas Yexus yuav ua thaum Nws los rau hauv ntiajteb. Phau Vajlug Kub Qub qhia tias Yexus yog leej twg, Nws los qhov twg los, Nws tau ua dab tsi thiab Nws yuav ua dab tsi mus ntxiv.

`Nyeem cov nqe no: Yauhas 5:39, 40, 46, 47. Cov nqe Vajlug Kub no qhia dab tsi rau peb txog qhov uas Yexus xav thiab hnov tau txog phau Vajlug Kub? Yexus ntseeg tias phau Vajlug Kub muaj hwj chim dab tsi hauv  e blub neej?`

Hais tag hais dua ntxiv, Yexus qhia tias Phau Vajlug Kub Qub yeej hais txog Nws. Yexus siv tej yam uas tshwm sim hauv Phau Vajlug Kub Qub los piav qhia txog tias Nws yog leej twg thiab Nws yuav ua li dab tsi.

`Nyeem cov nqe Vajlug Kub no: Yauhas 13:18; 17:12; 19:24, 28, 36. Qhov no qhia dab tsi rau peb txog tias phau Vajlug Kub tseem ceeb npaum li cas rau peb txoj kev ntseeg?`