---
title:  Tej txuj ci tseem ceeb, tej hauj lwm thiab tej kev xav tsis thoob
date:   17/11/2024
---

Yauhas sau txog tej txujci tseem ceeb uas Yexus ua. Yog lawm, peb tsis tuaj yeem tso siab rau tej txuj ci tseem ceeb tas li, tej dej mum uas muaj hwj chim thiab tej kev xav tsis thoob. Qee zaum cov cev Vajtswv lus cuav los sis cov tub txib tshwj xeeb, kuj ua tau txuj ci tseem ceeb. Tab sis tej txuj ci tseem ceeb uas Yauhas tau sau txog qhia tias Yexus yog tus Cawm Seej thiab los ntawm Vaj Leej Txiv Nws tus kheej los.

`Nyeem Yauhas 5:17, 20, 36-38. Cov nqe no piav qhia txog kev sib raug zoo ntawm Yexus thiab Vaj Leej Txiv li cas? Tej txuj ci tseem ceeb hauv cov nqe no qhia peb txog kev sib raug zoo ntawm Yexus thiab Vaj Leej Txiv li cas, thiab?`

Yexus siv tej cim qhia tias Nws thiab Nws Leej Txiv ua dej num ua ib ke ze kawg kiag. Nkawv ob leeg koom ua ib tug. Yexus tej txuj ci tseem ceeb thiab tej dej num qhia tias “Leej Txiv nyob hauv kuv thiab kuv nyob hauv leej Txiv” (Yauhas 10:38; Yauhas 14:10, 11).

Yexus los ua teg dej num ntawm tus uas txib Nws li. Ces cov neeg coob coob thiaj yuav nkag siab tias Vajtswv yog leej twg thaum lawv pom tej hauj lwm. Tej hauj lwm no kuj qhia tau tias Yexus yog los ntawm Leej Txiv.

Tiamsis muaj qee leej xaiv tsis ntseeg tej txujci tseemceeb thiab tej uas neeg uas cov neeg coob coob hais txog Yexus.