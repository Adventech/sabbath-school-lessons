---
title:  Cov lug cog tseg hauv Phau Vajlug Kub Qub
date:   16/11/2024
---

### Nyeem zaj lus qhia rau lub lim tiam no
Yauhas 5:17, 20, 36–38; 5:39, 40, 46, 47; 40:3; 8:12–30; Ntawv Nkauj 118:26.

> <p>Nqe Cim Nco</p>
> “'Tiamsis tej lus timkhawv uas kuv muaj loj dua Yauhas tej lus timkhawv, rau qhov tej haujlwm uas leej Txiv muab cob rau kuv ua kom tiav, yog tej haujlwm uas kuv tabtom ua no, ua timkhawv txog kuv tias leej Txiv txib kuv los” (Yauhas 5:36).

IB NQE MUS RAU IB NQE, Yauhas tau sau txog txhua yam uas Yexus hais thiab ua kom pom tias Nws yog tus Cawm Seej. Tus Cawm Seej los cuag cov neeg Yixayees. Nws los ua ib tug ntawm lawv, ib tug neeg Yudais. Yexus yug hauv lub moos Npelehees. Phau Vajlug Kub tau cog lus tseg tias Nws yuav yug, ntau pua xyoo ua ntej Nws yuav los rau hauv ntiajteb no los yug ua ib tug me nyuam mos ab.

Yauhas qhia peb txog qee yam xov xwm uas xav tsis thoob txog Yexus xws li: “Nws, Txojlus, nyob hauv lub ntiaj teb. thiab lub ntiajteb yog Vajtswv siv nws tsim tiamsis lub ntiajteb tsis lees paub nws” (Yauhas 1:10).

Ua li cas cov neeg hauv ntiajteb no ho tsis paub Yexus? Coob leej tsis paub Yexus tab mas lawv yuav tsum tau paub Nws los ntawm txhua yam uas Nws tau ua thiab hais.

Lub lim tiam no, peb yuav saib ntau txoj hauv kev uas Yauhas qhia tias Yexus yog tus Cawm Seej. Tsis tas li ntawd xwb, peb yuav saib qhov uas ib txhia thiaj tsis lees txais yuav Yexus.

Peb kawm tau dab tsi los ntawm lawv qhov yuam kev?