---
title:  'Phau Vajlug Kub cog lus hais txog Yexus: Ntu 1'
date:   19/11/2024
---

Yexus tau sib tham nrog cov Yudais cov thawj coj ntawm sab ntsuj plig/kev ntseeg. Hauv qhov kev sib tham no, Yexus qhia rau cov Yudais tej thawj coj tias Nws yog leej twg. Yexus kuj qhia lawv tias vim li cas phau Vajlug Kub thiaj tseem ceeb heev rau lawv txoj kev ntseeg. Tej zaum peb yuav tsis xav tias Yexus yuav tsum ua li ntawd vim tias cov Yudais tej thawj coj twb ntseeg phau Vajlug Kub lawm. Tiamsis Yexus kuj xav qhia lawv tias Nws yog leej twg. Yog lawm, cov thawj coj muaj lub siab tawv heev. Lawv tau tawm tsam hauv lawv lub siab tuaj kom tsis txhob ntseeg hauv Yexus. Tiam sis Yexus tsis tau tso tseg txoj kev cawm kom lawv dim.

Yauhas siv ntau nqe lus thiab cov tswv yim los ntawm Phau Vajlug Kub Qub los qhia tias Yexus yog tus Cawm Seej uas Vajtswv tau cog lus tias yuav ntsib los.

Phau Vajlug Kub Tshiab siv Phau Vajlug Kub Qub li cas los qhia peb tias Yexus yog leej twg? Txhawm rau teb los lus nug, nyeem 4 nqe lus no los ntawm Phau Yauhas thiab Phau Vajlug Kub Qub cov nqe lus ua tau sau tseg: (1) Yauhas 1:23; Yaxaya 40:3 (2) Yauhas 2:16, 17; Ntawv Nkauj 69:9 (3) Yauhas 7:38; Yelemis 2:13 (4) Yauhas 19:36; Teev Npe 9:12.

Yauhas, Petus, Paulus, Mathais, Malakaus, Lukas thiab txhua tus kws sau Phau Vajlug Kub Tshiab nthuav qhia, mus mus los los, hais txog Yexus lub nej txoj sia, txoj kev tuag, txoj kev sawv hauv qhov tuag rov qab los thiab rov qab mus rau saum ntuj ceeb tsheej yog cov lus cog tseg uas Phau Vajlug Kub Qub tau hais txog Yexus. Yexus ua txhua yam no, ib yam li phau Vajlug Kub hais tias Nws yuav ua.