---
title:  Nyeem Ntxiv
date:   13/12/2024
---

â€œVaj Ntsujplig tus Dawbhuv yog tus pab peb. Nws kuj hu ua 'Tus Ntsuj Plig ntawm Qhov Tseeb.' Tus Vaj Ntsujplig tus Dawbhuv teg dej num suav nrog kev nthuav qhia peb txog qhov tseeb hauv phau Vajlug Kub thiab pab peb kom ua lub neej raws li Vajlug Kub qhia. Ua ntej, Vaj Ntsujplig tus Dawhuv nyob hauv peb lub siab uas yog Vaj Ntsujplig ntawm qhov tseeb. Thaum Nws nyob hauv peb lub siab, peb muaj kev cia siab thiab kev thaj yeeb. Qhov ntawd yog vim qhov tseeb hauv phau Vajlug Kub pab peb hnov tau tias muaj kev thaj yeeb thiab kev cia siab. Peb tsis tuaj yeem hnov tau tias muaj kev thaj yeeb nyab xeeb tiag tiag los sis kev cia siab thaum peb tseem ntseeg cov lus dag.

Thaum peb lees txais yuav tej tswv yim thiab kev ntseeg cuav, Xatas tau tswj tag nrho peb lub siab. Vaj Ntsujplig tus Dawbhuv hais lus rau hauv peb lub siab thaum peb nyeem Vajlug kub. Nws pab peb muab peb lub neej tag nrho rau Tswv Yexus. Los ntawm kev ua li no, Tswv Yexus ua haujlwm dhau los ntawm Vaj Ntsujplig tus Dawbhuv kom coj tau Nws haiv neeg nyob rau hauv Nws qab kev tswj hwm" (Niam Phauj Elees Ci Vais, Phau Ntawv Kev Ntshaw Vajtswv Ntawm Txhua Tiam Neeg, nplooj 671).

**Lus nug**:

`Nyeem ntxiv txog Yexus cov lus thov Vajtswv hauv Yauhas 17:15. Peb cov kev xaiv hloov pauv tau zoo npaum li cas txog qhov kev thov Vajtswv no tuaj yeem teb tau hauv peb lub neej?`