---
title:  Kev Paub Leej Tub Zoo Ib Yam Li Kev Paub Leej Txiv
date:   10/12/2024
---

Thaum Yexus tseem nyob hauv lub ntiajteb no, Nws yog ib tug piv txwv los sis ib qho piv txwv ntawm Leej Txiv kiag. Yexus los rau hauv ntiajteb no los ua neej nyob, muaj cev nqaij daim tawv li tib neeg, raws li Vaj Leej Txiv lub hom phiaj. Yexus hais tias Nws cheem tsum ua raws li Nws Leej Txiv txhua yam thiab tsis yog rau Nws tus kheej (Yauhas 5:30). Lo lus tshaj tawm no qhia peb tias Tswv Yexus tau muab Nws lub neej tag nrho pub rau Vajtswv.

`Cov nqe Vajlug Kub hauv qab no qhia dab tsi rau peb txog Tswv Yexus thiab Vaj Leej Txiv txoj kev sib raug zoo? Yauhas 7:16; 8:38; 14:10, 23; 15:1, 9, 10; 16:27, 28; 17:3.`

Yexus hais tej yam uas xav tsis thoob txog Nws txoj kev sib raug zoo nrog Vaj Leej Txiv. Nws tshaj tawm tias tag nrho Nws tej lus qhia yog Vaj Leej Txiv tej lus qhia. Txhua yam uas Nws hais yog los ntawm Vaj Leej Txiv. Nws  kuj hais tias yog peb ntseeg hauv Nws, ces zoo ib yam li ntseeg hauv Vaj Leej Txiv. Nws tej lus thiab tej txujci tseemceeb los ntawm Vaj Leej Txiv.

`Yexus thiab Vaj Leej Txiv koom ua ib ke hauv Nkawv txoj kev hlub pub rau noob neeg. Los ntawm kev khoom ua ib ke, Lawv ua dej num cawm cov neeg txhaum. Txhua yam uas Yexus hais no qhia tias Nws thiab Vaj Leej Txiv nyob sib ze heev hauv Nkawv lub siab thiab txoj kev xav.`