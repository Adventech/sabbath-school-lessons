---
title:  Vaj Leej Txiv, Vaj Leej Tub thiab Vaj Ntsujplig tus Dawbhuv
date:   07/12/2024
---

### Nyeem zaj lus qhia rau lub lim tiam no
Yauhas 3:16, 17; Chiv Keeb 3:7–9; 7:16; 1:10-13; 17:1-26.

> <p>Nqe Cim Nco</p>
> “Tus Pab uas yog Vaj Ntsujplig tus Dawbhuv uas kuv thov kom Leej Txiv txib los, nws yuav qhia txhua yam rau nej thiab pab kom nej nco txhua yam uas kuv tau qhia rau nej lawm” (Yauhas 14:26).

Phau Yauhas qhia peb ntau lub tswv yim tseem ceeb. Yauhas hais txog tej txujci uas Yexus ua los qhia rau peb paub tias Yexus yog tus Cawm Seej raws li kev cog lus tseg. Yauhas kuj qhia tej uas lwm tus hais txog Yexus los qhia peb tias Yexus yog leej twg. Tswv Yexus siv lo lus tias “KUV YOG” 7 zaug los tshaj tawm qhia peb tias Nws yog Vajtswv.

Lwm lub ntsiab lus tseem ceeb hauv Phau Yauhas yog hais Peb Tug Vajtswv Khoom Ua Ib Tug. Peb Tug Vajtswv Ntawd yog Vaj Leej Txiv, Vaj Leej Tub thiab Vaj Ntujplig tus Dawbhuv. Yauhas hais txog peb tug Vajtswv hauv Yauhas tshooj 1 (Yauhas 1:1-4, 14, 18, 32-34). Tau ntau pua xyoo, tib neeg tau sim nrhiav kev nkag siab txog Peb Tug Vajtswv Khoom Ua Ib Tug. Tiamsis vim peb tsis tuaj yeem nkag siab qhov ntawd tau, coob leej thiaj tsis lees txais yuav qhov tseeb hauv phau Vajlug Kub. Qhov kev xav no yuam kev lawm. Peb yuav tsum tsis txhob maj tsis lees txais yuav ib yam dab tsi vim peb tsis tuaj yeem nkag siab tau qhov ntawd.

Zaj lus qhia rau lub lim tiam no seb yuav kawm qhov Phau Yauhas qhia peb txog Peb Tug Vajtswv Khoom Ua Ib Tug.