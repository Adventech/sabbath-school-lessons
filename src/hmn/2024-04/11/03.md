---
title:  Tswv Yexus thiab Vaj Leej Txiv
date:   09/12/2024
---

Raws li peb tau pom lawm, Vajtswv peb leeg khoom ua ib tug yog Peb Leeg Khoom Ua Ib Tug Vajtswv xws li: Vaj Leej Txiv, Vaj Leej Tub thiab Vaj Ntsujplig tus Dawbhuv. Vajtswv peb leeg khoom ua ib tug tsim peb txhawm los rau lub laj thawj tshwj xeeb. Vajtswv tsim peb txhawm rau kom muaj kev sib raug zoo nrog Nws (Chivkeeb 1:26, 27). Tiamsis kev txhaum rhuav tshem txoj kev sib raug zoo ntawd. Peb tuaj yeem pom zaj uas hais txog hauv lub Vaj Edees raws nraim txog qhov kev txhaum rhuav tshem peb txoj kev sib raug zoo nrog Vajtswv.

`Nyeem zaj uas hais hauv Chivkeeb 3:7â€“9. Zaj uas hais los no qhia txog qhov teeb meem uas txoj kev txhaum tau ua kom muaj phom sij li cas? Nws txhais tau li cas tias Vajtswv yog tus uas nrhiav Adas thiab Evas, ho tsis yog nkawv nrhiav Vajtswv?`

Vajtswv peb leeg ntawd cog lus cia tias yuav kho tib neeg tej qhov tshab ntawm kev txhaum. Vajtswv pub lub txiaj ntsim no rau txhua tus. Tiam sis tsis yog txhua leej txhua tus yuav txais Vajtswv li txiaj ntsim no.

Txhawm rau kho txoj kev sib raug zoo ntawm Vajtswv thiab tib neeg, ib tug ntawm Vajtswv lawv peb leeg thiaj yug los ua neeg. Yog li ntawd, Yexus, Vajtswv Txojlus, yug los ua neeg. Yexus nrog peb nyob thiab qhia Vajtswv lub tshwjchim ci ntsa iab rau peb pom (Yauhas 1:14-18). Yexus qhia peb txog Vajtswv txoj kev hlub thiab Nws txoj kev khuv leej. Yexus los tshaj tawm Vajtswv lub tshwjchim ci ntsa iab txhawm kom peb txoj kev sib raug zoo nrog Vajtswv uas raug rhuav tshem lawm thiaj tuaj yeem kho kom rov zoo thiab tsim kho dua tshiab. Txhua tus uas lees txais yuav txhua yam uas Yexus tshaj tawm los ntawm kev ntseeg tuaj yeem muaj kev sib raug zoo nrog Vaj Leej Txiv tau.