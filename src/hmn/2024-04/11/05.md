---
title:  Vaj Ntsujplig tus Dawbhuv
date:   11/12/2024
---

Vaj Ntsujplig tus Dawbhuv tsis tshwm ntau pe tsawg nyob hauv Phau Ntawv Yauhas npaum li Vaj Leej Txiv thiab Vaj Leej Tub tau tshwm los. Tiamsis Vaj Ntsujplig tus Dawbhuv txoj kev pab tseem ceeb heev rau kev ua tiav ntawm Yexus teg dej num.

`Nyeem Yauhas 1:10-13. Cov nqe Vajlug Kub no qhia dab tsi rau peb txog qhov tseem ceeb ntawm Vaj Ntsujplig tus Dawbhuv nyob hauv Vajtswv teg dej num ntawm kev hloov peb lub siab thiab cawm peb dim?`

Hauv Yauhas 1, peb pom tau tias Vaj Ntsujplig tus Dawbhuv teg dej num tseem ceeb heev nyob rau hauv Vajtswv hom phiaj los cawm cov neeg txhaum kom dim. Yauhas qhia peb tias txhua tus uas ntseeg hauv Yexus dhau los ua Vajtswv cov menyuam.

`Yauhas 3:5-8; 6:63; 14:26; 15:26 thiab 16:7-11 qhia peb txog Vaj Ntsujplig tus Dawbhuv teg dej num dab tsi?`

Peb tau txais koob hmoov thaum peb lees txais yuav Vaj Ntsujplig tus Dawbhuv. Vaj Ntsujplig tus Dawbhuv qhia peb tias Vajtswv yog qhov tseeb (Yauhas 3:33). Vaj Ntsujplig tus Dawbhuv qhia peb txoj kev txhaum rau peb pom. Nws qhia peb txog kev ncaj ncees thiab qhia peb thaum peb ua yuam kev (Yauhas 16:8-11). Yog peb xav paub tias dab tsi yog qhov ncaj ncees, qhov tseeb thiab qhov zoo, peb yuav tsum muab peb lub neej fij rau Vajtswv thiab ua raws li Nws Txojlus. Ces Vaj Ntsujplig tus Dawbhuv yuav pab peb. Nws yuav pab peb, peb yuav tsum hloov peb lub neej. Nws yuav pub lub hwj chim rau peb kom tsis txhob ua txhaum lawm.