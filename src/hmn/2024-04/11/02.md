---
title:  Peb Leej Txiv Tus Uas Nyob Saum Ntuj Ceeb Tsheej
date:   08/12/2024
---

Phau Ntawv Yauhas pib qhia paub txog tias txoj sia chiv keeb muaj los li cas. Phau Vajlug Kub pib qhia txog tib zaj ua hais Yauhas hais txog no. “Thaum chivkeeb Vajtswv tsim lub ntuj thiab lub ntiajteb” (Chivkeeb 1:1). Los sis: Thaum chiv keeb, Vaj Leej Txiv, Vaj Leej Tub thiab Vaj Ntsujplig tus Dawbhuv tsim lub ntuj thiab lub ntiajteb. Khoom ua ib ke, Vaj Leej Txiv, Vaj Leej Tub thiab Vaj Ntsujplig tus Dawbhuv yog lub npe hu ua Vajtswv peb leeg khoom ua ib tug Vajtswv.

Vajtswv peb leeg khoom ua ib tug Vajtswv tsim txhua yam. Lawv tsim tag nrho cov ntiaj chaw nyob rau sab nraud ntug thiab tag nrho cov neeg nyob rau hauv cov ntiaj chaw ntawd. Hauv peb lub ntiaj teb, Vajtswv tsim tib neeg. Vajtswv tsim tib neeg txhawm los rau lub laj thawj tshwj xeeb: Vajtswv cheem tsum kom peb ua lub neej nyob hauv kev hlub thiab kev thaj yeeb nrog Nws thiab ib leeg rau ib leeg.

Thaum Tswv Yexus nyob hauv ntiajteb no, Nws mloog Nws Leej Txiv lus thiab ua lub neej nyob raws li Vaj Leej Txiv txoj kev tswjhwm. Yexus hais tias, “'Kuv thiab leej Txiv yog ib tug xwb!'” (Yauhas 10:30). Yexus kuj hais tias, “‘Leej Txiv nyob hauv kuv thiab kuv nyob hauv leej Txiv’” (Yauhas 10:38) thiab “‘Yog kuv tsis ua kuv leej Txiv tes haujlwm, kuj tsis txhob tso siab rau kuv kiag li” (Yauhas 10:37).

Nyeem 5 nqe lus hauv qab no thiab qhia 5 yam uas Vaj Leej Txiv tau ua. (1) Yauhas 3:16, 17; 6:57 (2) Yauhas 5:22, 30 (3) Yauhas 6:32; 14:10, 24 (4) Yauhas 6:45 (5) Yauhas 15:16; 16:23.

`Cov nqe Vajlug Kub no qhia li cas rau peb txog kev sib raug zoo ntawm Tswv Yexus thiab Vaj Leej Txiv? Vaj Leej Txiv muab Nws lub txiaj ntsim zoo tshaj plaws los cawm peb dim ntawm kev txhaum. Qhov tseeb hauv phau Vajlug Kub qhia li cas rau peb txog Nws txoj kev hlub pub txhawm rau peb?`