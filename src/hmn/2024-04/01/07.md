---
title:  Nyeem Ntxiv
date:   04/10/2024
---

“Peb yuav tsum muaj kev ntseeg thooj ib yam li tus txiv neej tuag tes tuag taw muaj. Ces Vajtswv yuav kho peb. Kev txhaum txiav peb tawm ntawm Vajtswv. Peb txoj kev ntseeg tuag ib yam kev tuag tes tuag taw. Peb tsis tuaj yeem ua lub neej dawb huv ntau tshaj li tus neeg tuag tes tuag taw uas mus tsis taus kev.  Txhua tus uas muaj kev nyuaj siab thiab tawm tsam kev txhaum yuav tsum ntsia mus rau ntawm Yexus. Tus Cawm Seej qhau cev rau cov neeg uas Nws tau yuav los ntawm Nws cov ntshas. Tus Cawm Seej hais rau lawv los ntawm txoj kev khuv leej uas tsis tuaj yeem hais tawm ua los lus tias, 'Koj puas xav zoo kiag?” Tswv Yexus hais koj tias “Cia li sawv tsees hauv kev noj qab haus huv thiab kev thawj yeeb nyab xeeb. Tsis txhob tos txog thaum hnov tau tias koj ua tau zoo tag nrho lawm. Ntseeg Nws tej lus. Ces Vajtswv yuav ua raws li Nws tej lus cog tseg. Muab koj lub siab pub rau Tswv Yexus. Xaiv los ua dej num pub rau Nws. Thaum koj ua raws li Nws tej lus, Nws yuav pub zog rau koj. Tswv Yexus yuav tsoo txoj saw hlau ntawm txoj kev txhaum kom puas ntshoog mus (Niam Phauj Elees Ci Vais Phau Ntawv, Kev Ntshaw Vajtswv Ntawm Txhua Tiam Neeg, nplooj 203).

**Lus nug**:

`Vim li cas kev paub txog qhov tseeb thiaj li tsis txaus cawm kom peb dim? Dab tsi cawm peb dim thiab peb yuav ua li cas?`

`Ua tib zoo saib hauv Yauhas 5:47. Niaj hnub no, coob leej tsis kam lees tias muaj dej nyab ntiaj teb tshwm sim tiag. Cov neeg no ho tab tom ua li cas Tswv Yexus ho ceeb toom txog kev tawm tsam hauv Yauhas 5:47?`