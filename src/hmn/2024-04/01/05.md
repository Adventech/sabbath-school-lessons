---
title:  Kev muaj lub siab tawv
date:   02/10/2024
---

Tej txujci tseem ceeb thiab phimhwj tsis txaus los ua pov thawj tau tias yam ua ntawd yog los ntawm Vajtswv. Tiamsis thaum tej txujci tseemceeb ho yog los ntawm Vajtswv, yuav yog ib qho yuam kev loj heev yog tias peb tsis kam lees yuav tej ntawd.

`Nyeem zaj uas hais txog qhov txuj ci tseem ceeb uas Yexus ua hauv Yauhas 5:10-16. Peb kawm tau dab tsi los ntawm cov Yudais tej thawj uas muaj lub siab tawv?`

Cov Yudais tej thawj coj tau tso cai rau cov neeg mob kho tau rau Hnub Xanpataus los ntawm kev muaj xwm txheej ceev nkaus xwb. Tus txiv neej tau tuag tes tuag taw tau 38 xyoos lawm. Yog li, nws txoj kev kho mob tsis yog nyob hauv qab tej xwm txheej ceev. Tsis tas li ntawd xwb, puas tsim nyog tiag rau Yexus yuav tsum tau hais kom tus txiv neej ntawd nqa kiag nws lub chaw pw thiab mus kev rau hnub Xanpataus?

Yog hais tias ib tug neeg yeej tau txais hwj chim los ntawm Vajtswv los ua ib qho txuj ci tseem ceeb kho mob, tus neeg no puas tsim nyog yuav tsum paub tias nws tau tawm tsam cov neeg Yudais cov kev cai coj ntawm kev yaws lev thiab mus tsev rau hnub Xanpataus los tsis tsim nyog? Vim li cas Tswv Yexus thiaj ua tej no? Tswv Yexus xav pab cov Yudais tej thawj coj kom nkag siab txog qhov tseeb hauv phau Vajlug Kub uas tseem ceeb dua li lawv cov kev cai uas tib neeg rhawv tsim los. Cov kev cai no zais qhov tseeb txog Vajtswv thiab txog kev ntseeg tseeb tiag los ntawm cov neeg.

`Nyeem Yauhas 9:1-16; Malakaus 3:22, 23; Mathais 12:9-14. Lwm zaj uas hais los no qhia dab tsi rau peb txog kev muaj lub siab tawv uas cov neeg muaj?`