---
title:  Kev ua txuj ci tseemceeb ntawm lub pas dej Npexathas
date:   01/10/2024
---

Qhov txuj ci tseem ceeb tom ntej uas Yauhas sau txog yog tshwm sim ntawm lub pas dej Npexathas (Yauhas 5:1-9). Cov neeg coob coob ntseeg hais tias ib tug tim tswv ceeb tsheej ua rau cov dej hauv lub pas dej ntas. Thaum dej ntas, cov neeg coob coob xav tias thawj tus neeg mob nqes mus rau hauv dej yuav zoo mob. Ntau tus neeg vam tias yuav tau txais kev kho tau mob zoo. Cov neeg coob coob no nyob ib cig ntawm lub pas dej, tos nqes mus rau hauv lub pas dej. Yexus txawm mus rau nram Yeluxalees. Thaum Yexus hla lub pas dej, Nws pom cov neeg coob coob nyob ntawd to dej ntas.

`Nyeem zaj uas hais txog tus txiv neej tuag tes tuag taw hauv Yauhas 5:1-9. Txhua tus neeg uas nyob ib puag ncig lub pas dej xav tau txais kev kho zoo mob. Yog li ntawd, vim li cas Yexus thiaj nug tus neeg tuag tes tuag taw yog tias nws puas xav zoo (Yauhas 5:6)?`

“Yexus tsis thov kom tus neeg raug kev txom nyem no qhia nws txoj kev kev ntseeg rau Tswv Yexus pom. Yexus hais rau nws tias, “Cia li sawv tsees “' thiab nqa kiag koj lub chaw pw thiab mus kev.” [Yauhas 5:8]. Los ntawm kev ntseeg, tus txiv neej ntawd ntseeg Yexus cov lus hais. Ces lub cev uas muaj zog puv npo rov ua rau nws ob txhais raj npab thiab ob txhais ceg rov muaj zog. Nws tsis ntaus siab yaus txog Tswv Yexus cov lus hais. Nws ntseeg Yexus tej lus thiab ua raws. Thaum nws ua li ntawd, Vajtswv pub lub zog rau tus txiv neej sawv mus tau kev kiag (Niam Phauj Elees Ci Vais, Kev Ntshaw Vajtswv Ntawm Txhua Tiam Neeg, nplooj 202, 203).