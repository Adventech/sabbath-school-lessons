---
title:  Tswv Yexus qhov kev ua txuj ci tseem ceeb thib ob
date:   30/09/2024
---

Yexus ua txuj ci tseem ceeb ua ntu zus ntawm Nws ua dej num thaum nyob hauv ntiaj teb no. Tej txuj ci tseem ceeb no pab tau neeg coob coob los ntseeg hauv Nws. Yauhas tau sau txog tej txujci tseemceeb no kom neeg coob coob los ntseeg hauv Yexus, thiab.

`Nyeem txog Yexus qhov kev ua txuj ci tseem ceeb thib ob hauv Yauhas 4:46-54. Vim li cas Yauhas thiaj muab qhov kev ua txuj ci tseem ceeb thib ob txuas rau thawj qhov kev ua txuj ci tseem ceeb uas Yexus tau ua ntawm rooj tshoob hauv lub zos Kanas?`

Yauhas xav kom cov neeg uas tau nyeem nkag siab tias Yexus tej txuj ci tseem ceeb yuav pab lawv paub tias Yexus yog leej twg. Yog li ntawd, nws thiaj muab Yexus qhov kev ua txuj ci tseem ceeb thib ob txuas nrog thawj qhov. Tom qab ntawd, nws hais ntxiv tias, "No yog txujci tseem ceeb zaum ob uas Yexus ua rau thaum Nws tawm hauv Yudia los rau hauv lub xeev Kalilais” (Yauhas 4:54).

Peb yuav tsum to taub tias tej txuj ci tseem ceeb xwb yuav tsis txaus los ua pov thawj qhia peb tias Yexus yog tus Cawm Seej. Muaj neeg coob leej kuj tau ua txuj ci tseem ceeb yav dhau los. Ib txhia ntawm cov neeg no yog cov tub txib tseeb uas los ntawm Vajtswv. Tiamsis cov tub txib cuav kuj ua tau tej txujci tseem ceeb thiab. Tej txuj ci tseem ceeb qhia peb tias tej yam uas muaj hwj chim tshaj teg dej num ua tej neeb tab tom ua. Tej txuj ci tseem ceeb tsis txhais hais tias Vajtswv yog tus ua tej ntawd. (Dab kuj tuaj yeem ua tau “tej txuj ci tseem ceeb,” puas yog?)

`Tej neeg muaj peev xwm ua tej txuj ci tseem ceeb niaj hnub no thiab hais tias lawv yog los ntawm Vajtswv. Tiamsis peb yuav paub tau li cas tias qhov txujci tseem ceeb los ntawm Vajtswv?`