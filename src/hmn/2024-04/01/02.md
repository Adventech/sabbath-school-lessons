---
title:  Ua Tshoob Hauv Lub Zos Kanas
date:   29/09/2024
---

`Yexus ua txujci tseem ceeb dab tsi hauv lub zos Kanas? Qhov txuj ci tseem ceeb no pab Nws cov thwj tim ntseeg hauv Nws li cas? Nyeem Yauhas 2:1-11 rau cov lus teb.`

Hauv Yauhas 2, Yexus ua Nws thawj qhov txuj ci tseem ceeb los sis txujci phimhwj. Nws hloov dej ua cawv txiv hmab. Qhov txuj ci tseem ceeb no tau pab Yexus cov thwjtim txiav txim siab raws Nws qab. Qhov txuj ci tseem ceeb yog lub cim muaj hwj chim heev uas qhia cov thwjtim tias Yexus yog los ntawm Vajtswv los. (Muaj tseeb tiag, cov thwjtim tsis tau npaj tshij rau kev nkag siab txog tias Yexus yog Vajtswv lub sij hawm ntawd.)

Qhov txuj ci tseem ceeb ntawd pab Yexus cov thwjtim rov nco txog Mauxes. Mauxes yog tus thawjcoj ntawm cov Yixayees tom tiaj moj sab qhua. Vajtswv siv Mauxes uas tus thawj coj cov Yixayees tawm hauv tebchaws Iziv los ntawm "kev ua txujci tseem ceeb thiab txujci phimhwj" (2 Kevcai 6:22 thiab piv nrog 2 Kevcai 26:8). (Peb tuaj yeem hais tau tias Mauxes zoo tib yam li "tus Cawm Seej" rau cov neeg Yixayees.) Yog li ntawd, qhov txuj ci tseem ceeb tau pab cov neeg Yudais nco txog lub sijhawm uas Vajtswv tso cov Yixayees dim ntawm kev ua qhev hauv tebchaws Iziv. (Tom qab ntawd, Vajtswv tau cog lus rau Mauxes tias Nws yuav xa ib tug tub txib tshwj xeeb rau Nws haiv neeg yav tom ntej. Tus tub txib no yuav luag zoo ib yam li Mauxes. Vajtswv hais kom haiv neeg Yixayees mloog tub txib tshwj xeeb no lus. Tus tub txib no yog Tswv Yexus.)