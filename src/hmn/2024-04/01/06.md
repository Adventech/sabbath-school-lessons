---
title:  Yexus hu Vajtswv ua Leej Txiv
date:   03/10/2024
---

Qhov txuj ci tseem ceeb uas Yexus tau ua ntawm lub pas dej Npexatha ua rau Yauhas muaj sijhawm zoo los piav qhia tias Yexus yog leej twg. Yauhas sau txog qhov txuj ci tseem ceeb no muaj 9 nqe. Ces Yauhas thiaj siv 40 nqe ntxiv los tham txog tus uas ua txuj ci tseem ceeb (Yauhas 5:19–47).

`Nyeem Yexus cov lus hais rau cov Yudai tej thawj coj hauv (Yauhas 5:19-47). Yexus hais dab tsi los pab cov Yudai tej thawj coj kom nkag siab tias Nws yog leej twg tiag?`

Yexus piav Nws tej yeeb yam ua peb ntu. Ntu 1, Yexus piav txog Nws txoj kev sib raug zoo nrog Leej Txiv (Yauhas 5:19-30). Yexus hais tias Nws thiab Nws Leej Txiv khoom ib ke hauv kev pom zoo tag nrho. Yog li ntawd, Yexus thiaj muaj hwj chim ib yam li Vaj Leej Txiv muaj los txiav txim thiab tsa cov neeg tuag sawv rov qab los (Yauhas 5:25-30).

Ntu 2, Yexus hais txog plaub leej “tim khawv” uas tuaj yeem txhawb nqa yam uas Nws hais txog Nws tus kheej: (1) Yauhas tus uas muab neeg ua kevcai raus dej (Yauhas 5:31-35); (2) Yexus tej txujci tseem ceeb (Yauhas 5:36); (3) Vaj Leej Txiv (Yauhas 5:37, 38); thiab (4) phau Vajlug Kub (Yauhas 5:39). Txhua tus “tim khawv” no tshaj tawm lo ssis qhia tias Yexus yog leej twg.

Thaum kawg, hauv Yauhas 5:40-47, Yexus qhia cov Yudai tej thawj coj txog lawv tej kev txhaum. Yexus piv Nws teg dej num rau lawv tej kev qia dub.