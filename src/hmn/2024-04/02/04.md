---
title:  'Yexus kho tus txiv neej dig muag: Ntu 1'
date:   08/10/2024
---

`Yexus cov thwjtim xav li cas tias yog dab tsi ua rau tus txiv neej no dig muag? Yexus hais li cas los kho qhov kev ntseeg cuav ntawm Nws cov thwj tim?`

Yexus cov thwjtim ntseeg tias ib tug neeg muaj mob vim nws ua txhaum. Tiam sis Yexus kho Nws cov thwjtim tej tswvyim cuav. Qee lub sij hawm ib tug neeg raug kev txom nyem vim Vajtswv xav siv yam uas nws tau ntsib dhau los ntawd los pab cawm lwm tus thiab pub koob meej rau Vajtswv lub npe.

Hauv Phau Mathais, Malakaus thiab Lukas, cov zaj uas hais txog tej txujci tseem ceeb muaj feem zoo ib yam xws li: (1) tus kws sau qhia peb txog qhov teebmeem uas yuav tsum tau daw. (2) Tus neeg uas cheem tsum kev kho mob tuaj cuag Yexus. (3) Yexus kho tus neeg mob. Thiab (4) tus neeg mob qhuas Vajtswv los ntawm kev kho nws zoo. Feem ntau, lwm tus uas pom qhov kev kho mob zoo no kuj qhuas Vajtswv thiab.

`Zaj uas hais hauv Yauhas 9, Yauhas muab tag nrho plaub feem ntawm qhov txuj ci tseem ceeb rau peb pom. Yauhas tsis qhia cov neeg nyeem mus txog nqe 14, tias Yexus kho tus txiv neej dig muag rau Hnub Xanpataus. Yog li ntawd, cov Yudais tej thawj coj thiaj liam tias Yexus ua txhaum Hnub Xanpataus. Tu siab kawg, tus txiv neej dig muag ho pom tias Yexus yog leej twg tiag. Tiam sis cov thawj coj yog cov “dig muag” thiab tsis tuaj yeem lees txais tau tias Yexus yog Vajtswv.`