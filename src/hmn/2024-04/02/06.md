---
title:  Laxalau ciaj siav sawv rov qab los
date:   10/10/2024
---

Yauhas 11 npuv npo tej xov xwm ntshau siab heev. Laxalau, uas yog Yexus ib tug phooj ywg zoo, tab tom mob (Yauhas 11:19, 31, 33). Laxalau ob tug muam ntshau siab heev vim Yexus tsis cheem kom Laxalau txhob tuag (Yauhas 11:21, 32).

Yexus tseem nyob lub qub chaw uas nws nyob ntawd tau ob hnub ntxiv thiab (Yauhas 11:6). Yexus hais tej yam uas xav tsis thoob kiag li. Yexus hais tias Nws zoo siab uas Nws tsis tau nyob qhov ntawd (Yauhas 11:14, 15). Yexus tsis quav ntsej Laxalau los? Tseeb tiag, Yexus hlub tshua Laxalau kawg nkaus! Tiamsis Yexus zoo siab rau qhov Nws tau los lig vim yuav ua rau Nws tau hwv cheej nthuav tawm Vajtswv lub hwj chim thiab pub koob meej rau Vajtswv.

Thaum Yexus tuaj txog ntawm Laxalaus tsev, Laxalaus twb tuag tau plaub hnub lawm (Yauhas 11:17–27). Tom qab plaub hnub, Laxalus lub cev twb lwj lawm. Matha hais rau Yexus thaum Nws tuaj txog tias, “Tus Tswv, twb tsw tsw lwj lawm rau qhov twb tuag tau plaub hnub lawm” (Yauhas 11:39). Muaj tseeb tiag, Yexus txoj kev ncua ntev tau pab ua rau qhov txuj ci tseem ceeb ntawm kev tsa Laxalaus sawv hauv qhov tuag rov qab los muaj hwj chim thiab xav tsis thoob kiag li.

`Raws li yog Vajtswv, Yexus yog tus uas tsim txoj sia. Yog li ntawd, Nws muaj hwj chim tshaj txoj kev tuag. Yexus siv tej txujci uas tsa Laxalaus sawv hauv qhov tuag rov qab los los qhia qhov tseeb hauv phau Vajlug Kub: “Kuv yog qhov uas ciaj sawv rov los thiab yog txojsia. Tus uas ntseeg kuv txawm yog nws tuag lawm los nws yeej yuav muaj txojsia” (Yauhas 11:25).`