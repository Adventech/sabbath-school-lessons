---
title:  Kev ua pov thawj tias Yexus yog Vajtswv
date:   05/10/2024
---

### Nyeem zaj lus qhia rau lub lim tiam no
Yauhas 6:1–14; Yauhas 6:14, 15, 26–36; Yauhas 9:1–16; Yauhas 9:17–34; Yauhas 11:38–44.

> <p>Nqe Cim Nco</p>
> Tus uas ntseeg kuv txawm yog nws tuag lawm los nws yeej yuav muaj txojsia,thiab txhua tus uas muaj txojsia nyob thiab ntseeg kuv yuav tsis tuag ib txhis li. Koj puas ntseeg li no?” (Yauhas 11:25, 26)

Phau Vajlug Kub qhia peb tias Yexus yog Vajtswv Leej Tub uas nyob mus ib txhis. Yexus thiab Leej Txiv puav leej yog Vajtswv. Tsis muaj leej twg tsim Tswv Yexus. Nws tsis tau txais Nws txoj sia los ntawm leej twg. Tswv Yexus yog tus uas tsim txhua yam (Yauhas 1:1–3). Yexus ib txwm muaj txoj sia nyob. Yog li ntawd, yeej tsis muaj ib zaug uas Yexus tsis muaj sia zia nyob li. Thaum Yexus nqes los rau hauv ntiajteb no, Nws yug los ua neeg. Tiamsis Nws yeej tsis tso tseg txoj kev ua Vajtswv kiag li.

Qhov tseeb hauv phau Vajlug Kub hais txog Yexus yog qhov tseem ceeb rau Yauhas. Yauhas hais txog Yexus tej txuj ci tseem ceeb los sis tej lus qee los uas yuav pab peb to taub tias Yexus yog Vajtswv. Yexus kuj qhia tias Nws tej lus yog qhov tseeb thaum Nws ua tej txujci tseem ceeb.

Lub lim tiam no, peb yuav kawm txog Yexus tej txuj ci tseem ceeb tshaj plaws peb yam. Tej txujci tseem ceeb no qhia tias Yexus yog Vajtswv.