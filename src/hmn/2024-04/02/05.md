---
title:  'Yexus kho tus txiv neej dig muag: Ntu 2'
date:   09/10/2024
---

`Nyeem zaj uas hais txog tus txiv neej dig muag tom qab kawg hauv Yauhas 9:17-34. Cov lus nug twg uas cov Yudais tej thawj coj nug tus txiv neej dig muag tom qab Yexus kho nws zoo? Tus txiv neej teb li cas?`

Yauhas 9:17â€“34 tsuas yog tib ntu no nkaus xwb thiaj li tsis pom Yexus tshwm hauv zaj uas hais los no. Tab sis cov neeg hauv zaj no tab tom tham txog Yexus! Zaj uas hais txog tus txiv neej dig muag pib los ntawm lo lus nug uas Yexus cov thwjtim tau nug. Lawv xav paub seb yog tus txiv neej los yog nws niam nws txiv tej kev txhaum thiaj ua rau nws dig muag (Yauhas 9:2). Ib yam li ntawd, kev txhaum thiaj yog lub ntsiab lus hauv kev sib tham ntawm ntu no, thiab.

`Koj puas pom tias txhua yam hauv zaj no tau hais mus hais los? Nim no, tus txiv neej uas dig muag pib "pom" kev tseeb zuj zus lawm. Nws pom ntawm nws lub qhov muag thiab nkag siab tej yam ntawm nws lub siab uas cov Yudais tej thawj coj tsis xav pom los sis ntseeg txog Yexus. Cov Yudais tej thawj coj pib "dig muag" zuj zus hauv lawv txoj kev nkag siab txog Yexus (Yauhas 9:16). Yog li ntawd, lawv tsis tuaj yeem nkag siab tias Nws tuaj qhov twg tuaj (Yauhas 9:29). Cov Yudais tej thawj coj yog cov neeg dig muag ntawm sab ntsuj plig/kev ntseeg.`