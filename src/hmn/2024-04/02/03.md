---
title:  Yexus yog tus uas hais sawv cev pub rau Vajtswv
date:   07/10/2024
---

`Nyeem txog qhov txuj ci tseem ceeb hauv Yauhas 6:14, 15, 26–36. Cov neeg xav li cas txog qhov txuj ci tseem ceeb no? Yexus siv qhov txuj ci tseem ceeb no li cas los sim qhia cov neeg ntawd txog tias Nws yog leej twg?`

Cov neeg Yudai xav kom tus Cawm Seej los rau hauv lub ntiaj teb thiab cawm lawv dim ntawm lub Tebchaws Loos. Ob qhov nyuaj tshaj plaws uas tus thawj tub rog yuav tsum ua hauv tsov rog yog nrhiav zaub mov rau cov tub rog noj thiab saib xyuas cov tub rog uas raug mob los sis raug tua tuag.

Tiamsis Yexus tsis tau los nrhiav zaub mob rau cov tub rog noj los sis saib xyuas cov tub rog uas raug mob los sis raug tua tuag. Yexus hais tias, “Kuv yog cov mov uas cawm neeg txojsia. Tus uas los cuag kuv, tus ntawd yuav tsis tshaib ib zaug li” (Yauhas 6:35).

Nqe lus tshaj tawm no yog thawj qhov ntawm xya nqe uas tshaj tawm tias Yexus hais txog Nws tus kheej hauv Phau Yauhas uas pib los ntawm cov lus tias "Kuv yog." Txhua nqe ntawm xya qhov tshaj tawm tias "Kuv yog" txuas nrog ib daim duab tshwj xeeb uas qhia peb tias Yexus yog leej twg.

`Yog ib qho tu siab uas cov neeg tau tshawb nrhiav tus Cawm Seej uas yuav muab tau koob hmoov thiab kev nplua nuj rau lawv lub neej nim no. Yog li, peb yuav tsum ceev faj. Los sis peb kuj tuaj yeem "poob" rau lub voj "hlua" tau ib yam nkaus.`