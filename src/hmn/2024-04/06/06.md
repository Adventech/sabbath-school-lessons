---
title:  Cov neeg coob coob tshaj tawm tias Yexus yog leej twg
date:   07/11/2024
---

“Hnub kawg ntawm hnub ua kevcai nyob tsev pheeb suab. Nws yog hnub tseem ceeb tshaj plaws. Hnub ntawd Yexus sawv ntsug qw nrov hais tias, “Yog leejtwg nqhis, cia tus ntawd los cuag kuv thiab haus. raws li Vajtswv Txojlus hais tias, ‘Yog leejtwg ntseeg kuv, tus dej uas cawm neeg txojsia yuav txhawv hauv tus ntawd lub siab los (Yauhas 7:37, 38).

`Thaum Yexus nrog cov Yudais sib tham hauv lub rooj noj mov, muaj pes tsawg tus neeg hauv pawg neeg ntawd teb Nws? Nyeem Yauhas 7:37-53 los lus teb.`

Qee cov neeg hauv pawg neeg teb hais tias Yexus yog tus Tub txib tshwj xeeb uas Mauxes hais tias yuav los (nyeem 2 Kevcai 18:15–19). Lwm tus xav tias Yexus yog tus Cawm Seej. Tiamsis qhov kev ntseeg no ua rau cov neeg Yudais qee leej sib cav hais tias tus Cawm Seej yuav los qhov twg los. Lawv hais tias tus Cawm Seej yuav tsis tuaj pem Kalilais tuaj. Lawv kuj hais tias tus Cawm Seej yuav tsum yug los ntawm David caj ces. Yog li ntawd, tus Cawm Seej yuav tsum tau los yug hauv lub nroog Npelehees. Txhua yam no yeej muaj tseeb hais txog Yexus (piv rau Mathais 1–2). Tiamsis coob tus tsis paub tej no!