---
title:  Ntau Zaj uas hais txog Tswv Yexus ntxiv
date:   02/11/2024
---

### Nyeem zaj lus qhia rau lub lim tiam no
Yauhas 3:25–36; 1:32–36; 6:51–71; 5:36–38; 7:37–53.

> <p>Nqe Cim Nco</p>
> “Thaum luag muab kuv dai, kuv yuav coj txhua haivneeg los cuag kuv” (Yauhas 12:32)

Tswv Yexus hais qee yam uas xav tsis thoob txog Nws tus kheej, hais txog Nws ho yog leej twg, hais txog leej twg txib Nws los thiab hais txog qhov chaws uas Nws los. Yexus kuj ua tej txujci tseem ceeb thiab tej cim qhia tias Nws yog leej twg. Yexus tej yeeb yam ua pov thawj tias Nws txhais li cas txog qhov Nws hais.

Raws li zaj uas hais txog Yexus txuas ntxiv mus, cov neeg sib cais tias Nws yog leej twg tiag. Thaum Yexus kho tus txiv neej tuag tes tuag taws ntawm lub pas dej Npexathas, cov Yudais tej thawjcoj tau npau taws heev. Tom qab ntawd, Yexus tsa Laxalus sawv hauv qhov tuag rov qab los. Qee leej los ntseeg hauv Yexus vim yog qhov txuj ci tseem ceeb no. Tiam sis lwm tus muaj kev ntxub ntxaug Yexus. Qhov kev ntxub ntxaug no yuav ua rau lawv muab Yexus rau txim thiab yuav ua rau Nws tuag saum ntoo khaublig.

Lub lim tiam no, peb yuav saib ntau zaj ntawm qee cov neeg uas ua tim khawv pub rau Yexus. Hauv txhua zaj uas hais los no, peb tuaj yeem pom qee qhov ntawm Yexus tiag tiag. Cov zaj uas hais los no pab kom peb pom Tswv Yexus, uas yog tus Cawm Seej, meej tseeb tshaj qub.