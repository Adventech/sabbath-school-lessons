---
title:  Yauhas tus uas muab neeg ua kevcai raus dej muab nws tus kheej piv rau Yexus
date:   03/11/2024
---

`Yauhas muab nws tus kheej piv rau Yexus li cas? Nyeem Yauhas 3:25–36 rau los lus teb.`

Yauhas tus uas muab neeg ua kevcai raus dej cov thwj tim thiab ib tug neeg Yudais uas tsis teev npe tau sib cav txog txojkev cai ceev tus kheej kom huv. Thaum Yauhas cov thwjtim tuaj cuag nws los daws cov lus nug, lawv txawm taw mus rau Yexus. “Ces lawv txawm los cuag Yauhas thiab hais tias, “Xibhwb, koj puas nco qab tus txivneej uas nrog koj ua ke ntawm tus dej Yauladees sab hnubtuaj uas koj hais ntawd? Tamsim no nws tabtom muab neeg ua kevcai raus dej, thiab sawvdaws puavleej mus cuag nws!'” (Yauhas 3:26).  Peb pom tau yooj yim ntawm nqe no tias Yauhas cov thwjtim khib Yexus.

Yahaus tsis khib li. Nws paub teg dej num uas Vajtswv muab rau nws ua. Nws qhia nws cov thwjtim kom nco ntsoov tias nws yeej tsis tau hais tias nws yog tus Cawm Seej kiag li. Vajtswv txib Yauhas los pab tib neeg kom lees txais yuav tus Cawm Seej thiab npaj lawv lub siab kom tshij tos Nws. Yauhas tsuas yog Nws tus tim khawv xwb (Yauhas 1:6–8).

Yauhas hais qee yam uas qhia tias nws tsis muaj kev khav theeb hauv nws lub siab. Nrog rau cov lus no, peb nkag siab tias Yauhas yog ib tug neeg zoo kawg nkaus. Yauhas hais tias, “Nws yeej yuav loj zuj zus tuaj, tiamsis kuv yuav yau zuj zus mus” (Yauhas 3:30).