---
title:  Kev nkag siab tshiab txog tus Cawm Seej
date:   04/11/2024
---

`Raws li ib haiv neeg, cov neeg Yudais tos rawv tus Cawm Seej los ntev heev lawm. Yauhas tus uas muab neeg ua kevcai raus dej hais dab tsi txog Yexus uas ua rau tibneeg xav tsis thoob? Nyeem Yauhas 1:32–36 rau los lus teb.`

Cov neeg Yudais xav kom tus Cawm Seej los ua kom lawv dim ntawm cov neeg Loos kev tswj hwm. Lub Tebchaws Loos tswj hwm cov neeg Yudais tau ntev heev los lawm. Cov neeg Yudais ntseeg hais tias tus Cawm Seej yuav los ua kom Cov Neeg Loos txoj kev tswj hwm tag mus thiab ua rau cov neeg Ixalayees lub tebchaws tseem ceeb thiab muaj hwj chim. Tiamsis Yauhas tus uas muab neeg ua kevcai raus dej hu Yexus tias “Vajtswv tus menyuam yaj” (Yauhas 1:36). Lub npe no txuas nrog Yexus rau Nws txoj kev tuag yav tom ntej uas yog ua ib yam khoom fij txhiv neeg lub txhoj ntawm txoj kev txhaum. Cov neeg feem coob to taub yuam kev Yauhas tej lus hais txog Yexus. Lawv yeej tsis paub qhov uas Yauhas hais txog dab tsi kiag li.

Yog li ntawd, Yauhas tus uas Yexus Hlub tau sau txog Yexus lub neej. Yauhas xav pab tib neeg kom muaj kev nkag siab zoo txog Yexus. “Thaum Yexus ua kevcai raus dej, Yauhas tus uas muab neeg ua kevcai raus dej tau tshaj tawm tias Yexus yog Vajtswv tus menyuam yaj. Yauhas tej lus tau pab tib neeg kom nkag siab tus Cawm Seej txoj hauj lwm nyob rau hauv ib txoj kev tshiab. Vaj Ntsujplig tus Dawbhuv pab Yauhas tus uas muab neeg ua kevcai raus dej ra tau Yaxayas tej lus tias, 'Nws rau cab mus tua ib yam li tus menyuam yaj' (Yaxayas 53:7) “Niam Phauj Elees Ci Vais, Phau Ntawv Kev Ntshaw Vajtswv Ntawm Txhua Tiam Neeg, nplooj 136”.