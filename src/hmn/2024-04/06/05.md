---
title:  Vaj Leej Txiv qhia hais tias Yexus yog leej twg
date:   06/11/2024
---

`Vaj Leej Txiv hais dab tsi txog Yexus? Nyeem Mathais 3:17; Mathais 17:5; Malakaus 1:11; thiab Lukas 3:22 (kuj nyeem 2 Petus 1:17, 18).`

Thaum Yexus ua kevcai raus dej, Vaj Leej Txiv thiab Vaj Ntsujplig tus Dawbhuv los koom nrog Tswv Yexus lub sijhawm tseem ceeb no. Tswv Yexus teg dej num hauv ntiaj teb tab tom pib. Vaj Leej Txiv hais tias Yexus yog Nws Leej Tub uas Nws Hlub. Vajtswv txaus siab heev rau Nws. Tom qab ntawd, Vajtswv tshaj tawm dua ib lub sijhawm tseem ceeb thaum Yexus ua dej num hauv ntiajteb no. Peb tuaj yeem nyeem txog lub sijhawm no hauv Yauhas 12.

Yauhas qhia peb tias lub sijhawm no Yexus yuav luag ua tiav nrog Nws teg dej num hauv ntiaj teb. Cov Yudais tej thawj coj tsis tuaj yeem txwv Yexus hauv Nws teg dej num (nyeem Yauhas 12:19). Yog li ntawd, nim no lawv xav tua Yexus pov tseg ntau tshaj qub. Cov pej xeem hlub Yexus. Cov neeg coob coob tau hnov ntau zuj zus txog zaj uas cov neeg ua tim khawv uas pom Yexus tsa Laxalaus sawv hauv qhov tuag rov qab los (Yauhas 12:17, 18). Yog li ntawd, coob leej thiaj pib raws Yexus qab.

Lub sijhawm no, Vaj Leej Txiv rov hais lus saum ntuj ceeb tsheej los. Vajtswv Vaj Leej Txiv teb Yexus cov lus hauv Yauhas 12:28. Yexus hais tias, 'Au leej Txiv, thov koj ua rau koj lub npe tau koob meej.” Ces txawm muaj ib lub suab nrov saum ntuj tuaj hais tias, “Kuv twb tau koob meej lawm thiab kuv tseem yuav tau koob meej ntxiv!' (Yauhas 12:28).

`Vaj Leej Txiv lo lus tshaj tawm nyob rau hauv Yauhas 12:28 yog hais txog Yexus yuav ua ib yam khoom fij theej txhoj uas yog Vajtswv tus menyuam yaj tuag txhiv peb txoj kev txhaum.`