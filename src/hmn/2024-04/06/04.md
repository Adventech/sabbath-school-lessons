---
title:  Kev lees txais los sis tsis lees txais yuav Yexus
date:   05/11/2024
---

`Yexus hais tias dab tsi ua rau tibneeg muaj teeb meem ntawm kev lees txais yuav? Nyeem Yauhas 6:51–71 rau lo lus teb.`

Tom qab Yexus ua txuj ci tseem ceeb pub mov rau ntau tshaj 5,000 leej noj, cov pej xeem tau npaj tsa Yexus ua vajntxwv (Yauhas 6:1–15). Tom qab ntawd, nyob rau ntawm lub tsev sab laj hauv cov neeg Yudais lub moos Kapena-us, Yexus piav txog lub ntsiab lus ntawm sab ntsuj plig/kev ntseeg ntawm qhov kev ua txuj ci tseem ceeb rau cov neeg coob coob. Yexus hais tias, “'Kuv yog cov mov uas cawm neeg txojsia'” (Yauhas 6:35). Yexus piav tias lub ncuav no yog ib daim duab los piv txog Nws lub cev. Yexus yuav muab Nws lub cev los ua ib yam khoom fij theej neeg lub txhoj ntawm txoj kev txhaum xwv kom noob neej hauv ntiajteb no tau txojsia ntev dhaws mus ib txhis (Yauhas 6:51).

Yexus tej lus tab tom pab cov neeg coob coob nkag siab tias Yexus yuav tsis ua lawv tus vajntxwv. Tiamsis cov coob coob tsis kam lees tej uas Yexus qhia rau lawv. Cov uas raws Nws qab coob leej tau tso Nws tseg rau lub sijhawm no (Yauhas 6:66).

Tom qab ntawd Petus tshaj tawm ib sob lus uas zoo tshaj plaws txog Yexus tias Nws yog leej twg thiab Nws yuav tsum tau muab dab tsi. “Ximoos Petus teb Yexus tias, “Tus Tswv, peb yuav mus cuag leejtwg? Koj tej lus thiaj pub txojsia ib txhis tsis kawg.Peb yeej ntseeg thiab paub tias koj yog tus dawb huv ntawm Vajtswv (Yauhas 6:68, 69).