---
title:  Cia Saib Mus Rau Ntawm Tswv Yexus
date:   23/12/2024
---

`Nyeem txog qhov kev sib tham ntawm Tswv Yexus thiab Petus hauv Yauhas 21:20-22. Petus nug Yexus lo lus nug twg? Vim li cas lo lus nug no ho yog ib lo lus nug yuam kev? Tswv Yexus hais dab tsi rau Petus? Tswv Yexus lo lus teb pab kho qhov teeb meem no li cas?`

Tswv Yexus muab Petus teg dej nus rov qab ua nws  thiab hais rau nws tias, “Cia li raws kuv qab los” (Yauhas 21:19). Petus raws Tswv Yexus qab thiab nqes mus rau ntawm ntug hiav txwv. Ces Petus tig los pom Yauhas kuj raws Tswv Yexus qab thiab. Yog li ntawd, Petus thiaj nug Tswv Yexus txog Yauhas tias: “Tus Tswv, ua li tus txivneej no ne, ho yuav zoo li cas?” (Yauhas 21:21).

Thaum Tswv Yexus muab Petus teg dej num rov qab ua nws, tus Tswv kuj qhia Petus tias nws yuav tuag li cas (Yauhas 21:18). Petus kuj xav paub txog Yauhas txoj kev tuag thiab. Tswv Yexus qhia Petus kom tsis txhob txhawj txog qhov yuav tshwm sim rau lwm tus thwjtim. Qhov tseem ceeb tshaj plaws uas Petus yuav xav txog yog raws li Tswv Yexus qab.

Cia peb saib mus rau ntawm Tswv Yexus nkaus xwb, tsis yog rau lwm tus. Lub tswv yim no muaj hwj chim heev. Tswv Yexus yog peb tus Cawm Seej thiab tsis muaj lwm tus ntxiv lawm. Cov neeg coob coob yuav ua rau koj tag kev cia siab thiab tej zaum yuav ua rau koj raug mob, thiab. Tiamsis Tswv Yexus yuav tsis tso peb tseg ib zaug li. Tswv Yexus yog peb tus Xib Hwb thiab yog tus Coj Peb Kev.