---
title:  Kev Paub Tswv Yexus thiab Nws Cov Lus Qhuab Qhia
date:   21/12/2024
---

### Nyeem zaj lus qhia rau lub lim tiam
Yauhas 21:1–19; 21:20–22; 1:4-10; 4:46-54; 12:32.

> <p>Nqe Cim Nco</p>
> “Nej tshawb nrhiav Vajtswv txojlus rau qhov nej xav tias yuav ntsib txojsia ib txhis tsis kawg hauv txojlus ntawd. Txojlus ntawd kuj ua timkhawv txog kuv” (Yauhas 5:39).

Phau Yauhas xaus ib yam li Phau Malakaus xaus: nrog lub rooj sib tham ntawm Tswv Yexus thiab Nws cov thwjtim hauv Kalilais. Zaj lus qhia kawg no yog hais txog lub rooj sib tham ntawd.

Yexus cov thwj tim nyob nrog Nws tau ntau tshaj peb xyoos. Ib zaug dhau rau ib zaug, Tswv Yexus qhia Nws cov thwjtim tias yuav muaj dab tsi tshwm sim rau nws. Tiamsis cov thwjtim yeej tsis npaj txhij txhawm rau Tswv Yexus txoj kev tuag los sis sawv hauv qhov tuag rov qab los kiag li. Lawv tsis ntseeg tej lus uas Tswv Yexus hais rau lawv.

Niaj hnub no, peb tuaj yeem raug kev phom sij ntawm kev ua ib yam li cov thwjtim tau ua. Tej zaum peb yuav nyeem phau Vajlug Kub, tiamsis tej zaum peb yuav xav los sis hnov tau tias peb tsis tas yuav ua raws li. Tej zaum peb yuav tsis lees txais nws qhov tseeb ntawm sab ntsuj plig raws li qhov kaj uas los saum ntuj ceeb tsheej los uas yuav tsum coj peb tus cwj pwm. Thaum peb paub Tswv Yexus zoo tuaj, peb yuav xav ua lub neej nyob hauv Nws thiab ua raws li Nws tej lus qhia.