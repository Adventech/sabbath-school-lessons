---
title:  Rooj Sib Ntsib Hauv Kalilais
date:   22/12/2024
---

`Nyeem Yauhas 21:1–19. Cov nqe Vajlug Kub no qhia qhov tseeb uas tseem ceeb heev dab tsi rau peb? Cov lus tseeb hauv phau Vajlug Kub qhia dab tsi rau peb txog Vajtswv txoj kev khuv leej thiab qhov uas peb yuav tsum ntxuav peb lub siab ntawm txoj kev khav theeb tag nrho pov tseg?`

Hauv Yauhas 21, Tswv Yexus nug Petus peb lo lus nug. Tag nrho peb lo lus nug yog hais txog Petus txoj kev hlub rau nws tus Xib Hwb. Ua ntej Tswv Yexus tuag saum ntoo khaublig, Petus tau cog lus tias nws yuav tuag txhawm pub rau Tswv Yexus (Yauhas 13:37). Ces Tswv Yexus thiaj hais rau Petus tias nws yuav tsis lees paub Tswv Yexus peb zaug (Yauhas 13:38). Ntawm lub rooj sib tham hauv Kalilais no, Petus tsis tau muab nws tus kheej uas qhov tseem ceeb tshaj plaws ntawm kev sib tham nrog Tswv Yexus. Petus tsa Yexus ua qhov tseem ceeb tshaj plaws. Peter hais tias, “Tus Tswv, koj yeej paub txhua yam huvsi, Koj paub tias kuv hlub koj!'” (Yauhas 21:17).

Petus teb tawm los ntawm qhov uas nws ua vim nws lub siab tsis muaj kev khav theeb hlo li. Peb kuj pom tias Tswv Yexus lees txais Petus lo lus teb vim tus Tswv muab Petus teg dej num rov qab rau nws ua pub txhawm rau Vajtswv. Ib qho tseem ceeb tshaj plaws uas peb yuav tsum muaj thaum peb ua dej num txhawm pub rau Vajtswv yog lub siab tsis muaj kev khav theeb. Tom qab ntawd peb yuav saib rau Tswv Yexus thiab tsis yog rau peb tus kheej li dag zog, kev txawj ntse thiab pab ua Nws teg hauj lwm.