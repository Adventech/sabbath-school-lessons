---
title:  Qhov Kaj Thiab Qhov Tsaus Ntuj
date:   24/12/2024
---

`Nyeem Yauhas 1:4-10; 3:19-21; 5:35; 8:12; 9:5; 11:9, 10; 12:35. Cov nqe Vajlug Kub no tab tom hais txog ob yam sib txawv dab tsi? Vim li cas lo lus teb tseem ceeb heev rau peb kev to taub qhov tseeb hauv phau Vajlug Kub?`

Lub neej hauv lub ntiaj teb no puv npo nrog txoj kev txhaum. Twb yog li ntawd, Yauhas thiaj hais tias lub ntiajteb no yog qhov chaw tsaus ntuj nti. Tib neeg tsis xav paub qhov tseeb hauv phau Vajlug Kub. Ntawm peb tus kheej, peb tsis tuaj yeem nkag siab Vajtswv los sis paub tias Nws yog leej twg.

`Tswv Yexus hais li cas txog cov Yudais tej thawj ntawm sab ntsuj plig/kev ntseeg thiab lawv txoj kev ntseeg? Nyeem Yauhas 8:42-44 rau los lus teb.`

Thaum tib neeg tsis ua raws li qhov tseeb hauv phau Vajlug Kub, lawv ua raws li lawv lub tswv yim. Lawv muab phau Vajlug Kub piav qhia los sis muab lub ntsiab lus raws li neeg ntiaj teb. Tab sis cov ntseeg Yexus Khetos tseeb tiag yuav tsum lees tias Tswv Yexus yog qhov Tseeb thiab qhov Kaj. Peb yuav tsum ua raws li Nws nyob hauv peb txoj kev nkag siab hauv phau Vajlug Kub. Xatas “yog tus dag” (Yauhas 8:44). Yog tias peb tsis ceev faj, peb yuav raug kev phom sij ntawm kev ua ib yam li cov Yudais tej thawj coj tau ua. Yog li ntawd, peb yuav tsum mloog Vajtswv lus. Peb yuav tsum muab peb tus kheej fij rau Tswv Yexus hauv txoj kev ntseeg. Los sis tej zaum peb yuav nyeem phau Vajlug Kub thiab hais tias Nws yuav tsum txhais li qhov peb xav kom txhais. Qhov yuam kev no yooj yim ua dua li peb xav.