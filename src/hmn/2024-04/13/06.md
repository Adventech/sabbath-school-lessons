---
title:  Ua Neej Nyob Hauv Tswv Yexus
date:   26/12/2024
---

`Nyeem Yexus los lus tshaj tawm hauv Yauhas 12:32. Txoj kev tshaj tawm no qhia txog kev tswj hwm thiab lub hwj chim uas Tswv Yexus muaj nyob saum ntuj ceeb tsheej thiab hauv ntiaj teb no li cas?`

Raws li peb twb pom lawm, Phau Ntawv Yauhas qhia peb txog Tswv Yexus. Tiam sis peb yuav tsum txaus siab lees paub Vajtswv thiab mloog Nws lus. Hauv Phau Ntawv Yauhas, cov neeg uas ntsib Tswv Yexus yuav tsum txiav txim siab. Lawv yuav tsum txiav txim siab lees txais yuav qhov tseeb hauv phau Vajlug Kub. Los yog lawv yuav xaiv tsis lees yuav Nws.

Qhov zais cia rau kev muaj yeej yog kom peb yuav tsum sib txua nrog Tswv Yexus. Tswv Yexus yog Vajtswv Txojlus, Phau Vajlus Kub, yog Vajtswv. Tswv Yexus yog txoj kev mus cuag Vajtswv, qhov tseeb thiab Tsob Tseem Txiv Hmab.

Raws li peb tau pom lawm, peb peb Tug Vajtswv Khoom Ua Ib Tug muaj lub npe hu ua: Tib Tug Vajtswv xwb tab mas Muaj Peb Leeg. Peb Tug Vajtswv Ntawd yog Vaj Leej Txiv, Vaj Leej Tub thiab Vaj Ntujplig tus Dawbhuv. Peb Tug Vajtswv thiab Lawv Txojlus, phau Vajlug Kub, yuav coj peb mus cuag Lawv (Vajtswv). “Vajtswv hais lus rau peb hauv Nws Txojlus. Peb yuav hnov ntau lub suab nrog peb sib tham. Tiamsis Tswv Yexus ceeb toom rau peb kom ceev faj cov uas hais tias, Ntawm no yog tus Cawm Seej. Los yog tus Cawm Seej nyob tov. Peb yuav ua li cas thiaj paub yog tias muaj ib tug neeg qhia qhov tseeb hauv phau Vajlug Kub? Peb yuav tsum piv txhua yam uas lawv hais nrog phau Vajlug Kub.” (Niam Phauj Elees Ci Vais, Adventist Review thiab Sabbath Herald, 3/4/1888).