---
title:  Cov lus ntawm txoj sia ntev dhawv mus ib txhis
date:   25/11/2024
---

`Thaum Yexus nug Nws cov thwjtim tias lawv yuav tso Nws tseg, Petus hais li cas? Petus cov lus teb txhais tau li cas? Nyeem Yauhas 6:61–68 rau cov lus teb.`

Petus cov lus hais txog “txojsia ntev dhawv mus ib txhis” yog ib lub ntsiab lus tseem ceeb hauv Phau Yauhas. Yauhas hais txog txojsia dhawv mus ib txhis hauv Yauhas 6:27, 40, 47, 54, thiab 68. Nyob rau hauv Yauhas 6:35, Yexus hais tias Nws yog yog cov mov pub txojsia. Yog li ntawd, Yexus txojsia, txoj kev tuag thiab txoj kev sawv hauv qhov tuag rov qab los yog qhov uas Nws muaj peev xwm muab tau lub txiaj ntsim ntawm txojsia ntev dhawv mus ib txhis rau peb.

Yauhas siv cov lus uas hais txog “txojsia ntev dhawv mus ib txhis” los sis cov lus uas muaj lub ntsiab lus no zoo ib yam tsawg kawg 17 zaug hauv Phau Yauhas. Cov lus no tsis txhais hais tias nyob ua ib tug ntsuj plig uas tsis muaj lub cev los yog ua ib feem ntawm tus ntsuj plig uas tsis txawj tuag. Cov lus “txojsia ntev dhawv mus ib txhis ” txhais hais tias Vajtswv lub hwjchim pub txojsia. Lub hwj chim no cawm peb dim thiab muab txoj sia tshiab rau peb tam sim ntawd kiag thiab muaj txoj sia ntev dhawv mus ib txhis thaum Yexus rov qab los.

Tswv Yexus muaj lub cev ntaj ntsug thaum Nws nyob hauv ntiajteb no. Ib yam li ntawd, thaum Tswv Yexus tsa peb sawv hauv qhov tuag rov qab los, peb yuav muaj lub cev tshiab. Tom qab ntawd, Tswv Yexus yuav muab txojsia uas peb tau poob hauv Edees lawm rov qab los rau peb.

`Peb yuav tau txojsia ntev dhawv mus ib txhis li cas? Nyeem Yauhas 3:15, 16; 5:24; 6:40, 47; 8:31; thiab 12:46`