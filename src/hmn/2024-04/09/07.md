---
title:  Nyeem Ntxiv
date:   29/11/2024
---

Yexus “tau raug mob rau tej tsis ncaj ncees uas peb tau ua. Tiamsis nws raug mob vim yog tim peb tej kev fav xeeb, nws raug ntsoog vim yog tim peb tej kev txhaum. Txojkev nplawm uas ua rau peb tau nyob kaj siab lug poob rau saum nws, qhov nws raug to ntawd kuj yog kho kom peb zoo (Yaxayas 53:5).

“Vajtswv muab peb lub txim rau Yexus ris thiab muab txoj kev hlub uas yog Yexus Khetos li ntiag tug pub rau peb. Tswv Yexus tsis tau ua txhaum ib yam dab tsi li. Tiamsis Vajtswv rau txim rau Yexus txhawm rau peb tej kev txhaum, kom Vajtswv thiaj tuaj yeem lees txais yuav tau peb vim Yexus txojsia dawb huv. Peb tsis tau ib yam ua dab tsi los txhawm rau khwv kom tau Vajtswv txoj kev khuv leej. Yexus raug kev txom nyem los ntawm kev tuag txhawm pub rau peb. Yexus ua li ntawd kom peb thiaj tau txojsia uas yog Nws li ntiag tug. Peb raug kho zoo vim yog tim Tswv Yexus txoj fav xeeb” (Niam Phauj Elees Ci Vais, Phau Ntawv Kev Ntshaw Vajtswv Ntawm Txhua Tiam Neeg, nplooj 25).

**Lus nug**:

`Tswv Yexus tau muab ntau yam heev los txhawm kom cawm tau peb dim. Koj yuav pab tau lwm tus kom nkag siab qhov tseeb hauv phau Vajlug Kub uas xav tsis thoob kiag li thiab los cuag Nws hauv kev ntseeg tau li cas?`

`Yog muaj ib tug twg nug koj tias vim li cas koj thiaj ntseeg hauv Yexus, koj yuav teb li cas?`