---
title:  Tswv Yexus, yog tus uas pub txojsia rau peb
date:   23/11/2024
---

### Nyeem zaj lus qhia rau lub lim tiam no
Yauhas 1:29; 6:61–68; 1:12, 13; 3:18, 36; Teev Npe 13:23–33.

> <p>Nqe Cim Nco</p>
> “Yexus hais rau nws tias, “Kuv yog txojkev ntawd, yog qhov tseeb thiab yog txojsia. Tsis muaj leejtwg mus cuag tau leej Txiv tsuas yog mus ntawm kuv mus xwb” (Yauhas 14:6).

NYOB RAU HAUV PHAU YAUHAS, cov neeg coob coob feem ntau nug Yexus tias Nws yog leej twg. Yexus siv lo lus tias “KUV YOG” hauv Nws li lus teb. Cov lus teb no qhia tias Yexus yog Vajtswv. Tus “KUV YOG” tau tshwm rau Mauxes pom nplaim hluavtaws cig sib ntswg yos hauv tsob ntoo tuaj thiab hais tias, “'KUV YEEJ YOG KUV”” (Khiav Dim 3:14). Tom qab ntawd, tib tug Vajtswv no “tau yug los ua tib neeg thiab nyob hauv peb nruab nrab. Peb pom nws lub tshwjchim ci ntsa iab; Leej Txiv pub lub tshwjchim ntawd rau nws, rau qhov nws yog Leej Txiv tib leeg Tub” (Yauhas 1:14).

Lub ntsiab lus "KUV YOG" yog ib lub tswv yim tseem ceeb hauv Phau Yauhas. Nqe cim nco rau lub lim tiam no qhia txog lub tswv yim tseem ceeb no: 'Kuv yog txoj kev, yog qhov tseeb thiab yog txoj sia. Tsis muaj leejtwg mus cuag tau leej Txiv tsuas yog mus ntawm kuv mus xwb’” (Yauhas 14:6). Tus “KUV YOG” yog qhov kaj ntawm lub ntiaj teb no. Nws yog cov mov pub txojsia. Kuv yog lub rooj nkuag rau cov yaj. Nws yog tus tswv yug yaj uas zoo.

Lub lim tiam no, peb yuav kawm ntxiv txog cov pov thawj uas muaj chwj chim uas Yauhas muab rau peb nthuav qhia tias Yexus yog Vajtswv.