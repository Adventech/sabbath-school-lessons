---
title:  Hauv Nws Yog Txojsia
date:   24/11/2024
---

Hauv Yauhas 1:1, Yauhas hais tias Yexus yog Vajtswv Leejtub. Hauv Yauhas 1:4, Yauhas kuj qhia peb tias “txoj sia pib los ntawm Nws. Nws txojsia ntawd yog neeg txojkev kaj”. “Txojsia” uas Yauhas hais txog yog txoj sia uas tsuas los ntawm Vajtswv nkaus xwb. Tswv Yexus muaj txojsia nyob hauv Nws tus kheej. Qhov uas leej Txiv hlub kuv yog vim kuv tso kuv txojsia tseg thiaj tau txojsia ntawd rov los (Yauhas 10:17). Vim txoj sia pib los ntawm Yexus, Nws muaj peev xwm pub txojsia rau txhua tus uas Nws cheem tsum (Yauhas 5:21; piv nrog Yauhas 14:19).

Lo lus "txojsia" los ntawm lo lus "zu-es" hauv lus Kilis. Yauhas siv lo lus “zu-es” 36 zaug hauv Phau Yauhas. Hauv Yauhas 1:4, 5, nws qhia peb tias txhua txojsia pib los ntawm Tswv Yexus. Yauhas kuj siv lo lus “zo-es” txhais tias Vajtswv txoj hau kev cawm tib neeg dim ntawm kev txhaum. Feem tom qab ntawm Phau Yauhas, nws siv lo lus “zu-es” los tham txog Vajtswv txoj kev cog lus ntawm txoj sia ntev dhawv ib txhis (nyeem Yauhas 3:15, 16, 36; 4:14, 36; 6:27, 40, 47, 54, 68; 10:27, 28). Yog li ntawd, Tus uas muab txoj sia rau txhua yam uas muaj sia nyob hauv ntiaj teb no yog Tib Tug uas cawm peb dim thiab muab txoj sia ntev dhawv mus ib txhis rau peb.

`Vim li cas Yexus thiaj los rau hauv ntiajteb no? Nyeem Yauhas 1:29; 3:16; 6:40; 10:10; thiab Yauhas 12:27 rau los lus teb.`