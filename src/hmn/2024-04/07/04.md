---
title:  Philaj tshaj tawm tias Yexus yog leej twg
date:   12/11/2024
---

Yauhas qhia peb tias cov Yudais tej thawj coj sim ib zaug rau ib zaug, los ntes Yexus, muab nws rau txim thiab tua Nws pov tseg. Qhov uas cov thawj coj ua no tsis muaj qab haus, raws li Yexus hais, lub sijhawm uas Nws yuav tuag tsis tau los txog (Yauhas 2:4; 7:6, 8, 30; 12:7, 23, 27; 13:1; 17:1).

Nimno lub sijhawm twb los txog qhov Yexus yuav tuag lawm. Cov tub rog ntes Yexus nyob hauv lub Vaj Khexemanes. Cov tub rog coj Yexus mus cuag Anas, tom qab ntawd mus cuag Kayafa, uas yog cov Yudais tus thawj coj ntawm sab ntsuj plig/kev ntseeg. Ces cov tub rog ho coj Yexus mus rau Philaj ob zaug.

Raws li peb tau pom lawm, Yauhas sau txog ntau tus neeg uas tshaj tawm tias Yexus yog tus Cawm Seej. Ziag sim no Yauhas sau txog ib tug ntxiv uas tshaj tawm txog Yexus xws li: Philaj. Philaj muab Yexus rau txim. Philaj li lus tshaj tawm txog Yexus yog qhov tseem ceeb vim Philaj yog neeg Loos, yog tus tswv xeev thiab tus txiav txim. Cov neeg feem coob uas qhia peb tias Yexus yog leej twg tsuas yog cov neeg Yudais los sis cov neeg npluag thiab tsis muaj hwj chim.

`Philaj hais dab tsi txog Yexus? Philaj qhov kev tshaj tawm nthuav qhia dab tsi rau peb pom lub tswv yim tseem ceeb dab tsi hauv Phau Yauhas? Nyeem Yauhas 18:38 thiab Yauhas 19:4â€“22 rau cov lus teb.`