---
title:  Peb Zaj ua hais Txog Tswv Yexus
date:   14/11/2024
---

Lam xav tias koj nyob qhov chaws ntawd nrog Yexus thiab pom Nws ua tej txuj ci tseem ceeb. Peb yuav ntseeg hauv Yexus tom qab pom cov cim thiab yam uas xav tsis thoob, puas yog? Peb nyaj yuav xav li ntawd. Qee txoj hauv kev, peb muaj ntau lub laj thawj los ntseeg hauv Yexus dua li cov neeg tau pom tej txuj ci tseem ceeb uas Tswv Yexus tau ua los ntawd lawv tus kheej.

`Vim li cas? Dab tsi yog qhov tshwm sim thiab kev paub uas peb, uas yog cov ntseeg Yexus Khetos, muaj hnub no uas cov neeg uas nyob rau lub sijhawm Tiam Tswv Yexus ho tsis muaj? Tej yam no pab peb ntseeg hauv Yexus tau li cas? Nyeem Mathais 24:2; Mathais 24:14 thiab Mathais 24:6â€“8 los teb cov lus nug.`

Yog lawm, peb muaj zaj uas hais txog Tswv Yexus lub neej uas muaj hwj chim heev hauv Phau Yauhas. Peb kuj tuaj yeem saib rov qab mus rau keeb kwm thiab pom qhov tej yam uas Tswv Yexus thiab lwm tus kws sau phau Vajlug Kub tau cog lus tseg tshwm sim muaj tseeb.

Peb txhua tus muaj peev xwm muaj ib zaj uas yuav los qhia txog Tswv Yexus, thiab. Tiam sis ua ntej tshaj peb yuav tsum muaj kev sib raug zoo nrog Vajtswv tso. Peb zaj yuav tsis zoo li qhov uas pom cov neeg tuag sawv rov qab los. Tej zaum peb yeej tsis tau pom ib tug twg kho tau lwm tus ua dig muag thaum nruab thiab los. Tiam sis yog peb paub Tswv Yexus txhawm rau peb tus kheej, peb tuaj yeem qhia lwm tus txog Nws tau.