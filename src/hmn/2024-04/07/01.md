---
title:  Vajtswv foom koob hmoov rau cov uas ntseeg
date:   09/11/2024
---

### Nyeem zaj lus qhia rau lub lim tiam no
Yauhas 8:56; 12:1-3; 19:4–22; 20:19–31; Chiv Keeb 18:16-18; Mathais 24:2.

> <p>Nqe Cim Nco</p>
> “Tus uas tsis tau pom kuv tiamsis nws ntseeg, tus ntawd tau koob hmoov” (Yauhas 20:29)

Nyob rau hauv phau Yauhas, peb nyeem txog ntau tus neeg uas tau ntsib Tswv Yexus. Cov neeg no muaj kev ntseeg thiab kev paub kev tau ntsib sib txawv. Txhua tus neeg qhia rau peb qee yam tseem ceeb uas hais txog Tswv Yexus.

Cia peb saib seb cov neeg no hais li cas txog tus Tswv. Yauhas tus uas muab neeg ua kevcai raus dej hais tias: “'Saib maj, Vajtswv tus menyuam yaj” (Yauhas 1:36). Filis hais tias: “Peb twb ntsib tus uas Mauxe hais txog rau hauv phau kevcai'” (Yauhas 1:45). Nathana-ees hais tias: “Xibhwb, koj yog Vajtswv tus Tub! Koj yog cov Yixalayees tus Vajntxwv tiag!” (Yauhas 1:49). Tus pojniam Xamalis hais tias: Tus no puas yog tus Khetos?” (Yauhas 4:29). Tus poj niam Xamalis hais tias: "Peb paub tias tus no yog ntiajteb tus Cawmseej tiag tiag li (Yauhas 4:42). Ximoos Petus teb tias: “Tus Tswv, peb yuav mus cuag leejtwg? Koj tej lus thiaj pub txojsia ib txhis tsis kawg (Yauhas 6:68). Mathas teb tias, “Tus Tswv kuv ntseeg los maj, kuv ntseeg tias koj yog tus Khetos, yog Vajtswv leej Tub uas los rau hauv lub ntiajteb (Yauhas 11:27).

Cov neeg no yog leej twg? Vim li cas lawv thiaj hais tej no txog Yexus?