---
title:  Malis nthuav qhia nws txoj kev ntseeg hauv Yexus
date:   11/11/2024
---

Tshuav rau hnub mam txog lub caij ua Kevcai Hla Dhau, Yexus mus saib Malis, Mathas thiab nkawv tus kwv Laxalau. Ximoos ua ib pluag hmo rau Yexus noj thiab qhia rau Yexus tias nws muaj lus ua tsaug uas Yexus kho nws zoo lawm. Mathas ua tus txhab zaub mov ntawm pluag hmo ntawd. Laxalus zaum ntawm rooj mov nrog cov qhua (Yauhas 12:1-8).

`Malis ua dab tsi ntawm pluag mov ntawd? Nws li yeeb yam qhia peb txog nws dab tsi? Tsis tas li ntawd xwb, nws li yeeb yam qhia peb tias Yexus yog leej twg tau li cas? Nyeem Yauhas 12:1-3 rau cov lus teb.`

Hwj roj tsw qab tus nqi kim heev. Nws mus nqi npaum tej nyiaj them nqe zog uas ib tug tub zog ua txhua hnub ntawm ib lub xyoo. Tej zaum Malis tau coj hwj roj tsw qab no tuajk txhawm qhia rau Yexus tias nws zoo siab ua tsaug vim qhov Tswv Yexus tau zam nws tej kev txhaum thiab tsa nws tus kwv sawv hauv qhov tuag rov qab los. Malis npaj yuav siv hwj roj tsw qab rau ib hnub twg los pleev Yexus lub cev tom qab Nws tuag thiab muab tso rau hauv qhov ntxa. Tiamsis Malis hnov tias Tswv Yexus yuav los ua Vajntxwv. Nws xav ua thawj tug uas los hliv roj los pleev Tswv Yexus thiab coj lub meej mom los rau Nws.

`Yexus paub qhov uas nyob hauv Malis lub siab. Yexus yeej paub qhov uas nyob hauv koj lub siab thiab. Qhov tseeb uas tseem ceeb no yuav tsum qhia dab tsi rau peb txog qhov peb xav kom Tswv Yexus hloov peb lub siab?`