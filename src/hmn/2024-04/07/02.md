---
title:  Anplahas nthuav qhia nws txoj kev ntseeg hauv Yexus
date:   10/11/2024
---

`Vim li cas Yauhas thiaj muab Anplahas zaj uas hais txog tus Cawm Seej hauv nws phau ntawv? Nyeem Chiv Keeb 12:3; 18:16-18; 26:4; Mathais 1:1 thiab Tes Haujlwm 3:25 rau los lus teb.`

“'Phau Vajlug Kub tau qhia tias yuav muaj li cas rau yav tom hauv ntej. Cov qhe Vajlug Kub sau no hais tias Vajtswv yuav ua kom cov uas tsis yog neeg Yudais ua neeg ncaj ncees dhau los ntawm lawv txoj kev ntseeg. Vajtswv qhia Txojmoo Zoo no rau Anplahas ua ntej nws yuav tshwm sim' (Kalatias 3:8). Aplahas nthuav qhia kev ntseeg txog tus Cawm Seej uas yuav los. Yexus hais rau cov Yudais tias, ‘Nej txiv Aplahas zoo siab uas yuav tau pom kuv hnub. Nws twb pom lawm thiab zoo siab kawg.' (Yauhas 8:56).

Vajtswv muab ib tug laug yaj pub rau Anplahas ua khoom fij theej txhoj los muab hloov Ixaj chaws. Tus laug yaj no yog ib lub cim txog Yexus, Vajtswv Leej Tub. Tib neeg ua txhaum thiab rhuav Vajtswv txoj kevcai. Lawv lub txim yog kev tuag. Vaj Leej Txiv ntsia Nws Leej Tub thiab hais rau cov neeg txhaum hais tias, 'Cia li muaj sia zias nyob. Vajtswv hais tias Kuv nrhiav tau ib tug los hloov uas yuav tuag theej koj tej kev txhaum (Niam Phauj Elees Ci Vais, Phau Ntawv Cov Yawg Koob thiab Cov Cev Vajtswv lus, nplooj 154).

Aplahas txaus siab muab nws tus tub Ixaj ua ib yam khoom fij theej txhoj pub rau Vajtswv (Chivkeeb 22). Qhov kev ua no qhia txog Aplahas txoj kev ntseeg. Aplahas yam khoom fij theej txhoj no kuj pab peb to taub Vajtswv txoj hau kev cawm cov neeg txhaum.