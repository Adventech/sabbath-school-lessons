---
title:  'Yauhas tus uas muab neeg ua kevcai raus dej: yog ib tug ua timkhawv rau Yexus'
date:   20/10/2024
---

`Nyeem Yauhas 1:19–23. Yauhas tus uas muab neeg ua kevcai raus dej piav nws teg dej num pub rau Vajtswv li cas?`

Cov Yudais tej thawj coj ntawm sab ntsuj plig/kev ntseeg xa neeg mus nug Yauhas saib nws yog leej twg. Cov neeg coob coob cia siab tias tus Cawm Seej yuav los. Yog li ntawd, lawv thiaj xav kom Yauhas tus uas muab neeg ua kevcai raus dej los tshaj tawm yog tias nws yog tus Cawm Seej. Yauhas tsis yog txojkev kaj. Vajtswv txib Yauhas los ua timkhawv rau txojkev kaj. Tsis tas li ntawd xwb, Vajtswv txib Yauhas mus qhia kom cov neeg npaj txhij tos tus Cawm Seej yuav los (Yauhas 1:6–8). Yog li ntawd, Yauhas qhia tseeb tias: “Kuv tsis yog tus Mexiyas” (Yauhas 1:20).

Tsis tas li ntawd, Yauhas muab neeg ua kevcai raus los ntawm dej xwb. Tiamsis Yexus yuav muab neeg ua kevcai raus dej los ntawm Vaj Ntsujplig tus Dawbhuv (Yauhas 1:26, 33). Yauhas hais tias, “'kuv twb tsis tsim nyog daws nws txoj hlua khau kiag li'” (Yauhas 1:27). Yexus tseem ceeb dua Yauhas vim Nws yeej nyob ua ntej Yauhas yug lawm (Yauhas 1:30). Yexus yog Vajtswv tus Tub. Yauhas tsuas yog Nws tus tub txib xwb (Yauhas 1:34).

`Nyeem Yaxayas 40:1–5 thiab Yauhas 1:23. Cov nqe no pab peb to taub dab tsi txog Yauhas teg dej num tshwj xeeb?`