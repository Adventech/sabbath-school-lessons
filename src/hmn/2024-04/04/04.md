---
title:  Yauhas tus uas muab neeg ua kevcai raus dej ob tug thwjtim
date:   22/10/2024
---

`Nyeem txog Yauhas ob tug thwjtim hauv Yauhas 1:35-39. Ob tug thwjtim no ua dab tsi tom qab hnov Yauhas qhia txog Yexus?`

Nkawv xav nrog Yexus nyob. Yog li ntawd, nkawv thiaj tau nrog Yexus nyob ib hnub kiag. Leej twg yuav paub tias nkawv tau ntsib tej yam zoo kawg nkaus los sis tej yam uas xav tsis thoob uas Yexus qhia rau nkawv lawm?!

Nkawv nyaj yuav tau ntsib tej yam puv npov hwj chim. Tsis ntev tom qab ntawd, nkawv cheem tsum nthuav qhia yam uas nkawv rau ntsib ntawd rau lwm tus. Ib tug ntawm ob tug thwjtim yog Adales. Tam sim ntawd, Adales txawm mus hais rau nws tus tijlaug Ximoos hais tias, "'Wb twb ntsib tus Mexiyas lawm!' (Mexiyas txhais hais tias Khetos, Vajtswv tus tub txib) (Yauhas 1:41).

Ces Adales thiaj coj Ximoos mus cuag Yexus. Tam sim ntawd, Yexus qhia tias Nws paub Ximoos. “Yexus ntsia ntsoov Ximoos thiab hais tias, “Koj lub npe hu ua Ximoos uas yog Yauhas tus tub, tiamsis yuav muab koj hu ua Kefas.' (Lo lus Kefas thiab Petus txhais hais tias, “lub pobzeb.”) (Yauhas 1:42). Yexus paub thiab to taub Petus. Yexus txoj kev paub tshwj xeeb txog tib neeg yog ib lub ntsiab lus tseem ceeb hauv Phau Yauhas uas peb pom ib zaug tag ib zaug tuaj (nyeem Yauhas 2:24, 25).