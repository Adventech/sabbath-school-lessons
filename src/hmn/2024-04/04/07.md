---
title:  Nyeem Ntxiv
date:   25/10/2024
---

“Peb txoj kev ntseeg pab kom peb lees txais yuav Vajtswv txoj kev hlub tshua. Tiam sis kev ntseeg tsis yog peb tus Cawm Seej. Kev ntseeg tsis tau ua rau peb khwv tau ib yam dab tsi li. Kev ntseeg pab peb tuav Yexus cia thiab lees txais Nws tus kheej uas qhov khoom fij theej peb lub txhoj ntawm txoj kev txhaum. Yexus kuj pab kom peb paub tu siab rau qhov peb rhuav Vajtswv txoj kevcai. Kev zam txim yog Tswv Yexus li txiaj ntsim pub rau peb thiab (Niam Phauj Elees Ci Vais, “Nikaudemaus,” phau ntawv Kev Ntshaw Vajtswv Ntawm Txhua Tiam Neeg, phab 167–177).

“Peb tau txais kev cawm dim li cas? Mauxes tsa tus nab hauv tebchaws moj sab qhua. Ib yam li ntawd, Yexus raug ntsia tsa saum ntoo Khaublig. Txhua tus uas raug nab tom thaum lawv tsa muag ntsia tug nab ntawd mas lawv yuav ciaj sia nyob. "Twb yog li ntawd, Yauhas tus uas muab neeg ua kevcai raus dej txawm hais tias, “'Cia li saib Vajtswv tus menyuam yaj uas ris ntiajteb lub txim mus” (Yauhas 1:29). Qhov tseeb ntawm sab ntsuj plig, zoo ib yam li txojkev kaj uas ci los ntawm tus ntoo khaub lig los. Txojkev kaj no nthuav qhia peb txog Vajtswv txoj kev hlub” (Niam Phauj Elees Ci Vais, Phau ntawv Kev Ntshaw Vajtswv Ntawm Txhua Tiam Neeg, phab 175, 176).

**Lus nug**:

`Tom qab ntawd, Yauhas tus uas muab neeg ua kev cai raus dej tau qhia qee qhov kev ntau siab yaus uas nws muaj hais txog Yexus (Mathais 11:2, 3; Lukas 7:19). Dab tsi ua rau Yauhas cov lus nug? Peb kawm tau dab tsi los ntawm nws cov lus nug txog yuav ua li cas peb thiaj muaj kev ntseeg ruaj khov?`