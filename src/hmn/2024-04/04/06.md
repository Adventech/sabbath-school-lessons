---
title:  Nikaudemaus
date:   24/10/2024
---

`Nyeem zaj uas hais txog Nikaudemaus hauv Yauhas 3:1–21. Zaj uas hais los no qhia peb tias Yexus yog leej twg li cas?`

Nikaudemaus zaj uas hais txog Yexus yog ib feem tseem ceeb ntawm Yauhas phau ntawv. Nikaudemaus hais rau Yexus tias “Lanpi” los sis xibhwb. Nikaudemaus kuj ntseeg tias tej cim uas Yexus ua yog pov thawj tias Yexus los saum ntuj ceeb tsheej los. Yog li ntawd, ua ntej Nikaudemaus yeej to taub qhov nws ua, nws muab pov thawj los txhawb lub tswv yim tias Yexus yog tus Cawm Seej.

Nws ntseeg tej txujci tseem ceeb yog qhov ua pov thawj tias Vajtswv txib Yexus los. Tiam sis nws tsis ntseeg tias tej txujci tseem ceeb yog qhov pov thawj tias Yexus kuj ceev raws li Vajtswv tej lus cog tseg txog tus Cawm Seej hauv phau Vajlug Kub Qub txhua nqe. Yog li ntawd, Nikaudemaus thiaj tuaj cuag Yexus nrog qee qhov kev ua tsis ntseeg.  Lub sijhawm no, nws tsis tau ntseeg tias Yexus yog tus Cawm Seej tseeb tiag.

`Yexus paub qhov uas nyob hauv txhua tus neeg lub siab. Yexus hais rau Nikaudemaus tias nws, uas yog ib tug xibhwb thiab thawj coj hauv cov Yixayees, yuav tsum tau yug dua tshiab! Kev yug dua tshiab txhai tau li cas?`