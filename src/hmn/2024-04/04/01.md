---
title:  Ua tim khawv pub rau tus Cawm Seej
date:   19/10/2024
---

### Nyeem zaj lus qhia rau lub lim tiam no
Yauhas 1:19–23; 1:29–37; 1:35–39; 1:43–46; 3:1–21.

> <p>Nqe Cim Nco</p>
> “Yexus teb hais tias, “Kuv qhia tseeb rau koj hais tias yog leejtwg tsis yug dua tshiab, tus ntawd yeej tsis pom Vajtswv lub Tebchaws li” (Yauhas 3:3).

Yexus tau muab cov ntaub ntawv pov thawj uas muaj hwj chim rau tib neeg los txhawb nqa tej yam uas Nws hais txog Nws tus kheej. Yam uas Yexus hais txog Nws tus kheej yog, “Kuv hais tseeb rau nej tias, tus uas ntseeg kuj muaj txojsia ib txhis tsis kawg” (Yauhas 6:47).

Tab sis muaj ntau dua ntawd. Yexus muab dej hloov ua cawv txiv hmab. Nws pub mov rau ntau txhiab leej neeg los ntawd ob peb lub nyuag ncuav. Yexus kho ib tug thawj coj neeg Yudais tus tub. Yexus kho tus txiv neej tuag tes tuag taws ntawm lub pas dej Npexatha. Yexus kho tus txiv neej dig muag ib txwm nruab thiab los rov pom kev. Yexus tsa Laxalaus sawv hauv qhov tuag rov qab los. Yauhas sau txog cov zaj uas hais txog cov neeg coob coob uas ua tim khawv pub rau Yexus. Cov zaj uas hais txog lawv cov ntawd qhia peb tias Yexus yog leej twg. Cov tim khawv no suav nrog cov neeg Yudais, tsis yog neeg Yudais, nplua nuj thiab pluag, txiv neej thiab poj niam, cov thawj coj, cov neeg uas muaj kev kawm thiab cov neeg tsis muaj.

Yauhas kuj hais txog qhov uas Vajtswv Nws tus kheej ua tim khawv rau Yexus. Phau Vajlug Kub los ib yam thiab. Phau Vajlug Kub thiab Vaj Leej Txiv nthuav qhia tias Yexus yog tus Cawm Seej.