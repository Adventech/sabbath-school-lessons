---
title:  Filis thiab Nathana-ees
date:   23/10/2024
---

`Nyeem Yauhas 1:43–46. Filis cov lus qhia li cas txog nws txoj kev ntseeg hauv Yexus?`

Filis yog neeg hauv lub moos Npexaida. Adales thiab Peter kuj yog neeg pev ib yam. Filis nrhiav tau nws tus phooj ywg Nathana-ees thiab qhia nws txog Yexus. Yauhas tus uas muab neeg ua kevcai raus dej tis npe rau Yexus tias Vajtswv tus menyuam yaj. Adales qhia rau Petus tias nws ntsib tus Cawm Seej lawm. Tiamsis Filis hu Yexus tias yog tus uas Mauxes thiab Vajtswv cov tub txib tshwj xeeb sau txog. Filis kuj ntxiv lub npe tias, “Yexus ntawm Naxales.” Thaum Filis hais tias Yexus uas yog neeg Naxales, Nathana‑ees hais rau nws tias, “Yuav muaj ib yam dabtsi zoo tshwm hauv Naxale los tau lov?”

Nathana-ees los lus teb qhia rau peb tias nws muaj kev xav phem hauv nws lub siab tawm tsam lub nroog me me li Naxales. Tseeb tiag, tsis muaj vaj ntxwv yuav tuaj ntawm lub nroog no tuaj! Peb qhov kev xav phem txog tej yam yooj yim tuaj yeem txwv tsis pub peb pom tias tib neeg muaj nqis npaum li cas. Filis teb li cas? Nws tsis sim sib cav nrog Nathana-ees. Filis caw Nathana-ees los saib kom paub qhov tseeb txhawm rau nws tus kheej. Filis hais tias, “Cia li los saib maj” (Yauhas 1:46). Yog li ntawd, Nathana-ees thiaj los thiab pom. Nathana-ees tau ntsib Tswv Yexus thiab nws lub neej txawm txawv lub sij hawm ntawd los lawm.