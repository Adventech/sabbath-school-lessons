---
title:  Ib nplooj siab, ib txoj kev xav, lub txoj sia thiab ib lub cev
date:   13/04/2025
---

Txoj kev sib yuav nthuav qhia peb txog txoj kev hlub kev sib raug zoo ntawm peb thiab Vajtswv. Ob peb nqe lus hauv Vajlug Kub qhia peb pom qhov tseeb hauv phau Vajlug Kub. Cov kws sau Vajlug Kub siv txoj kev sib yuav ua ib los lus piv txwv txhawm rau qhov tseeb hauv phau Vajlug Kub ntau heev, raws li peb pom hauv Tshwmsim. Yog li ntawd, cov tub kawm Vajlug Kub yuav tsum nkag siab yam uas Vajtswv hais thaum Nws siv txoj kev sib yuav ua ib los lus piv txwv nyob Vajlug Kub.

`Phau Vajlug Kub hais txog txoj kev sib yuav hauv Chiv Keeb 2:23–25 thiab Efexaus 5:29–32. Tib neeg txoj kev sib yuav qhia peb li cas txog Yexus txoj kev sib raug zoo rau tib neeg?`

Vajtswv xav kom txoj kev sib yuav nyob ua ke mus tag ib sim neej. Tu siab kawg li, raws li neeg txhaum, peb tau rhuav tshem txoj kev sib yuav los ntawm ntau txoj hauv kev.

Peb yuav tsum tsis txhob xav tsis thoob tias Dab Ntxwg Nyoog ib txwm sim tawm tsam txoj kev sib yuav. Nrog rau Hnub Xanpataus, txoj kev sib yuav yog ib qho ntawm ob yam khoom plig uas Vajtswv tau muab rau peb hauv Edees. Ob yam khoom plig no qhia Vajtswv txoj hau kev kom muaj kev sib raug zoo nrog peb.

Txoj kev sib yuav yog coj ob tug neeg uas tsis muaj ib tug twg zoo tag tag los nyob ua ke. Yog li ntawd, txoj kev sib yuav yuav ua rau peb muaj teeb meem. Qhov kev sib yuav ntawm pawg ntseeg thiab Tswv Yexus uas yog tus Cawm Seej zoo kawg nkaus nrog tus nkauj nyab uas zoo tsis zoo tag. Txawm li ntawd los, peb tuaj yeem kawm paub tau txog Vajtswv txoj kev hlub los ntawm qhov kev sib yuav zoo zoo tau ua tus qauv cia tseg.