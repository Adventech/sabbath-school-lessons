---
title:  Los Piv txwv txog kev sib yuav
date:   12/04/2025
---

### Nyeem zaj lus qhia rau lub lim tiam no

Chiv Keeb 2:23–25; Exekhees 16:4–14; Hauxeyas 1:2; Chiv Keeb 24:1–4; Tshwmsim 19:1–9.

> <p>Nqe cim nco</p>
> “Thiab tus tubtxib saum ntuj hais rau kuv tias, “Cia li sau hais tias, ‘Cov uas raug hu tuaj koom tus Menyuam Yaj lub rooj tshoob tau nyob kaj siab lug.’” Thiab nws hais rau kuv tias, “Tej no yog Vajtswv tej lus tseeb (Tshwmsim 19:9).

Phau Vajlug Kub muaj ntau zaj uas hais txog kev hlub. Cov zaj uas hais txog txog kev hlub no pab peb to taub Vajtswv txoj hau kev cawm peb thiab Nws txoj kev hlub txhawm pub rau Nws haiv neeg. Kev sib yuav yog qhov ze tshaj plaws thiab tob tshaj plaws ntawm txhua txoj kev sib hlub ntawm ob tug neeg. Txoj kev sib yuav tuaj yeem qhia peb ntau zaj lus qhia tseem ceeb txog Vajtswv txoj kev hlub txhawm rau peb, txog peb txoj kev sib raug zoo nrog Nws thiab txoj haus kev uas Nws tau ua los cawm peb.

Cov tswv yim niaj hnub no hais txog kev hlub thiab kev sib yuav ua rau peb nkag siab nyuaj txog yam uas Vajtswv tab tom zam sim qhia peb txog kev sib yuav. Txoj kev sib yuav zoo ib yam li ib lub tsev kawm ntawv. Hauv lub tsev kawm ntawv no, peb kawm tau ntau zaj lus qhia tseem ceeb txog peb tus kheej thiab peb txoj kev sib raug zoo nrog Vajtswv.

Lub lim tiam no, peb yuav saib ntau yam sib txawv uas Vajlug Kub hais txog kev txij nkawm/kev sib yuav. Peb yuav kawm paub txog tej zaj lus piv txwv no los pab peb nkag siab txog txoj hau kev uas Vajtswv hlub peb.