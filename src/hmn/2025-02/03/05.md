---
title:  Ixaj thiab Lenpekas
date:   16/04/2025
---

Thaum Aplahas laus lawm, nws xav txog tej lus cog tseg uas Vajtswv tau cog tseg rau nws txog nws cov xeeb ntxwv yav tom ntej (nyeem Chiv Keeb 15:5). Ces Anplahas hais rau nws tus tubtxib uas laus dua lwm tus thiab ntseeg siab tshaj ib tug dej num tseem ceeb.

`Nyeem Chiv Keeb 24:1–4. Vim li cas ho tseem ceeb heev rau Aplahas uas nws tus tub yuav tsum tsis “pub yuav cov Kana-as tej ntxhais” los poj niam (Chivkeeb 24:3)?`

Anplahas lub hom phiaj yog hais txog fab kev ntseeg. Nws paub tias cov Kana-as txoj kev ntseeg thiab lawv txoj kev pe hawm tej vajtswv cuav yog kev phem kev qias. Anplahas tsis xav kom nws tus tub pib ntseeg cov Kana-as txoj kev ntseeg. Yog tias Ixaj yuav cov Kana-as tej ntxhais los ua poj niam, txoj kev ntseeg ntawd yuav tshwm sim tuaj.

Ntau zaj keeb kwm ntawm cov Yixalayees lub sij hawm tiam Vajlug Kub yog hais txog lawv ua raws li cov lus qhia cuav ntawm cov kev ntseeg uas nyob ib puag ncig lawv. Ib yam li ntawd muaj tseeb rau pawg ntseeg Yexus Khetos niaj hnub no. Tej zaum qhov piv txwv loj tshaj ntawm qhov teeb meem no yog qhov hloov kev pe hawm raws li Vajlug Kub Hnub Xanpataus mus rau Vas Thiv. Tseeb tiag, kev pe hawm Vas Thiv yuav yog ib feem tseem ceeb ntawm lub sijhawm ntiajteb kawg.

`Nyeem Chiv Keeb 24:57–67. Cov zaj lus qhia dab tsis uas peb kawm tau los ntawm Yexus thiab Nws pawg ntseeg los ntawm zaj uas hais los no?`