---
title:  Nyeem ntxiv
date:   18/04/2025
---

Nyeem Yauhas 2:1–11; Mathais 22:1–14; 2 Kauleethaus 11:1–5 thiab Mathais 25:1–13.

Peb yuav tsum nco ntsoov tas li tias Vajtswv tuaj yeem xwm coj tej yam uas tshwm sim tiag tiag thiab siv los qhia peb tej yam txog Nws lub hom phiaj rau pawg ntseeg yav tom ntej. Cia li xav txog kev ua tshoob hauv lub zos Kanas. Zaj no yuav pab peb nkag siab txog txoj hau kev uas cov kws sau phau Vajlug Kub siv kev sib yuav los ua lub cim rau hauv lawv cov sob lus tshwj xeeb txog yav tom ntej. “Yexus cov lus tau pub txhua yam uas cheem tsum rau rooj tshoob. Ib yam li ntawd, Yexus txoj kev hlub tshua muaj hwjchim heev. Nws txoj kev hlub tshua muaj peev xwm zam tau peb tej kev txhaum, ua kom peb ua tau neeg tshiab thiab muab txoj sia rau peb ntawm sab kev ntseeg.” (Niam Phauj Elees Ci Vais, Phau Ntawv Kev ntshaw Vajtswv ntawm txhua tiam neeg, nplooj 149.)

**Lus nug:**

`Zaj lus piv txwv txog hluas nkauj qhia dab tsi rau peb txog tiam ntiajteb kawg? Zaj lus qhia dab tsi uas qhia rau peb txog peb tus kheej txoj kev sib raug zoo rau Tswv Yexus thiab Nws txoj kev sib raug zoo nrog tag nrho pawg ntseeg? Ob yam no sib txawv li cas?`

`Cia li xav txog tej lus qhia cuav uas nkag los rau hauv pawg ntseeg. Ib yam ntawd yog kev pe hawm hnub Vas A Thiv. Puas muaj lwm yam kev ntseeg cuav nkag los rau hauv pawg ntseeg thiab? Tej lus qhia cuav ntawd nkag los rau hauv pawg ntseeg tau li cas? Peb yuav tiv thaiv peb tus kheej li cas los ntawm tej lus qhia cuav ntawd?`