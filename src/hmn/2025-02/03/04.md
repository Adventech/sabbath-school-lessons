---
title:  Hauxeyas tus pojniam deev hluas
date:   15/04/2025
---

Vajtswv hais kom Nws tus tub txib tshwj xeeb Hauxeyas ua tej yam txawv txawv heev. Vajtswv hais kom Hauxeyas mus yuav ib tug niam ntiav. Raws li peb tau pom nag hmo tias ib tug niam ntiav yog ib tug neeg uas mus ncev txaj nrog lwm txiv neej pw txhawm rau kev nrhiav nyiaj. Vajtswv txib kom Hauxeyas mus yuav ib tug niam ntiav vim Nws xav kom peb to taub tias kev txhaum txaus ntshai heev. Vajtswv xaiv Nws tus nkauj nyab yog haiv neeg Yexalayees. Cov Yixalayees ntxeev siab rau Vajtswv ib zaug tag rau ib zaug tuaj. Tiamsis Vajtswv coj lawv rov qab los tom qab lawv dag Nws thiab Nws rov tsim kho lawv dua tshiab.

`Piv Hauxeyas 1:2; 3:1; Tshwmsim 17:1, 2 thiab 18:1â€“4. Los lus tias ib tug niam ntiav hauv cov nqe Vajlug Kub no hais dab tsi? Pawg ntseeg Yexus Khetos tuaj yeem kawm paub dab tsi los ntawm Zaj uas hais txog Hauxeyas?`

Phau Vajlug Kub nthuav qhia tias pawg ntseeg nyob rau tiam Vajlug Kub Tshiab yuav ua yuam kev ib yam li cov Yixalayees tau ua nyob rau tiam Vajlug Kub Qub. Vajtswv li kev xaiv dhau los ua tej lus nthuav qhia peb tias Nws tab tom pab peb pom tej uas peb tau ua yuam kev thiab qhov ntawd ua rau Nws tau li cas.

`Dab tsi yog cov hau kev niaj hnub no uas txhua pawg ntseeg los yog peb pawg ntseeg kiag muaj peev xwm ua "siab tsis ncaj/khib lav" rau Vajtswv?`