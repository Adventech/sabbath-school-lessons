---
title:  Tus nkauj nyab uas zoo nkauj
date:   14/04/2025
---

Exekees 16 qhia peb txog qhov zoo kawg nkaus ntawm Vajtswv txoj kev hlub rau Nws haiv neeg. Vajtswv muab cov Yixalayees piv rau ib tug menyuam mos ua raug nrauj zoo hauv ib daim teb kom tuag mus. Tus Tswv coj tus menyuam mos los tsev. Nws ntxuav tus menyuam mos ntawd. Thaum nws loj hlob tiav nkauj lawm, tus Tswv yuav nws ua poj ua sev. Daim duab ntawm txoj kev sib yuav no muaj hwj chim heev.

`Nyeem Exekees 16:4–14. Zaj uas hais txog Vajtswv txoj kev saib xyuas tus nkauj nyab no qhia dab tsi txog Nws txoj hau kev txhawm pub rau peb?`

Vajtswv hais rau cov Yixayees tias nyob hauv Nws txoj kev tu, tus nkauj nyab “thiaj dhau los ua ib tug zoo nkauj heev'” (Exekees 16:13). Thaum Vajtswv xub pom nws, tsis muaj leejtwg xav tias nws zoo nkauj li. Tsis muaj leej twg xav tau nws los ua menyuam. Nws raug nrauj zoo cia kom tuag mus. Ces tus Tswv thiaj coj nws los tu. Nws zoo nkauj zuj zus mus txog thaum nws muaj koob meej nto moo lug.

Cov Yixalayees txoj kev zoo nkauj yog ib qho khoom plig los ntawm Vajtswv. Koj txojkev zoo nkauj ua rau koj muaj koob meej nto moo lug rau txhua haivneeg, rau qhov kuv muab koj tseev zam txaus nyiam thiab ntxim luag siab heev” (Exekees 16:14).

Vajtswv tus nkauj nyab zoo nkauj heev, tiam sis tsis yog vim nws ua txhua yam kom nws tus kheej zoo nkauj. Nws zoo nkauj heev vim yog Vajtswv foom koob hmoov rau nws los ntawm Vajtswv lub siab nyiam thiab ua rau nws zoo li ntawd. Ib yam li ntawd, cov Ntseeg Yexus Khetos kuj dhau los zoo nkauj rau hauv Vajtswv lub zeem muag, thiab.