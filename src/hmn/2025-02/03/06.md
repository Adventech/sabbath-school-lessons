---
title:  Vajtswv Txiav Txim Rau Tus Pojniam Phem Ua Phem Ua Qias
date:   17/04/2025
---

Nyeem Tshwmsim 19:1–9. Hauv cov nqe Vajlug Kub no, muaj ob yam uas ua kev zoo siab rau tib lub sijhawm: (1) qhov kawg ntawm tus niam ntiav thiab (2) txoj kev sib yuav ntawm Yexus nrog Nws tus nkauj nyab. Raws li peb tau pom, ib tug niam ntiav yog ib tug poj niam uas mus ncev txaj nrog lwm tus txiv neej pw txhawm rau kev nrhiav nyiaj. Yuav ua li cas ob yam no nthuav qhia txog Vajtswv txoj kev hlub tib lub sijhawm?

Nqi zog ntawm txoj kev dag/khib lav yog ib qhov mob heev. Kev dag/khib lav yog kev puas tsuaj rau peb cov menyuam thiab lwm tus neeg lub neej. Cov txiv los yog cov poj niam uas dag ntxias/khib lav tuaj yeem pom tias lub sijhawm thaum kawg lawv yuav tsis tuaj yeem tuav lawv txoj kev sib yuav tau mus ntxiv lawm. Thaum cov neeg hauv lub ntiaj teb no lub siab phem hlob zuj zus mus txog qhov lawv tsis paub tu siab rau tej kev txhaum mus ntxiv lawm, ces Vajtswv yuav xaiv xaus tib neeg li keeb kwm/ntiajteb kawg. Vajtswv tsis xav kom kev txom nyem los ntawm kev txhaum muaj mus ntxiv lawm. Thaum ntawd, peb yuav tu siab rau txhua tus uas tsis tau txoj sia. Tiamsis peb muaj peev xwm ua kev zoo siab tias kev txhaum thiab kev txom nyem tag tsis muaj ntxiv lawm. Vajtswv yuav tsim lub ntiajteb thiab lub ntuj tshiab. Tsis muaj leejtwg yuav ua txhaum tawm tsam Vajtswv ntxiv lawm. Peb kawm paub txog yam nyuaj heev tias Vajtswv ua yog lawm txog txoj kev txom nyem uas tshwm sim thaum peb cais peb tus kheej tawm ntawm Nws mus.

`Nyeem Tshwmsim 21:1–4. Txoj kev sib yuav siv los ua ib daim duab piv txwv hauv cov nqe Vajlug Kub no li cas? Nws txhais li cas? Vim li cas daim duab piv txwv no ua rau peb muaj kev vam thiab kev cia siab ua luaj?`