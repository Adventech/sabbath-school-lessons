---
title:  Txoj Kevcai nyob Hauv Peb Lub Siab
date:   20/05/2025
---

Ib pawg neeg tsawg tsawg sawv saum Roob Xi-oos. Lawv txhua tus muaj ib lub npe sau rau ntawm lawv hauv pliaj. Lub peb ntawd yog leej twg lub npe? Lub npe ntawd yog Leej Txiv thiab tus Menyuam Yaj lub npe. Lub npe no puas yog ob lub npe siv txawv? Yeej tsis yog li ntawd li! Tswv Yexus thiab Vaj Leej Txiv yog ib tug, puas yog? Lub npe hauv phau Vajlug Kub txhais tau tias ntau dua li daim ntawv lo uas tib neeg siv ib leeg rau ib leeg. Ib lub npe nthuav qhia txog yam uas nyob hauv tus neeg lub siab.

`Nyeem Khiavdim 33:18–23; 34:1–7; thiab Phau Ntawv Nkauj 119:55. Thaum Mauxes thov kom pom Vajtswv lub hwjchim ci ntsa iab, Vajtswv cog lus dab tsi nthuav qhia rau nws pom?`

Ib txhia xav tias Vajtswv lub hwjchim ci ntsa iab yog lub teeb ci ntsa iab uas tsis muaj leej twg tuaj yeem tsav los ze. Lub zeem muag no yog lawm. Tib lub sijhawm, Vajtswv lub hwjchim ci ntsa iab ci tshaj qhov kaj ci. Vajtswv lub hwjchim ci ntsa iab kuj suav nrog Nws txoj kev hlub thiab kev hlub kev tshua. Ib yam li ntawd muaj tseeb nrog Vajtswv lub npe.

Thaum phau Vajlug Kub hais txog ib pab neeg tsawg tsawg uas muaj Vajtswv lub npe sau rau ntawm lawv hauv pliaj, tsis yog hais txog cov tsiaj ntawv tiag uas sau rau ntawm lawv daim tawv nqaij! Yam uas Phau Vajlug Kub lub ntsiab tiag tiag yeej yog hais txog Vajtswv txoj kev hlub, kev zam txim thiab kev hlub tshua raug sau rau hauv koj li kev xav, koj lub siab thiab hauv koj lub neej.