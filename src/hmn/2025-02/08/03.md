---
title:  Roob Xi-oos
date:   19/05/2025
---

`Nyeem Phau Ntawv Nkauj 15 thiab 24, qhov uas Daviv nug ib lo lus nug tseem ceeb: “Leejtwg yuav mus nyob saum koj lub roob dawb huv?” (Phau Ntawv Nkauj 15:1; kuj nyeem Phau Ntawv Nkauj 24:3). Muab Daviv los lus teb hauv Phau Ntawv Nkauj no piv nrog rau Yauhas li lus piv txwv ntawm cov neeg uas sawv ntawm Roob Xi-oos hauv Tshwmsim 14:1–5. Dab tsi yog qhov zoo ib yam hauv Daviv cov thiab hauv tshooj no uas Yauhas sau tseg? Peb yuav koom nrog ob qhov no tau li cas?`

Yexus, uas yog tus Menyuam Yaj, pub lub zog rau peb sawv ntawm Roob Xi-oos. Daviv tsis hais txog tus Menyuam Yaj hauv nws zaj nkauj. Tiamsis Yauhas sau txog tus Menyuam Yaj hauv Tshwmsim 14. Tshwmsim 14 yog lo lus teb rau Daviv lo lus nug. Vim yog Vajtswv tus Menyuam Yaj sawv saum lub Roob Xi-oos, nyob hauv Vajtswv lub tuam tsev dawb huv, peb kuj muaj peev xwm nyob qhov ntawd tau nrog Nws hauv kev ntseeg. Peb tuaj yeem nkag mus nyob rau hauv tau los ntawm kev vam thiab kev cia siab thiab kev ua siab loj “rau hauv qhov chav dawb huv kawg nkaus los ntawm Tswv Yexus cov ntshav. Nws ua ib txoj kev tshiab thiab pub lub neej tshiab rau peb. Nws qhib Vajtswv txoj kev tshwj xeeb rau peb. Nws cia peb hla daim ntaub loj los sis daim ntaub uas zais Vajtswv ntawm peb. Qhov no tshwm sim thaum Yexus muab nws lub cev ua qhov khoom fij theej txhoj” (Henplais 10:19, 20). Yog tsis muaj Tswv Yexus cov ntshav, peb muaj kev cia siab dabtsi? Tsis muaj kev vam thiab kev cia siab kiag li!