---
title:  Nyeem ntxiv
date:   23/05/2025
---

â€œDaviv zaj paj huam thiab zaj nkauj qhia ntau yam ua tib neeg tau ntsib tau pom: los ntawm kev tu siab thiab kev txhaum mus rau txoj kev ntseeg thiab kev hlub rau Vajtswv. Yam uas tau teev tseg txog Daviv lub neej qhia tias kev txhaum ua rau muaj kev txaj muag thiab kev txom nyem. Tiamsis Vajtswv txoj kev hlub thiab kev hlub tshua yeej cawm tau txhua leej. Kev ntseeg yuav ua rau cov neeg uas paub tu siab txog lawv tej kev txhaum dhau los ua Vajtswv cov me nyuam. (Niam Phauj Elees Cis Vais, Phau Ntawv cov yawg koob thiab cov cev Vajtswv lus, nplooj 754).

**Lus nug:**

`Daviv tau ua ntau yam yuam kev. Tiamsis Vajtswv siv nws los qhia qhov tseeb rau peb txog Nws txoj kev hlub tshua. Daviv nthuav qhia rau peb txog Tswv Yexus teg dej num yav tom hauv ntej li cas? Vim li cas peb tsuas cia siab rau lub txiaj ntsim ntawm kev hlub tshua thiab kev zam txim uas Yexus muab rau peb?`

`Cov nkauj los sis zaj paj huam twg hauv phau Ntawv Nkauj tau pab koj yav dhau los? Cov nkauj thiab cov paj huam pab koj nkag siab zoo txog yam uas koj tau ntsib dua li cas?`

`Nyeem cov lus uas Niam Phauj Elees Cis Vais hais saum toj no ntxiv. Vajtswv txoj kev hlub tshua thiab kev cawm dim tau pab koj tu siab rau koj tej kev txhaum li cas? Nws txoj kev zam txim pab tau koj li cas los ua Nws tus me nyuam tom qab koj ua txhaum?`