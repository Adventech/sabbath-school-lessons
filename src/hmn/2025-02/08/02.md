---
title:  Peb tus pov thawj hlob los sis tus thawj coj ntawm sab kev ntseeg
date:   18/05/2025
---

Vajtswv hais kom Mauxes tsa ib lub tsev ntaub dawb huv ua qhov chaws uas Nws thiaj tau nqe los nyob kis nruab nrab ntawm Nws haiv neeg. Mauxes tsis raug tso cai ua raws li tus qauv uas nws nyiam. Vajtswv muab tus qauv tshwj xeeb rau Mauxes ua raws li ntawd xws li: “'Yuav tsum ceev faj ua txhua yam raws li tus qauv uas kuv hais rau koj saum lub roob' (Khiavdim 25:40). Phau Henplais qhia peb tias tus qauv uas Mauxes siv yog lub tuam tsev saum ntuj ceeb tsheej tus qauv.

`Nyeem Henplais 9:11–15 hais txog Tswv Yexus uas yog peb tus Povthawj Hlob nyob hauv lub tuam tsev saum ntuj ceeb tsheej. Cov nqe Vajlug Kub no qhia dab tsi rau peb txog yam uas Tswv Yexus ua pub rau peb nimno?`

Phau Vajlug Kub cov cim ntawm kev fij khoom theej txhoj thiab kev pe hawm qhia txog teg dej num yav tom ntej uas Tswv Yexus yuav ua. Txhua yam hauv lub tsev ntaub dawb huv los ntawm tej rooj tog thiab tej khoom fij rau cov pov thawj los sis cov thawj coj dawb huv qhia peb txog Tswv Yexus.

Phau Tshwmsim teev cov cim no ntau heev. Raws li Paulus hais tseg tias, cov kev tau ntsib thiab tau paub ntawm haiv neeg Yixalayees thaum tiam Vajlug Kub Qub “tau tshwm sim txhawm los nthuav qhia rau peb paub qee yam. Tej ntawd raug sau los qhia peb tias lub sijhaum ntiajteb kawg nyob ze lawm” (1 Kauleethaus 10:11).