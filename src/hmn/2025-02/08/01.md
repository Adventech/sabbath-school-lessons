---
title:  "Hauv Phau Ntawv Nkauj: Ntu 1"
date:   17/05/2025
---

### Nyeem zaj lus qhia rau lub lim tiam no

Henplais 9:11–15; Phau Ntawv Nkauj 15; 24; Khiavdim 33:18–23; Phau Ntawv Nkauj 5; Tshwmsim 14:1–12.

> <p>Nqe cim nco</p>
> “Tom qab ntawd kuv ntsia dheev, kuv pom tus menyuam Yaj sawv saum lub Roob Xi-oos; thiab pom ib puas plaub caug plaub txhiab leej uas muaj tus menyuam Yaj thiab nws Txiv lub npe nias rau ntawm lawv hauvpliaj, lawv nrog tus menyuam Yaj sawv ua ke” (Tshwmsim 14:1).

Raws li Cov Ntseeg Xes Vees De Ev Vees Tiv, peb tshawb nrhiav cov zaj uas tau hais ntawm Phau Vajlug Kub Qub kom pom cov cim uas yog tib yam uas kuj tau siv hauv Phau Tshwmsim. Cov zaj uas tau hais no pab peb nkag siab cov cim hauv phau Tshwmsim zoo dua tuaj. Cov zaj uas hais no tsis yog ib feem ntawm phau Vajlug Kub uas muaj cov cim nkaus xwb.

Phau Ntawv Nkauj kuj muaj cov cim uas peb nyeem txog hauv Phau Tshwmsim. Phau Ntawv Nkauj yog ib phau ntawm teev cov paj huam dawb huv thiab cov nkauj. Cov paj huam thiab cov nkauj no hais txog ntau yam kev tau ntsib thiab kev paub ntawm tib neeg. Cov tau ntsib thib paub no suav nrog tej kev txom nyem thiab kev tu siab uas hais txog txoj kev txhaum npog kev xyiv fab vim yog Vajtswv cov lus cog tseg txog kev zam txim thiab kev hlub tshua.

Tseeb tiag, thaum peb ua tib zoo nyeem Phau Ntawv Nkauj, peb yuav nkag siab phau Tshwmsim zoo dua qub. Peb yuav to taub Tshwmsim 14, uas hais txog teg kawg ntawm Vajtswv pawg ntseeg sij hawm ntiajteb kawg.