---
title:  Phau Ntawv Nkauj 5
date:   21/05/2025
---

`Nyeem Phau Ntawv Nkauj 5. Nyob rau hauv zaj paj huam no, Daviv piv cov uas tau txais kev cawm dim thiab cov uas tsis tau txais kev cawm dim. Muab Ntawv Nkauj 5 piv nrog Tshwmsim 14:1–12. Koj pom dab tsi uas zoo ib yam hauv ob nqe Vajlug Kub no? Koj li lus teb pab koj nkag siab li cas uas txhais tau tias yog ib feem ntawm Vajtswv pawg ntseeg nyob rau lub sij hawm ntiajteb kawg?`

Daviv hais tias Vajtswv yeej tsis “nrog cov neeg ua phem ua qias nyob li” (Phau Ntawv Nkauj 5:4). Lub hom phiaj qhov uas Vajtswv hais kom Nws haiv neeg los tsim ib lub tsev ntaub dawb huv tiam Vajlug Kub Qub txhawm pub rau Nws kom Nws thiaj nqe los nrog lawv nyob tau. Tib yam li ntawd yuav tshwm sim hauv Vajtswv lub tebchaws (nyeem Tshwmsim 21:3). Cov neeg uas los ze Vajtswv lub zwm txwv yuav tau txais kev cawm dim.

Tsis tas li ntawd xwb, koj puas pom tias cov uas tau txais kev cawmdim hauv Tshwmsim 14 yeej tsis qhia tej lus dag li (Tshwm Sim 14:5)? Lawv qhia qhov tseeb. Lawv tej lus thiab kev coj cwj pwm nthuav qhia Vajtswv txoj kev hlub thiab kev hlub tshua. Tsis tas li ntawd, Cov neeg ua phem ua qias tsis qhia qhov tseeb (Phau Ntawv Nkauj 5:9).

Yauhas nthuav qhia peb txog qhov uas xav tsis thoob kiag li hauv ntu no ntawm Tshwmsim 14. Vajtswv cawm cov neeg txhaum dim los ntawm kev tuag. Nimno lawv sawv nrog Vajtswv. Cov neeg txhaum no tsis khwv tau tej txiaj ntsim no los ntawm Vajtswv. Vajtswv pub lub txiaj ntsim no rau lawv vim yog Vajtswv tus Menyuam Yaj, Yexus Khetos, sawv nrog lawv nyob qhov ntawd. Vajtswv zam txim pub rau lawv thiab cawm lawv dim.