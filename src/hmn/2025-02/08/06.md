---
title:  Thov Koj qhia rau cov neeg txhaum txog koj txoj haus kev
date:   22/05/2025
---

Tom qab tus Tswv tau tshwm sim rau Yaxayas hauv Yaxayas 6:1–8, Yaxayas paub tau tias nws tej kev txhaum raug zam txim lawm. Ces Yaxayas teb Vajtswv tej lus caw kom mus ua Nws teg dej num. Yaxayas hais tias, “Kuv nyob ntawm no! Thov txib kuv mus!” (Yaxayas 6:8). Tseeb tiag, Yaxayas paub tias txhua yam nws ua txhaum yog dab tsi. Tiamsis thaum Yaxayas paub tias Vajtswv lees txais yuav nws, nws yeej npaj siab tsij mus ua dej num txhawm pub rau tus Tswv.

`Nyeem Phau Ntawv Nkauj 51:7–15. Daviv cog lus tias yuav ua yam twg pub rau Vajtswv tom qab nws txoj kev txhaum raug zam txim?`

Thaum Vajtswv caw peb los rau hauv Nws lub hwj chim ci ntsa iab, Nws yuav xa peb tawm mus txhawm koj pab cawm tau lwm tus. Vajtswv thov kom cov uas tau txais kev cawm dim lawm los txhawb nqa Nws. Nws txib lawv tawm mus uas yog Nws cov tub txib kom mus cawm tau lwm tus neeg txhaum. Nyob rau yav tom ntej uas ze ze no, Vajtswv haiv neeg yuav qhia Nws sob lus zaum kawg uas muaj zog heev. Tshwmsim 18:1 qhia peb tias Vajtswv txoj lus caw zaum kawg rau lub ntiaj teb uas poob rau txoj kev txhaum lawm yuav uas rau lub ntiajteb no puv nkaus qhov tseeb hauv phau Vajlug Kub.

“Thaum ib tug neeg los cuag Tswv Yexus, nws xav qhia rau lwm tus hais tias Tswv Yexus yog Nws tus phoojywg zoo kawg nkaus. Tus uas tau txais kev cawm dim lawm tsis tuaj yeem zais qhov tseeb hais txog Tswv Yexus hauv nws lub siab tau. (Niam Phauj Elees Cis Vais, Phau ntawv ib kauj ruam mus rau ntawm Tswv Yexus, nplooj 78).

Yog tsis muaj Txojmoo Zoo uas hais txog Tswv Yexus, peb tsis muaj ib yam dab tsi uas tsim nyog hais rau lwm tus.