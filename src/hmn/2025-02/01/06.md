---
title:  Lus piv txwv lossis kev tau ntsib dhau los tiag tiag?
date:   03/04/2025
---

Thaum peb kawm phau Vajlug Kub tej sob lus tshwj xeeb txog yav tom ntej, peb yuav tsum paub tias phau Vajlug Kub tab tom hais txog lub cim thaum twg los sis phau Vajlug Kub tab tom hais txog qhov uas muaj tseeb tiag dhau los thaum twg. Yog li ntawd, peb yuav txiav txim siab li cas yog tias tus kws sau phau Vajlug Kub hais txog cov cim los sis ua lus piv txwv? Peb yuav ua li cas thiaj paub tias cov cim tiag tiag txhais li cas? Txoj hauv kev zoo tshaj plaws kom paub yog saib seb lwm tus kws sau phau Vajlug Kub siv tib lub cim los sis ua lus piv txwv hais li cas hauv phau Vajlug Kub. Peb yuav tsum tsis txhob saib yuav txoj hauv kev uas lub cim los sis los lus piv txwv siv nyob rau tiam niaj hnub nim no. Qee cov neeg xav tias tus dais hauv Daniyees 7 yog lub cim rau teb chaws Lav Xia. Vim li cas? Vim muaj coob tus neeg siv tus dais niaj hnub no ua lub cim rau lub tebchaws ntawd. Tiamsis peb yuav tsum tsis txhob ua raws li txoj kev npaj no thaum peb kawm Vajlug Kub tej sob lus tshwj xeeb.

`Saib cov nqe Vajlug Kub hauv qab no. Koj pom lub cim twg hauv txhua nqe Vajlug Kub thiab lub cim txhais li cas? Nco ntsoov cia phau Vajlug Kub rov piav txog Vajlug Kub nkaus xwb. (1) Daniyees 7:7; 8:3; 7:24 (2) Tshwmsim 1:16; Efexus 6:17; Henplais 4:12 (3) Tshwmsim 12:1; 21:2; Efexus 5:31, 32; Yelemis 6:2.`

`Ib zaug ntxiv, peb yuav tsum cia phau Vajlug Kub rov piav Vajlug Kub nkaus xwb. Thaum peb ua raws li txoj cai yooj yooj yim no, ces ntau yam teeb meem uas peb to taub phau Vajlug Kub yuav ploj mus.`