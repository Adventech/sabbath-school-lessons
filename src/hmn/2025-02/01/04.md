---
title:  “Daniyees, koj cia li muab tej lus no npog cia” (Daniyees 12:4)
date:   01/04/2025
---

`Nyeem Daniyees 12:4. Tus Tswv tab tom hais kom Daniyees ua dabtsi hauv nqe Vajlug Kub no? (Piv rau Tshwmsim 22:10.)`

Cov xibhwb qhia Vajtswv txoj lus coob leej ntseeg tias (Daniyees 12:4) qhia tias peb txoj kev paub txog kev tshawb fawb yuav loj hlob sai heev, ua ntej Yexus rov qab los zaum ob. Ib txhia xibhwb kuj hais tias (Daniyees 12:4) hais txog txoj haus kev uas cov tib neeg nyob rau lub sijhawm ntiajteb kawg yuav tsim tej kev taug mus mus los los ib qho rau ib qho yam sai kawg nkaus. Tseeb tiag, tej yam no tau tshwm sim. Tib lub sijhawm, Daniyees 12:4 puas tuaj yeem muaj lwm lub ntsiab lus?

Rov nyeem nqe Vajlug Kub ntxiv. Thawj qhov uas tus tim tswv ceeb tsheej hais kom Daniyees ua yog kom “'cia li muab tej lus no npog cia'” (Daniyees 12:4). Sob lus dab tsi uas tus tim tswv ceeb tsheej tab tom hais txog? Sob lus yog hais txog phau ntawv Daniyees kiag. Yog li ntawd, tej zaum qhov kev nkag siab uas huaj vam zuj zus nyob rau lub sijhawm ntiajteb kawg yog qhov kev paub uas peb yuav tau txais uas hais txog phau Daniyees.

Ua zoo xav txog tias muaj cov ntseeg pes tsawg leej tsis nkag siab qhov tseeb uas tseem ceeb nyob rau hauv phau Vajlug Kub rau lub sijhawm no. Cov ntseeg feem ntau pe hawm rau Vas Thiv ho tsis yog hnub Xanpataus (Vas Xaum). Ntau tus ntseeg Yexus Khetos ntseeg tias cov neeg tuag tseem nyob ua neej nyob tom qab lawv lub cev tuag los sis raug hlawv mus ib txhis hauv ntuj txiag teb tsaus. Yog li ntawd, peb yuav tsum ua Vajtswv tsaug rau txhua nqe Vajlug Kub uas Nws pub rau peb pawg ntseeg.