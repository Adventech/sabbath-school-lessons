---
title:  Kev Kawm Vajlug Kub
date:   02/04/2025
---

Cov Ntseeg So Hnub Xya (Xevees Des Ev Vees Thiv) tshuav xib hwb Vileej Milawm nqi ntau kawg nkaus rau lawv txoj kev nkag siab txog lub sij hawm ntiajteb kawg tau tshwm sim hauv phau Vajlug Kub. Milawm tsis kev nkag siab tseeb txog qee nqe Vajlug Kub tseem ceeb uas hais txog lub sijhawm nitajteb kawg. Ib nqes ntawd yog Daniyees 8:14. Tiamsis Milawm nkag siab txog txoj hauv kev kawm paub Vajlug Kub cov sob lus tshwj xeeb hais txog yav tom ntej. Nws txoj kev nkag siab tau pab rhawv tsim Pawg Ntseeg So Hnub Xya (Xevees Des Ev Vees Thiv) tuaj.

`Nyeem Mathais 5:18; 2 Timautes 3:15â€“17 thiab Lukas 24:27. Cov nqe Vajlug Kub no qhia dab tsi rau peb txog txoj kev uas peb yuav tsum kawm phau Vajlugkub tej sob lus tshwj xeeb txog yav tom ntej?`

Cov Ntseeg Yexus Khetos coob leej kag siab yuam kev thaum lawv kawm Vajlug Kub. Lawv yuav siv ib nqe hauv phau Vajlug Kub los piav txog tej xwm txheej uas tab tom tshwm sim hauv tej xov xwm tshaib. Tiamsis cov Ntseeg Yexus Khetos no tsis muab nqe Vajlug Kub ntawd piv rau lwm nqe Vajlug Kub kom nkag siab nws lub ntsiab lus.

`Nws tseem ceeb heev uas yuav tsum paub txoj hauv kev kawm Vajlug Kub kom tseeb meej. Peb yuav tsum tsis txhob xaiv kawm ob peb nqe xwb. Peb yuav tsum ua tib zoo kawm txhua yam uas nyob hauv phau Vajlug Kub hais txog ib lub ntsiab lus. Ces peb thiaj yuav tsis ua kom phau Vajlug Kub hias txhua yam raws li peb xav tau.`