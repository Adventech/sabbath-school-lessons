---
title:  Vajtswv xav kom peb to taub Nws
date:   31/03/2025
---

Koj puas xav muaj kev sib txuas lus nrog ib tus neeg nyob txawv teb chaws uas koj tsis tuaj yeem hais tau yam lus ntawd zoo? Koj paub qhov koj xav hais. Tab sis koj tsis muaj cov lus los hais qhov koj yuav tsum tau hais.

Vajtswv kuj muaj ib qho teeb meem txawv thaum Nws sim nrog peb sib tham. Vajtswv hais tias, “Lub ntuj siab dhau lub ntiajteb Kuv tej kev kuj siab dua nej tej kev, thiab kuv tej kev xav siab dua nej tej kev xav li ntawd” (Yaxayas 55:9). Qhov teeb meem tsis yog tias Vajtswv tsis muaj cov ntsiab lus los nrog peb tham. Qhov teeb meem yog peb tsis ua cov ntsiab lus nrog Vajtswv tham.

`Cov nqe Vajlugkub nram qab no qhia dab tsi rau peb txog Vajtswv txoj kev nkag siab? Vajtswv txoj kev nkag siab piv nrog peb tus kheej li cas? Phau Ntawv Nkauj 139:1–6, 147:5, Loos 11:33, 1 Yauhas 3:20.`

Tseeb tiag, peb tsis tuaj yeem nkag siab txog Vajtswv lub siab xav tau. Vajtswv tsis muaj qhov pib thiab tsis muaj qhov xaus. Vajtswv paub txhua yam. Peb tsis tuaj yeem nkag siab txhua yam txog tej yam uas Nws tau tsim. Yog li ntawd, peb yuav tuaj yeem nkag siab Vajtswv kom paub tseeb tau li cas? Peb yuav tsis tuaj yeem nkag siab tau.

`Tej zaum peb tsis tuaj yeem nkag siab txhua yam. Tiamsis peb tuaj yeem nkag siab tej yam uas peb cheem tsum paub txog Vajtswv txoj kev caw dim uas npuv npo kev hlub tshua (nyeem 2 Timautes 3:14, 15).`