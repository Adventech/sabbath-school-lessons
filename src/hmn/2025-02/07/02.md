---
title:  “Kuv Nyob Ntawm No, Thov Txib Kuv Mus”
date:   11/05/2025
---

Thaum Yaxayas pom Vajtswv lub zwm txwv hauv npau suav, nws ntshai heev. Nws hais tias, “Kuv raug txom nyem lauj! Kuv puam tsuaj lawm rau qhov kuv yog neeg uas daim tawv ncauj tsis huv thiab kuv nrog cov neeg uas daim tawv ncauj tsis huv nyob ua ke. Kuv lub qhov muag pom tus vajntxwv uas yog Vajtswv muaj hwjchim loj kawg nkaus” (Yaxayas 6:5).

`Nyeem Yaxayas 6:6–8. Yaxayas paub tias kev txhaum yuav uas rau peb kom puam tsuaj mus. Tiamsis Vajtswv tsis cia peb tuag. Nws txoj kev hlub coj peb los nyob ze Nws. Muaj dab tsi tshwm sim thaum Yaxayas tab tom npau suav ntawd?`

Ib tug Xelafees muab ciaj tais tau ib lub hluavncaig cig liab ploog tom lub thaj nqa los thiab tuav nkaus kuv ob daim dincauj thiab muab lub hluavncaig ntawd tso plhuav rau ntawm kuv ob daim di ncauj. Ces Yaxayas thiaj raug ntxuav kom dawb huv. Lub thaj no yog lub thaj hlawv tshuaj tsw qab (Tshwmsim 8:3, 4). Cov pa tshuaj ntawd ncho lug los ntawm cov tshuaj tsw qab tshwj xeeb hauv lub thaj khoom nrog cov lus thov Vajtswv los ntawm Vajtswv haiv neeg. Cov pa tshuaj thiab tej lus thov tau yaj mus cuag Vajtswv. Vajtswv zam txim Yaxayas tej kev txhaum. Nimno nws raug tso cai los sawv ntawm Vajtswv xub ntiag.

Tom qab Yaxayas paub tias nws tej kev txhaum raug zam lawm, nws hais tias, “'Kuv nyob ntawm no. Thov txib kuv mus!” (Yaxayas 6:8). Tswv Yexus cov ntshav ua rau peb dawb huv thiab zam peb tej kev txhaum. Qhov kev paub no yuav pab tau peb teb Vajtswv li Yaxayas teb tau li cas?