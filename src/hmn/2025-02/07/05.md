---
title:  Vajtswv nyob nruab nrab ntawm Nws haiv neeg
date:   14/05/2025
---

Muaj ib tauv huab coj cov Yixalayees taug kev mus rau daim av uas tau cog lus tseg. Vajtswv nyob rau hauv tauv huab ntawd. Thaum tauv huab nres, cov Yixalayees nres thiab tsa Vajtswv lub tsev ntaub dawb huv. Ces 12 xeem Yixalayees, los yog ib tsev neeg, tsa lawv tej tsev pheeb suab nyob ib ncig ntawm lub tsev ntaub dawb huv. Peb xeev neeg twg nyob rau ib sab ntawm lub tsev ntaub. Tom qab ntawd Vajtswv yuav nqes los rau hauv Chav Dawb Huv Kawg Nkaus ntawm lub tsev ntaub thiab nyob ki nruab nrab ntawm Nws haiv neeg.

Plaub xeev neeg uas muaj zog tshaj plaws tsa tsev ntaub nyob txhua sab ntawm lub tsev ntaub dawb huv. Phau Teev Npe 2 hais txog cov pab pawg xeem neeg no. Cov plaub pab pawg xeev neeg yeej raug teev npe tsa tsev ntau nyob rau plaub fab ntawm lub tsev ntaub dawb huv.

Cia li ua zoo saib tias plaub pab pawg xeev neeg uas muaj zog tshaj plaws lawv muaj lawv ib tus chij tshwj xeeb. Cov cim ntawm tus chij qhia tias lawv yog leej twg.

Thaum peb ho muab cov ntaub ntawv no sib piv nrog cov lus hauv phau Vajlug Kub hais txog lub nroog Yeluxalees tshiab, peb pom ib yam uas txaus siab heev xws li: Ib sab ntsa yeej muaj peb lub roojvag ntawm tus ntsa yeej ntawd. Txhua lub rooj vag yog lub cim rau peb pab pawg xeem neeg (Tshwmsim 21:12, 13). Cov ntaub ntawv hais txog cov pab pawg xeev neeg Yixalayees thiab lub nroog Yeluxalees tshiab pab peb pom lub tswv yim uas txaus siab heev xws li: Vajtswv xav coj txhua tus neeg los nyob ze rau ntawm Nws lub zwm txwv.