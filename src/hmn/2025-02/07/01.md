---
title:  Vajtswv Thiab Nws Lub Zwm Txwv
date:   10/05/2025
---

### Nyeem zaj lus qhia rau lub lim tiam no

Yaxayas 6:6–8; Chivkeeb 3:21–24; Exekees 1:4–14; Teev Npe 2:3, 10, 18, 25; Exekees 28:11–17; Yaxayas 14:12–14.

> <p>Nqe cim nco</p>
> “Ces kuv hnov tus TSWV nug hais tias, “Kuv yuav txib leejtwg mus? Leejtwg yuav ua tus sawv cev ntawm peb mus?” Ces kuv teb hais tias, “Kuv nyob ntawm no! Thov txib kuv mus!” ” (Yaxayas 6:8).

Vajtswv yog tus uas tsim ib puas tsav yam (Tshwmsim 4:11). Yog li ntawd, txhua yam uas Nws tsim yog nyob rau hauv qab Nws li kev tswj hwm. Vajtswv hlub peb thiab txhua yam Nws tsim. Thaum peb kawm paub ntau ntxiv txog Vajtswv txoj kev hlub, peb pib nkag siab tias txoj hau kev uas neeg txhaum tsis muaj peev xwm zoo txaus txhawm los khwv txoj kev cawm dim.

Lub lim tiam no, peb kawm txuas ntxiv txog Vajtswv txoj kev hlub thiab Nws lub zwm txwv. Thaum peb ua li ntawd, peb yuav xav txog qhov peb, uas yog neeg txhaum, cheem tsum kom muaj kev sib raug zoo nrog Vajtswv uas yog tus dawb huv. Peb yuav saib txoj hau kev uas Tswv Yexus tsim peb dua tshiab thiab coj peb rov qab los rau ntawm Vajtswv lub zwm txwv. Vajtswv npaj yuav tsim peb dua tshiab kom peb thiaj yuav nthuav qhia tej lus txhawb qhuas Nws rau sawv daws nyob saum ntuj ceeb tsheej. Thaum peb nyeem Vajlug Kub, peb pom tej lus qhia tseem ceeb uas pab peb nkag siab zoo txog teg dej num tseem ceeb thiab dawb huv uas Vajtswv muab pub rau peb.

Vajtswv yuav rhuav tshem txoj kev txhaum kom nploj tag mus thiab kev tawm tsam Nws txoj kevcai dawb huv. Tom qab ntawd peb yuav nkag siab Vajtswv txoj kev hlub ntau dua li peb paub tam sim no.