---
title:  Luxifawj poob rau txoj kev txhaum
date:   15/05/2025
---

Ntseeg tsis tau tias Luxifawj, nimno hu Xatas, yog tus tim tswv uas tau nyob ze Vajtswv thiab Nws lub zwm txwv tshaj plaws. Ib feem ntawm Xatas txoj hauj lwm yog pab nthuav qhia Vajtswv lub meej mom cia tsa iab rau txhua tus nyob saum ntuj ceeb tsheej. Tab sis Luxifawj txaus siab heev rau nws tus kheej lub yeeb koob, tsis yog lub yeeb koob pub rau tus Vajtswv uas tsim nws. Luxifawj hnov tau tias nws tsis tau txais kev huab hwm thiab kev qhuas txaus.

`Nyeem Exekees 28:11–17 thiab Yaxayas 14:12–14. Dab tsi ua rau Luxifawj poob rau txoj kev txhaum? Muab cov nqe Vajlug Kub no piv nrog Tshwmsim 14:1–12. Muab Luxifawj txoj kev poob rau hauv kev txhaum nrog kev huab hwm uas Tswv Yexus muab pub rau peb. Cov tswv yim no pab koj nkag siab li cas txog yam uas hais hauv Tshwmsim 14?`

Vajtswv ntiab Luxifawj tawm ntawm lub roob dawb huv mus. Koj puas pom tias kev cawm dim yog los saum roob Xi-oos nrog Vajtswv tus Menyuam Yaj? Luxifawj nyob hauv lub Vaj Edees. Tibneeg nyob hauv lub Vaj Edees ua ntej nkawv ua txhaum. Luxifawj yuav tsis muaj hnub tau nyob hauv Vaj Edees ib zaug ntxiv lawm. Tiamsis peb yuav tau nyob hauv Vaj Edees vim yog muaj Tswv Yexus (Nyeem Tshwmsim 22:1–3).

Cov lus hais hauv qab no los ntawm Niam Phauj Elees Cis Vais pab peb nkag siab cov tswv yim no ntau ntxiv: “Vajtswv yuav muaj yeej. Cov neeg uas tus Tswv tau cawm lawv dim yuav hloov Xatas thiab nws cov tim tswv chaws.” (Kev Soj Ntsuam Ntawm tus Ntseeg Evees Thiv thiab Kev ncaj ncees Hnub Xanpataus, 29/05/1900).