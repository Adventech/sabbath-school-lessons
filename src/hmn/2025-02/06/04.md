---
title:  Tswv Yexus Uas Yog Vajtswv Tus Menyuam Yaj
date:   06/05/2025
---

Phau Tshwmsim hais tias Yexus yog tus Menyuam Yaj yuav luag 30 zaus. Txij thaum puag thaum ub los, Vajtswv haiv neeg tau siv cov menyuam yaj ua lub cim hais txog tus Cawm Seej uas yuav los.

`Nyeem Khiavdim 12:1–11; Yaxayas 53:7, 8; 1 Kauleethaus 5:7; thiab Tshwmsim 5:6. Cov nqe Vajlug Kub no qhia dab tsi rau peb txog Yexus, uas yog peb li khoom fij ntawm Kevcai Hla Dhau?`

Ntau xyoo tom qab Yexus tuag, sawv hauv qhov ntxa rov los thiab mus saum ntuj lawm, Petus sau txog qhov tshwm sim. Nws hais tias, “Nej kuj paub tias nej raug txhiv dim hauv lub neej uas tsis muaj qabhau uas nej saws ntawm nej tej poj koob yawm txwv los. Yam uas txhiv nej los ntawd tsis yog yam uas txawj puam tsuaj yam li nyiaj thiab kub, tiamsis yog Khetos cov ntshav muaj nqes, ib yam li tus menyuam yaj uas tsis muaj chaw thuam thiab tsis muaj ib qho phem cov ntshav” (1 Petus 1:18, 19).

Yexus ua lub neej zoo tag nrho thiab dawb huv. Vajtswv tau lees txais yuav Nws lub neej zoo li no uas yog ua ib yam khoom fij theej peb txoj kev txhaum. Tswv Yexus lub neej, Nws teg dej num thiab Nws tej lus qhia nthuav qhia tias Nws yog Vajtswv tus menyuam yaj uas zoo kawg nkaus.