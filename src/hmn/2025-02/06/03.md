---
title:  Tej ntshav heev nyuj thiab ntshav tshis
date:   05/05/2025
---

Qee tus neeg hais tias lub tswv yim ntawm kev muab khoom fij theej txhoj yog txhais tau tias, yog ib yam qias thiab tsis ncaj ncees. Tseeb tiag kawg nws yeej tsis ncaj ncees. Tswv Yexus txoj kev tuag saum ntoo Khaub lig yeej tsis ncaj ncees. Nws uas yog ib tug dawb huv, cia li raug tua tuag rau cov neeg txhaum. Tsis muaj dab tsi ncaj ncees yog hais txog qhov ntawd. Tiamsis qhov ntawd yog qhov Vajtswv yuav tsum ua kom daws tau tej teebmeem ntawm kev txhaum. Tag nrho cov no txhais tau tias, yam khoom fij qias tsis uas ncaj ncees nthuav qhia rau peb txog Tswv Yexus txoj kev tuag rau saum ntoo khaub lig.

`Nyeem Henplais 10:3â€“10. Cov nqe Vajlug Kub no qhia dab tsi rau peb txog tej khoom fij uas Vajtswv haiv neeg tau muab fij pub rau Nws hauv Phau Vajlug Kub Qub? Vim li cas cov neeg no thiaj muab tej khoom fij ntawd fij?`

Cov menyuam yaj thiab lwm yam tsiaj uas yog yam khoom fij yog daim duab piv txwv. Tej ntawd nthuav qhia txog Tswv Yexus txoj kev tuag theej peb tej kev txhaum rau yav tom ntej. Tej tsiaj tua theej txhoj ntawd yog nthuav qhia txog kev ntseeg. Cov neeg txhaum tau muab tej tsiaj tua theej txhoj los qhia tias nws muaj kev ntseeg nyob rau hauv teg dej num ntawm qhov tus Cawm Seej yuav los. Lwm lub npe rau daim duab piv txwv no yog hais txog cov qauv. Thaum qhov tseeb tshwm sim los yog pom tshwm los, peb hu qhov ntawd hais tias yam ua yog tus qauv. Yog li ntawd, tus Menyuam Yaj yog tus qauv los sis daim duab piv txwv ntawm tus Cawm Seej uas tab tom los. Tswv Yexus, uas yog tus Menyuam Yaj tseeb tiag, yog tus qauv.

Thaum Tswv Yexus tuag saum ntoo Khaublig thiab sawv hauv qhov tuag rov qab los lawm kev tua tsiaj theej txhoj tsis cheem tsum ntxiv lawm.