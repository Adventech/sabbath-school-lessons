---
title:  Tswv Yexus Nyob Hauv Lub Tuam Tsev
date:   07/05/2025
---

Vajtswv xav nrog peb sib txuas lus tib yam li Nws tau ua yav dhau los ua ntej Adas thiab Evas ua txhaum. Vajtswv xav nyob ze peb hauv Nws li dej siab. Tiamsis yog Vajtswv cia cov neeg txhaum los nrog Nws nyob ua ke, Nws lub hwjchim ci ntsa iab yuav ua lawv puas tsuaj. Vim li ntawd Davis thiaj hais tias, “Koj tsis yog tus Vajtswv uas zoo siab rau txojkev limhiam, txojkev phem nrog koj nyob tsis tau li” (Phau Ntawv Nkauj 5:4). Tib lub sijhawm ntawd, Davis kuj sau hais tias, “Vim yog koj txojkev hlub ruaj khov muaj ntau nplua mias, kuv thiaj nkag tau rau hauv koj lub tsev. Kuv yuav pe hawm ncaj rau koj lub tuam tsev uas dawb huv, vim kuv hwm thiab paub ntshai koj” (Phau Ntawv Nkauj 5:7).

`Nyeem Hakais 2:7–9. Thaum lub tuam tsev thib ob tab tom tsim dua, Vajtswv tus tub txib tshwj xeeb Hakais tau cog lus yam xav tsis thoob kiag tias: lub tuam tsev tshiab yuav zoo tshaj lub tuam tsev qub. Hakais txhais tau li cas?`

Hakais so lus cog tseg tau tshwm sim thaum Yexus, uas yog Vajtswv yus los muaj tib neeg li cev nqaij daim taws, Nws mus rau hauv tuam tsev los ntawm Nws cev ntaj ntsug tiag tiag. Yexus yug los ua ib tug ntawm peb thiab koom nrog peb nyob rau hauv lub ntiaj teb uas muaj kev txhaum puv npo no. Tswv Yexus, Vajtswv Leej Tub yug los ua neeg Leej Tub. Vajtswv tus uas tsim ntuj ceeb tsheej tau txo nws tus kheej nqis saum ntuj los nyob nruab nrab ntawm peb hauv lub ntiaj teb no. Tom qab ntawd Nws tuag theej peb lub txhoj.