---
title:  Cov khoom fij uas tsis tsim nyog?
date:   04/05/2025
---

Kev sib piv ntawm ob lub tswv yim qee zaum tuaj yeem pab peb nkag siab lub ntsiab lus zoo dua qub. Peb kawm paub tau ntau yam txog tej khoom fij hauv phau Vajlug Kub uas Vajtswv tau lees txais yuav thaum peb kawm txog tej khoom fij uas Vajtswv tsis lees paub.

`Muab Yaxayas 1:2â€“15 piv nrog rau Yaxayas 56:6, 7 thiab Phau Ntawv Nkauj 51:17. Cov zaj lus qhia tseem ceeb yam twg hais txog cov khoom fij uas cov nqe Vajlug Kub no qhia peb?`

Cov nqe Vajlug Kub no hais txog ib qho kev paub hauv cov neeg Yixalayees li keeb kwm thaum Vajtswv tsis lees txais yuav lawv tej khoom fij. Tib yam tau no tshwm sim nyob ze rau ntawm qhov pib ntawm tib neeg keeb kwm. Vajtswv lees txais yuav Anpees li khoom fij tiam sis tsis lees txais yuav Ka-ees li.

Nyob rau Yaxayas tiam, cov Yixalayees ua yam uas haum Vajtswv siab. Tib lub sijhawm, lawv kuj ua neej raws li lawv nyiam. Lawv tej khoom fij ntawd qias tsis huv, ib yam li Ka-ees li. Cov Yixalayees tsis muab lawv lub neej fij rau Vajtswv los sis tsis mloog Nws lus kom kawg siab kawg ntsws.

Ka-ees ua neej nyob raws li nws txaus siab. Nws muab tej khoom fij pub rau Vajtswv raws li nws cheem tsum, tsis yog tej uas Vajtswv qhia.

Anpees muab tej khoom fij pub rau Vajtswv raws li Vajtswv qhia. Tus tsiaj uas Anpees muab tua fij pub rau tus Tswv nthuav qhia txog los lus cog tseg uas Vajtswv teem cia lawm tias tus Cawm Seej tab tom yuav los, uas Vajtswv tus menyuam yaj.