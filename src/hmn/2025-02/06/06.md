---
title:  Koj tsim txhua tsav txhua yam!
date:   08/05/2025
---

Muaj ib cov cev Vajtswv lus los sis cov tub txib tshwj xeeb tau kev tso cai pom Vajtswv nyob saum Nws lub zwm txwv. Exekees pom Vajtswv lub zwm txwv saum ntuj (Exekees 1:26). Hauv kev npau suav, Yaxayas mus xyuas lub tuam tsev saum ntuj ceeb tsheej kom pom Vajtswv lub zwm txwv (Yaxayas 6:1). Nyob rau hauv Phau Tshwmsim, Yauhas raug coj mus hauv kev npau suav mus saum ntuj ceeb tsheej (Tshwmsim 4 thiab 5).

`Nyeem txog tej kev npau suav uas Yaxayas thiab Yauhas muaj nyob hauv Yaxayas 6:1–5 thiab Tshwmsim 4:7–11. Ob txoj kev npau suav no zoo sib thooj li cas?`

Hauv txhua qhov kev npau suav no thawj qhov tshwm sim yog cov neeg qaum ntuj ceeb tsheej qw nrov hais tias Vajtswv yog tus dawb huv heev. Hauv Yaxayas li npau suav, lub tuam tsev ncho pa lug ib yam li pa taws. Lub qhov rooj ncej dheeg daws thaum cov tim tswv ceeb tsheej tshaj tawm tias Vajtswv yog tus dawb huv.

`Yaxayas hais tias nws tsis dawb huv txaus los sib tham nrog Vajtswv (Yaxayas 6:5). Yauhas txawm quaj dhev, rau qhov tsis muaj ib tug yuav tsimnyog muab thooj ntawv ntawd los nthuav saib (Tshwmsim 5:4). Thaum peb nco ntsoov tias Vajtswv yog tus dawb huv, peb pib nkag siab tias peb xav tau Tswv Yexus los cawm peb.`