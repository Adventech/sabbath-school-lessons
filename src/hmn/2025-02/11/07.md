---
title:  Nyeem ntxiv
date:   13/06/2025
---

Nyeem Niam Phauj Elees Cis Vais, “Cov Yixalayees thawj tug Vaj Ntxwv” nplooj 605, 606, nyob rau hauv phau ntawv cov yawg koob thiab cov cev Vajtswv lus.

“Xatas yuav ua rau tib neeg npau taws rau pab pawg ntseeg tsawg tsawg uas tsis kam lees txais cov lus qhia thiab cov kev ntseeg uas muaj koob nrov npe. Cov neeg uas muaj hwj chim thiab nto moo no yuav siv lawv tej nyiaj txiag, kev txawj ntse thiab kev kawm los rhuav tshem lub koob lub npe zoo ntawm Vajtswv haiv neeg. Cov neeg phem no yuav thuam Vajtswv haiv neeg thiab sim rhuav tshem lawv txoj kev ntseeg. Cov neeg phem yuav dag txog Vajtswv haiv neeg. Cov neeg phem tsis muaj ntawv pov thawj hauv phau Vajlug Kub los qhia tias Vajtswv haiv neeg ua txhaum ntawm kev ceev hnub Xanpataus. Yog li ntawd, cov neeg phem yuav tsim tej kevcai txhawm los rau txim rau Vajtswv haiv neeg. Cov thawj coj ntawm tsoomfwv yuav ua rau kev pe hawm Vas Thiv uas ib txoj kevcai vim lawv xav kom tej neeg pov npav rau lawv. Tiamsis Vajtswv haiv neeg hwm Nws. Lawv tsis tuaj yeem lees txais ib txoj kevcai uas yog neeg rhawv tsim los uas yuav ua txhaum Vajtswv Kaum Qhe Kevcai. Kev sib ua rov ua rog zaum kawg hauv kev ua tsov rog thoob ntiaj teb ntawm Vajtswv thiab Xatas yuav yog hais txog Hnub Xanpataus. Niaj hnub no, ib yam li Exethaws thiab Maudekhais, tus Tswv yuav cawm Nws haiv neeg. Tus Tswv yuav qhia tias Hnub Xanpataus yog qhov tseeb hauv phau Vajlug Kub.” (Niam phauj Elees Cis Vais, Cov yawg koob thiab cov cev Vajtswv lus, nplooj 605, 606).

**Lus nug:**

`Vim li cas peb thiaj xav txog tej kev nyuaj siab yav tom ntej thiab tsis yog hais txog qhov uas loj tshaj uas Tswv Yexus cawm peb dim?`