---
title:  Kev Tshaib Nqhis
date:   08/06/2025
---

Ib txhia hais tias txhua yam kev phem thiab kev txhaum nyob hauv lub neej no yog pov thawj tias (1) tsis muaj Vajtswv. Los sis, (2) yog muaj Vajtswv, Nws yeej tsis muaj hwj chim txwv kom tsis txhob muaj yam phem tshwm sim tau. Los yog, (3) Nws tsis quaj ntsej txog peb tej kev txom nyem. Ntau zaj uas hais txog hauv phau Vajlug Kub muab pov thawj txaus ntau heev los qhia tias cov tswv yim no tsis muaj ib lub yog kiag li. Yog lawm, Vajtswv tso cai rau peb raug kev txom nyem thaum peb tawm tsam Nws thiab ua txhaum Nws txoj kevcai. Nyob rau tib lub sijhawm, Vajtswv yeej nyob ntawd. Nws ib txwm ua dej num hauv tib neeg keeb kwm los daws cov teeb meem ntawm kev txhaum thiab kev raug txom nyem. Zaj uas hais txog Luv nthuav qhia peb txog ib tug qauv txog qhov uas Vajtswv cawm peb.

`Nyeem Luv 1:1â€“5. Na-aumis thiab Luv raug kev txom nyem nyuaj npaum twg? Dab tsi ua rau muaj kev txom nyem tag npaum li no? Zaj uas hais txog no nthuav qhia txog lub sij hawm uas muaj kev nyuaj siab ntshov plawv uas txhua tus neeg hauv ntiaj teb no raug kev txom nyem mim no?`

Peb zoo thooj ib yam li Na-aumis. Peb tau plam lub tsev thaum chiv keeb uas Vajtswv npaj tseg rau peb lawm. Peb lub neej tau poob rau txoj kev nyuaj siab ntshov plawv. Nim no peb yuav tsum tswj hwm lub ntiaj teb uas puv npo kev txhaum thiab kev txom nyem. Lub ntiaj teb tseem muab koob hmoov rau peb. Cov koob hmoov no nthuav qhia peb txog Vajtswv txoj kev hlub. Tiamsis feem ntau peb raug kev txom nyem ntau dua li peb muaj kev xyiv fab. Tsim nyog lawm peb yuav tsum ua tsaug rau Vajtswv cov lus cog tseg tias ib hnub twg qhov kev txom nyem no yuav xaus mus.