---
title:  Hamas thiab Xatas
date:   11/06/2025
---

Hauv zaj uas hais txog Exethaws, peb pom txog Hamas. Hamas xav ua ib tug neeg tseem ceeb uas muaj hwj kom loj tshaj.

Yog peb nyeem txog Luxifawj hauv Exekhees 28:11–15 thiab Yaxayas 14:12–15, peb pom tias Luxifawj thiab Hamas zoo sib thooj. Hamas siv nws lub hwj chim los ua phem rau Vajtswv haiv neeg. Hamas kuj tsis kam lees paub Vajtswv txoj kev tswj hwm txhua yam. Xatas nthuav qhia nws txoj kev phem kev qias tawm tsam Yexus thaum nws sim kom Yexus ua txhaum (Mathais 4:8–11).

Nyob rau hauv Phau Tshwmsim, peb pom txog Xatas txoj ua phem ua qias xav tswj hwm thiab tau txais kev pe hawm ua rau lub ntiaj teb no keeb kwm txog ntu kawg. Xatas tej lus dag ntxias ua rau yuav luag txhua tus hauv ntiaj teb pe hawm tus tsiaj nyaum lub hwj chim (Tshwmsim 13:3, 4). Muaj ib pab neeg tsawg tsawg uas tsis kam pe hawm tus tsiaj ntawd. Yog li ntawd, Xatas sim yuam kom lawv pe hawm thiab mloog tus tsiaj ntawd lus.

Hamas pom tias Maudekhais yuav tsis txhos caug thiab tsis pe nws. Ces Hamas txawm npau taws heev (Exethaws 3:5, 6). Hamas thiaj nrhiav kev txov cov Yudai sawvdaws uas yog Maudekhai haiv neeg, thoob plaws lub tebchaws.

`Nyeem Exethaws 3:1–14; Tshwmsim 12:14–17 thiab Tshwmsim 13:15. Hauv tag nrho cov nqe Vajlug Kub no muaj dab tsi zoo ib yam nkaus? Yauhas hais dab tsi txog Vajtswv haiv neeg lub sij hawm ntiajteb kawg? Yauhas tej lus zoo ib yam li Hamas tej lus tau li cas?`