---
title:  Luv thiab Npau-am
date:   09/06/2025
---

Na‑aumis hais rau lawv tias, “Tsis txhob hu kuv ua Na‑aumi lawm, cia li hu kuv ua "Mala." Mala txhais tau hais tias "lwj siab kawg" los sis "nyiaj tsis taus." Na-aumis lub neej poob rau txoj kev nyuaj siab heev thiab mob siab heev (nyeem Luv 1:20). Kev txhaum rhuav tshem peb txoj kev sib raug zoo nrog Vajtswv. Peb zoo ib yam li cov neeg txom nyem uas tsis muaj dab tsi. Peb lub neej yav tom ntej zoo li tsis muaj kev cia siab. Peb siv peb lub neej ua haujlwm ib yam li Luv khawvs tej nplej ntawm tej ntug teb. Tab sis txhua yam hloov pauv thaum peb tshawb nrhiav pom qee yam tseem ceeb xws li: Vajtswv nco ntsoov peb, Nws cov me nyuam, txawm tias thaum peb nyob rau lub sijhawm muaj kev nyuaj siab.

`Nyeem Luv 2:5–20. Vim li cas cov nqe Vajlug Kub no ho tseem ceeb heev hauv zaj uas hais los no? Na-aumis pom tias Npau-am yog leej twg thiab kev sib txeeb ze nrog nws. Vim li cas Na-aumis txoj kev nrhiav tau no thiaj yog ib xov xwm zoo?`

Cov Ntseeg Yexus Khetos nkag siab txog tias Npau-am yog lub cim txog Tswv Yexus. Tswv Yexus tsis yog Vajtswv tus uas tsim peb nkaus xwb. Tswv Yexus tau los ua ib tug ntawm peb tsev ib yam nkaus, thaum Nws koom nrog tib neeg thiab yug los ua neeg. Yog li ntawd, Yexus thiaj hais tias Nws yog Neeg Leej Tub ib zaug rau ib zaug (Mathais 12:8; Malakaus 8:31; Lukas 22:22; Yauhas 3:14).

Daim duab ntawm Vajtswv uas Npau-am nthuav qhia peb yog tias Vajtswv hlub peb heev. Vajtswv ua tib zoo saib peb ib yam li Npau-am ua tib zoo saib Luv. Yog lawm, peb yeej txom nyem tiag thiab tsis muaj txoj kev ntseeg txaus rau peb tus kheej. Tiamsis Vajtswv xav tau peb ua Nws tus nkauj nyab tiag tiag li.