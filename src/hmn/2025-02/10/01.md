---
title:  Lub Sijhawm Ntiajteb Kawg Nyob Ze Lawm
date:   31/05/2025
---

### Nyeem zaj lus qhia rau lub lim tiam no

Tshwmsim 6:12–17; Mathais 24:37–39; 2 Petus 2:4–11; Yudas 5–8; Yaxayas 16:46–50; Chivkeeb 18:17–32; Daniyees 7:9, 10, 13, 14, 22, 26, 27.

> <p>Nqe cim nco</p>
> “Tej xwm uas lawv raug ntawd twb yog luag qhia sawvdaws thiab luag muab sau cia ntuas peb kom peb ceevfaj, rau qhov peb yog cov uas nyob tiam uas yuav kawg. Yog leejtwg xav hais tias nws twb sawv khov kho lawm, nws yuav tsum ceevfaj nyob tsam nws ntog” (1 Kauleethaus 10:11, 12).

Phau Vajlug Kub muaj ntau zaj uas hais txog hais txog Vajtswv neeg. Cov zaj uas hais txog no pab peb nkag siab txog lub sij hawm ntiajteb kawg thiab qhov tseeb tam sim no zoo dua tuaj. Qhov tseeb tam sim no yog qhov tseeb hauv phau Vajlug Kub uas peb xav tau tshaj plaws rau peb tiam. Qee zaj ua hais txog hauv phau Vajlug Kub pab peb nkag siab txog cov sob lus tiam ntiajteb kawg hauv phau Daniyees thiab Tshwmsim.

Cov zaj ua hais txog hauv phau Vajlug Kub no, peb pom txoj hau kev uas Vajtswv tau coj qee yam los nthuav qhia peb txog yam uas yuav tshwm sim rau lub sijhawm ntiajteb kawg.

Ob peb lub lis piam tom ntej no, peb yuav kawm ntau zaj tseem ceeb. Raws li peb yuav pom, Yexus yog feem tseem ceeb tshaj plaws ntawm cov zaj ua hais txog no. Txhua yam hauv phau Vajlug Kub qhia peb txog qhov pib ntawm lub sijhawm ntiajteb kawg thiab qhov xaus rau ntawm Tswv Yexus.