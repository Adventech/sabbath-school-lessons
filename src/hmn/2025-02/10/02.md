---
title:  Kev Npau Taws Ntawm Tus Menyuam Yaj
date:   01/06/2025
---

`Nyeem txog cov neeg hauv Tshwmsim 6:12–17. Cov neeg no ua neej nyob rau lub sijhawm kawg ntawm lub ntiaj teb li keeb kwm. Koj pom dab tsi txog qhov txoj hau kev uas lawv ua thiab hnov tau thaum lawv pom yam uas tab tom tshwm sim?`

Koj puas pom tias cov neeg uas tsis tau txais kev cawm dim tsis hais tias, "Dab tsi tab tom tshwm sim?" Cov neeg uas tsis tau txais kev cawm dim paub tseeb tias muaj dab tsi tab tom tshwm sim. Lawv hu Tswv Yexus tias Vajtswv tus Menyuam Yaj, uas txhais tau hais tias lawv paub qee yam txog Tswv Yexus. Cov uas tsis tau txais kev cawm dim kuj zoo nkaus li to taub tias hnub tus Menyuam Yaj li kev npau taws los txog lawm. Lawv nug hais tias, "yog li ntawd tseem yuav muaj neeg tawv dhau thiab los?” (Tshwmsim 6:17).

Ua ntej tiam ntiajteb kawg los txog, Vajtswv haiv neeg yuav tshaj tawm Txojmoo Zoo hais txog Tswv Yexus mus rau txhua leej txhua tus hauv ntiajteb no (Mathais 24:14). Txhua tus neeg hauv ntiaj teb yuav hnov txog peb tug tim tswv ceeb tsheej tej sob lus. Tab sis qee tus neeg yuav tsis npaj txhij. Lawv hnov tej ntaub ntawv uas lawv xav tau kom cawm kom tau lawv dim. Tab sis lawv tsis kam ntseeg thiab ua raws. Qhov ntawd yog lub hom phiaj uas qee cov neeg yuav tsis tau txais kev cawm dim thaum lub sij hawm ntiajteb kawg.

`Tswv Yexus qhia cov zaj lus qhia dab tsi rau peb tias peb yuav tsum kawm los ntawm zaj uas hais txog Nau-es? Nyeem Mathais 24:36–44 rau lo lus teb.`