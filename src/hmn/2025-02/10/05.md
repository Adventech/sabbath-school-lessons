---
title:  Kev txiav txim thoob plaws ntiaj teb
date:   04/06/2025
---

`Nyeem Chivkeeb 18:17–32. Peb kawm dab tsi los ntawm cov nqe Vajlug Kub no txog txoj kev hlub ntawm Vajtswv? Vajtswv npaj yuav daws qhov teeb meem ntawm txoj kev phem kev qias nyob hauv peb lub ntiaj teb li cas?`

“Thaum tus Tswv uas yog Vajtswv txiav txim siab ua ib yam dab tsi, nws yuav xub qhia rau cov cevlus paub ua ntej nws mam ua” (Amaus 3:7). Ua ntej Vajtswv hlawv lub nroog Xaudoos thiab lub nroog Kaumaulas, Nws tshaj tawm tias qhov zoo tshaj uas yuav tsum ua yog qhia rau Anplahas txog yam uas yuav tshwm sim.

Anplahas hais tias, “Koj yeej tsis muab cov neeg ncaj ncees tua nrog cov neeg txhaum ib zaug li! Yog koj ua li ntawd, cov neeg ncaj ncees yuav raug txim nrog cov neeg txhaum ua ke. Koj yeej yuav tsis ua li ntawd. Tus uas txiav txim rau tej neeg ntiajteb tagnrho yeej yog tus uas txiav txim ncaj ncees xwb (Chivkeeb 18:25). Anplahas tshuaj xyuas tej kev txhaum ntawm lub nroog Xaudoos. Nws kuj tshuaj xyuas Vajtswv txoj kev hlub. Ib yam li ntawd, ua ntej qhov xaus ntawm txoj kev txhaum los txog, Vajtswv yuav qhib cov phau ntawv saum ntuj ceeb tsheej (Tshwmsim 20:4, 11–15) thiab tso cai rau peb saib cov phau ntawv ntawd ua ntej Nws yuav tso hluav taws los hlawv lub ntiaj teb. Peb yuav muaj 1,000 xyoo txhawm rau kev nrhiav tej lus teb rau tej lus nug uas peb tsis tau txais nim no.