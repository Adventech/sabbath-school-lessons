---
title:  Nyeem ntxiv
date:   06/06/2025
---

Nyeem Niam Phauj Elees Cis Vais, “Dej nyab ntiajteb,” nplooj 101, 102, hauv phau poj koob yawm ntxwv thiab cov cev Vajtswv lus.

“Hauv peb lub zog xwb, peb tsis muaj peev xwm tawm tsam Xatas tau. Dab Ntxwg Nyoog liam peb tias peb ua kev txhaum. Peb sawv ntawm Vajtswv xub ntiag los ntawm kev hnav tshoo tsos uas puv npo tej txim liab ploog li ntshav. Tej txim liab ploog li ntshav no zoo ib yam li txoj kev txhaum. Nyob rau hauv cov khaub ncaws no, peb lees peb tej kev txhaum tab meeg Vajtswv. Tswv Yexus yog peb tus kws lij choj. Nws mus cuag Vajtswv txhawm pub rau peb. Nws thov Vajtswv pab cov neeg uas tau hais tias lawv thov txim rau lawv tej kev txhaum. Cov tib neeg hauv txoj kev ntseeg no tau thov Vajtswv txoj kev tiv thaiv. Tswv Yexus thov kom Vajtswv nthuav qhia kom lawv pom txog Nws txoj kev hlub tshua. Tswv Yexus hais rau Leej Txiv kom nco ntsoov txhua yam Nws tau ua nyob rau saum lub roob Pobtxha Taubhau. Qhov no yog qhov uas Tswv Yexus muaj yeej ntawm kev tua tawm tsam Xatas. Tswv Yexus txoj kev ua raws li Vajtswv txoj kevcai zoo kawg nkaus ua rau Nws tau txais hwjchim rau kuv kav tagnrho ib puas tsav yam saum ntuj thiab hauv ntiajteb no lawm. Tswv Yexus thov kom Nws Leej Txiv nthuav qhia Nws txoj kev hlub tshua rau cov neeg txhaum. Tswv Yexus coj lawv rov qab los cuag Vajtswv.” (Niam Phauj Elees Cis Vais, Phau Ntawv Cov Cev Vajtswv Lus thiab Cov Vaj Ntxwv, nplooj 583–586).

**Lus nug:**

`Cia li xav txog cov zaj uas peb nyeem lub lim tiam no. Cov zaj uas hais txog no qhias cov zaj lus qhia thiab cov lus ceeb toom uas txhawm pub rau koj tus kheej lub neej dab tsi? Cov zaj uas hais los no qhia dab tsi rau koj txog koj txoj kev vam thiab kev cia siab hauv Tswv Yexus?`