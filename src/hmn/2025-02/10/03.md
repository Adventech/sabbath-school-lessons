---
title:  Nau-es txoj kev tshaj tawm Txojmoo Zoo
date:   02/06/2025
---

Petus qhia peb tias coob leej ntau tus yuav tsis npaj txhij rau qhov Kev Rov Los Zaum Ob vim lawv “tsis quavntsej tej uas tau tshwm sim ntev dhau los” (2 Petus 3:5) thaum dej nyab ntiajteb. Keeb kwm nthuav qhia peb tias ntau haiv neeg tiam thaum ub ntseeg txog zaj uas hais txog dej nyab thoob ntiaj teb. Haiv neeg Kilis thiab haiv neeg Mayas uas nyob rau tiam Vajlug Kub qub puas leej mus ib zaj neej neeg uas hais txog dej nyab ntiajteb. Niaj hnub no, coob leej ntau tus hais saib tsis taus txog zaj uas hais txog Nau-es thiab qhov dej nyab ntiajteb. Phau Vajlug Kub hais tias thaum lub sij hawm ntiajteb kawg tibneeg yuav tsis lees yuav qhov tseeb hauv phau Vajlug Kub uas hais txog qhov dej nyab ntiajteb.

Koj sim xav seb yog koj ho tshaj tawm Txojmoo Zoo mus qas puas xyoo ib yam li Nau-es ho paub tau? Txog thaum kawg kiag , tsuas yog nws tsev neeg thiaj mus rau hauv lub nkoj nrog nws xwb. Yog tias Nau-es yog ib tug xibhwb qhia Txojmoo Zoo niaj hnub no, coob leej yuav hais tias nws ua tsis tiav.

Lub sijhawm no, peb pawg ntseeg tab tom tshaj tawm txog peb timtswv ceeb tsheej cov sob lus mus thoob qab ntuj. Ntau tus neeg tau lees txais yuav cov sob lus no. Lawv tab tom los paub tus Tswv. Tus Tswv ceeb toom peb tias lub sijhawm tab tom los thaum “Nws txoj kev hlub tshua yuav xaus tag mus. Ces tus Cawm Seej teg dej num cawm tib neeg kom dim txoj kev tuag yuav tsis muaj mus ntxiv lawm.” (Niam Phauj Elees Cis Vais, Phau Ntawv Kev Rov Kev Rog Ntawm Vajtswv thiab Xatas, nplooj 428).

Txog thaum ntawd, peb ua yog ib pawg ntseeg muaj teg dej num uas yuav tau ua.