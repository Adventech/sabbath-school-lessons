---
title:  Zaj Uas Hais Txog Nroog Xaudoos Thiab Lub Nroog Kaumaulas
date:   03/06/2025
---

Petus tham txog lwm zaj uas hais txog lub sijhawm ntiajteb kawg: zaj uas hais txog nroog Xaudoos thiab lub nroog Kaumaulas. Ob lub nroog no nyob hauv lub tiaj uas muaj suab npe nto moo lug los ntawm lawv txoj kev phem ua qias thiab ua kev txhaum. Lub nroog Xaudoos thiab lub nroog Kaumaulas kuj tau los ua thawj ob lub nroog uas Vajtswv rhuav tshem los ntawm kev tso hluav taws poob saum ntuj los hlawv.

`Nyeem 2 Petus 2:4–11; Yudas 5–8 thiab Yaxayas 16:46–50. Muaj tej kev txhaum twg uas ua rau Vajtswv hlawv lub nroog Xaudoos thiab lub nroog Kaumaulas? Ob lub nroog no yog lub cim ntawm ob lub nroog thiab tej kev txhaum uas tab tom tshwm sim hauv lawv niaj hnub no li cas?`

Zaj uas hais txog lub nroog Xaudoos thiab lub nroog Kaumaulas yog ib qho lus ceeb toom rau cov neeg nyob rau lub sijhawm ntiaj teb kawg. Vajtswv yuav rhuav tshem cov neeg phem ua qias los ntawm hluav taws, raws li peb tau nyeem hauv Tshwmsim 20. Kev txhaum ua rau peb dig muag kom peb tsis pom qhov phem qhov qias hauv peb lub siab. Peb tsis muaj teeb meem hauv kev saib pom txoj kev phem kev qias ntawm lwm tus neeg. Cov neeg Yudais dhau los zoo li no thaum lub sij hawm Exekhees uas yog ib tug cev Vajtswv lus thiab yog Vajtswv ib tug tub txib tshwj xeeb. Vajtswv tau qhia Nws haiv neeg tias Nws hlub lawv heev. Tib lub sij hawm, Vajtswv tau ceeb toom cov Yixalayees tias lawv phem dua lub nroog Xaudoos. Haiv neeg Yixalayees tau “nyiag Vajtswv tug” vim mus pe lwm tus vajtswv (Exekees 16:41).