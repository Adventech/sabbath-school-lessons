---
title:  Kev qhia txog yam yuav tshwm sim dua ntxiv
date:   01/05/2025
---

Vajtswv pawg ntseeg tiam ntiaj teb kawg tau tshwm sim muaj nyob rau teb chaws Amekas, lub Ntiaj Teb Tshiab. Cov neeg uas xav tau kev ywj pheej ntawm kev ntseeg tau khiav tawm mus rau teb chaws Amekas thaum xyoo 1600 thiab 1700.

`Nyeem Tshwmsim 10:1â€“11. Cov nqe Vajlug Kub no hais txog txoj hau kev ntawm Vajtswv pawg ntseeg tiam ntiaj teb kawg tau tshwm sim los. Saib nqee cov duab piv txwv uas peb twb kawm lawm. Koj puas pom cov nqe Vajlug Kub hais txog av thiab dej hiav txwv li cas? Cov nqe Vajlug Kub no qhia dab tsi rau peb txog tej yam uas tau tshwm sim yav tas los thiab yuav tshwm sim rau yav tom ntej?`

Tus tim tswv ceeb tsheej hais nrov nrov, zoo ib yam li peb tug tim tswv ceeb tsheej hauv Tshwmsim 14 thiab Tshwmsim 18 tau hais.

Tus tim tswv ceeb tsheej nqa ib phau ntawv me me. Peb ntseeg tias phau ntawv no yog phau Daniyees (nyeem Daniyees 12:4). Phau ntawv tau qhib thawj zaug hauv ntau txhiab xyoo. Tus tim tswv ceeb tsheej sawv ib sab ko taw tsuj rau hauv dej hiav txwv thiab ib sab ko taw tsuj rau saum nquab av. Daim duab piv txwv no kuj txhais tau hais tias sob lus yuav tsum tau tshaj tawm mus rau txhua qhov chaw hauv ntiaj teb. Tsis tas li ntawd, daim duab piv txwv no kuj txhais tau tias tus tim tswv ceeb tsheej li sob lus yog txhawm pub rau txhua haiv neeg los yog txhua pab pawg neeg.

Ua ntej Tswv Yexus rov qab los, Vajtswv lub hwjchim ci ntsa iab yuav puv npo lub ntiajteb no kom pom qhov tseeb ntawm phau Vajlug Kub. Txhua tus neeg hauv ntiaj teb yuav hnov cov sob lus hauv Tshwmsim 14.