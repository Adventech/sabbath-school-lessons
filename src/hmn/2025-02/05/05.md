---
title:  Nruab Nrab Ntawm Av Thiab Dej Hiav Txwv
date:   30/04/2025
---

Phau Vajlug Kub siv “av” thiab “dej” ua cov duab piv txwv hauv cov sob lus tshwj xeeb hais txog yav tom ntej. Cov duab piv txwv no tuaj yeem qhia peb txog cov lus qhia tseem ceeb txog lub sijhawm ntiaj teb kawg.

“Thaum Vajlug Kub hais txog 'av ' thiab 'dej' ua ke, 'av' feem ntau qhia peb txog ib thaj chaw uas muaj kev kaj siab lug los sis ib qho chaw nyab xeeb. Tab sis dej qhia peb txog cov neeg uas tsis yog haiv neeg Yudais uas ua rau cov neeg Yixalayees raug tsim txom ib yam li dej hiav txwv ntas mus ntshawj tej av ntawm ntug dej."

Yog li ntawd, nyob rau hauv Vajlug Kub “av” tuaj yeem yog ib daim duab piv txwv rau qhov chaw muaj kev thaj yeeb nyab xeeb uas Vajtswv tau pib tseg lawm. Tsis tau li ntawd xwb, "dej" qhia peb txog cov teb chaws los sis cov pab pawg neeg uas ib txwm sib ntaus sib tua thiab puv npo kev khav theeb.

`Nyeem Tshwmsim 12:15, 16 thiab Tshwmsim 13:1, 11. Yuav tau ua zoo saib txog txoj hau ke uas cov nqe Vajlug Kub hais txog dej thiab av. Ob daim duab lus piv txwv no siv li cas hauv cov nqe Vajlug Kub no? Cov nqe Vajlug Kub ntawd qhia dab tsi rau peb txog txoj hauv kev nkag siab hauv Vajlug Kub cov sob lus uas hais txog lub sij hawm ntiajteb kawg?`