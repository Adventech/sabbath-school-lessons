---
title:  Vajtswv Thawj Los Lus Sam Hwm
date:   27/04/2025
---

Lub Vaj Edees zoo ib yam li ib chav kawm. Hauv chav kawm ntawd, Vajtswv qhia Adas thiab Evas ntxiv txog Nws txoj kev hlub. “Adas thiab Evas yog Vajtswv li menyuam. Nws yog nkawv Leej Txiv tus uas saib xyuas nkawv. Adas thiab Evas kuj yog cov tub kawm ntawv ntawm Vajtswv uas yog Tus tsim nkawv. Vajtswv txawj ntse heev. Vajtswv paub txhua yam. Vajtswv qhia Adas thiab Evas ntau yam. Adas thiab Evas tau kawm txog 'Vajtswv tej txuj ci tseem ceeb, Tus uas paub txhua yam' (Yauj 37:16). Tej uas muab npog cia no qhia Adas thiab Evas muaj kev paub thiab ua rau nkawv muaj kev xyiv fab heev.” (Niam Phauj Elees Cis Vais) Phau Ntawv Cov yawg koob thiab Cov Cev Vajtswv lus, nplooj 50, 51.

`Nyeem Chivkeeb 2:9–17. Thawj los lus sam hwm uas Vajtswv muab rau tibneeg yog dab tsi? Vim li cas los lus sam hwm no tseem ceeb heev li?`

Thawj lo lus sam hwm uas Vajtswv muab rau tib neeg yog nyob rau hauv Chivkeeb 2:16. Vajtswv sam hwm Adas thiab Evas kom tsis txhob noj tej txiv ntoo ntawm tsob ntoo uas paub qhov zoo thiab qhov phem. Ua li cas qee qhov kev paub ho tuaj yeem muab txwv tseg cia? Kev paub ntau ntxiv tuaj yeej muaj txiaj ntsig tsis yog los?

Qhov ntawd tsis yog yam uas Vajlug Kub hais. Vajtswv xav qhia Nws haiv neeg txog tej yam zoo. Tiamsis tej yam kev paub ua rau muaj kev txom nyem. Vajtswv tsis xav kom Adas thiab Evas kawm txog qhov ntawd. Thaum peb tsis kam cia Vajtswv tswj peb lub neej, peb yuav raug tej kev txom nyem tshaj plaws.