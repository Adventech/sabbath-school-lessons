---
title:  Cov Vajntxwv ntawm lwm haiv neeg uas tsis yog haiv neeg Yudais
date:   23/04/2025
---

Vajtswv txoj kev sib raug zoo nrog haiv neeg Yixalayees muab cov ntsiab lus tseem ceeb uas pab peb nkag siab zoo txog Nws txoj kev sib raug zoo nrog pawg ntseeg Tiam Vajlug Kub Tshiab. Muaj ntau txoj hauv kev, keeb kwm ntawm haiv neeg Yixalayees txoj kev ua yuam kev tau nthuav qhia peb txog yam uas yuav tshwm sim hauv pawg ntseeg nyob rau tiam Vajlug Kub Tshiab. Cov ntseeg Yexus Khetos tsis zoo tshaj haiv neeg Yudais nyob rau tiam Vajlug Kub Qub. Coob tus ntseeg Yexus Khetos ua tej yam kev txhaum zoo tib yam nkaus li haiv neeg Yudais tau ua lawm.

`Tswv Yexus ceeb toom rau Nws cov thwjtim kom tsis txhob ua yuam kev dab tsi thaum lawv pib rhawv tsim cov Ntseeg Yexus Khetos li pawg ntseeg? Nyeem Mathais 20:25â€“28 rau los lus teb.`

Ntau tshooj uas phem tshaj plaws nyob rau hauv cov Ntseeg Yexus Khetos li keeb kwm tau tshwm sim vim yog pawg ntseeg tau ua raws li cov cai uas tib neeg tsim ho tsis yog ua raws li Vajtswv tej kevcai. Cov Yixalayees pib pe hawm tej vajtswv cuav. Cov Yixalayees cov vajntxwv xav tau kev tswj hwm tau zuj zus tuaj. Cov pejxeem pib muab lawv tej menyuam hlawv fij rau tej mlom ntawm tej vajtswv cuav. Pawg ntseeg kuj ua raws li tej kevcai ntawm lub tebchaws uas tsis ntseeg Vajtswv. Cov Ntseeg Yexus Khetos uas muaj siab npuab Vajtswv raug tua tuag vim cov Loos pom tias lawv yog yeeb ncuab.

`Hauv koj lub zej zog, dab tsi yog qee yam uas tuaj yeem ua rau koj poob koj txoj kev ntseeg los sis kev tso siab rau Vajtswv?`