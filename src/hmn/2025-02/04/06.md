---
title:  Ua qhov kaj rau cov uas tsis yog neeg Yudais
date:   24/04/2025
---

Thaum Tiam Vajlug Kub Qub, Vajtswv tau pib tsim ib pab pawg neeg uas yog haiv neeg Yixalayees rau ib lub hom phiaj tseem ceeb xws li: Vajtswv xav cawm txhua tus neeg hauv ntiaj teb no thiab tsis yog rau txim rau lawv. Muaj tseeb tiag, peb feem coob hnov tau tias peb tau ua txhaum thaum peb pom tus cwj pwm ntawm ib tug neeg uas ua raws li Vajtswv. Ib yam li ntawd, Vajtswv xav kom cov Yixalayees ua neeg dawb huv. Ces lawv lub neej dawb huv yuav pab cov neeg nyob ib puag ncig lawv pom lawv tej kev txhaum. Thaum peb ua lub neej dawb huv, cov neeg nyob ib puag ncig peb yuav pom Yexus tus yam ntxwv. Tom qab ntawd lawv yuav hnov tau tias lawv cheem tsum hauv lawv lub siab kom ho hloov lawv lub neej. Yog li ntawd, lub neej ntawm Vajtswv haiv neeg, uas ua raws li Nws txoj kev cai (Tshwmsim 14:12), yuav nthuav qhia Vajtswv txoj kev hlub thiab txoj kev hlub tshua rau txhua tus neeg uas nyob ib puag ncig lawv.

Vajtswv tau pib rhawv tsim pawg ntseeg Yexus Khetos los ntawm tib lus hom phiaj uas Nws pib rhaws tsim haiv neeg Yixalayees: txhawm rau siv Nws haiv neeg los ua cov coj cov neeg txhaum los cuag Tswv Yexus. Vajtswv haiv neeg ua tej dej num los ntawm kev siv Peb Tug Timtswv Ceebtsheej cov sob lus. Cov sob lus no/Txojmoo Zoo yuav raug qhia rau tej neeg uas nyob thoob plaws hauv lub qab ntuj no, tsis hais haivneeg twg, xeem twg thiab cov neeg uas hais yam lus twg los nws qhia txhua tus huv tibsi” (Tshwmsim 14:6).

`Peb pawg ntawm cov qhe Vajlug Kub hauv qab no qhia dab tsi rau peb txog Vajtswv teg dej num txhawm rau Nws haiv neeg nyob hauv lub ntiaj teb no? Peb yuav ua raws li cov kev cai tseem ceeb no hauv peb lub neej li cas? (1) Teev Npe 14:17–21 (2) Yaxayas 42:6; 49:6; 60:3 (3) Tshwmsim 18:1–4.`