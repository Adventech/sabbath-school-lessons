---
title:  Nimelaus thiab Nineves
date:   20/04/2025
---

Vajtswv tsim lub Vaj Edees rau tib neeg tsev neeg nyob. Edees yog lub tsev zoo tshaj plaws rau peb. Tom qab Adas thiab Evas ua txhaum. Vajtswv tsis muaj kev xaiv lawm. Nws yuav tsum tau cais tib neeg tawm hauv lub Vaj Edees thiab tsob ntoo uas cawm txojsia, yam tsawg kawg rau tam sim no.

Sab nraum lub Vaj Edees, noob neej khwv kawg li txhawm rau txoj kev ua neej nyob. Kev ua neej nyob nyuaj zuj zus tuaj. Peb raug kev txom nyem, raug mob thiab khwv sab kawg li txhawm rau kev ua neej nyob (Chivkeeb 3:16–19). Peb thawj pawg koob thiab yawg koob ntseeg hais tias tus Vaj Ntxwv (Yexus) yuav qhib lub qhov rooj ntawm lub Vaj Edees rau lawv dua ib zaug.

Tiamsis muaj ib txhia tsis tso siab rau Vajtswv tej lus cog tseg tias yuav coj lawv rov qab los rau hauv lub Edees los sis cawm lawv dim. Lawv cia siab rau lub neej yooj yooj yim xwb. Lawv pib lub tsim tej nroog. Tej zaum lawv xav tias lawv lub tej nroog tuaj yeem ua rau lawv lub neej zoo kawg nkaus uas lawv tau ua poob lawm hauv Edees.

`Nyeem Chivkeeb 10:1–12. Hauv cov nqe Vajlug Kub no, Vajlug Kub hais txog ntau lub nroog tseem ceeb, suav nrog lub nroog Nimelaus thiab Nineves.`

Ib txhia xav tias Nimelaus yog ib tug neeg muaj peev xwm tshaj plaws. Phau Vajlug Kub hais tias Nemelaus “yog tus Kws txawj tua nqaij kawg li tab meeg ntawm Vajtswv xubntiag.” (Chivkeeb 10:9). Cov lus no tsis yog lus qhuas. Nimelaus sawv tawm tsam tus Tswv, tsis yog sawv pub rau Vajtswv. Nemelaus tua tawm tsam Vajtswv thiab ua rau lwm tus tuaj koom tua nrog nws. Qhov kev sib ntaus sib tua no yuav tsis muaj hnub xaus kom mus txog thaum Vajtswv rhuav tshem txoj kev txhaum thiab kev phem kom tag mus ib txhis.