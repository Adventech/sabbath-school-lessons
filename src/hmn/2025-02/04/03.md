---
title:  Anplahas
date:   21/04/2025
---

Hauv Chivkeeb 10, peb nyeem pom txog qhov pib ntawm kev tej neeg sib faib nyob yias muaj nyias pab nyias pawg hauv ntiajteb no. Chivkeeb 10 kuj qhia peb tias tib neeg tau sib cais nyias mus nyob nyias ib lub tebchaws raws li nyias xeem thiab nyias pab uas hais nyias yam lus (Chivkeeb 10:5; nyeem Tshwmsim 14:6 thiab).

Vajlug Kub thiaj hais txog qhov uas Vajtswv hu Aplahas kom tawm khiav ntawm pab neeg ntawd mus. Vajtswv muaj ib hom phiaj tshwj xeeb rau Aplahas lub neej. Tiamsis Aplahas yuav tsum tawm hauv lub tebchaws uas nws nyob thiab nws haiv neeg ua ntej. Nws yuav tsum hloov los ua neeg txawv ntawm lawv kom Vajtswv hom phiaj rau nws lub neej thiaj tuaj yeem tshwm sim tau.

`Nyeem Chivkeeb 12:1â€“9. Vim li cas Vajtswv thiaj hais rau Aplas (tom qab ntawd Vajtswv hloov nws lub npe hu Aplahas) kom khiav tawm hauv lub tebchaws uas nws yug los?`

Vajtswv xav siv Aplahas los pib rhawv tsim ib pab pawg neeg uas yog haiv neeg Yixalayees, uas yuav txawv ntawm txhua pab pawg haiv neeg. Haiv neeg Yexalyees tsis muaj vajntxwv kav uas yog tib neeg. Qhov ntawd twb vim yog Vajtswv yog lawv tus Vajntxwv. Vajtswv xav kom haiv neeg Yixalayees ua tus yam ntxwv rau txhua tus neeg hauv ntiajteb no. Nws xav kom cov Yixalayees nthuav qhia txog yam uas tau tshwm sim thaum tibneeg ua raws li Vajtswv. Vajtswv xav kom cov Yixalayees ua koob hmoov rau txhua tsev neeg hauv ntiaj teb no (Chivkeeb 12:3). Vajtswv muab qhov tseeb hauv phau Vajlug Kub thiab tej koob hmoov uas tsis muaj leejtwg nyob hauv ntiajteb tau pom ua ntej thaum Dej Nyab Ntiajteb.