---
title:  Kev tau txais yam uas peb thov
date:   22/04/2025
---

Thaum xub thawj, cov Yixalayees tsis muaj vajntxwv thooj li lwm lub tebchaws muaj. Tab sis tom qab tsis ntev, cov Yixalayees txoj kev ntseeg tsuag zuj zus lawm. Ces cov Yixalayees xav tau tej yam uas lwm lub tebchaws muaj.

`Nej ho xav li cas tias cov Yixalayees tej thawj ho xav muaj vajntxwv? Nyeem 1 Xamuyees 8:4–18 rau los lus teb. Los ntawm txoj hau kev twg uas peb kuj xav tau tej yam uas Vajtswv tsis xav kom peb muaj?`

Cov Yixalayees txoj kev xav muaj vajntxwv zoo ib yam li lawv tsis lees yuav Vajtswv lub hwjchim kav lawv. Thaum cov Yixalayees thov kom muaj vajntxwv, lawv raug kev txom nyem ib yam li lwm lub tebchaws uas nyob ib puag ncig lawv. Lawv raug yuam ua koom nrog vajntxwv txoj kev sib ntau sib tua. Vajntxwv tuaj yeem txeeb lawv tej qub txeeg qub tes thiab yuam kom lawv them se. Tsis ntev cov Yixalayees paub hais tias vajntxwv yuav tsum muab nws tus kheej saib ua qhov tseem ceeb ua ntej tshaj nws haiv neeg. Tiamsis Vajtswv muab Nws haiv neeg saib ua qhov tseem ceeb ua ntej tshaj.

Vajtswv pub rau nws haiv neeg raws li lawv thov xws li: ib tug vajntxwv ua neeg yug. Tsis ntev, cov Yixalayees nkag siab tias lawv tau ua yuam kev lawm. Tam sim no lawv yuav tsum tau nyob nrog lawv qhov kev txiav txim siab mus ib txhis. Phau Vajlug Kub hais tias, “Mas hnub ntawd nej yuav quaj thov kev pab vim yog tim nej tus vajntxwv uas nej xaiv los kav nej, tiamsis hnub ntawd Vajtswv yuav tsis teb nej” (1 Xamuyees 8:18).