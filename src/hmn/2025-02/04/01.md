---
title:  "Tej Neeg tuaj Txhua Lub Tebchaws tuaj: Ntu 1"
date:   19/04/2025
---

### Nyeem zaj lus qhia rau lub lim tiam no

Chivkeeb 10:1–12; 12:1–9; 1 Xamuyees 8:4–18; Mathais 20:25–28; Yaxayas 42:6.

> <p>Nqe cim nco</p>
> “Luag pub nws muaj meejmom, muaj koob meej thiab muaj hwjchim tswj teb kav chaw kom txhua tus ntawm txhua haivneeg thiab txhua xeem, tsis hais cov neeg uas hais yam lus twg, thiaj yuav tau ua nws qhev. Nws yuav muaj hwjchim mus ibtxhis thiab nws yuav kav mus tsis paub kawg (Daniyees 7:14).

Phau Tshwmsim nthuav qhia peb txog txoj hau kev uas Vajtswv yuav daws qhov teeb meem ntawm txoj kev txhaum thiab txoj kev phem kev qias. Nyob rau hauv tshooj kawg ntawm phau Tshwmsim, Vajtswv tso cai rau cov uas tau txoj sia ntev dhaw mus ib txhis noj cov txiv ntawm tso txiv ntoo cawm txoj sia. Vajtswv tshem tej lus foom phem mus. Ces peb tuaj yeem ua neej nyob nrog Vajtswv thiab pom Nws tim ntsej tim muag. Phau Tshwmsim nthuav qhia peb txog txoj hau kev uas Vajtswv muab ntau yam uas peb tau uas ploj hauv lub Edees rov qab rau peb.

Ib lub ntsiab lus tseem ceeb tshaj plaws hauv phau Daniyees thiab Tshwmsim yog tib neeg li kev tswj hwm. Phau Daniyees thiab phau Tshwmsim nthuav qhia txog txoj hau kev uas tib neeg sim tswj lub ntiaj teb uas yog Vajtswv tug. Ntau zaj keeb kwm tu siab los ntawm tib neeg yog cov zaj uas hais txog ntau yam txaus ntshai uas lawv cov thawj coj tau ua. Tu siab kawg, ntau yam yuav tshwm sim phem zuj zus mus txog thaum Vajtswv lub tebchaws nqe los (Daniyees 7:27). Nws lub tebchaws yuav tsis raug puas tsuaj ib zaug li.