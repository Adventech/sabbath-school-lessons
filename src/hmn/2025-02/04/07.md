---
title:  Nyeem ntxiv
date:   25/04/2025
---

Nyeem Yaxayas 44:24–45:13.

Kev txhaum yog ib txoj kev phem uas muab npog cia. “Ib zaug tag rau ib zaug, txoj kev phem uas muab npog cia no tau ua nws teg dej num phem qias hauv pawg ntseeg Yexus Khetos. Thaum xub thawj, txoj kev phem uas muab npog cia no yuav maj mam nkag los tswj neeg lub siab. Tom qab txoj kev phem uas muab npog cia no loj zuj zus tuaj, nws yuav tsis sim zais cia yam uas nws tab tom ua. Txoj kev ntseeg cuav nkag mus rau hauv pawg ntseeg. Kev tawm tsam cov ntseeg Yexus Khetos ua rau txoj kev phem txav deb ntawm pawg ntseeg ib nyuag ntu. Tom qab ntawd, cov neeg coob coob uas tsis tau ntseeg Vajtswv los koom nrog pawg ntseeg. Tam sim no txoj kev phem loj hlob sai heev hauv pawg ntseeg. Kev pe hawm tej vajtswv cuav tau tswj pawg ntseeg. Cov lus cov qhia, kev ua koob tsheej thiab cov tswv yim cuav sib xyaw hauv cov ntseeg Yexus Khetos li kev ntseeg thiab kev pe hawm ntawm cov neeg uas hais tias lawv yog Yexus cov thwjtim.” (Nyeem Niam Phauj Elees Ci Vais, Hauv phau Ntawv kev ua tsov ua rog ntawm qhov phem thiab qhov zoo, nplooj 49, 50).

Nyeem dua ntawm lo lus nug kawg ntawm kev kawm hnub Vas Phuv. Puas yog peb cov uas ntseeg Yexus Khetos yuav nyob hauv txoj kev phom sij yog peb khav theeb? Yog peb xav tias peb tsis ua li cas ntawd, peb tab tom dag peb tus kheej.

**Lus nug:**

`Tej zaum peb yuav tsis nyob hauv Npanpiloos. Tab sis Npanpiloos nyob rau hauv peb ntau npaum li cas? Peb yuav tuaj yeem ua li cas txog qhov teeb meem no?`