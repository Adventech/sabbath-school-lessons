---
title:  Lub Cim Ntawm Lub Sij Hawm Ntiaj Teb Kawg
date:   21/06/2025
---

### Nyeem zaj lus qhia rau lub lim tiam no

Mathais 12:38–42; Yaunas 3:5–10; Daniyees 5:1–31; 5:18–31; 2 Xwm Txheej Vajntxwv 36:22, 23.

> <p>Qhe Cim Nco</p>
> “Mas Yauna teb lawv tias, “Kuv yog neeg Henplais, kuv pehawm tus TSWV uas yog Vajtswv tus nyob saum ntuj; nws yog tus tsim lub ntiajteb thiab dej hiavtxwv” (Yaunas 1:9).

Lub Lim Tiam No, peb yuav saib zaum kawg ntawm qee zaj uas hais txog uas yuav pab peb nkag siab zoo txog lub sij hawm ntiaj teb kawg. Peb yuav saib zaj uas hais txog Yaunas, qhov kawg ntawm Npanpiloos thiab Vaj Ntxwv Xailas. Xailas yog haiv neeg Pawxias tus vajntxwv uas yog tus tau tso Vajtswv haiv neeg dim txim thiab pab coj lawv rov qab mus rau Daim Av Uas Tau Cog Lus Tseg.

Cov zaj uas hais txog no nthuav qhia peb txog qhov tseem ceeb uas yog qhov tseeb hauv phau Vajlug Kub. Tej ntawd kuj nthuav qhia rau peb txog qhov tseeb hauv phau Vajlug Kub rau peb txog lub sij hawm ntiaj teb kawg. Tej ntawd muaj lub ntsiab lus tshwj xeeb rau cov neeg uas tseem ua neej nyob ua ntej Tswv Yexus rov qab los. Yog li, peb tuaj yeem kawm los ntawm cov zaj uas hais txog no cov ntsiab lus tseem ceeb thiab cov tswv yim uas tuaj yeem pab peb nkag siab txog "qhov tseeb tam sim no" zoo dua tuaj. Qhov tseeb tam sim no yog qhov tseeb hauv phau Vajlug Kub uas peb xav tau tshaj plaws rau peb tiam.

Peb yuav tsum ua tib zoo saib thaum peb saib cov zaj uas hais los no. Peb yuav tsum sim to taub tej ntawd ib yam li peb to taub txog Tswv Yexus tej lus piv txwv. Peb yuav tsum nrhiav cov cai thiab cov tswv yim tseem ceeb tshaj plaws. Los ntawm cov tswv yim thiab cov cai no, peb tuaj yeem kawm paub tau qhov tseeb hauv phau Vajlug Kub uas cov zaj uas hais txog no ua siab ntuj ntev qhia.