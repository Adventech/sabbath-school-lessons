---
title:  Lub Nroog Nineves Lees Txim
date:   23/06/2025
---

Yaunas tej lus qhia rau cov neeg hauv lub nroog Nineves yog qhov tseeb: Vajtswv tau npaj txhij yuav rau txim rau lawv vim lawv tej kev txhaum. Yaunas sawv kev mus rau pem lub nroog; thaum uas nws mus tau ib hnub lawm, nws tshaj tawm hais tias, “Tshuav plaub caug hnub saum no, lub nroog Nineves yuav raug puastsuaj!”

Nineves tsis raug kev puas tsuaj. Vim li cas ho tsis tshwm sim li nws hais tias yuav tshwm sim?

`Nyeem Yaunas 3:5–10. Vim li cas tej lus no ho tsis tshwm sim?`

Tag nrho tej neeg hauv lub nroog thiaj lees lawv tej kev txhaum. Yog li ntawd, Vajtswv thiaj tsis rhuav tshem lub nroog Nineves, uas tsis yog nyob rau lub sijhawm ntawd. “Vajtswv tsis tau rau txim rau Nineves. Cov neeg uas tsis paub txog Vajtswv hwm Nws thiab Nws txoj kevcai. Ntau xyoo yuav tom qab ntxiv ua ntej lub nroog Nineves raug kev puas tsuaj. Qhov ntawd yog vim cov neeg hauv Nineves tsis kam hwm Vajtswv ntxiv lawm thiab muaj kev khav theeb puv npo.” (Niam Phauj Elees Cis Vais, Phau ntawv cov yawg koob thiab cov cev Vajtswv lus, nplooj 271).

Peb puas tuaj yeem cia siab tias yuav muaj qee yam zoo ib yam li qhov kev paub no tshwm sim thaum lub sij hawm ntiajteb kawg thaum peb tshaj tawm Vajtswv txoj lus ceeb toom zaum kawg rau cov neeg hauv ntiaj teb no? Yog los tsis yog. Yog lawm, tej neeg nyob txhua qhov chaw yuav hnov tej lus ceeb toom tias, “'“Kuv haivneeg, nej cia li tawm plaws hauv lub nroog ntawd mus! Nej tsis txhob nrog tus pojniam ntawd ua txhaum, nej thiaj li tsis nrog nws raug txim!” (Tshwmsim 18:4).