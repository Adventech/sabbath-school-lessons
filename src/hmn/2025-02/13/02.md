---
title:  "Yaunas: Vajtswv tus tub txib uas tsis txaus siab mus"
date:   22/06/2025
---

Yaunas zaj yog ib zaj luv heev (Yaunas 1–4). Tiamsis zaj ntawd qhia rau peb ntau yam tseem ceeb uas hais txog qhov tseeb hauv phau Vajlug Kub. Peb cov coob leej pom peb tus kheej zoo ib yam li tus cev Vajtswv lus uas tsis txaus siab mus no. Tus cev Vajtswv lus yog ib tug tub txib tshwj xeeb los ntawm Vajtswv. Yaunas zaj kuj pab peb nkag siab txog lub sij hawm ntiajteb kawg zoo dua tuaj.

Niaj hnub no, peb paub tias Yaunas yog ib tug cev Vajtswv lus uas tsis txaus siab mus. Yaunas tsis xav mus rau lub nroog Nineves. Los ntawm tib neeg li kev xam pom, peb nkag siab yooj yim tias yog txog qhov uas Yaunas tsis txaus siab mus. Cov Axilias yog ib cov siab nyoos thiab yog lawv cov yeeb ncuab phem heev. Lawv cov duab kos qhia tias lawv tau ua dab tsi rau lawv cov neeg raug txim los ntawm kev ua rov ua rog. Cov neeg Axilias tua lawv cov neeg raug txim lim hiam tshaj plaws. Leej twg yuav xav mus tshaj tawm Txojmoo Zoo rau cov neeg no hauv lawv lub nroog thiab qhia lawv koj paub lees txim lawv tej kev txhaum?!

Yaunas zaj muaj ib zaj lus qhia rau Vajtswv pawg ntseeg lub sij hawm ntiajteb kawg. Thaum Yaunas raug nug tias nws yog leejtwg, nws teb hais tias, “Kuv yog neeg Henplais. kuv pehawm tus TSWV uas yog Vajtswv tus nyob saum ntuj; nws yog tus tsim lub ntiajteb thiab dej hiavtxwv” (Yaunas 1:9). Los lus teb no zoo ib yam li thawj tus tim tswv ceeb tsheej sob lus (Tshwmsim 14:7).

`Koj pom Yaunas lub neej ntau npaum li cas hauv koj tus kheej? Koj yuav tso koj cov kev xav thiab kev tsis ntseeg pov tseg mus tau li cas?`