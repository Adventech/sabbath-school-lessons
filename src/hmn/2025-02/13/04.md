---
title:  Npesaxas Npaj Ib Rooj Noj Haus
date:   24/06/2025
---

`Nyeem Daniyees 5:1–31. Peb kawm tau dab tsi tseem ceeb ntawm sab ntsuj plig/kev ntseeg los ntawm cov nqe Vajlug Kub no? Npesaxas ua dab tsi?`

Tej zaum qhov phem tshaj ntawm zaj no muaj nyob hauv Daniyees 5:22. Ua ntej, Daniyees qhia vajntxwv txog keeb kwm ntawm vajntxwv Nenpukajnexales kev poob hwjchim thiab rov muaj hwj chim dua. Ces Daniyees hais rau Npesaxas tias, “Tiamsis Npesaxas, koj uas yog nws tus tub, txawm yog koj twb paub tej no zoo lawm los koj tsis txo koj lub hwjchim li thiab” (Daniyees 5:22). Daniyees txhais li cas? Npesaxas yeej paub qhov tseeb. Tej zaum nws tsis pom nws tus kheej los ntawm nws lub qhov muag txog yam uas tshwm sim rau Nenpukajnexales. Tab sis nws yeej paub zaj no thiab xaiv tsis kawm paub los ntawm tej ntawd. Npesaxas xaiv ua ib yam uas ua rau Nenpukajnexales muaj teeb meem ntau heev.

Nenpukajnexales tsis lees paub Vajtswv sob lus tshwj xeeb txog lub neej yav tom ntej tab meeg tej pev xeem thaum nws nchuav tus mlom kub ntawm lub tiaj Dulas. Ib yam li ntawd, Npesaxas tau tawm tsam Vajtswv so lus tshwj xeeb tab meeg tej pev xeem.

`Npesaxas tej kev coj ua qhia tias nws tsis kam mloog Vajtswv lus. Npesaxas muaj "pov thawj" txaus uas tsis yuav paub ntau tshaj no ntxiv. Nws muaj kev txawj ntse txaus los paub qhov tseeb. Qhov teeb meem tsis yog nyob rau hauv Npesaxas lub hlwb lossis txoj kev xav. Qhov teeb meem yog nyob hauv nws lub siab.`