---
title:  Vajtswv yeej ib txwm pab thaum lub sij hawm muaj teeb meem
date:   25/05/2025
---

`Nyeem Phau Ntawv Nkauj 46. Phau Ntawv Nkauj no muaj kev vam thiab kev cia siab dab tsi rau peb tam sim no thiab yav tom ntej thaum lub sij hawm ntiajteb kawg?`

Phau Ntawv Nkauj 46 hais txog ib lub ntsiab lus uas peb tau nyeem hauv phau ntawv Henplais xws li: lub tswv yim ntawm tej yam uas zoo dua. Tswv Yexus yog ib tug pov thawj hlob uas zoo dua cov thawj coj ntawm fab kev ntseeg nyob hauv ntiajteb no. Tswv Yexus txoj kev tuag zoo dua tej tsiaj tua theej txhom. Lub tuam tsev saum ntuj ceeb tsheej zoo dua lub tuam tsev hauv ntiaj teb.

Phau Ntawv Nkauj 46 tsis hais txog tej yam zoo thiab muab piv rau tej yam zoo dua. Tus kws sau paj huam piv txoj sia nyob hauv lub ntiaj teb no uas muaj kev txhaum puv npo nrog txoj kev cog lus ntawm tej yam zoo dua uas Vajtswv npaj rau peb.

Phau Ntawv Nkauj 46 puv npo kev vam thiab cia siab thiab kev cog lus. Vajtswv xav kom peb muaj kev ntseeg tias muaj ib hnub twg tej kev phem no yuav tsis muaj mus ntxiv lawm. Ces “thoob ntiajteb yuav qhuas Vajtswv” (Phau Ntawv Nkauj 46:10).

Yuav tau ua tib zoo xav txog lwm yam uas tus kws sau Phau Ntawv Nkauj 46 hais tias: “Vim li ntawd peb thiaj tsis ntshai txawm yog lub ntiajteb yuav ntxeev, thiab tej roob yuav nphau rau hauv hiavtxwv” (Phau Ntawv Nkauj 46:2).

`Qee lub sij hawm, ntau yam yuav phem heev hauv ntiaj teb no. (Peb paub tias tej ntawd yuav phem heev zuj zu.) Tus ntoo khaub lig muaj kev vam thiab kev cia siab dab tsi rau koj thaum koj raug kev txom nyem thaum lub sij hawm muaj kev nyuaj siab hauv lub neej?`