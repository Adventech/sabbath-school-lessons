---
title:  Cawv Txiv Hmab Thiab Ntshav
date:   28/05/2025
---

`Nyeem Phau Ntawv Nkauj 75. Phau Ntawv Nkauj no qhia dab tsi rau peb txog tej kev phem kev qias uas Vajtswv yuav kho kom ncaj ncees thaum Nws txiav txim rau tej neeg hauv ntiajteb no? Kuj nyeem Mathais 26:26–29 thiab Tshwmsim 14:9–12. Lwm nqe Vajlug Kub pab peb nkag siab txog teg dej num uas Vajtswv yuav ua li cas?`

Cov neeg xav qee leej hauv phau Vajlug Kub ntseeg tias cov neeg Yudais hu txoj nkauj ntawm Phau Ntawv Nkauj 75 thaum Vajtswv rhuav tshem Xenakhelis cov tub rog (2 Xeemtxheej Vajntxwv 32; 2 Vajntxwv 19). Zaj no nthuav qhia peb txog qhov kawg ntawm cov neeg tsis tau txais kev cawm dim hauv Tshwmsim 20. Vajtswv haiv neeg nyob hauv lub nroog Dawbhuv nrog lawv tus Vajntxwv uas Dawbhuv thaum dab ntxwg nyoog cov tub rog tuaj nyob puag ncig lawv. Vajtswv Nws tus kheej yog tus rhuav tshem dab ntxwg nyoog cov tub rog. Thaum Vajtswv txiav txim rau lub ntiajteb, ib yam uas Nws kho yog kev siv lub hwj chim thiab tswj tsis tsis ncaj ncees.

Peb tej teeb meem tej zaum yuav phem heev. Tiamsis raws li cov ntseeg Yexus Khetos, peb yuav tsum ua neej nyob nrog kev vam thiab kev cia siab. Peb yuav tsum tsis txhob txiav txim rau yav tom ntej los ntawm tej yam phem uas tshwm sim nim no.

`Peb txhua tus yuav tsum ua peb txoj haujlwm tam sim no los sim ua kom lub neej zoo dua rau lwm tus. Vim li cas thiaj tseem ceeb heev uas yuav tsum nco ntsoov tias Vajtswv yuav tsum ua kom lub ntiaj teb no puas tsuaj ua ntej thiab tom qab ntawd ma tsim lub ntuj thiab lub ntiaj teb tshiab ua ntej txhua yam yuav tsim kom ncaj ncees thiab raug kev raug cai?`