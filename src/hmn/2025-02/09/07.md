---
title:  Nyeem ntxiv
date:   30/05/2025
---

Nyeem Ntawv Nkauj 133; Tes Haujlwm 1:4–9 thiab Tshwmsim 5:4–7.

Yexus hais rau Nws cov thwjtim mus kom tshaj tawm Txojmoo Zoo uas hais txog Nws txoj kev hlub tshua rau txhua tus hauv ntiajteb (Tes Haujlwm 1:8). Teg dej num no yuav tsum tshwm sim ua ntej Tswv Yexus rov qab los (Mathais 24:14). Tswv Yexus thov kom peb ua teg dej num uas Nws thawj cov thwjtim tau pib mus ntxiv.

Thaum Tswv Yexus hais kom peb mus tshaj tawm Txojmoo Zoo rau lwm tus, Nws tsis cia peb nrhiav txoj hau kev ntawd ua dog ua dig. Tswv Yexus tswj teg dej num hauv ntiaj teb no los ntawm lub tuam tsev saum ntuj ceeb tsheej los. Peb teg dej num yog txuas nrog Tswv Yexus nyob rau hauv txhua txoj hau kev. Tswv Yexus coj peb thiab pub lub zog rau peb. Teg dej num yog Nws li, tsis yog peb li.

**Lus nug:**

`Nyob rau hauv Tshwmsim 5, Yauhas pom ib tug neeg muab ib thooj ntawv uas raug nias homthawj lawm rau tus Menyuam Yaj, uas yog Tswv Yexus. Thaum cov homthawj ntawd raug qhib lawm nyob rau hauv Tshwmsim 6, peb pom keeb kwm ntawm lub tuam tsev saum ntuj ceeb tsheej mus txog rau thaum ntiajteb kawg. Tshooj no qhia dab tsi rau peb txog txoj hau kev uas Vajtswv yuav ua teg dej num kom tiav?`

`Tam sim no muaj dab tsi tab tom tshwm sim uas tuaj yeem ua rau sij hawm ntiajteb kawg los txog uas Tshwmsim 13 thiab 14 tham txog?`