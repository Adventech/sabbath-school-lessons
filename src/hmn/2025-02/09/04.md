---
title:  Nyob Rau Hauv Peb Kev Tswjhwm
date:   27/05/2025
---

`Nyeem Phau Ntawv Nkauj 47:1–4. Cov nqe Vajlug Kub no qhia dab tsi rau peb txog Vajtswv lub tebchaws?`

Thaum kawg, peb lub neej yav tom ntej puv npo kev vam thiab kev cia siab. Txog thaum ntawd, lub neej puv npo nrog kev txom nyem vim peb tau muab kev tswj hwm lub ntiaj teb rau Luxifawj. Thaum Ntxwg Nyoog tshwm rau ntawm lub rooj sib txoos saum ntuj ceeb tsheej, nws tau khav rau Vajtswv tias lub ntiaj teb yog nws tug. "Tus Tswv hais rau Xatas tias, “Koj mus dabtsi los?” Xatas teb Yawmsaub tias, “Kuv mus mus los los saum lub ntiajteb thiab ncig thoob lub ntiajteb los (Yauj 2:2).”

Tiag tiag lawm Dab Ntxwg Nyoog tab tom ua dab tsi? Nws tau tshaj tawm tias lub ntiaj teb yog nws tug. Nyob rau hauv tiam Vajlug Kub Qub, txhais ko taw tau siv los qhia tias ib tug neeg muaj ib yam dab tsi. Twb vim li ntawd, Vajtswv thiaj hais rau Anplahas tias, “'cia li sawv kev mus kom thoob plaws lub tebchaws no, rau sab ntev thiab sab dav huvsi, rau qhov Kuv yuav muab lub tebchaws no rau koj'” (Chivkeeb 13:17).

`Muab 1 Thexalaunikes 4:13–17 piv rau Xakhaliyas 14:4. Ob nqe Vajlug Kub no sib txawv li cas? Cov nqe Vajlug Kub no qhia dab tsi rau peb txog ob qhov sib txawv no tab sis txuas nrog ntawm Yexus txoj kev tswj hwm lub ntiaj teb no tag nrho?`