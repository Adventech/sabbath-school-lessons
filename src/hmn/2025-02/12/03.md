---
title:  Kev Pe Tus Mlom Kub
date:   16/06/2025
---

Tom qab Daniyees txhais Vajntxwv Nenpukajnexales zaj npau suav lawm, vajntxwv tau muab siab npuab Daniyees tus Vajtswv ib ntus (nyeem Daniyees 2; ua tib zoo saib nqe 46–48). Tiamsis vajntxwv txoj kev ncaj ncees tsis tsuas nyob ib nyuag ntu xwb.

`Nyeem txog Vajntxwv Nenpukajnexales tus mlom kub hauv Daniyees 3:1–12. Vim li cas vajntxwv thiaj nchuavtus mlom kub ntawd? Vim li cas vajntxwv thiaj txib kom sawv daws tuaj pehawm tus mlom kub ntawd? Koj xav tias ob yam no txhais txog dab tsi?`

`Nyeem Daniyees 3:17, 18. Hauv cov nqe Vajlug Kub no, peb tug tub hluas Henplais sawv tawm tsam vajntxwv tej lus txib. Lawv txoj kev muaj siab tawv qhawv qhia dab tsi rau peb txog kev ntseeg? Zaj no qhia li dab tsi rau peb tias tej zaum peb txoj kev ntseeg yuav sim peb li ntawd qee lub sij hawm?`

Cia li xav txog txoj hau ke uas yoom yim heev rau peb tug tub hluas no lam ua piv txwv li pe hawm tus mlom kub ntawd xwb kom txhob raug hlawv. Tab sis lawv txaus siab raug hlawv ciaj los ntawm kev tsis kam lam ua piv txwv li pe hawm tus mlom kub ntawd. Qhov ntawd puas txhais tau tias lawv vwm me ntsis? Lawv tsis muaj peev xwm lam ua piv txwv li pe hawm tus mlom ntawd xwb tsis tau los? Lawv tuaj yeem txhos caug pe, ua piv txwv daw lawv txoj hlua khau thiab thov tus Vajtswv uas yog tus lawv pe hawm hauv lawv lub siab, tsis tau los? Puas yog lawv xav tau kev puas tsuaj rau lawv lub neej? Lawv yeej xav li ntawd, txawm tias lawv cov lus nthuav qhia tias lawv paub tias lawv yuav khiav tsis dim txoj kev raug hlawv los kav liam.