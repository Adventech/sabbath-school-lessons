---
title:  Cov Ntseeg Xevees Des Ev Vees Tiv (Sda) Li Kev Kag Siab Txog Daniyees 2
date:   15/06/2025
---

`Nenpukajnexales tus npau suav yog hais txog dab tsi? Daniyees txhais zaj npau suav no li cas? Nyeem Daniyees 2:31â€“45 rau cov lus teb.`

Cov sob lus lub sij hawm ntiajteb kawg hauv phau Daniyees txhua tus ua raws li tus qauv uas peb pom hauv Daniel 2. Yog li ntawd, peb tuaj yeem cia siab tias cov sob lus nyob rau lub sij hawm ntiajteb kawg uas nyob hauv phau Daniyees kuj yuav nthuav qhia peb tib yam li no ntawm ib lub tebchaws thoob qab ntuj mus txog rau lub sijhawm uas Vajtswv tsa Nws lub tebchaws uas yuav kav mus ib txhis (nyeem Daniyees 2:44; 7:13, 14). Hauv lwm lo lus, cov sob lus nyob rau lub sijhawm ntiajteb kawg nthuav qhia peb txog tej keeb kwm txij thaum ub los txog rau peb tiam. Qhov kev piav qhia no txog cov sob lus nyob rau lub sij hawm ntiajteb kawg hauv phau Vajlug Kub hu txoj cai tswjfwm keeb kwm. Cov Ntseeg Xevees Des Es Vees Tiv siv txoj cai tswjfwm keeb kwm txhawm rau kev nkag siab txog lub sij hawm nitajteb kawg uas tab tom tshwm sim hauv phau Vajlug Kub. Txoj cai tswjfwm keeb kwm tseem ceeb heev rau kev pab kom peb muaj kev nkag siab zoo txog lub sijhawm ntiajteb kawg hauv phau Vajlug Kub. Peb yuav tsum siv txoj cai tswjfwm keeb kwm thaum peb kawm Phau Tshwmsim. Ces peb yuav nkag siab phau Tshwmsim meej tseeb.

`Daniyees 2 ua pov thawj li cas rau peb tias Vajtswv paub txog yav tom hauv ntej? Daniyees 2 qhia li cas rau peb tias Vajtswv yog tus saib xyuas yav tom ntej thiab?`