---
title:  Nyeem ntxiv
date:   20/06/2025
---

Nyeem Niam Phauj Elees Cis Vais, “Vajtswv cawm Nws haiv neeg,” nplooj 635–652, nyob rau hauv phau ntawv Kev Rov Kev Rog Ntawm Qhov Zoo Thiab Qhov Phem.

“Nyob rau txhua tiam neeg, Vajtswv tau ua dej num nrog Nws cov tim tswv ceeb tsheej los pab cawm Nws haiv neeg. Cov tim tswv ceeb tsheej muaj feem tseemceeb hauv tej dej num uas Vajtswv haiv neeg ua. Cov tim tswv ceeb tsheej hnav tshoos tsho uas ci ntsa iab zoo li xob laim. Cov tim tswv ceeb tsheej taug kev mus mus los los ib yam li tib neeg. Cov tim tswv ceeb tsheej tshwm los ua neeg txhawm kom Vajtswv haiv neeg pom. Cov tim tswv ceeb tsheej kuj txawj so, yog tias lawv sab, lawv kuj zaum so hauv tej qab ntoo thaum tsav tav su. Lawv lees txais kev tos txais los ntawm tib neeg los hauv lawv tej tsev. Lawv yog cov coj cov neeg uas mus ib qho rau ib qho kev. Cov tim tswv ceeb tsheej yog cov uas zes hluav taws rau lub thaj tua tsiaj theej txhom. Lawv qhib tej qhov rooj tsev loj cuj thiab pab tus Tswv cov tub qhe kom khiav dim. Cov tim tswv ceeb tsheej uas hnav tshoo tsho tub rog saum ntuj ceeb tsheej nqe los dov lub daim lag zeb tawm ntawm tus Cawm Seej lub rooj ntxa tawm.

Txhawm rau tsis pe tsawg leej tus uas ua dej num pub rau Nws kawg siab, Vajtswv yuav tiv thaiv tej neeg coob tus thiab txwv tsis pub muaj kev puas tsuaj tshwm sim. Cov neeg txhaum no tsis to taub tias lawv tshuav lawv lub txoj sia rau cov neeg ncaj ncees uas tsis muaj pe tsawg leej uas lawv thuam thiab raug kev txim nyom.” (Niam phauj Elees Cis Vais, Phau Ntawv Kev Rov Kev Roj Ntawm Qhov Zoo thiab Qhov Phem, nplooj 631, 632).

**Lus nug:**

`Tam sim no, tej zaum peb yuav tsis pom txog txoj hau ke uas Hnub Xanpataus thiab hnub Vas A Thiv (hnub Ib) yuav dhau los ua qhov kev sim siab zaum kawg. Tiamsis saib seb tej yam hauv ntiajteb no hloov tau sai npaum li cas. Qhov kev paub no yuav tsum qhia dab tsi rau peb txog tias vim li cas peb yuav tsum tso peb txoj kev ntseeg rau hauv phau Vajlug Kub thiab tsis yog qhov tshwm sim hauv tej xov xwm?`