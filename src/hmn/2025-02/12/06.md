---
title:  Tus Ntsiaj Nyaum Lub Cim
date:   19/06/2025
---

Raws li ntau xyoo dhau los, qee cov neeg tau pib tsis ntseeg Cov Ntseeg Es Vees Thiv (Cov Tos Tswv Yexus Rov Qab los zaum ob) li sob lus hais txog lub sij hawm ntiajteb kawg. Lawv pib xav tias kev pe hawm hnub Vas A Thiv thoob ntiaj teb puas yuav tshwm sim tiag. Lawv tsis ntseeg tias hnub Xanpataus yuav yog ib qhov tseem ceeb hauv kev sib ntaus sib tua zaum kawg ntawm qhov zoo thiab qhov phem.

Phau Tshwmsim qhia peb paub meej txog yam yuav tshwm sim: peb yuav pe hawm Vajtswv los sis pe hawm tus tsiaj nyaum thiab nws tus vajtswv cuav. Qhov kev sim zaum kawg yuav tsum yog hais txog tej yam uas qhia tias peb muab siab npuab Vajtswv. Thaum peb pe hawm Vajtswv rau hnub Xanpataus, peb qhia peb txojkev ncaj ncees rau Vajtswv tus uas tsim peb. Hnub Xanpataus yeej muaj nyob ib tshij nrog lub Vaj Edees los lawm (nyeem Chivkeeb 2:1â€“3). Yog li, peb yuav tsum tsis txhob xav tsis thoob yog tias qhov kev sim zaum kawg yog hais txog kev pe hawm. Tseeb tiag, Hnub Xanpataus yuav qhov tseem ceeb nyob rau lub sij hawm ntiajteb kawg. Tus tsiaj nyaum hloov qhe kevcai hais txog hnub Xanpataus ntawm hnub xya mus rau hnub Vas A Thiv (hnub Ib). Vajtswv tsis tau tso cai rau tus tsiaj nyaum kom hloov qhov no. Nrog cov tswv yim no, peb tuaj yeem nkag siab txog txoj hau kev uas hnub peb pe hawm yuav yog qhov kev sim siab zaum kawg. Peb yuav pe hawm Vajtswv tus uas tsim peb (Tshwmsim 14:6, 7). Los yog peb yuav pe hawm tus tsiaj nyaum ntawd. Phau Vajlug Kub Tshiab pab peb nkag siab ntau ntxiv txog qhov kev sim siab zaum kawg.