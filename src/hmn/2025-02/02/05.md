---
title:  Yog Koj Noj Hnub Twg, Koj Yuav Tuag Hnub Ntawd
date:   09/04/2025
---

Kev tuag yog ib lub ntsiab lus tseem ceeb hauv phau Vajlugkub cov so lus tiam ntiajteb kawg. Thawj zaug uas phau Vajlug Kub hais txog kev tuag pab peb nkag siab txog qhov teeb meem ntawm txoj kev txhaum zoo dua tuaj. Nws kuj pab peb nkag siab zoo txog txoj hauv kev uas Vajtswv yuav daws qhov teeb meem ntawm txoj kev txhaum.

`Thawj zaug uas phau Vajlug Kub hais txog ib tug neeg tab tom yuav tuag yog nyob rau hauv Chiv Keeb 4:8–15. Thawj zaug uas phau Vajlug Kub hais txog txoj kev tuag yog nyob rau hauv Chiv Keeb 2:15–17. Kuj nyeem 1 Kauleethaus 15:15–19 thiab Tshwmsim 1:18. Txhua nqe Vajlug Kub no qhia dab tsi rau peb txog tias vim li cas tub noob neej thiaj tuag thiab Vajtswv xav li cas txog txoj kev tuag? Vajtswv yuav daws teeb meem ntawm txoj kev tuag tau li cas?`

Peb feem ntau hais tias "kev tuag tsuas yog ib feem ntawm lub neej." Qhov ntawd yog lus dag. Kev tuag yeej txawv ntawm txoj sia. Kev tuag tsis tau txhais tias yog ib feem ntawm peb qhov kev tau paub tau pom hauv ntiaj teb no. Peb twb swm txoj kev tuag lawm. Tab sis peb tawm tsam txoj kev tuag hnyav heev thaum peb tau ntsib, raws li tub noob neej, peb kag siab tias muaj qee yam tsis yog li lawm. Txawm tias txoj kev tuag yog ib qhov tu siab heev tiam sim kev tuag qee zaug tuaj yeem ua rau peb mob siab dua. Thaum ib tug me nyuam yaus tuag, peb hnov tau tu siab heev. Peb vam tias cov niam txiv yuav tag lub neej txoj sia ua ntej lawv cov menyuam. Yog li ntawd, thaum ib tug me nyuam tuag ua ntej nws niam nws txi, nws txoj kev tuag tuaj ua ib qhov mob heev rau cov neeg uas hlub nws.