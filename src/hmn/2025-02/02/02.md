---
title:  Ib Txoj Cai Tseem Ceeb
date:   06/04/2025
---

Nyob rau hauv phau Chivkeeb, Vajtswv qhia cov tswv yim uas peb yuav nyeem hauv lwm phau ntawv hauv phau Vajlug Kub. Thawj zaug uas phau Vajlug Kub hais txog ib lub tswv yim los sis lub cim, peb kawm qee yam txog lub tswv yim no los sis lub cim uas pab peb nkag siab txog txoj hauv kev yuav siv rau yam tom qab ntawd.

Qhov kev qhia no pab peb nkag siab txog txoj cai tseem ceeb hauv kev kawm Vajlug Kub. Vajtswv muab qhov tseeb rau Nws cov menyuam ib lub lub caij nyoog dhau rau ib lub caij nyoog. Ua ntej, tus Tswv muab ib lub tswv yim yooj yim rau peb hauv phau Vajlug Kub. Tom qab ntawd Nws muab qhov tseeb rau peb ntxiv txog lub tswv yim no ntau xyoo nyob rau ntau feem hauv phau Vajlug Kub.

`Nyeem Yaxayas 40:7, 8; Malakis 3:6 thiab Henplais 13:8. Koj kawm txoj cai tseem ceeb dab tsi los ntawm cov nqe Vajlug Kub no? Txoj cai no pab tau koj li cas hauv koj txoj kev kawm txog phau Vajlug Kub tej sob lus tshwj xeeb txog yav tom ntej?`

Thaum Vajtswv qhia peb txog qhov tseeb yog dabtsi, Nws tsis hloov Nws lub siab hais txog qhov ntawd. Cov tswv yim tshiab uas hais txog qhov tseeb tsis hloov nws lub ntsiab lus. Cov tswv yim tshiab pab peb nkag siab lub ntsiab lus ntawm phau Vajlug Kub qub zoo dua qub.

`Vim li cas thiaj tseem ceeb heev uas peb tsis txhob cia leej twg, los sis ib yam dab tsi, ua rau peb txoj kev ntseeg hauv phau Vajlug Kub thiab tej lus qhia tsis qaug zog? Dab tsi ua rau peb txoj kev ntseeg ntawm qhov tseeb hauv phau Vajlugkub qaug zog?`