---
title:  Kev nkag siab txog Vajtswv txoj kev hlub
date:   07/04/2025
---

Thaum peb to taub qhov tseeb hauv phau Vajlug Kub txog kev hlub, peb yuav nkag siab zoo txog Vajtswv tej sob lus tshwj xeeb uas hais txog yav tom hauv ntej. Lub ntsiab lus tseem ceeb hauv kev tsov rog thoob ntiaj teb ntawm qhov zoo thiab qhov phem yog Vajtswv txoj kev hlub. Coob leej tsis nkag siab txog qhov tseeb hauv phau Vajlug Kub uas hais txog Vajtswv txoj kev hlub thiab kev hlub tshua. Niam Phauj Elees Ci Vais hais txog Vajtswv txoj kev hlub tom qab kev tsov rog thoob ntiaj teb ntawm qhov zoo thiab qhov phem xaus: “Txhua yam nyob saum ntuj ceeb tsheej thiab hauv ntiaj teb no yeej huv. Txhua yam uas Vajtswv tsim los ntawd kev nyob sib hawm xeeb thiab zoo siab xyiv fab. Vajtswv puv txhua yam muaj txoj sia, muaj qhov kaj thiab kev xyiv fab. Txij ntawm yam uas me tshaj plaws mus txog rau yam uas Vajtswv tau tsim uas loj tshaj plaws xws lub ntiajteb, txhua yam tshaj tawm tias Vajtswv yog kev hlub.” (Phau ntawv kev tsov rog thoob ntiaj teb ntawm qhov zoo thiab qhov phem, nplooj 678).

`Nyeem Chiv Keeb 22:1–13. Thawj zaug uas peb nyeem hais txog “kev hlub” hauv phau Vajlug Kub yog nyob rau hauv Chiv Keeb 22:2. Zaj no qhia li dab tsi rau peb txog Vajtswv txoj kev hlub?`

Qee lub sij hawm cov tub kawm Vajlug Kub nrhiav tib lub ntsiab lus thawj zaug uas nyob lwm phau hauv phau Vajlug Kub. Yog tias peb lub ntsiab lus yog “kev hlub,” tej zaum peb yuav xav nyeem tej yam uas cov kws sau Txoj Moo Zoo uas hais txog qhov ntawd. Cov kws sau Txoj Moo Zoo yog Mathais, Malakaus, Lukas thiab Yauhas. Cov kws sau Txoj Moo Zoo hais txog “kev hlub” hauv Mathais 3:17; Malakaus 1:11; Lukas 3:22 thiab Yauhas 3:16.