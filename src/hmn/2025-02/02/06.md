---
title:  Tus Nab
date:   10/04/2025
---

Kev pe hawm yog ib lub ntsiab lus tseem ceeb hauv phau Tshwmsim. Tus Zaj tau tsim ib txoj kev pe hawm cuav (Tshwmsim 13:2–4). Tus Zaj tsuas yog piv txwv txog Xatas. Xatas kuj muaj npe hu ua Luxifawj uas yog ib tug timtswv ceebtsheej uas poob rau txog kev txhaum. Yauhas muab Luxifawj piv rau tus zaj. Hom lus no pab peb nco txog tus nab uas nyob hauv lub Vaj Edees. Tus nab ntxias Adas thiab Evas kom koom nrog nws hauv txoj kev tua tawm tsam Vajtswv.

`Piv Chivkeeb 3:1–5 nrog Tshwmsim 12:1–9. Cov tswv yim zoo sib thoob hauv txhua zaj yog dab tsi? Zaj uas hais txog tus nab nyob hauv Chiv Keeb pab peb nkag siab cov hom phiaj uas rau muaj kev tsov rog saum ntuj ceeb tsheej uas phau Tshwmsim hais txog li cas?`

Ob zaj uas hais nyob rau hauv Vajlug Kub hais txog qhov Xatas dag rau txhua tus neeg uas nyob hauv ntiaj teb thiab coj lawv kev deb ntawm Vajtswv. Thawj zaj tshwm sim nyob rau hauv Chiv Keeb nyob rau hauv ib lub sij hawm uas tsuas muaj Adas thiab Evas nyob rau hauv lub ntiaj teb no xwb. Zaj thib ob yog nyob rau hauv Tshwmsim 12 thiab 13, qhov uas Yauhas hais tias Xatas “yog tus uas dag ntxias neeg thoob ntiajteb” (Tshwmsim 12:9). Ib lub ntsiab lus tseem ceeb tshaj plaws nyob rau lub sijhawm ntiajteb kawg hauv phau Vajlug Kub yog kev tsov rog thoob ntiaj teb ntawm Vajtswv thiab Xatas. Kev tsov rog qhia tias Vajtswv txoj kev hlub thiab Nws txoj kev hlub tshua yuav tsis hloov.