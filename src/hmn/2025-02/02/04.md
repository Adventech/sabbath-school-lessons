---
title:  "Ixaj los lus nug: Tus menyuam yaj uas yuav coj mus tua hlawv fij nyob qhov twg?"
date:   08/04/2025
---

Thawj zaug uas phau Vajlug Kub hais txog ib los lus tias “xej” (lo lus Henplais hais txog “ib tug menyuam yaj”) yog nyob rau hauv zaj uas hais nyob hauv Chiv Keeb 22. Raws li peb tau pom zaj lus qhia nag hmo, zaj lus qhia no yog tib yam uas hais thawj zaug txog kev hlub nyob hauv phau Vajlug Kub. Tus menyuam yaj yog ib lub cim tseem ceeb tshaj plaws los sis cov sob lus piv txwv nyob hauv phau Tshwmsim. Hauv phau Tshwmsim no, Tswv Yexus raug hu ua “Tus Me Nyuam Yaj” ntau dua nees nkaum zaug.

`Nyeem Chiv Keeb 22:7, 8; Khiav Dim 12:3–13 thiab Tshwmsim 5:5–10. Zaj uas hais txog Aplahas muab Ixaj ua khoom fij theej txhoj pab peb kag siab txog txoj hauv kev uas phau Vajlug Kub siv tus menyuam yaj ua lus piv txwv li cas? Zaj uas hais txog Aplahas thiab Ixaj pab piav li cas txog yam ua Yauhas pom hauv Tshwmsim 5?`

`Ib zaug ntxiv, thawj zaug peb nyeem txog los lus tias “xej [menyuam yaj]” hauv phau Vajlug Kub yog thaum Ixaj nug hais tias, “tus menyuam yaj uas yuav coj mus tua hlawv fij nyob qhov twg?” (Chiv Keeb 22:7). Lwm nqe Vajlug Kub teb lo lus nug no. 38 phau hauv phau Vajlug Kub Qub teb lo lus nug no nrog ntau cov lus qhuab qhia ntxiv. Nyob rau hauv Phau Vajlug Kub Tshiab, Ixaj lo lus nug raug teb yog thaum Yexus nqe los rau hauv lub ntiaj teb txhawm los pab Nws haiv neeg thiab tau tuag saum tus ntoo khaub lig.`