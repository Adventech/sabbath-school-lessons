---
title:  Josefs vej til magt
date:  12/06/2022
---

Josef så i Faraos drømme, hvad Gud ville gøre (1 Mos 41,28) i landet. Men Josef beder ikke Farao om at tro på Josefs Gud. I stedet er Josefs umiddelbare respons handling. Josef foreslår et økonomisk program. Det er interessant, at det kun er den økonomiske del af Josefs forslag, som bibeholdes af Farao, som virker mere interesseret i de økonomiske konsekvenser end i drømmenes åndelige betydning af drømmen og Guds hensigt med at give dem.

`Læs 1 Mos 41,37-57. Hvilken rolle spiller Gud i Josefs succes?`

Farao vælger Josef til at tage styringen, ikke så meget fordi han havde tydet kongens drømme rigtigt og åbenbaret det kommende problem for landet, men fordi han havde en løsning på problemet, og fordi kongen og alle hans folk syntes godt om forslaget (1 Mos 41,37). Det ser ud til, at Farao snarere valgte Josef af praktiske end af religiøse grunde. Alligevel erkender han, at ”Guds ånd“ (1 Mos 41,38) er i Josef og betegner ham som en ”forstandig og klog mand“ (1 Mos 41,39). Det er et udtryk, som karakteriserer den visdom, som Gud giver (se 1 Mos 41,33; sml. 1 Kong 3,12).

Alle detaljer i den bibelske tekst svarer til den historiske situation i Egypten på den tid. At Farao udnævner Josef som vesir var ikke politisk ualmindeligt i det gamle Egypten, hvor der er flere eksempler på udenlandske vesirer.

De næste syv år er år med overflod i en sådan grad, at korn-produktionen ”ikke kunne tælles“ (1 Mos 41,49). Det er et tegn på overnaturlig indgriben. Sammenligningen med ”havets sand“ (1 Mos 41,49) viser, at det var Guds velsignelse (1 Mos 22,17). Josef oplever også denne velsignelse i sin egen frugtbarhed, som er et bevis for, at den samme Gud står bag begge fænomener. Josef får to sønner, hvis navne viser Josefs erfaring med den Gud, som leder og har forvandlet mindet om smerte til glæde (Manasse) og den tidligere lidelse til frugtbarhed (Efraim). Hvilket mægtigt eksempel på, hvordan Gud vender noget dårligt til noget enestående godt.

`Til eftertanke. Hvordan kan andre mennesker ved at betragte vores liv se, hvordan Gud er?`