---
title:  Josef – prins i Egypten
date:  11/06/2022
---

> <p>Ugens vers</p>
> ”Farao sagde til Josef: ‘Hermed sætter jeg dig over hele Egypten!’“ (1 Mos 41,41).

**Introduktion**

Josef er nu blevet leder i Egypten, og hans egne brødre kommer til at bøje sig for ham uden at vide, hvem han er (1 Mos 42). Josefs brødre vil ydmyge sig, når Josef tvinger dem til at vende tilbage med Benjamin (1 Mos 43), og da brødrene frygter, at Benjamins sikkerhed er truet (1 Mos 44), trygler de om nåde fra denne mægtige mand, som de betragter som ”Faraos lige“. Da Josef til sidst afslører sin identitet, forstår de, at på trods af deres forbrydelse og synd havde Gud formået at skabe noget godt.

Det er interessant, at det næste afsnit, som man måske kunne forvente handler om Josefs succes, mere fokuserer på hans brødres anger. Deres rejser frem og tilbage mellem Josef og deres far og de forhindringer, de møder, fik dem til at huske deres onde gerninger mod Josef og deres far, og de indså deres synd imod Gud. Josefs brødre oplevede hele denne erfaring som en guddommelig dom. Alligevel indeholder den rørende følelsesmæssige afslutning, som bringer alle til tårer og glæde, også et budskab om tilgivelse for dem på trods af deres uberettigede onde gerninger.

**Ugens tekster**

- 1 Mos 41,37-46
- 1 Kong 3,12
- 1 Mos 42
- Rom 5,7-11
- 1 Mos 43
- 1 Mos 44
- 1 Mos 45