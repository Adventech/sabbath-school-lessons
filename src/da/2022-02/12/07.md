---
title:  Til videre studium
date:  17/06/2022
---

· Ellen White, Patriarker og Profeter ”Josef i Ægypten“, s. 108-112; ”Josef og hams brødre“, s. 113-121.

”De tre dage i det egyptiske fængsel var fulde af bitter sorg for Jakobs sønner. De reflekterede over deres tidligere synder, især over deres ondskab mod Josef. De var klar over, at hvis de blev erklæret som spioner og ikke kunne fremføre beviser, som ville frikende dem, ville de alle dø eller blive slaver. De tvivlede på, at nogen af dem kunne gøre noget for at få deres far til at gå med til at skilles fra Benjamin efter den grusomme død, som han troede, at Josef havde lidt. De havde solgt Josef som slave, og de frygtede, at Gud nu ville straffe dem ved at lade dem blive slaver. Josef regner med, at hans far og brødrenes familier lider af sult, og han bliver overbevist om, at hans brødre har angret deres ondskabsfulde behandling af ham, og at de aldrig ville behandle Benjamin på samme måde, som de havde behandlet ham …

Josef var overbevist. Han havde testet sine brødre og set frugten af ægte anger over deres synder hos dem“ (Ellen White, Spiritual Gifts, 3. bd., s. 155-156.165).

**Spørgsmål til drøftelse**:

`1. Drøft torsdagsafsnittets eftertanke i klassen. Tror du, at Josef ville have været ligeså nådig mod sine brødre, hvis det ikke var gået så godt for ham i Egypten? Det kan vi selvfølgelig ikke vide, men er der noget i hele beretningen om Josef, der indikerer, hvilket sindelag han havde, og som er med til at forklare hans nådige og venlige holdning?`

`2. Hvordan kan vi se Josef som et slags forbillede på Kristus og det, Kristus gennemgik?`

`3.	Josef testede sine brødre. Tester Gud os på lignende måder?`

`4.	Selv efter så mange år var brødrene klar over deres skyld for det, de havde gjort mod Josef. Hvad lærer dette os om, hvor stærk skyldfølelse kan være? Hvordan kan vi lære at tilgive os selv, give slip på skyldfølelse og tage imod Guds tilgivelse, uanset hvor uværdige vi er til at modtage en sådan nåde?`