---
title:  Til videre studium
date:  22/04/2022
---

En sammenligning mellem menneskers holdninger og opførsel før syndfloden og verdens tilstand i dag er meget lærerig. Menneskelig ondskab er ikke et nyt fænomen. Læg mærke til parallellerne mellem deres tid og vores.

”De synder, der nedkaldte straf over verden før syndfloden, eksisterer også i dag. Menneskenes hjerte er blottet for gudsfrygt, og hans lov behandles med ligegyldighed og foragt. Den daværende slægts store verdslighed har sin lige i vort slægtled … Gud fordømte ikke menneskene før syndfloden, fordi de spiste og drak … Deres synd bestod i at modtage disse gaver uden at vise taknemmelighed mod giveren og i, at de nedværdigede sig selv ved at give efter for en umådeholden appetit. De havde lov til at gifte sig. Ægteskabet var efter Guds plan; det var en af hans første forordninger. Han gav særlige forskrifter for denne anordning og forlenede den med hellighed og skønhed; men disse forskrifter blev glemt, og ægteskabet blev til et vrangbillede og benyttet til at tjene lidenskaben. En lignende tingenes tilstand hersker nu. Appetitten tilfredsstilles uden indskrænkning … Svindel, bestikkelse og tyveri breder sig uhindret blandt høj og lav. Aviserne er fulde af beretninger om mord … Lovløshedens ånd gennemsyrer alle nationer, og de udslag, der fra tid til anden vækker rædsel hos verden, er kun varsler om den ulmende ild af lidenskab og lovløshed, som vil fylde jorden med sorg og ødelæggelse, når den først en gang er sluppet løs. Det billede, som Skriften har tegnet af verden før syndfloden, viser kun alt for tydeligt den tilstand, som det moderne samfund hurtigt nærmer sig. Selv i dette århundrede og i såkaldte kristne lande begås der forbrydelser, der er lige så sorte og frygtelige som dem, der var skyld i, at den gamle verdens syndere blev udslettet“ (Ellen White, Patriarker og Profeter, s. 52).

**Spørgsmål til drøftelse**:

`1.	Hvilke fælles træk er der ved samfundet før syndfloden og vores i dag? Hvad lærer disse fælles træk os om Guds nåde, når han på trods af dette elsker verden og stadigvæk ønsker at frelse så mange som muligt?`

`2.	Nogle mennesker påstår, at vandfloden i beretningen om Noa kun var et lokalt fænomen. Hvad er der forkert ved den påstand?`