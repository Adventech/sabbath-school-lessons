---
title:  Syndfloden
date:  16/04/2022
---

> <p>Ugens vers</p>
> ”Som det var i Noas dage, sådan skal det også være ved Menneskesønnens komme“ (Matt 24,37).

**Introduktion**

”Herren så, at menneskenes ondskab var stor på jorden, og at alt, hvad de ville og planlagde dagen lang, kun var ondt“ (1 Mos 6,5). Udsagnsordet ”så“ i denne tekst fører læseren tilbage til hvert enkelt trin i Guds oprindelige skabelse. Men nu er det, som Gud ser, ikke tov, ”godt“, men ra’, ”ondt“ (1 Mos 6,5). Det er som om Gud fortrød, at han skabte verden, som nu er fuld af ra’ (1 Mos 6,6-7).

Men Guds fortrydelse indeholder alligevel elementer af frelse. Det hebraiske ord for ”fortrød“ (nakham) finder et ekko i Noas navn (Noakh), som betyder trøst (1 Mos 5,29). Guds respons på menneskenes ondskab har altså to sider. Den indeholder truslen om dom, som resulterer i ødelæggelse for nogle, men hans respons lover også trøst og barmhjertighed, som resulterer i frelse for andre.

Denne ”dobbelte stemme“ blev allerede hørt i forbindelse med Kain og Abel/Set, og den blev gentaget gennem kontrasten mellem de to slægtslinjer, ”gudssønnerne“ i Sets slægt og ”menneskedøtrene“ i Kains slægt. Nu hører vi den igen, idet Gud skelner mellem Noa og resten af menneskeheden.

**Ugens tekster**

- 1 Mos 6,13-7,10
- 2 Pet 2,5-9
- 1 Mos 7
- Rom 6,1-6
- Sl 106,4
- 1 Mos 8
- 1 Mos 9,1-17