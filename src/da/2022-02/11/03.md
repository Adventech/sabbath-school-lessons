---
title:  Josef angribes
date:  06/06/2022
---

Det er ikke så vanskeligt at forstå det begivenheder, der kom til at ske. At stå så tæt på og til og med være i familie med en, man hader, vil før eller senere uundgåeligt føre til problemer.

Og det gjorde det.

`Læs 1 Mos 37,12-36. Hvad lærer det os om, hvor farligt og ondt et uomvendt hjerte kan være, og hvad det kan få næsten hvem som helst til at gøre?`

Brødrene hadede Josef, fordi de var misundelige over, at Gud var med ham (ApG 7,9). Guds velvilje vil blive bekræftet i hver eneste af de følgende begivenheder. Da Josef farer vild, mødte han en mand, som viser ham vej (1 Mos 37,15). Da Josefs brødre lægger planer om at slå ham ihjel, griber Ruben ind og foreslår, at han i stedet bliver kastet i en brønd (1 Mos 37,20-22).

Det er svært at forestille sig det had, der her kommer til udtryk, især mod et medlem af deres egen familie. Hvordan kunne disse unge mænd gøre noget så ondt? Tænkte de ikke et øjeblik over, hvordan det ville påvirke deres egen far? Hvor stor modvilje de end følte mod deres far, fordi han favoriserede Josef, var det virkelig ondt at gøre dette mod et af hans børn. Det viser endnu en gang menneskets kapacitet for ondskab.

Efter at de har kastet ham i brønden og planlagt senere at slå ham ihjel, kommer der en karavane forbi. Juda foreslår for sine brødre, at de skal sælge Josef til handelsmændene (1 Mos 37,26-27). Efter at Josef er blevet solgt til midjanitterne (1 Mos 37,28), sælger de ham videre i Egypten (1 Mos 37,36). Her vil han senere opnå en ærefuld stilling.

`Til eftertanke. Hvorfor er det vigtigt at søge Guds hjælp til at ændre dårlige karaktertræk, før de manifesterer sig i handlinger, som du ikke havde forestillet dig, at du kunne komme til at gøre?`