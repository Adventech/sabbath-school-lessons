---
title:  Drømmemesteren Josef
date:  04/06/2022
---

> <p>Ugens vers</p>
> ”De sagde til hinanden: ‘Dér kommer den drømmemester!’“ (1 Mos 37,19).

**Introduktion**

Beretningen om Josef (1 Mos 37-50) fra hans første drømme i Kana’an (1 Mos 37,1-11) til hans død i Egypten (1 Mos 50,26) dækker den sidste del af Første Mosebog. Faktisk fylder Josefs historie mere i Første Mosebog end historien om nogen af de andre patriarker. Selv om Josef kun er en af Jakobs sønner, præsenteres han i Første Mosebog som en stor patriark på linje med Abraham, Isak og Jakob.

Som vi skal se, fremhæver beretningen om Josef to vigtige teologiske sandheder. For det første opfylder Gud sine løfter, og for det andet kan Gud vende ondt til noget godt.

I denne uges studie fokuserer vi på den tidlige del af Josefs liv. Han var Jakobs yndlingssøn, som ironisk nok gik under kaldenavnet ba’al hakhalomot, ”drømmemesteren“ (1 Mos 37,19). Det antyder, at han var ekspert i drømme. Denne titel passer meget godt på ham, for ikke alene fik han drømme, forstod og tolkede profetiske drømme, han opfyldte dem også i sit eget liv.

I disse kapitler vil vi igen se, at på trods af menneskers ondskab bliver det bekræftet, at Gud leder begivenhedernes gang.

**Ugens tekster**

- 1 Mos 37
- Matt 20,26-27
- ApG 7,9
- 1 Mos 38
- 1 Mos 39
- 1 Mos 40,1-41,36