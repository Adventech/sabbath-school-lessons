---
title:  Løftet
date:  14/05/2022
---

> <p>Ugens vers</p>
> ”Abraham var blevet gammel, højt oppe i årene, og Herren havde velsignet ham på alle måder“ (1 Mos 24,1).

**Introduktion**

Endelig fødte Sara Abraham en søn ”i hans alderdom“ (1 Mos 21,2) og gav ham navnet Isak (se 1 Mos 21,1-5). Men historien om Abraham er slet ikke slut. Den når et klimaks, når han bringer sin søn til Morijabjerget for at ofre ham. Men Isak bliver erstattet med en vædder (1 Mos 22,13), som bekræftede Guds løfte om at velsigne alle jordens folk gennem hans ”afkom“ (1 Mos 22,17-18). Dette afkom var selvfølgelig Jesus (ApG 13,23). I denne forbløffende og på nogle måder foruroligende beretning bliver mere af frelsesplanen åbenbaret.

Uanset hvilke dybe åndelige lærdomme denne beretning indeholder, må det have rystet Abrahams familie dybt, og Abrahams fremtid er ikke tydelig. Sara dør umiddelbart efter begivenheden på Morijabjerget (1 Mos 23), og Isak forbliver ugift.

Men så tager Abraham initiativ til at sikre, at den ”rette“ fremtid vil følge efter ham. Han arrangerer ægteskabet mellem sin søn og Rebekka (1 Mos 24), som føder to sønner (1 Mos 25,21-23), og Abraham selv gifter sig med Ketura, som giver ham mange børn (1 Mos 25,1-6). I denne uge skal vi følge Abraham til afslutningen af hans liv (1 Mos 25,7-11).

**Ugens tekster**

- 1 Mos 22
- Hebr 11,17
- 3 Mos 18,21
- Joh 1,1-3
- Rom 5,6-8
- 1 Mos 23-25
- Rom 4,1-12