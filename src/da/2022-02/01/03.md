---
title:  Skabelsen
date:  28/03/2022
---

`Læs 1 Mos 1,4.10.12.18.21.25.31 1 Mos 2,1-3. Hvilken betydning har omkvædet ”Gud så, at det var godt“ i den første skabelsesberetning? Hvad er den underforståede lærdom, i skabelsens afslutning?`

På hvert trin af skabelsesberetningen vurderer Gud sit arbejde til at være tov, ”godt“. Den generelle opfattelse er, at dette tillægsord betyder, at Guds arbejde med at skabe var vellykket, og at Guds observation af, at ”det var godt“, betyder, at ”det fungerede“. Lyset lyste (1 Mos 1,4). Planterne gav frugt (1 Mos 1,12), osv.

Men dette ord henviste til mere end en funktions effektivitet. Det hebraiske ord tov bruges også i Bibelen til at udtrykke en æstetisk påskønnelse af noget smukt (1 Mos 24,16). Det bruges også som en modsætning til ondt (1 Mos 2,9), som forbindes med død (1 Mos 2,17).

Sætningen ”det var godt“ betyder, at skaberværket fungerede godt, at det var smukt og fuldkomment, og at der ikke var noget ondt i det. Verden var ”endnu ikke“ som vores verden påvirket af synd og død. Denne tanke bekræftes i introduktionen til den anden skabelsesberetning (se 1 Mos 2,5).

Denne beskrivelse af skabelsen modsiger radikalt udviklingsteorierne, som dogmatisk påstår, at verden formede sig selv gradvist gennem en række tilfældige begivenheder, der havde sit udgangspunkt i en underordnet og er endt i en overordnet tilstand.

I modsætning dertil bekræfter den bibelske forfatter, at Gud forsætligt og pludseligt skabt verden (1 Mos 1,1). Der var intet tilfældigt eller chancepræget ved noget af det. Verden blev ikke til af sig selv, men kun som et resultat af Guds vilje og ord (1 Mos 1,3). Udsagnsordet bara’, ”at skabe“, som i 1 Mos 1 som oversættes ”i begyndelsen skabte Gud himlen og jorden“, findes kun, hvor Gud er grundled, og det angiver pludselighed: Gud talte, og det skete.

Skabelsesteksten fortæller os, at ”alt“ var blevet skabt (1 Mos 1,31), og ifølge Skaberen selv blev det vurderet som ”godt“ (1 Mos 1,31). 1 Mos 1,1 proklamerer selve begivenheden, himlens og jordens skabelse. Og 1 Mos 2,1 proklamerer, at begivenheden var afsluttet. Og det blev alt sammen fuldført, sabbatten indbefattet, på syv dage.

`Til eftertanke. Hvorfor gør ideen om milliarder af års udvikling skabelsesberetningen i Første Mosebog meningsløs? Hvorfor kan disse to synspunkter ikke på nogen måde forenes?`