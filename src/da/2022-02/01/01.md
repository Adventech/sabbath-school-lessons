---
title:  Skabelsen
date:  26/03/2022
---

> <p>Ugens vers</p>
> ”I begyndelsen skabte Gud himlen og jorden“ (1 Mos 1,1).

**Introduktion**

Første Mosebog og dermed hele Bibelen begynder med, at Gud skaber. Dette er meget vigtigt, for det betyder, at vores skabelse markerer begyndelsen på menneskelig og bibelsk historie. Dette indebærer, at skabelsesberetningen i Første Mosebog har den samme historiske sandfærdighed som andre begivenheder i menneskelig og bibelsk historie.

De to skabelsestekster i Første Mosebog kapitel 1 og 2 indeholder lærdomme om Gud og menneskeheden. I vores studium i denne uge vil vi komme til bedre at forstå den dybe mening med den syvende dag som sabbat. Vi vil tænke over, hvad det betyder, at Gud skabte menneskene i sit billede, men også af jordens muld. Vi kommer til at blive fascineret af hensigten med træet til kundskab om godt og ondt og dets forbindelse med livets træ.

Den allervigtigste lærdom i de bibelske beretninger om begyndelsen er lærdom om nåde. Vores eksistens skyldes helt og alene nåde. Gud skabte himlen og jorden, for menneskene var til stede. På samme måde, som vores skabelse er en gave fra Gud, er vores frelse det også. Og det er tankevækkende, at begge begreber, både skabelse og frelse, er indeholdt i det fjerde bud om sabbatten på den syvende dag.

**Ugens tekster**

- Sl 100,1-3
- 1 Mos 1-2
- 2 Mos 20,8-11
- 2 Mos 40,33
- Matt 25,14-30
- Matt 19,7-9