---
title:  Til videre studium
date:  01/04/2022
---

· Ellen White, Uddannelse, ”Videnskaben og Bibelen“, s. 128-129;The Story of Redemption, ”The Creation“, s. 21-22.

”Eftersom naturens bog og åbenbaringens bog er præget af den samme mesters tanker, kan de ikke undgå at være i harmoni med hinanden. På forskellige måder og på et forskelligt sprog er de vidnesbyrd om de samme store sandheder. Videnskaben opdager stadig nye undere; men dens forsken medfører intet, som, hvis det bliver forstået på rette måde, kommer i modstrid med den guddommelige åbenbaring. Naturens bog og det skrevne ord kaster lys over hinanden. De får os til at kende Gud bedre ved at lære os noget om de love, efter hvilke han handler.

Slutninger, der med urette bliver draget efter, hvad man har opdaget i naturen, har imidlertid ført til en formodet uoverensstemmelse mellem videnskaben og det åbenbarede ord; og under bestræbelserne for atter at tilvejebringe harmoni er der blevet indført fortolkninger af Skriften, som undergraver og ødelægger kraften i Guds ord. Man har ment, at geologien modsagde den bogstavelige udlægning af den mosaiske skabelsesberetning. Det hævdes, at der krævedes millioner af år til jordens udvikling fra kaos, og for at tilpasse Bibelen efter denne videnskabelige formodede afsløring har man antaget, at skabelsens dage har været uhyre langvarige og ikke skarpt afgrænsede perioder, der strakte sig over tusinder eller endog millioner af år.

Det er ganske upåkrævet at drage den slags slutninger. Bibelens beretning er i overensstemmelse med sig selv og med, hvad naturen lærer os“ (Ellen White, Uddannelse, s. 128-129).

**Spørgsmål til drøftelse**:

`1.	Hvordan påvirker det vores tro, hvis vi antager, at Bibelens beretninger om begyndelsen er uden baggrund i historisk virkelighed, men udelukkende legender med åndelige lærdomme til formål? Ved vi, om den bibelske forfatter antog beretningerne som ”historiske“? Hvad siger Jesus om det?`

`2.	Hvad lærer skabelsesberetningen os om menneskenes forvaltning af jorden? Kan vi være gode forvaltere uden at sætte skabningen i fokus i stedet for Skaberen (se Rom 1,25)?`

`3.	Hvordan kan skabelsens skønhed, majestæt og undere tale til os om Guds godhed og magt, på trods af ødelæggelse og død?`