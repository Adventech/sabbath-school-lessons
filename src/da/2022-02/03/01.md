---
title:  Kain og hans arv
date:  09/04/2022
---

> <p>Ugens vers</p>
> ”Hvis du gør det gode, kan du se frit op, men hvis du ikke gør det gode, lurer synden ved døren. Den vil begære dig, men du skal herske over den“ (1 Mos 4,7).

**Introduktion**

I beskrivelsen i Første Mosebog er det, der umiddelbart følger efter syndefaldet og dernæst Adams og Evas bortvisning fra Eden, stort set en omtale af fødsler og dødsfald, som en opfyldelse af Guds forudsigelser i det foregående kapitel. Som parallelle kapitler indeholder kapitel 3 og 4 i Første Mosebog mange fælles temaer og ord: beskrivelser af synd (1 Mos 3,6-8; 1 Mos 4,8), forbandelser fra ’adama, ”jorden“ (1 Mos 3,17; 1 Mos 4,11) og bortvisning (1 Mos 3,24; 1 Mos 4,12.16).

Hensigten med disse paralleller er at understrege, hvordan profetierne og forudsigelserne, som Gud havde givet Adam og Eva efter syndefaldet, blev opfyldt. Den første begivenhed efter Adams uddrivelse fra Eden er fyldt med håb. Det er beskrivelsen af den første søns fødsel, som Eva så som en opfyldelse af det løfte, hun hørte i den messianske profeti (1 Mos 3,15). Det vil sige, at hun troede, at hendes søn kunne være den lovede Messias.

De næste begivenheder er Kains forbrydelse, Lemeks forbrydelse, forkortelsen af livslængden og udbredelsen af ondskab, alt sammen en opfyldelse af forbandelsen, som blev udtalt i 1 Mos 3.

Men selv da var ikke alt håb ude.

**Ugens tekster**

- 1 Mos 4
- Hebr 11,4
- Mika 6,7
- Es 1,11
- 1 Kor 10,13
- 1 Joh 3,12
- 1 Mos 5
- 1 Mos 6,1-5