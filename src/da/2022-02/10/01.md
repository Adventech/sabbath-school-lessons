---
title:  Jakob – Israel
date:  28/05/2022
---

> <p>Ugens vers</p>
> ”Så sagde han: ‘Du skal ikke længere hedde Jakob, men Israel, for du har kæmpet med Gud og mennesker, og du har sejret’“ (1 Mos 32,29).

**Introduktion**

Jakobs familiesaga fortsætter med både godt og skidt. Men overordnet ser vi Guds hånd og hans trofasthed mod pagtsløfterne. I denne uge følger vi Jakob, efter at han forlod Laban, vendte hjem og mødte Esau, som havde været offer for Jakobs bedrag. Hvad ville hans bror, som var blevet så uretfærdigt behandlet, gøre mod ham?

Midt i Jakobs frygt for det, der skulle komme, viste Herren hans fædres Gud sig heldigvis igen for Jakob i en hændelse, der senere blev kendt som ”en trængselstid for Jakob“ (Jer 30,5-7). Og den nat blev Jakob, bedrageren, til ”Israel“, et nyt navn for en ny begyndelse, som i sidste ende ville føre til oprettelsen af et folk og den nation, som blev opkaldt efter ham.

Patriarkernes og deres familiers historie er fortalt i Bibelen for at vise os, at Gud er trofast og opfylder de løfter, han har givet, og at han gør det på trods af, at hans folk af og til gør alt, hvad de kan, for at forhindre opfyldelsen.

**Ugens tekster**

- 1 Mos 32,22-31
- Hos 12,3-4
- Jer 30,5-7
- 1 Mos 33
- 1 Mos 34,30-35,29