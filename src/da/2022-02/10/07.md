---
title:  Til videre studium
date:  03/06/2022
---

· Ellen White, Patriarker og Profeter, ”Jakobskampen“, s. 99-102.

”Jakobs erfaring i denne nat med kamp og ængstelse er et billede på den prøve, som Guds folk må gennemgå lige før Kristi andet komme … Sådan vil Guds folks erfaring blive i deres kamp mod det ondes magter. Gud vil prøve deres tro, deres udholdenhed og deres tillid til hans magt til at befri dem. Satan vil søge at skræmme dem med tanken om, at deres sag er håbløs, og at deres synder har været for store til at kunne tilgives. De vil få en stærk følelse af deres ufuldkommenhed, og når de ser tilbage på deres liv, vil deres håb svinde. Men når de husker Guds nådes storhed og deres egen oprigtige anger, vil de påberåbes sig Guds løfter gennem Kristus til de hjælpeløse, angrende syndere. Deres tro vil ikke svigte, selv om deres bønner ikke besvares øjeblikkeligt. De vil gribe fat i Guds styrke, ligesom Jakob greb fat i englen, og deres sjæl vil udbryde: ‘Jeg slipper dig ikke, før du velsigner mig’ …

Men Jakobs erfaring er samtidig en forsikring om, at Gud ikke vil forkaste dem, der er blevet forført af synd, men har omvendt sig til ham i sand anger. Det var ved overgivelse og fortrøstningsfuld tro, at Jakob opnåede det, han ikke kunne vinde ved at kæmpe i sin egen kraft. Således lærte Gud sin tjener, at kun Guds kraft og nåde kunne give ham den velsignelse, han længtes efter. Sådan vil det også blive for dem, der lever i de sidste dage. Når de er omgivet af farer, og fortvivlelse griber deres sjæl, må de fuldstændig stole på forsoningens fortjenester. Vi kan intet gøre af os selv“ Ellen White, Patriarker og Profeter, s. 101-102).

**Spørgsmål til drøftelse**:

`1.	Hvorfor giver Jakobs svaghed anledning til Guds nåde? Hvordan passer Jakobs erfaring med Paulus’ udtalelse: ”Når jeg er magtesløs, så er jeg stærk“ (2 Kor 12,10)?`

`2.	Hvorfor tror du, at Bibelen afslører så mange beskidte detaljer om så mange af de personer, den fortæller om? Hvilken pointe kan det have? Hvad kan vi lære af det?`

`3.	Tænk mere over spørgsmålet om afgudsdyrkelse. Hvilke afguder har vi i vores kultur, vores civilisation? Hvordan kan vi sikre os, at vi ikke tilbeder nogen eller noget andet end Gud?`