---
title:  Alle folkeslagene og Babel
date:  23/04/2022
---

> <p>Ugens vers</p>
> ”Derfor hedder den Babel, for dér forvirrede Herren sproget på hele jorden, og derfra spredte Herren menneskene ud over hele jorden“ (1 Mos 11,9).

**Introduktion**

Efter syndfloden flytter den bibelske beretning fokus bort fra en enkelt person, Noa, til hans tre sønner, Sem, Kam og Jafet. Den specielle omtale af Kam som far til Kana’an (1 Mos 9,18; 10,6. 15) introducerer tanken om Kana’an, Det Lovede Land (1 Mos 12,5), og en forventning om Abraham, hvis velsignelse skulle nå alle folkeslag (1 Mos 12,3).

Men slægtslinjen brydes af Babelstårnet (1 Mos 11,1-9). Igen bliver Guds plan for menneskene ødelagt. Det, der var tænkt som en velsignelse, alle folkeslagenes fødsel, bliver en ny anledning for endnu en forbandelse. Folkene forener sig i et forsøg på at tage Guds plads. Gud svarer med en dom over dem, og gennem den forvirring, der følger, bliver folkene spredt ud over hele jorden (1 Mos 11,8), hvorved de opfylder Guds oprindelige plan om at ”opfylde jorden“ (1 Mos 9,1).

På trods af menneskenes ondskab vender Gud i sidste ende det onde til noget godt. Han har som altid det sidste ord. Forbandelsen over Kam i hans fars telt (1 Mos 9,21-22) og forbandelsen over de forvirrede folkeslag ved Babelstårnet (1 Mos 11,9) vil til sidst blive vendt til en velsignelse for folkene.

**Ugens tekster**

- 1 Mos 9,18-11,9
- Luk 10,1
- Matt 1,1-17
- Luk 1,26-33
- Sl 139,7-12
- 1 Mos 1,28
- 1 Mos 9,1