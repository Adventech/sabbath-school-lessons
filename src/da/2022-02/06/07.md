---
title:  Til videre studium
date:  06/05/2022
---

· Ellen White, Patriarker og Profeter, ”Abraham i Kana’an“, s. 67-68.

”Kristi menighed skal være en velsignelse og dens medlemmer skal velsignes i den udstrækning, som de velsigner andre. Guds hensigt med at udvælge et folk blandt alle verdens folk var ikke kun at adoptere dem som sine sønner og døtre, men at han gennem dem kunne bringe verden velsignelserne ved Guds åbenbaring. Herren valgte ikke kun Abraham, for at han skulle være Guds specielle ven, men for at han skulle være en kanal for de dyrebare og specielle privilegier, som Herren ønsker at give alle folkeslag. Han skulle være et lys i omgivelsernes moralske mørke.

Når Gud velsigner sine børn med lys og sandhed, er det ikke kun, for at de skal få det evige livs gave, men for at mennesker omkring dem også kan få åndelig oplysning … ”I er verdens salt“. Og når Gud gør sine børn til salt, er det ikke kun for at bevare dem, men også for at de kan være redskaber til at bevare andre…

Lyser I som levende stene i Guds bygning? ... Vores religion er ikke ægte, hvis den ikke kontrollerer os i hvert eneste forretningsforetagende. Praktisk gudsfrygt bør være vævet ind i vores dagligliv. Kristi forvandlende nåde bør bo i vores hjerter. Vi har brug for meget mindre af selvet og meget mere af Jesus“ (Ellen White, Reflecting Christ, s. 205).

**Spørgsmål til drøftelse**:

`1.	Guds velsignelse af Abraham lød: ”Jeg vil … velsigne dig … og du skal være en velsignelse“ (1 Mos 12,2). Hvad vil det sige at blive velsignet? Hvordan kan vi, som tjener den samme Gud som Abraham, være en velsignelse for andre?`

`2.	Hvad er værst: at lyve eller at sige en halv sandhed?`

`3.	Læs igen 1 Mos 14,21-23, hvor vi finder Abrams svar på Sodomas konges tilbud. Hvorfor svarede han, som han gjorde, og hvilken vigtig lærdom kan vi finde i denne historie? Havde det været forkert af Abram at tage imod kongens tilbud?`