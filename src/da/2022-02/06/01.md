---
title:  Abrahams rødder
date:  30/04/2022
---

> <p>Ugens vers</p>
> ”I tro adlød Abraham kaldet til at bryde op og drage til et sted, som han skulle få i eje, og han drog af sted uden at vide, hvor han kom hen“ (Hebr 11,8).

**Introduktion**

Vi er nu nået til midten af Første Mosebog. Denne centrale del (1 Mos 12-22) dækker Abrahams rejse fra Guds første kald, lek leka, ”Gå!“ (1 Mos 12,1), som leder Abraham til at forlade sin fortid, og frem til Guds andet kald, lek leka, ”Gå!“ (1 Mos 22,2), som leder Abraham til at forlade sin fremtid (som den ville eksistere gennem hans søn). Resultatet er, at Abraham hele tiden er på rejse, hele tiden en udlænding. Derfor er han også omtalt som en ”fremmed“ (1 Mos 17,8).

I sin nomadetilværelse befinder Abraham sig i et tomrum: uden sin fortid, som han har mistet, og uden sin fremtid, som han ikke kan se. Mellem disse to kald, som danner rammen om Abrahams trosvandring, hører han Guds stemme, som beroliger ham: ”Frygt ikke“ (1 Mos 15,1). Disse to ord fra Gud markerer de tre dele af Abrahams rejse, som vi skal studere i lektierne 6-8.

Abraham er et eksempel på tro (1 Mos 15,6) og huskes i de hebraiske skrifter som troens mand (Neh 9,7-8). I Det Nye Testamente er Abraham en af de mest omtalte personer fra Det Gamle Testamente, og i denne uge skal vi begynde at se hvorfor.

**Ugens tekster**

- 1 Mos 12
- Es 48,20
- Es 36,6.9
- Jer 2,18
- 1 Mos 13
- 1 Mos 14
- Hebr 7,1-10