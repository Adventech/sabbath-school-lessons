---
title:  Til videre studium
date:  24/06/2022
---

· Ellen White, Patriarker og Profeter, ”Josef og hans brødre“, s. 113-121.

”Josefs liv er et forbillede på Kristi liv. Det var misundelse, der fik brødrene til at sælge Josef som slave. De håbede derved at forhindre ham i at blive større end dem. Og da han først var ført til Egypten, smigrede de sig med, at de ikke mere ville blive plaget af hans drømme, og at de havde fjernet alle muligheder for deres opfyldelse. Men deres planer blev krydset af Gud, så netop det skete, som de havde i sinde at forhindre. På samme måde var præsterne og de ældste misundelige på Kristus og frygtede, at han ville lede folkets opmærksomhed bort fra dem. De slog ham ihjel for at hindre ham i at blive konge, men derved fremskyndede de netop dette resultat.

Josef blev gennem sin trældom i Egypten en frelser for sin faders familie, men det formindskede ikke hans brødres skyld. På samme måde blev Kristus ved at blive korsfæstet af sine fjender menneskenes forløser, den faldne menneskeheds frelser og hele verdens hersker, men hans morderes forbrydelse var lige så afskyelig, som hvis Guds hånd ikke havde ledet begivenhederne til Guds og menneskenes bedste.

Ligesom Josef blev solgt til hedningerne af sine brødre, således blev Kristus solgt til sine mest bitre fjender af en af sine disciple. Josef blev falsk anklaget og kastet i fængsel på grund af sin uskyld; Kristus var foragtet og blev forkastet, fordi hans retfærdige, selvfornægtende liv var en bebrejdelse mod synden, og skønt han ikke var skyldig i nogen uret, blev han dømt efter falske vidners udsagn. Josefs tålmodighed og ydmyghed under uretfærdighed og undertrykkelse, hans villighed til at tilgive og hans ædle storsind mod sine halvbrødre er et forbillede på Frelserens holdning, da Jesus i tavshed udholdt onde menneskers ondskab og forhånelser, og Jesu tilgivelse, ikke alene af sine mordere, men af alle, der kommer til ham for at bekende deres synder og bede om tilgivelse“ (Ellen White, Patriarker og Profeter, s. 121).

**Spørgsmål til drøftelse**:

`1.	Efter Jakobs død frygtede Josefs brødre, at han nu ville hævne sig. Hvad fortæller det om deres skyldfølelse? Hvad lærer Josefs reaktion os om tilgivelse?`

`2.	Hvis Gud kender fremtiden til fulde, kan vi så have en fri vilje?`