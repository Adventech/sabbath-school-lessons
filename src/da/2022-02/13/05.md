---
title:  Jakob velsigner sine sønner
date:  22/06/2022
---

`Læs 1 Mos 49,1-28. Hvilken åndelig betydning har det, at Jakob velsigner sine sønner?`

Ud over profetierne med hensyn til Israels stammers umiddelbare historie ser Jakob Messias og det ultimative håb om frelse. Dette håb bliver allerede antydet i Jakobs første ord: ”engang i fremtiden“ (1 Mos 49,1). Dette er et teknisk udtryk, som henviser til den kommende messianske konge (Es 2,2; Dan 10,14).

Dernæst går teksten igennem hver af disse mænds fremtidige slægtslinje. Det handler ikke om forud bestemte skæbner, som om Gud havde bestemt, at hver af dem skulle møde det, de mødte. I stedet er det et udtryk for, hvad deres karakter og deres børns karakter ville føre til. Det, at Gud ved, at nogen vil dræbe et uskyldigt menneske, er radikalt forskelligt fra, at Gud har bestemt, at drabsmanden skal gøre det.

`Læs 1 Mos 49,8-12. Hvilken profeti gives her, og hvorfor er den vigtigt?`

Hævet over menneskenes frie vilje kender Gud fremtiden, og han havde tilrettelagt det sådan, at Messias skulle fødes i Judas slægtslinje. Juda (1 Mos 49,8-12) repræsenteres af en løve (1 Mos 49,9), og der henvises henviser til kongeværdighed og lovpris. Juda skal være stamfar til kong David, men også til Shilo (se fodnote i Bibelen til 1 Mos 49,10), det vil sige ham, som skal bringe shalom, ”fred“ (Es 9,6-7), ham, som folkene skal adlyde (1 Mos 49,10).

Jøderne har længe betragtet dette som en Messiasprofeti, som peger frem til den kommende Messias. Og de kristne har også ment, at denne tekst peger frem til Jesus. ”Ham skal folkene adlyde“ (1 Mos 49,10) er måske en forudsigelse om det nytestamentlige løfte om, at ”i Jesu navn hvert knæ skal bøje sig“ (Fil 2,10).

Ellen White skrev: ”Løven, skovens konge, er et passende symbol på denne stamme, som David tilhørte, og ligeledes Davids Søn, Shilo, den sande ‘løve af Juda stamme’, for hvem alle magter til sidst skal bøje sig, og som alle folk skal bringe hyldest“ (Patriarker og Profeter, s. 119).

`Til eftertanke. Hvordan kan vi bringe Jesus hyldest nu, selv om ikke alle magter gør det?`