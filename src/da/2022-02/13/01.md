---
title:  Israel i Egypten
date:  18/06/2022
---

> <p>Ugens vers</p>
> ”Israel slog sig ned i Egypten, i landet Goshen. Der blev de bofaste, og de blev frugtbare og meget talrige“ (1 Mos 47,27).

**Introduktion**

Første Mosebog beskriver Jakobs og Josefs sidste år sammen. Vi ser, hvordan Jakob (Israel) forlader Kana’an (1 Mos 46) for at slå sig ned i Egypten (1 Mos 47), hvor han dør (1 Mos 49-29-50,21). Men selv i denne egyptiske ramme står tanken om Det Lovede Land centralt (1 Mos 50,22-26).

Så snart Jakob er ankommet til Egypten, velsigner han Farao (1 Mos 47,7-10 og opfylder delvist Abrahams løfte om at være en velsignelse for alle folk (1 Mos 12,3). Senere, lige før sin død, velsigner Jakob Josefs sønner (1 Mos 48). Jakob velsigner også sine egne sønner (1 Mos 49,1-28) og fremsiger gribende forudsigelser om hver enkelt af dem i forbindelse med de fremtidige 12 stammer i Israel (1 Mos 49,1-27).

Men den kendsgerning, at Israel er ”bosat“ i landflygtighed i Egypten som fremmede, står i kontrast til håbet om Det Lovede Land. Og selv om Første Mosebog ender med Israels børn i Egypten, peger nogle af Josefs sidste ord på et andet sted: ”‘Jeg skal snart dø. Men Gud vil tage sig af jer og føre jer op fra dette land til det land, han lovede Abraham, Isak og Jakob’“ (1 Mos 50,24).

**Ugens tekster**

- 1 Mos 46
- Rom 10,12-13
- 1 Mos 47
- 1 Mos 48
- ApG 3,25-26
- 1 Mos 49
- Fil 2,10
- 1 Mos 49,29-50,21