---
title:  Syndefaldet
date:  02/04/2022
---

> <p>Ugens vers</p>
> ”Jeg sætter fjendskab mellem dig og kvinden, mellem dit afkom og hendes: Hendes afkom skal knuse dit hoved, og du skal bide hendes afkom i hælen“ (1 Mos 3,15).

**Introduktion**

Midt i alt det, som Gud havde givet vores første forældre i Eden, var der også en advarsel: ”Du må spise af alle træerne i haven. Men træet til kundskab om godt og ondt må du ikke spise af, for den dag du spiser af det, skal du dø!“ (1 Mos 2,16-17). Denne advarsel mod at spise af træet til kundskab om godt og ondt viser os, at selv om det var meningen, at de skulle kende det gode, skulle de ikke kende det onde.

Vi forstår ganske godt hvorfor.

Og truslen om død, som var knyttet til advarslen mod ulydighed (1 Mos 2,17) skulle gå i opfyldelse. De ville dø (1 Mos 3,19). Ikke alene havde de et forbud mod at spise af træet, men de blev også fordrevet fra Edens have (1 Mos 3,24) og havde dermed ingen adgang til det, som kunne have givet dem evigt liv som syndere (1 Mos 3,22).

Men midt i denne tragedie kommer der håb. Det finder vi i 1 Mos 3,15, som ofte omtales som proto-evangeliet, fordi dette vers fremsætter det første løfte i Bibelen om evangeliet. Dette er første gang, at menneskene får at vide, at Gud på trods af syndefaldet har sørget for en udvej for os alle.

**Ugens tekster**

- 1 Mos 3
- 2 Kor 11,3
- Åb 12,7-9
- Joh 8,44
- Rom 16,20
- Hebr 2,14
- 1 Tim 2,14-15