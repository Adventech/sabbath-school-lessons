---
title:  Den forbudte frugt
date:  04/04/2022
---

`Læs 1 Mos 2,16-17 1 Mos 3,1-6 Joh 8,44. Sammenlign Guds befaling til Adam med slangens ord til kvinden. Hvilke forskelle er der mellem disse to udtalelser, og hvad er betydningen af disse forskelle?`

Bemærk parallellerne mellem Guds samtale med Adam (1 Mos 2,16-17) og Evas samtale med slangen. Der er som om slangen nu har erstattet Gud og ved meget bedre, end han gør. Til at begynde med stillede han bare et spørgsmål og antyder, at kvinden måske havde misforstået Gud. Men så sætter Satan åbenlyst spørgsmålstegn ved Guds hensigter og modsiger ham direkte.

Satans angreb handler om to ting: død og kundskab om godt og ondt. Gud havde tydeligt og eftertrykkeligt sagt, at de skulle dø (1 Mos 2,17), mens Satan derimod sagde, at de tværtimod ikke skulle dø. Han nærmest antydede, at menneskene var udødelige (1 Mos 3,4). Gud havde forbudt Adam og Eva at spise af frugten (1 Mos 2,17), men Satan opmuntrede dem til at spise af frugten, fordi de ved at spise den ville blive som Gud (1 Mos 3,5).

Satans appellerer med to mål, udødelighed og lighed med Gud. Ved disse to fristelser overbeviste han Eva om at spise frugten. Det er foruroligende, at lige så snart hun besluttede sig for at være ulydig mod Gud og spiste den forbudte frugt, opførte hun sig, som om Gud ikke længere var til stede og var blevet erstattet af hende selv. Den bibelske tekst antyder denne ændring i personlighed. Eva benytter Guds sprog: Evas vurdering af den forbudte frugt: hun ”så, at træet var godt“ (1 Mos 3,6) minder om Guds vurdering af sit skaberværk: Gud ”så, at … var godt“ (1 Mos 1,4; etc.).

De to fristelser, at blive udødelig og at blive som Gud, er grundlæggende for ideen om udødelighed i de gamle egyptiske og græske religioner. Ønsket om udødelighed, som de mente var en guddommelig egenskab, fik disse mennesker til også at søge guddommelig status, så de dermed kunne opnå udødelighed. Umærkeligt infiltrerede denne tankegang den jødisk-kristne kultur og har ført til troen på en udødelig sjæl, som i dag findes i mange kirkesamfund.

`Til eftertanke. Tænk over alle de forskellige trosretninger i dag, som lærer, at der er noget grundlæggende udødeligt i os alle. Hvordan giver vores opfattelse af menneskets natur og de dødes tilstand en vigtig beskyttelse mod dette farlige bedrag?`