---
title:  Til videre studium
date:  13/05/2022
---

· Ellen White, Patriarker og Profeter, ”Loven og Pagterne“, s. 186-187.

Abrahams tålmodige og vedholdende bøn til Gud på vegne af Sodomas indbyggere (1 Mos 18,22-33) bør tilskynde os til at bede for de onde, selv om de ser ud til at være i en håbløst syndig situation. Guds lydhøre respons på Abrahams krav og hans villighed til at tilgive, hvis der kun var ”ti“ retfærdige, er en ”revolutionerende“ tanke. Den er understreget af Gerhard Hasel med henvisning også til Es 53,11: ”På en ufattelig revolutionær måde er den kollektive tankegang, hvor et uskyldigt medlem af en skyldig forsamling skulle straffes, blevet transponeret til noget helt nyt: tilstedeværelsen af en rest af retfærdige mennesker kunne have en bevarende funktion for helheden … På grund af den retfærdige rest ville Jahve i sin retfærdighed [tsedaqah] tilgive den onde by. Denne opfattelse bliver stærkt udvidet i den profetiske udtalelse af Jahves Tjener, som bringer retfærdighed til ‘de mange’“ (Gerhard F. Hasel, The Remnant: The History and Theology of the Remnant Idea From Genesis to Isaiah, 3rd edition, s. 150-151).

”Overalt omkring os er der sjæle, der går en lige så håbløs og frygtelig fortabelse i møde som Sodoma. Hver dag ophører prøvetiden for et eller andet menneske. Og hvor er de advarende og bønfaldende stemmer, der indbyder synderen til at undgå denne frygtelige skæbne? Hvor er de hænder, der skal strækkes ud for at drage ham tilbage fra døden? Hvor er de, der med ydmyghed og udholdende tro beder for ham til Gud?

Abrahams ånd var Kristi ånd. Guds Søn er selv synderens store forbeder. Han, der betalte forløsningens store pris, kender en menneskesjæls værdi“ (Ellen White, Patriarker og Profeter, s. 70).

**Spørgsmål til drøftelse**:

`1.	Regnbuen og omskærelsen var begge ”pagtstegn“. Hvilke ligheder og forskelle er der mellem disse to pagter?`

`2.	Selv om Abraham var kaldet af Gud, og selv om han i Det Nye Testamente bruges som et eksempel på tro, vaklede han ofte. Hvad kan vi lære – og ikke lære – af hans eksempel?`

`3.	Nogle mennesker reagerer på tanken om, at Gud vil straffe de fortabte, og siger, at en sådan handling vil være imod Guds kærlighed. Holder argumenterne om, at Gud ikke kan straffe, fordi han er kærlighed?`