---
title:  Til videre studium
date:  27/05/2022
---

Gud udvalgte Jakob, ikke fordi han fortjente det, men på grund af sin nåde. Alligevel arbejdede Jakob hårdt i et forsøg på at fortjene nåden. Det er i sig selv en modsigelse. Hvis han havde fortjent den, ville det ikke have været nåde, men gerninger (se Rom 4,1-5), som står i modsætning til evangeliets budskab. Først senere i sit liv begyndte Jakob at forstå betydningen af Guds nåde, og hvad det vil sige at stole på Gud, at leve i tro og at være fuldstændig afhængig af Herren. Jakobs erfaring indeholder en vigtig lektie for ambitiøse mennesker: Lad være med at forsøge at fremhæve dig selv på bekostning af andre.

”Jakob forsøgte at opnå retten til førstefødselsretten ved bedrag, men han blev skuffet. Han troede, at han havde mistet alt, sin forbindelse med Gud, sit hjem og alt, og han var en skuffet flygtning. Men hvad gjorde Gud? Han så på ham i hans håbløse situation, og han så, at der var materiale i ham, som kunne give Gud ære. Ligeså snart Gud ser hans tilstand, præsenterer han den mystiske stige, som repræsenterer Jesus Kristus. Her ser vi en mand, som havde mistet al forbindelse med Gud, og himlens Gud ser på ham og er enig i, at Kristus skal bygge bro over den afgrund, som synden har skabt. Måske har han set og sagt: ‘Jeg længes efter himlen, men hvordan kan jeg nå den? Jeg ser ingen vej.’ Det er, hvad Jakob tænkte, så Gud viste ham synet med stigen, og den stige forbinder jord med himmel, med Jesus Kristus. Et menneske kan klatre op ad den, for dens bund står på jorden og det øverste trin når ind i himlen“ (Ellen White kommentarer, The SDA Bible Commentary, 1. bd., s. 1095).

**Spørgsmål til drøftelse**:

`1.	Tænk over disse menneskers karakter (Isak, Rebekka, Jakob, Esau, Laban, Rakel, Lea). Se på alle de løgne og bedrag, der forekom. Hvad lærer det os om menneskenes natur generelt og om Guds nåde?`

`2.	Hvilke beviser kan vi i beretningen om Jakob finde, på at hans karakter ændrede sig og blev mere moden med tiden?`

`3.	Er der fare for, at vi kan have den samme holdning, som Esau havde med hensyn til sin førstefødselsret? Hvordan kan vi sikre os, at vi aldrig holder op med at elske og værdsætte alt det lys, som Gud har givet os?`