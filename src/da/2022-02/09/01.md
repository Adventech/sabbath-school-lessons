---
title:  Bedrageren Jakob
date:  21/05/2022
---

> <p>Ugens vers</p>
> ”Esau sagde: ‘Med rette hedder han Jakob, for nu er det anden gang, han bedrager mig; han tog min førstefødselsret, og nu har han også taget min velsignelse.’ Så spurgte han: ‘Har du ikke gemt en velsignelse til mig?’“ (1 Mos 27,36).

**Introduktion**

Vi fortsætter nu med Isaks fortsatte familiehistorie. Han var et mirakelbarn og en af de tidlige forfædre til det lovede afkom, den kommende frelser. Men historien begynder ikke særlig godt. Hans søn Jakobs mangelfulde karakter viser sig i rivaliseringen over førstefødselsretten mellem de to brødre Esau og Jakob (1 Mos 25,27-34) og i deres kamp retten til at få Isaks velsignelse (1 Mos 27).

Jakob bedrager sin far og stjæler velsignelsen fra sin ældre bror. Derfor bliver han nødt til at flygte for sit liv. I landflygtigheden konfronterer Gud ham i Betel (1 Mos 28,10-22). Fra det øjeblik vil bedrageren Jakob selv blive udsat for bedrag. I stedet for Rakel, som Jakob elskede (1 Mos 29), bliver Lea, den ældre søster, givet til Jakob, og han bliver nødt til at arbejde i 14 år for at få sine hustruer.

Men Jakob kommer også til at opleve Guds velsignelse, for i sin landflygtighed får han sine 12 sønner, og Gud forøger hans rigdom.

Uanset hvad vi ellers kan se i denne beretning, viser den os, hvordan Gud på den ene eller den anden måde vil opfylde sine pagtsløfter, uanset hvor ofte hans folk svigter.

**Ugens tekster**

- 1 Mos 25,21-34
- 1 Mos 28,10-22
- 1 Mos 11,1-9
- 1 Mos 29,1-30
- 1 Mos 30,25-32