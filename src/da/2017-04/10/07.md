---
title:  'Til videre studium'
date:   08/12/2017
---

* Ellen White, *Mod en bedre fremtid*, ”Senere engelske reformatorer“, s. 212-213
* *The SDA Encyclopedia*, ”Faith and Works“, s. 530-531
* *The SDA Bible Commentary*, 1. bind, Ellen White Comments, s. 1099-1100

”Der findes en udvælgelse af enkeltpersoner og folkeslag, den eneste form for udvælgelse fundet i Guds Ord, hvor et menneske bliver udvalgt til at frelses. Mange har set frem til afslutningen og ment, at de med sikkerhed var udvalgt til at opleve himmelsk lykke; men det er ikke den udvælgelse, Bibelen viser os. Mennesket er udvalgt til at arbejde med frygt og bæven på sin egen frelse. Det er udvalgt til at iføre sig Guds rustning og stride troens gode strid. Det er udvalgt til
at bruge de midler, Gud har lagt inden for dets rækkevidde for at bekæmpe ethvert vanhelligt begær, mens Satan spiller et dødeligt spil om dets sjæl. Det er udvalgt til at våge og bede, at søge Skriften, at undgå at falde i fristelse. Det er udvalgt til hele tiden at have tro.“ (Ellen White, *Testimonies to Ministers and Gospel Workers*, s. 453-454).

”Ingen dødelig sjæl kan fuldt ud fatte den evige Guds natur eller gerninger. Vi kan ikke lodde bunden i Gud. For de stærkeste og bedst uddannede mennesker såvel som for de svageste og mest uvidende må den hellige Gud forblive et mysterium. Men skønt ”skyer og skymulm omgiver ham,“ er ”retfærdighed og ret hans trones grundvold“ (*Sl 97,2*). Vi kan forstå hans handlemåde over for os så vidt, at vi kan skimte en grænseløs barmhjertighed forenet med almægtig kraft. Vi kan forstå så meget af hans formål, som vi er i stand til at fatte. Ud over dette må vi stadig stole på den hånd, som er almægtig, og det hjerte, som er fuldt af kærlighed.“ (Ellen White, *Uddannelse*, s. 171).

**Spørgsmål til drøftelse**

`1. Nogle kristne lærer, at inden vi fødes, har Gud udvalgt nogle til frelse og nogle til fortabelse. Så Guds forsyn har forudbestemt nogle til at leve uden et frelsende forhold til Jesus i dette liv for derefter at tilbringe det næste med at brænde i helvedes evige flammer. Hvordan står dette synspunkt i modsætning til vores opfattelse som adventister?`

`2. Hvilke ligheder og hvilke forskelle er der, på Syvende Dags Adventistkirkens kald i verden i dag og den rolle, det gamle Israel havde i sin tid? Gør vi det bedre – eller værre? Begrund dit svar.`
