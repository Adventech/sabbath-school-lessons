---
title:  'Løftets børn'
date:   02/12/2017
---

> <p>Ugens vers</p>
> ”Så forbarmer han sig altså, over hvem han vil, og forhærder, hvem han vil“ (Rom 9,18).

**Introduktion**

”Der står jo skrevet: ‘Jeg elskede Jakob, men hadede Esau.’ Han siger jo til Moses: ‘Jeg forbarmer mig, over hvem jeg vil, og viser nåde, mod hvem jeg vil’“ (Rom 9,13.15).

Hvad taler Paulus om i disse vers? Hvad med menneskenes frie vilje og frihed til at vælge? Uden det giver ikke ret meget af det, vi tror, mening. Står det os ikke frit at vælge at afvise Gud? Eller lærer disse vers, at visse mennesker er bestemt til at blive frelst og andre til at gå fortabt, uanset, hvad de selv måtte vælge?

Vi finder som altid svaret ved at se på den større sammenhæng, hvori Paulus siger dette. Han følger en drøftelse, hvor han forsøger at vise Guds ret til at vælge, hvem han vil bruge som sine ”udvalgte“. Gud er trods alt den, som bærer det endelige ansvar mht. til at bringe evangeliet til verden. Derfor kan han vælge, hvem han vil, som sine redskaber. Så længe Gud ikke afskærer nogen fra muligheden for at blive frelst, er en sådan handling fra Guds side ikke i modstrid med princippet om en fri vilje. Og endnu vigtigere er det ikke i modstrid med den store sandhed, at Kristus døde for alle mennesker, og hans ønske var, at alle skulle frelses.

Så længe vi husker, at Rom 9 ikke handler om de menneskers personlige frelse, som det nævner, men om deres kald til at udføre en bestemt opgave, er der ingen problemer med dette kapitel.

**Ugens tekster**

* Rom 9
