---
title:  'De hedningetroende'
date:   11/10/2017
---

`Læs ApG 15,5-29. Hvilken afgørelse traf rådet, og hvori bestod deres argumenter?`

Beslutningen gik imod judaisternes påstande. Disse mennesker insisterede på, at de omvendte hedninger skulle omskæres og holde hele ceremoniloven, og at ”de jødiske love og ceremonier skulle inkorporeres i den kristne religions ritualer.“ (Ellen White, *The Acts of the Apostles*, s. 189).

Det er interessant at lægge mærke til, hvordan Peter i ApG 15,10 beskrev disse gamle love som et åg, som de ikke magtede at bære. Ville Gud, som havde givet disse love, gøre dem til at åg for sit folk? Det virker ikke logisk. Men ned igennem tiden havde nogle af folkets ledere gennem deres mundtlige overleveringer forandret lovenes tiltænkte velsignelser til byrder. Apostelmødet i Jerusalem forsøgte at spare hedningerne for disse byrder.

Læg også mærke til, at der ikke var talt om eller stillet spørgsmålstegn ved, hvorvidt hedningerne skulle holde de Ti Bud. Det er svært at forestille sig, at rådet skulle bede hedningerne om ikke at spise blod, men at det var i orden at tilsidesætte budene om ægteskabsbrud eller drab eller lignende.

`Læs ApG 15,20.29. Hvilke regler blev der lagt på de hedningekristne, og hvorfor netop disse specifikke regler?`

Selv om de jødekristne ikke skulle pålægge hedningerne deres regler og traditioner, ønskede rådet at sikre sig, at hedningerne ikke gjorde noget, der ville blive opfattet som stødende for de jøder, der var forenet med dem i Kristus. Apostlene og de ældste blev derfor enige om gennem et brev at instruere hedningerne om at holde sig fra kød, der ofres til afguder, fra blod, fra kød af kvalte dyr og fra utugt. Nogle mener, at fordi sabbatshelligholdelse ikke nævnes specifikt, må det have betydet, at det ikke gjaldt for hedningerne (men budene om falsk vidnesbyrd og drab blev selvfølgelig heller ikke speci- fikt nævnt, så det argument holder ikke).

**Til at tænke over** 

`Kan vi på forskellig måde komme til at pålægge andre mennesker unødvendige byrder, som handler mere om traditioner end om Guds bud? Hvordan kan det ske? Del dine tanker med klassen på sabbatten.`
