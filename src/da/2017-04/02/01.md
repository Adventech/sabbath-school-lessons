---
title:  'Striden'
date:   07/10/2017
---

> <p>Ugens vers</p>
> ”For loven blev givet ved Moses, nåden og sandheden kom ved Jesus Kristus“ (*Joh 1,17*).

**Introduktion**
Den tidlige kristne kirke bestod for det meste af jøder, som ikke et øjeblik mente, at de ved at acceptere Jesus, som den jødiske messias, på en eller anden måde forlod deres fædres tro eller de pagtsløfter, som Gud havde givet sit folk. Og det viste sig, at de havde ret. Problemstillingen for de tidlige jødekristne drejede sig ikke om, hvorvidt jøder var nødt til at blive kristne for at tage imod Jesus. Problemet var, hvorvidt hedninger var nødt til at blive jøder, før de kunne tage imod Kristus.

Kun senere, ved apostelmødet i Jerusalem, havde man et solidt svar. De besluttede, at man ikke skulle besvære hedningerne med en mængde love og regler. Det vil sige, hedningerne behøvede ikke først at blive jøder for at modtage Jesus.

På trods af denne afgørelse var der alligevel nogle lærere, der blev ved med at plage menighederne ved at påstå, at de hedninger, der var blevet omvendt til troen, skulle overholde disse love og regler, deriblandt også omskærelse (en procedure, der ikke ville gøre det specielt attraktivt for en voksen at tilslutte sig kirken). De mente, at disse hedninger for at få del i pagtsløfterne skulle overholde mange af de love og regler, som blev opfattet som nødvendige for at tilhøre Israels folk.
Hvad var problemerne, og hvordan blev de løst?

**Ugens tekster**
* Hebr 8,6
* Matt 19,17
* Åb 12,17
* 3 Mos 23
* ApG 15,1-29
* Gal 1,1-12
