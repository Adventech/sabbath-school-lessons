---
title:  'Paulus og galaterne'
date:   12/10/2017
---

Selv om beslutningen ved apostelmødet var tydelig, var der nogle, der forsøgte at gå deres egen vej, og som blev ved med at påstå, at hedningerne skulle følge de jødiske traditioner og regler. Dette blev en meget alvorlig sag for Paulus; det var ikke kun et spørgsmål om troens ubetydelige detaljer. Det var kommet til at handle om en fornægtelse af selve Kristi evangelium.

`Læs Gal 1,1-12. Hvor alvorligt er spørgsmålet for Paulus, idet han skriver til gala- terne? Hvad bør det sige os om betydningen af dette spørgsmål?`

Som vi tidligere har nævnt, lå situationen i Galatien i høj grad til grund for indholdet i Romerbrevet. I Romerbrevet går Paulus videre med temaet fra Galaterbrevet. Nogle jødiske troende påstod, at den lov, som Gud havde givet gennem Moses, var betydningsfuld og skulle holdes af de hedningekristne. Paulus forsøgte at vise lovens sande placering og funktion. Han ønskede ikke, at disse mennesker skulle få fodfæste i Rom, ligesom de havde fået det i Galatien.

Det er en oversimplicifering at spørge, om Paulus taler om ceremoniloven eller moralloven i Galaterbrevet og Romerbrevet. Historisk set drejede spørgsmålet sig om, hvorvidt man skulle kræve, at de troende af hedensk herkomst skulle omskæres og holde Moseloven. Apostelmødet i Jerusalem havde allerede tage en beslutning om dette; men nogle nægtede at følge denne beslutning.

Der findes nogle, der i Paulus’ breve til galaterne og romerne ser bevis for, at moralloven, de Ti Bud (eller for at være helt nøjagtig, kun det fjerde bud) ikke længere gælder for de kristne. Men de over- ser hele pointen i brevene, overser den historiske sammenhæng og de spørgsmål, som Paulus behandlede. Som vi senere skal se, lagde Paulus vægt på, at frelse er af tro alene, ikke ved at holde loven, heller ikke moralloven. Men det er ikke det samme som, at moralloven ikke skal holdes. Det drejede sig aldrig om, hvorvidt de Ti Bud skulle holdes eller ej. De, som gør dette til et problem, læser et nutidigt spørgsmål ind i teksten, et spørgsmål, som Paulus aldrig beskæftigede sig med.

**Til at tænke over**

`Hvad svarer du dem, der påstår, at loven ikke længere er bindende for de kristne? Hvordan kan du vise dem sandheden om sabbatten på en måde, der ikke går på kompromis med evangeliets sandhed?`
