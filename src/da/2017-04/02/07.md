---
title:  'Til videre studium'
date:   13/10/2017
---

* Ellen White, *The Acts of the Apostles*, ”Jew and Gentile“, s. 188-192.194-197; ”Apostasy in Galatia“, s. 383-388
* Ellen White, *Patriarker og profeter*, ”Lovgivningen på Sinaj“, s. 155 
* Ellen White, *Jesu liv*, ”Det udvalgte folk“, s. 14-16

Vores kirke oplever en tid med strid og uenighed, men det er ikke noget nyt. Selv i kristendommens første tid opstod der strid og uenighed blandt de troende. Og der var en strid, der kunne have ødelagt kirken lige fra begyndelsen, hvis den ikke var blevet løst.

”På grund af indflydelsen fra de falske lærere, der havde deres udgangspunkt blandt de troende i Jerusalem, greb splittelse, vranglære og sanselighed hurtigt om sig blandt de troende i Galatien. Disse falske lærere blandede jødiske traditioner med evangeliets sandhed. Idet de ignorerede den beslutning, der var blevet taget ved apostelmødet i Jerusalem, tilskyndede de kristne med hedensk herkomst til at overholde ceremoniloven.“ (Ellen White, *The Acts of the Apostles*, s. 383).

**Spørgsmål til drøftelse**

`1. Se på jeres svar på spørgsmålet fra onsdagsafsnittet sammen i klassen. På hvilke måder kan du i menigheden eller i dit eget hjem eller i dit liv komme til at lægge unødige byrder på andre (eller dig selv)? Hvordan kan vi blive klar over, at vi gør det? Hvordan ser vi, om vi er gået for langt i den anden retning – at vores livsstil og principper ikke længere genspejler det høje kald, vi har i Kristus?`

`2. Nævn nogle af de argumenter, der bruges til at påstå, at De Ti Bud ikke længere gælder for de kristne i dag? Hvad bør vi svare på disse argumenter? Hvordan kan det være, at mange af dem, der fremkommer med disse argumenter, egentlig ikke lever, som om de tror, at De Ti Bud ikke længere gælder?`

`3. Læs Gal 1,1-12 igen. Læg mærke til, hvor kompromisløs, hvor dogmatisk og hvor glødende Paulus var med hensyn til sin opfattelse af evangeliet. Hvorfor bør vi i forhold til visse trospunkter stå urokkeligt fast, især i en tid med pluralisme og relativisme? Hvordan viser det, at der er visse læresætninger, man aldrig kan gå på kompromis med?`

`4. Tal sammen i klassen om de spørgsmål, der førte til Reformationen. Hvilke grundlæggende forskelle er endnu ikke blevet løst?`
