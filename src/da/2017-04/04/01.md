---
title:  'ARetfærdiggørelse af tro'
date:   21/10/2017
---

> <p>Ugens vers</p>
> ”For vi mener, at et menneske gøres retfærdigt ved tro, uden lovger- ninger.“ (Rom 3,28).

**Introduktion**

I denne uges studium kommer vi til det grundlæggende tema i Romerbrevet: retfærdiggørelse af tro – den store sandhed, der mere end nogen anden sandhed førte til Reformationen. Og på trods af mange påstande om det modsatte, har Rom ligeså lidt skiftet standpunkt mht. denne tro, som den gjorde i 1520, da pave Leo udstedte en pavelig bulle, der fordømte Luther og hans lære. Luther brændte en kopi af denne bulle; for hvis der var et trospunkt, man aldrig kunne gå på kompromis med, var og er det retfærdiggørelse af tro.

Udtrykket er i sig selv baseret på jura. Lovovertræderen stilles for en dommer, og dømmes til døden for sine overtrædelser. Men en stedfortræder tager overtræderens straf på sig og frikender dermed den skyldige. Ved at acceptere stedfortræderen står forbryderen nu for dommeren ikke alene befriet fra sin skyld, men også betragtet, som om vedkommende aldrig havde begået de overtrædelser, han til at begynde med blev stillet for retten for. Det skyldes, at stedfortræderen, som har en fuldkommen straffeattest, tilbyder den frikendte overtræder sin egen fuldkomne lydighed mod loven.

I frelsesplanen er vi alle den skyldige lovovertræder. Stedfortræderen, Jesus, har en fuldkommen straffeattest, og han står frem i ret- ten i vores sted, og hans retfærdighed godkendes i stedet for vores uretfærdighed. Derfor bliver vi retfærdiggjort over for Gud, ikke på grund af vores gerninger, men på grund af Jesus, hvis retfærdighed bliver vores, hvis vi i tro tager imod den. Dette er i sandhed gode nyheder! Man kan faktisk ikke finde nogen bedre nyhed end den.

**Ugens tekster**
* Rom 3,19-28
