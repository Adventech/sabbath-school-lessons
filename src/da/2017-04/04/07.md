---
title:  'Til videre studium'
date:   27/10/2017
---

* Ellen White, *Selected Messages*, 1. bind, ”The Righteousness of Christ in the Law“, s. 236-239; ”Come and Seek and Find“,
s. 331-335; ”Perfect Obedience Through Christ“, s. 373-374

* Ellen White, *Lys over hverdagen*, 1. bd, ”Nyt og gammelt“, s. 114-126

”Selv om loven ikke kan forbigå straffen for synd, men anklager synderen for al hans overtrædelse, har Kristus lovet tilgivelse i overflod til alle, der angrer og tror på hans nåde. Guds kærlighed gives i overflod til det angrende, troende menneske. Syndens mærke på sjælen kan kun fjernes ved blodet fra sonofferet fra ham, ... som var lige med Faderen. Kristi gerning – hans liv, ydmygelse, død og forbøn for det fortabte menneske – forstærker loven og ophøjer den.“ (Ellen White, *Selected Messages*, 1. bind, s. 371).

”Kristi karakter står i stedet for din karakter, og du bliver betragtet af Gud, akkurat som om du ikke havde syndet.“ (Ellen White, *Vejen til Kristus*, s. 69).

”Når apostlen siger, at vi bliver gjort retfærdige ‘uden lovgerninger’, taler han ikke om troens og nådens gerninger; for den, der gør sådanne gerninger, tror ikke, at han bliver gjort retfærdig ved at gøre disse gerninger. (Når den troende gør sådanne trosgerninger, søger den troende at blive gjort retfærdig af tro). Det, apostlen mener med ”lovgerninger“, er gerninger, som de selvretfærdige sætter deres lid til, som om de ved at gøre dem bliver gjort retfærdige og dermed bliver retfærdiggjort ved egne gerninger. Med andre ord, mens de gør gode gerninger, søger de ikke efter retfærdighed; men de ønsker kun at prale af, at de allerede har opnået retfærdighed gennem deres gerninger.“ (Martin Luther, *Commentary on Romans*, s. 80).

**Spørgsmål til drøftelse**

`1. Læs bibelteksterne for denne uge og skriv et resume af, hvad de siger. Del dit resume med klassen.`

`2. ”Syvendedags adventister ser sig selv som arvinger til reformationen og som kristne, der bygger videre på reformationens indsigt i Bibelens lære om retfærdiggørelse af tro alene og som kristne, der genopretter og uddyber apostlenes evangelium i sin helhed, klarhed og balance.“ (Ivan T. Blazen, ”Salvation“, Handbook of Seventh-day Adventist Theology (Hagerstown, Md.: Review and Herald Publishing Association, 2000), s. 307). Hvilke begrundelser har vi for at mene dette om os selv?`
