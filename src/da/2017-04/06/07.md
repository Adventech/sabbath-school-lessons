---
title:  'Til videre studium'
date:   10/11/2017
---

* Ellen White, *Vejen til et bedre liv*, ”Hjælp i hverdagen“, s. 301-303 
* EW, *Selcted Messages*, 1 bind, ”Christ the Center of the Message“, s. 383-384
* EW, *Patriarker og profeter*, ”Fristelsen og syndefaldet“, s. 30-31 
* *The SDA Encyclopedia*, ”Justification“, s. 712-714

”Mange bliver bedraget med hensyn til deres hjertes tilstand. De forstår ikke, at det naturlige hjerte er det mest bedrageriske af alt og usigeligt ondt. De dækker sig med deres egen retfærdighed og er tilfredse med at nå deres egen menneskelige standard for karakteren.“ (Ellen White, *Selected Messages*, 1. bind, s. 320).

”Der er stort behov for, at Kristus bliver forkyndt som vores eneste håb og frelse. Da læren om retfærdiggørelse af tro blev præsenteret ..., var det for mange som vand for den tørstige vandringsmand. Tanken om, at Jesu retfærdighed tilregnes os, ikke på grund af nogen fortjeneste fra vores side, men som en gratis gave fra Gud, var en dyrebar tanke.“ (*Selected Messages*, 1. bind, s. 360).

”Han er et billede på ham, der skulle komme (5,14). Hvordan er Adam et billede på Kristus? Ligesom Adam blev årsag til død for alle sine efterkommere, selv om de ikke spiste af det forbudte træ, er Kristus blevet uddeler af retfærdighed til dem, der tilhører ham, selv om de ikke fortjener nogen retfærdighed; for med korset har han sikret retfærdighed for alle mennesker. Adams overtrædelse er afbildet i os, for vi dør, som om vi havde syndet, som han gjorde. Kristi billede er i os, for vi lever, som om vi havde opfyldt al den retfærdighed, som han udførte.“ (Martin Luther, *Commentary on Romans*, s. 96-97).

**Spørgsmål til drøftelse**

`1. Hvordan skal følgende citat fra Ellen White forstås? ”Der er behov for et meget grundigere studium af Guds Ord; især bør Daniels Bog og Johannes’ Åbenbaring gives mere opmærksomhed end nogen sinde tidligere i vores arbejdes historie. Måske har vi mindre at sige på nogle områder med hensyn til romermagten og pavedømmet; men vi bør rette vores opmærksomhed mod det, profeterne og apostlene under Helligåndens inspiration har skrevet.“ (Ellen White, *Evangelism*, s. 577).`

`2. Tænk over dødens virkelighed, hvad den gør ikke alene for vores liv, men også for meningen med livet. Mange forfattere og filosoffer har begrædt livets ultimative meningsløshed, fordi det ender med evig død. Hvordan kan vi som kristne give dem et svar?`
