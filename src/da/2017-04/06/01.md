---
title:  'Adam og Jesus'
date:   04/11/2017
---

> <p>Ugens vers</p>
> ”Da vi nu er blevet gjort retfærdige af tro, har vi fred med Gud ved vor Herre Jesus Kristus. Ved ham har vi i troen fået adgang til den nåde, som vi står i, og vi er stolte af håbet om Guds herlighed“ (Rom 5,1-2).

**Introduktion**

Paulus har fastslået, at retfærdiggørelse kun opnås ved tro på Jesus Kristus; for hans retfærdighed alene er nok til at give os den rette status hos Gud. Idet han bygger på denne store sandhed, går han nu videre med temaet. Han viser, at frelse er nødt til at være af tro, ikke gerninger, end ikke for nogen så ”retfærdig“ som Abraham, og han går tilbage for at se den større sammenhæng på – hvad der var årsagen til synd, lidelse og død, og hvordan løsningen findes i Kristus og det, han har gjort for menneskeheden.

Ved et menneskes fald, Adams, stod hele menneskeheden over for fordømmelse, fremmedgørelse og død; ved et menneskes sejr, Jesus’, blev hele verden givet et nyt forhold til Gud. Ved tro på Jesus kunne deres synd og straffen for synd fjernes, tilgives og synderen for evigt blive benådet.

Paulus opstiller kontrasten mellem Adam og Jesus og viser, hvordan Kristus kom for at rette op på det, Adam havde gjort, og viser, at ofrene for Adams synd ved tro kunne blive reddet af Jesus, Frelseren. Grundlaget for det hele er Kristi kors og hans stedfortrædende død, som åbner vejen for, at hvert eneste menneske, både jøde og hedning, kan blive frelst af Jesus, som med sit blod bragte retfærdiggørelse til alle, som tager imod ham.

Dette er i sandhed et tema, som det er værd at gå i dybden med; for det er grundlaget for alt vores håb.

**Ugens tekster**

* Rom 5
