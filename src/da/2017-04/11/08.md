---
title:  'Aktiviteter og dialog'
date:   15/12/2017
---

**Guds Ord**

* Sammenlign Paulus’ brug af tanken om at søge Gud i Rom 2,11 og 10,20-21. Som kristne taler vi ofte om mennesker, der søger Gud – og vi forsøger måske endda at arrangere gudstjenester for dem!
  * Findes der mennesker, der af sig selv søger Gud? Hvordan skal vi nå også de mennesker, der endnu ikke er blevet draget af Gud og har interesse for religiøse og/eller eksistentielle emner?
    * Hard in menighed en plan for arrangementer, som kan tiltrække mennesker, for hvem religion og Bibelen endnu ikke synes relevant?
  * Hvad kan vi gøre for at hjælpe mennesker, som tilsyneladende ikke interesserer sig for Bibelens budskab, til at se, hvor afgørende det er for deres liv?

` `

**Uddybende spørgsmål**

* Tænk over Guds kald til os i missionen.
  * Findes der grupper af mennesker, som du eller I har bedre muligheder for at nå med evangeliet, fordi du/I har en bestemt livserfaring?

` `

* Tænk over menneskers reaktion på evangeliet.
  * Kan mennesker blive ”forhærdede“ ved at høre Guds Ord?
  * Kan vi afgøre, hvornår og hvordan mennesker tager deres beslutning om at følge Jesus – eller det modsatte?

` `

* Drøft, hvordan du og jeg bedst kommer til at forstå, hvad Gud viser os om synd og lov.
  * Hvordan ser du synden og loven åbenbaret på Golgata?
  * Hvordan ser du synden åbenbaret i De Ti Bud?
  * Hvad er ligheden? Hvad er forskellen?

` `

**Personligt kristenliv**

* I Rom 10,1-4 udtrykker Paulus en dyb længsel efter at se sit folk, jøderne, omvendt. Har du på grund af din baggrund en særlig, naturlig interesse for at se mennesker fra en bestemt social gruppe omvendt for Kristus?
  * Er der noget, du kan gøre for at virkeliggøre dit ønske?
    * Kan du forberede dig eller uddanne dig ved i praksis at opøve dine evner og færdigheder?

` `

**Mødet med dagligdagen**

* I din dagligdag møder du mange forskellige mennesker. Som person er der altid nogle mennesker, du umiddelbart føler større forståelse for, og hvor det er let at etablere kontakt.
  * Tænk over, om der er særlige personlighedstræk eller baggrund, som gør det lettere for netop dig at tale med eller trives sammen med nogle mennesker.
  * Hvordan tror du, at Gud kan hjælpe dig til at nå netop disse mennesker med evangeliet?

` `

**Noter**

``
