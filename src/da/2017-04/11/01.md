---
title:  'De udvalgte'
date:   09/12/2017
---

> <p>Ugens vers</p>
> ”Jeg spørger nu: Har Gud da forkastet sit folk? Aldeles ikke! Jeg er jo selv israelit, af Abrahams slægt, af Benjamins stamme“ (Rom 11,1).

**Introduktion**

Denne uges bibelstudium dækker Rom 10 og 11, og vil især fokusere på det 11. kapitel. Det er vigtigt at læse begge kapitler i deres helhed for at kunne følge Paulus’ argumentation.

Disse to kapitler har været og er stadig genstand for megen diskussion. Denne pointe kommer tydeligt igennem i begge. Det er Guds kærlighed for menneskeheden og hans store ønske om at se alle mennesker frelst. Der er ingen fælles afvisning af nogen gruppe,

når det gælder frelse. Rom 10 gør det meget klart, at ”der er ingen forskel på jøder og grækere) (Rom 10,12) – alle er syndere, og alle har brug for Guds nåde, som gives til verden gennem Jesus Kristus. Denne nåde tilbydes alle, ikke på baggrund af nationalitet eller fø- dested, og ikke på grund af lovgerninger, men ved tro på Jesus, som døde som stedfortræder for alle syndere. Roller kan forandres; men den grundlæggende plan for at frelse mennesker ændres ikke.

Paulus fortsætter med dette tema i kapitel 11. Som tidligere bemærket, er det også her vigtigt at forstå, at når Paulus tale om udvælgelse og kald, handler det ikke om frelse; det handler om forskellige roller i Guds plan for at nå verden. Ingen specifik gruppe er blevet nægtet frelse. Det var aldrig et spørgsmål. I stedet drejede det sig om, at den tidlige kirke, både jøder og hedninger, efter korset og efter forkyndelsen af evangeliet for hedningerne, især gennem Paulus, fik til opgave at forkynde evangeliet for hele verden.

**Ugens tekster**

* Rom 10
* Rom 11
