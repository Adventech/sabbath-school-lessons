---
title:  'Udvalgt af nåde'
date:   11/12/2017
---

`Læs Rom 11,1-7. Hvilken almindelig populær lære fornægtes tydeligt og uigenkalde- ligt i dette afsnit?`

I den første del af sit svar på spørgsmålet: ”Har Gud da forkastet sit folk?“, henviser Paulus til en rest, en udvælgelse af nåde, som bevis for, at Gud ikke har forkastet sit folk. Frelsen er åben for alle, som vil tage imod, både jøder og hedninger.

Vi bør huske, at alle de første omvendte kristne var jøder – for eksempel den store gruppe, der blev omvendt på Pinsedagen. Der skulle et specielt syn og mirakel til for at overbevise Peter om, at hedningerne havde samme adgang til Kristi nåde (ApG 10; sml. med ApG 15,7-9), og at evangeliet skulle bringes også til dem.

`Læs Rom 11,7-10. Siger Paulus, at Gud med vilje gjorde de af jøderne, der fornægtede Jesus, blinde over for frelsen? Hvad er der forkert med denne opfattelse?`

I Rom 11,8-10 citerer Paulus fra Det Gamle Testamente, hvis autoritet jøderne accepterede. Det afsnit, hvorfra Paulus citerer, fortæller, at Gud gav Israel en søvnens ånd, øjne som ikke ser, og ører som ikke hører. Gør Gud menneskers øjne blinde for at forhindre dem i at se det lys, der ville lede dem til frelse? Aldrig! Disse afsnit må forstås i lyset af vores forklaring af Rom 9. Paulus taler ikke om individuel frelse; for Gud afviser ikke at frelse nogen gruppe samlet. Spørgsmålet her handler stadigvæk om den rolle, disse mennesker spillede i Guds værk.

**Til at tænke over**

`Hvad er forkert ved tanken om, at Gud har forkastet en samlet gruppe mennesker i forhold til at blive frelst? Hvorfor står det i modsætning til hele evangeliets lære, som grundlæggende viser, at Jesus døde for at frelse alle mennesker? Hvordan har denne tanke ført til mange tragiske resultater, fx i forhold til jøderne?`
