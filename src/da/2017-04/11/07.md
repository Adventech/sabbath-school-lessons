---
title:  'Til videre studium'
date:   15/12/2017
---

* Ellen White, *The Acts of the Apostles*, “Before the Sanhedrin“, s. 77-79; “From Persecutor to Disciple“, s. 112–114; “Written From Rome“, s. 474, 475
* *Evangelism*, “Reaching Catholics“, s. 573–577
* *Selected Messages*, 1. bd. “What to Preach and Not to Preach“, s. 155, 156

”Til trods for, at Israel som et folk svigtede, var der blandt dem en gudfrygtig rest, som ville blive frelst. I tiden før Frelserens komme havde mange trofaste mænd og kvinder med glæde taget imod Johannes’ Døberens budskab, og var på den måde blevet ledet til igen at studere profetierne om Messias. Da den tidlige kristne kirke blev grundlagt, bestod den af disse trofaste jøder, som havde indset, at Jesus fra Nazaret var den, hvis komme de havde længtes efter.“ (Ellen White, *The Acts of the Apostles*, s. 376-377).

”Blandt jøderne kender nogle ligesom Saulus fra Tarsus Skriften grundigt, og disse vil med vidunderlig kraft forkynde Guds lovs uforanderlighed ... Når hans tjenere arbejder i tro for dem, som længe er blevet overset og foragtet, vil hans frelse blive åbenbaret.“ (s. 381).

”Ved den afsluttende forkyndelse af evangeliet, når et særligt arbejde skal gøres for grupper af mennesker, som indtil nu er blevet overset, forventer Gud, at hans budbærere viser en særlig interesse for det jødiske folk, som man finder over alt på jorden. Når de gammeltestamentlige Skrifter forenes med de nytestamentlige i en forklaring af Jehovas evige hensigt, vil det for mange af jøderne blive som en ny skabnings morgengry, en sjælens opstandelse. Når de ser evangeliernes Kristus beskrevet i Det Gamle Testamentes sider, ser de, hvor tydeligt Det Nye Testamente forklarer Det Gamle Testamente, og deres slumrende tanker vil blive vækket og de vil forså, at Kristus er verdens frelser. Mange vil i tro modtage Kristus som deres frelser.“ (s. 381).

**Spørgsmål til drøftelse**

`1. Er det ikke rimeligt at tro, at jøderne vil spille en rolle i at forklare visse emner for verden, når der i de sidste tider vil blive sat stærkt fokus på Guds lov, især på sabbatsbudet? Når det kommer til sabbatshelligholdelse er vi adventister i forhold til jøderne kommet sent ind i billedet. Drøft dette i klassen.`

`2. Hvorfor burde Adventistkirken af alle kirker have størst mulighed for at nå jøderne med evangeliet? Hvad kan din lokale me- nighed gøre for at forsøge at nå jøder i jeres lokalområde?`
