---
title:  'Til videre studium'
date:   29/12/2017
---

* Ellen White, *Testimonies for the Church*, 5. bind, ”Unity and Love in the Church“, s. 477-478; ”Love for the Erring“, s. 604-606
* Ellen White, *Vejen til et bedre liv*, ”Vi skal hjælpe de fristede“, s. 100-101
* *The SDA Bible Commentary*, 6. bind, s. 719

”Jeg er blevet vist faren i, at Guds folk ser hen til bror og søster White og mener, at de må komme til dem med deres byrder og få råd fra dem. Sådan bør det ikke være. De inviteres af deres medfølende og kærlige Frelser til at komme til ham, når de er trætte og bærer tunge byrder, og han vil give dem hvile ... Mange kommer til os og spørger: Skal jeg gøre dette? Skal jeg tage del i dette foretagende? Eller med hensyn til tøj: Skal jeg klæde mig i dette eller hint? Jeg svarer dem: I bekender jer til at være Kristi disciple. Studer jeres bibler. Læs nøje og under bøn om vor kære frelsers liv, mens han var blandt mennesker her på jorden. Efterlign hans liv, så vil I ikke vige fra den smalle sti. Vi afviser på det kraftigste at være jeres samvittighed. Hvis vi fortæller jer, hvad I skal gøre, vil I se hen til os for jeres vejledning i stedet for selv at gå direkte til Jesus.“ (Ellen White, *Testimonies for the Church*, 2. bind, s. 118-119).

”Vi skal ikke lægge ansvaret for vor pligt over på andre og vente på, at de skal fortælle os, hvad vi skal gøre. Vi kan ikke være afhængige af menneskers råd. Herren vil belære os om vor pligt lige så gerne, som han vil gøre det for andre ... De, som beslutter sig til ikke på nogen måde at mishage Gud, vil, når de har fremlagt sagen for ham, nøjagtigt vide, hvilken vej de skal følge.“ (Ellen White, *Jesu liv*, s. 486-487).

**Spørgsmål til drøftelse**

1. I lyset af nogle af denne uges temaer hvordan kan vi som kristne:

`a. leve i overensstemmelse med, hvad vi tror, uden dermed at dømme andre, som betragter tingene anderledes end os?`

`b. være tro mod vores egen samvittighed og ikke være samvittighed for andre, mens vi samtidig forsøger at hjælpe mennesker, som efter vores mening tager fejl? Hvornår skal vi tale åbent, hvornår skal vi tie? Hvornår er vi skyldige, hvis vi tier?`

`c. leve i kristen frihed og dog samtidig indse vores ansvar for at være gode eksempler for mennesker, som måske ser op til os?`
