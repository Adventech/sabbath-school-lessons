---
title:  'Afslutningsord'
date:   28/12/2017
---

Læs Rom 15,1-3.

`Hvilken vigtig kristen sandhed finder vi i disse vers?`

`Hvordan beskriver dette afsnit, hvad det betyder at være en Jesu efterfølger?`

`Hvilke andre vers lærer det samme? Hvordan kan du følge dette princip i dit eget liv?`

`Læs Rom 15,5-6. 13.33. Hvilken bøn skrev Paulus som en afslutning på sit brev?`

”Udholdenhedens Gud“ betyder den Gud, som hjælper sine børn til at være udholdende i trængsel. Det ord, der oversættes med udholdenhed, kan også betyde tapperhed eller urokkelig udholdenhed. Det ord, der oversættes med trøstens i ”trøstens Gud“, kan også oversættes med ”opmuntringens“ Gud. Trøstens Gud er den Gud, der trøster og opmuntrer os. Håbets Gud er den Gud, der har givet menneskeheden håb. Og fredens Gud er på samme måde den Gud, som giver fred, og i hvem vi kan have fred.

`Læs Rom 16,25-27. Hvordan afslutter Paulus efter mange personlige hilsner sit brev?`

Paulus afslutter sit brev med en fantastisk lovprisning til Gud. Gud er den, de romerske og alle andre kristne kan sætte deres lid til i forsikringen om, at de er Guds forløste sønner og døtre, retfærdiggjort af tro og nu under Helligåndens ledelse.

Vi ved, at Paulus var inspireret af Gud til at skrive dette brev som et svar på en specifik situation på et bestemt tidspunkt. Men vi kender ikke alle detaljerne med hensyn til, hvad Herren havde åbenbaret ham angående fremtiden.

Ja, Paulus kendte til ”frafaldet“ (2 Thess 2,3); men teksten siger ikke, hvor meget han vidste. Vi ved ganske enkelt ikke, om Paulus havde nogen ide om, hvilken rolle han og hans skrifter, især dette brev, ville få i de afsluttende begivenheder i verdenshistorien. På en måde betyder det ikke noget. Men det betyder noget, at i disse tekster blev protestantismen født, og i dem har de, som ønsker at forblive trofaste mod Jesus, haft og vil have det bibelske fundament for deres tro og overgivelse, selv om verden følger ”dyret med undren“ (Åb 13,3).
