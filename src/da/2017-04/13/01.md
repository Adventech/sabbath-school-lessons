---
title:  'Kristen livsførelse'
date:   23/12/2017
---

> <p>Ugens vers</p>
> ”Men du, hvorfor dømmer du din broder, eller hvorfor foragter du din broder? Vi skal jo alle stå frem for Guds domstol“ (Rom 14,10).

**Introduktion**

Vi er nu nået til den sidste del af vores studium af Romerbrevet, den bibelske bog, af hvilken reformationen blev født, og som mere end nogen anden viser os, hvorfor vi er protestanter, og hvorfor vi må blive ved med at være det. Som protestanter, og specielt som syvendedags adventister, bygger vi på princippet om Sola Scriptura, altså at Bibelen alene er grundlaget for vores tro. Og det er ud fra Bibelen, at vi har lært den samme sandhed, som for flere århundreder siden fik vores åndelige forfædre til at bryde med Romerkirken, sandheden om frelse af tro – en sandhed, som så mægtigt udtrykkes i Paulus’ brev til romerne.

Måske kan det hele opsummeres i den hedenske fangevogters spørgsmål: ”Hvad skal jeg gøre for at blive frelst?“ (ApG 16,30). I Romerbrevet har vi fået svar på det spørgsmål, og svaret var ikke, hvad kirken lærte på Luthers tid. Derfor begyndte reformationen, og her er vi i dag.

I denne sidste del af Romerbrevet behandler Paulus andre emner, som måske ikke er så centrale i forhold til hovedtemaet, men alligevel vigtige nok til at blive indbefattet i brevet. Og for os er de også en del af den hellige skrift.

Hvordan afsluttede Paulus sit brev, hvad skrev han, og hvilke sandheder er der for os, som ikke alene er Paulus’ arvtagere, men også vores reformatoriske forfædres?

**Ugens tekster**

* Rom 14-16
