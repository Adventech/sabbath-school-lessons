---
title:  'Til videre studium'
date:   20/10/2017
---

”De bibelske ord viser, at synd ikke er en tilstand, der uforvarende rammer et menneske, men den er et resultat af en aktiv holdning og et valg, mennesket foretager. Endvidere er synd ikke manglen på godhed; men det er ikke at leve op til Guds forventninger. Det er en ond vej, som mennesket bevidst har valgt. Det er ikke en svaghed, som mennesker ikke kan gøres ansvarlige for; for et menneske vælger bevidst med sin syndige holdning eller handling en vej, der er i oprør mod Gud, overtræder hans lov og undlader at høre Guds Ord. Synd forsøger at sætte sig ud over de grænser, Gud har sat. Synd er kort sagt oprør mod Gud.“ (*The Handbook of Seventh-day Adventist Theology* (Hagerstown, Md.: Review and Herald Publishing Associations, 2000), s. 239).

”Jeg er blevet vist et frygteligt billede af verdens tilstand. Umoral findes i overflod allevegne. Hæmningsløshed er denne tidsalders særlige synd. Aldrig har ondskab løftet sit misdannede hoved med så stor dristighed som nu. Folk virker lamslåede, og de, som elsker dyd og sand godhed, bliver næsten bragt til modløshed ved dens dristighed, styrke og udbredelse. Ondskab i overflod er ikke kun begrænset til de vantro eller spotterne. Bare det dog var sådan, men det er det ikke. Mange mænd og kvinder, som bekender sig til Kristi religion, er skyldige. Selv nogle, der bekender sig til at se frem til hans komme, er ikke bedre forberedt på den begivenhed end Satan selv. De renser ikke sig selv fra al urenhed. De har så længe givet efter for deres begær, at det er naturligt for deres tanker at være urene, og deres forestillingsevne er fordærvet.“ (Ellen White, *Testimonies for the Church*, 2. bind, s. 346).

**Spørgsmål til drøftelse**

`1. Læs Ellen White citatet igen. Hvad kan du gøre, hvis du ser dig selv i det? Hvorfor er det vigtigt at blive ved med at stole på Guds løfter – først om tilgivelse, dernæst om renselse? Hvem er den eneste, der ønsker, at du siger: ”Det nytter ikke noget. Jeg er alt for syndig. Jeg kan aldrig blive frelst, så jeg kan ligeså godt opgive“? Lytter du til ham eller til Jesus, som siger: ”Heller ikke jeg fordømmer dig. Gå, og synd fra nu af ikke mere“ (Joh 8,11)?`

`2. Hvorfor er det så vigtigt for os som kristne grundlæggende at forstå menneskenes syndighed? Hvad kan der ske, hvis vi mister denne sørgelige men sande virkelighed af syne? Hvilke fejl kan en forkert forståelse af vores sande tilstand føre os ud i?`
