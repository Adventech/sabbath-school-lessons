---
title:  'Hvad jøder og hedninger har tilfælles'
date:   18/10/2017
---

Romerbrevets første kapitel talte Paulus specielt om hedningernes synd. De havde for længe siden mistet Gud af syne og var dermed endt i de mest nedværdigende handlinger. Men han havde ikke i sinde at lade sine egne landsmænd, sit eget folk, slippe. På trods af alt det, de var blevet givet (Rom 3,1-2), var også de syndere, fordømt af Guds lov og havde behov for Kristi frelsende nåde. Når det handler om at være syndere, at have overtrådt Guds lov og have behov for guddommelig nåde og frelse, står jøder og hedninger lige.

`Læs Rom 2,1-3. 17-24. Hvad advarer Paulus imod i disse vers? Hvilket budskab er der til os alle, både jøder og hedninger, i denne advarsel?`


”Efter at apostlen har vist, at alle hedninger er syndere, viser han nu på en særlig og ganske eftertrykkelig måde, at også jøderne levede i synd, mere end de andre, fordi de kun adlyder loven i det ydre, det vil sige efter dens bogstav og ikke efter dens ånd.“ (Martin Luther, *Commentary on Romans*, s. 61).

Ofte er det så let at se og udpege andres synd. Men hvor ofte er vi selv skyld i de samme eller til og med værre forseelser? Problemet er, at vi har en tendens til at lukke øjnene for vores egne synder eller få os selv til at føle os bedre ved at se på, hvor slemme andre er i forhold til os.

Paulus vil ikke acceptere noget af det. Han advarer sine lands- mænd om ikke at være for hurtige til at dømme hedningerne, for jøderne var også selv syndere, selv om de var Guds udvalgte folk. I nogle tilfælde var de til og med mere skyldige end hedningerne, som de var så hurtige til at fordømme; for jøderne var blevet givet meget mere lys end hedningerne.
Paulus’ pointe i alt dette er, at ingen af os er retfærdig, ingen af os lever op til den guddommelige standard, ingen af os er i os selv gode eller hellige af natur. Jøde eller hedning, mand eller kvinde, rig eller fattig, gudfrygtig eller gudsfornægter – vi er alle under fordømmelse. Og uden Guds nåde, som den åbenbares i evangeliet, ville der ikke være håb for nogen af os.

**Til at tænke over**

`Hvor ofte har du, måske kun i dit eget sind, fordømt andre for noget, som du selv gør dig skyldig i? Hvordan kan du forandres ved at rette dig efter Paulus’ ord her?`
