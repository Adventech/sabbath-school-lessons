---
title:  'Menneskenes tilstand'
date:   14/10/2017
---

> <p>Ugens vers</p>
> ”For alle har syndet og har mistet herligheden fra Gud“ (Rom 3,23).

**Introduktion**

Meget tidligt i Romerbrevet ønsker Paulus at fastslå en afgørende sandhed, der står centralt i forhold til evangeliet, nemlig menneske- hedens sørgelige tilstand. Denne tilstand eksisterer, fordi vi alle lige fra syndefaldet og fremefter er blevet besmittet med synd. Den er en lige så stor del af vores gener som vores øjenfarve.

Martin Luther skrev følgende i sin kommentar til Romerbrevet: ”Udtrykket ”alle har syndet“ må opfattes på en åndelig måde; det vil sige, ikke som mennesker synes i egne eller andres øjne, men som de står for Gud. De har alle syndet, både dem, som i menneskers øjne tydeligt er overtrædere, og dem, som både i egne og andres opfat- telse synes retfærdige. De, som udfører ydre gode gerninger, gør det på grund af frygt for straf eller af kærlighed til vinding og ære eller måske på grund af glæden ved en bestemt ting, men ikke ud fra et villigt sind. På denne måde beskæftiger mennesket sig hele tiden med ydre gode gerninger skønt indadtil fuldstændigt gennemsyret af syndige ønsker og onde lyster, som står i modstrid til gode gerninger.“ (Martin Luther, *Commentary on Romans*, translated by J. Theodore Mueller (Grand Rapids, Mich.: Kregel Publications, 1976), s. 69).

**Ugens tekster**

* Rom 1,16-17.22-32 
* Rom 2,1-10.17-23
* Rom 3,1-2.10-18.23
