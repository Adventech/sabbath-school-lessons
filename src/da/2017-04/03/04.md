---
title:  'Fremgang?'
date:   17/10/2017
---

Ved begyndelsen af det tyvende århundrede havde folk den ide, at menneskeheden var ved at forbedre sig, moralen var i fremgang. Videnskab og teknologi ville være med til at indvarsle et utopisk samfund. Man troede, at menneskene i det store og hele var på vej mod fuldkommenhed. Man mente, at med den rette uddannelse og moralske oplæring kunne menneskene i stor grad forbedre sig selv og deres samfund. Alt dette skulle efter sigende begynde samlet, idet vi gik ind i det tyvende århundredes fagre nye verden.

Desværre gik det ikke helt sådan. Det tyvende århundrede var et af de mest voldsomme og barbariske i hele menneskehedens historie, ironisk nok takket være videnskabens store fremskridt, som gjorde det meget lettere at dræbe andre i en målestok, som selv de mest fordærvede galninge i fortiden kun kunne have drømt om. Hvad var problemet?

`Læs Rom 1,22-32. Hvordan ser vi det, der blev skrevet i det første århundrede, vise sig i dag i det enogtyvende århundrede?`

Det kan godt være, at det kræver tro at godtage mange ting i kristendommen, blandt andet opstandelse fra de døde, Jesu genkomst, en ny himmel og en ny jord. Men hvem har brug for tro for at opdage menneskenes syndige natur? Vi lever alle med den hver dag.

**Til at tænke over**

`Læs Rom 1,22-23 igen. Hvordan ser vi dette princip vise sig i dag? Hvad er mennesker i vores århundrede begyndt at tilbede og idolisere som en følge af, at de har afvist Gud? Hvordan er de blevet tåber ved at gøre det? Del dit svar med klassen på sabbatten.`
