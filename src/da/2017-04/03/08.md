---
title:  'Aktiviteter og dialog'
date:   20/10/2017
---

**Guds Ord**

* Hvordan vil du ud fra Bibelen forklare, hvad synd er? 
  * Find mere end en enkelt tekst!

` `

* Læs Rom 2,1-4 og sammenlign med Matt 7,1-2
  * Hvorfor skal vi dømmes for at dømme andre? Hvad viser vores evt. fordømmelse af andres moral om vores egen kendskab til, hvad der er godt eller ondt?
    * Følger du altid, eller har du altid fulgt, hvad du forventer, at andre mennesker gør i deres opførelse over for dig?
    
` `

**Uddybende spørgsmål**

* Tænk over vores mission til andre mennesker, hvis kendskab til kristendommen kan være begrænset.
  * Hvordan vil du/I forklare, hvad synd er?
  * Hvilke misforståelser møder vi evt. hos ikkekristne om syndsbegrebet?

` `

* Drøft syndsbegrebet.
  * Er synd noget fysisk? Hvis det er, kan synd så nedarves? Og kan synd helbredes i og med at den medicinske videnskab udvikler sig?
  * Skyldes synd simpelthen sociale årsager? Og hvis den gør, kan vi så forhindre synd ved at forbedre opdragelse og uddannelse og fjerne samfundets sociale onder?
  * Er alle mennesker født onde? Skyldige? Værdiløse? ”Væmmelige“?
  * Når du ser et lille barn, hvordan oplever du da, at det er syndigt?
    * Er syndigt her det samme som ondt?
    
` `

* Hvad er det modsatte af at fordømme eller fælde dom?

` `

**Mødet med dagligdagen**

* Find tre eksempler fra ugen, i medierne eller i din egen dagligdag, hvor mennesker har fældet dom over andres handling, hvad enten det var rimeligt eller ej. Hvad fortæller sådanne vurderinger om vores fælles moralopfattelse?
  * Eksempler kan være en politiker, der gribes i at omgås sandheden, sportsfolk der snyder med doping etc.
  
` `
  
**Personligt kristenliv**

* Bed Gud om hjælp til at tilgive i stedet for at fordømme. Tænk over Jesu bøn i Fader Vor og hans uddybende forklaring: ”For tilgiver I mennesker deres overtrædelser, vil jeres himmelske fader også tilgive jer. Men tilgiver I ikke mennesker, vil jeres fader heller ikke tilgive jeres overtrædelser“ (Matt 6,14-15).

**Forstå det bedre**

En af de grundlæggende tanker i åbningskapitlerne i Romerbrevet er, at alle viser, at de er skyldige ved at fordømme andre for noget, de selv gør. Det betyder, at Gud på dommens dag kan dømme mig ud fra, hvad jeg rent faktisk ved. Jeg kan jo ikke hævde, at jeg er uvidende om moralske normer, som jeg fordømmer andre for at bryde. Og det viser sig, at vi alle har overtrådt nogle af de krav, vi satte til andre!

En anden hovedtanke i disse kapitler er at vise, at alle har syndet for at understrege, at mennesket udelukkende kan frelses af Guds nåde og aldrig ved egen fortjeneste. Paulus’ hensigt i disse kapitler er altså ikke at male et dystert og menneskefjendsk billede af virkeligheden, men at fremhæve Guds barmhjertighed og vise, at den kan komme alle mennesker til gode, hedninger såvel som jøder.

` `
