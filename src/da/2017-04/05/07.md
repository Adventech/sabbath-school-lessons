---
title:  'Til videre studium'
date:   03/11/2017
---

* Ellen White, *Selected Messages*, 1. bind, ”Christ the Center of the Message“, s. 388
* Ellen White, *Patriarker og profeter*, ”Abrahams kald“, s. 62-63; ”Loven og pagterne“, s. 32-33
* Ellen White, *Jesu liv*, ”Bjergprædikenen“, s. 215-216; ”En ny konfrontation“, s. 439-440; ”Korset i centrum“ s. 556-557

”’Den, der arbejder, får ikke løn som en nådesbevisning, men efter fortjeneste’ (Rom 4,4). Apostlen forklarer her citatet fra 1 Mos 15,4-6 for at give en konklusion og bevise ud fra den, at retfærdiggørelse er af tro, ikke af gerninger. Dette gør han først og fremmest ved at forklare betydningen af ordene ’det blev regnet ham til retfærdighed.’ Disse ord forklarer, at Gud i nåde tager imod syndere, ikke på grund af deres gerninger.“ (Martin Luther, *Commentary on Romans*, s. 82).

”Hvis det lykkes for Satan at lede et menneske til at værdsætte sine egne gerninger som fortjeneste og retfærdighed, ved han, at han kan vinde over ham gennem sine fristelser og gøre ham til sit offer og bytte... Stryg blodet fra Golgatas lam på dine dørstolper, og du vil være i sikkerhed.“ (Ellen White, *Adventist Review and Sabbath Herald*, 3. sept. 1889).

**Spørgsmål til drøftelse**

`1. Hvorfor er det vigtigt at forstå frelse af tro alene uden lovgerninger? Hvilken type fejl kan denne forståelse beskytte os imod? Hvilke farer venter dem, der mister denne afgørende bibelske sandhed af syne?`

`2. Hvilke andre begrundelser kan du give for Guds lovs fortsatte gyldighed, selv når vi ved, at lydighed mod loven ikke frelser os?`

`3. Det grundlæggende spørgsmål og Reformationens kerne er: hvordan bliver vi frelst? Hvordan kan vi åbent og direkte tale om forskellen mellem protestanter og katolikker mht. dette vigtige emne uden at komme med personlige angreb på nogen?`

`4. Som syndere, der er blevet retfærdiggjorte, har vi fået nåde og ufortjent velvilje fra Gud, som vi har syndet imod. Hvordan bør denne kendsgerning få indflydelse på den måde, vi behandler andre på? Hvor fuld af nåde og velvilje er vi over for dem, der har gjort noget forkert imod os?`

