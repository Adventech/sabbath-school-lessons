---
title:  'Abrahams tro'
date:   28/10/2017
---

> <p>Ugens vers</p>
> ”Sætter vi så loven ud af kraft ved troen? Aldeles ikke! Vi gør loven gældende“ (Rom 3,31).

**Introduktion**

Romerbrevets 4. kapitel behandler på mange måder fundamentet for den bibelske lære om frelse af tro alene. Dette satte Reformationen

i gang. For 500 år siden i denne uge begyndte det hele med Luther, og trofaste protestanter har aldrig set tilbage.
Ved at benytte Abraham – idealet for hellighed og dyd - som et eksempel på en, der havde brug for at blive frelst af nåde uden lovgerninger, fjernede Paulus al mulighed for misforståelse. Hvis den bedste persons gerninger og lovlydighed ikke var godt nok til at retfærdiggøre ham over for Gud, hvilket håb er der så for alle os andre? Hvis det var nødt til at være af nåde for Abraham, er det samme tilfældet for alle andre, både jøder og hedninger.

I Rom 4 afslører Paulus tre hovedtrin i frelsesplanen: (1) løftet om guddommelig velsignelse (løftet om nåde), (2) menneskets reaktion på dette løfte (troens svar) og (3) den guddommelige erklæring om retfærdighed tilregnet dem, der tror (retfærdiggørelse). Sådan vir- kede det for Abraham, og sådan virker det for os.

Det er vigtigt at huske, at for Paulus er frelse helt og alene et resultat af Guds nåde; det er noget, vi bliver givet, uanset hvor lidt vi fortjener det. Hvis vi havde fortjent det, var det noget, Gud skyldte os, og hvis det var tilfældet, var det ikke en gave. For syndige mennesker, som vi alle er, er frelsen nødt til at være en gave.

For at bevise sin pointe om frelse af tro alene går Paulus helt tilbage til Første Mosebog og citerer fra 1 Mos 15,6 – ”Abram troede Herren, og han regnede ham det til retfærdighed.“ Her finder vi retfærdiggørelse af tro på en af de første sider i Bibelen.

**Ugens tekster**

* 1 Mos 15,6
* 2 Sam 11,12
* Rom 3,20.31; 4,1-17 
* Gal 3,21-23
* 1 Joh 3,4
