---
title:  'Hvem er mennesket i Rom 7'
date:   18/11/2017
---

> <p>Ugens vers</p>
> ”Men nu er vi løst fra loven og er døde fra det, vi før var fanget i, så at vi er tjenere i Åndens nye liv, og ikke i bogstavens gamle“ (Rom 7,6).

**Introduktion**

Kun få kapitler i Bibelen har skabt større strid end Romerbrevet 7. Med hensyn til de problemer, der er involveret, skriver *The SDA Commentary* følgende: ”Betydningen af [Rom 7,14-25] har været et af de mest diskuterede problemer i hele brevet. Hovedspørgsmålet har været, hvorvidt beskrivelsen af en sådan intens moralsk kamp måske var selvbiografisk, og hvis det var tilfældet, se afsnittet der henviser til Paulus’ erfaring før eller efter hans omvendelse. Ud fra den enkleste betydning af hans ord (sml. [Rom 7,7-11]; ...) synes det klart, at Paulus taler om sin egen personlige kamp med synd. Det er virkelig også sandt, at han beskriver en konflikt, som i større eller mindre grad opleves af ethvert menneske, der står ansigt til ansigt med Gud hellige lov og bliver klar over dens åndelige krav.“ (*The SDA Bible Commentary*, 6. bind, s. 553).

Bibellæsere er uenige om, hvorvidt Rom 7 var Paulus’ erfaring før eller efter hans omvendelse. Men uanset det valgte synspunkt er det vigtigste, at Jesu retfærdighed dækker os, og at vi i hans retfærdig- hed står fuldkomne over for Gud, som lover at helliggøre os, give os sejr over synd og forme os ”efter sin søns billede“ (Rom 8,29). Det er disse punkter, det er afgørende for os at kende og erfare i vores forkyndelse af det ”evige evangelium“ for ”alle folkeslag og stammer, tungemål og folk“ (Åb 14,6).

**Ugens tekster**

* Rom 7
