---
title:  'Gjort døde for loven'
date:   19/11/2017
---

`Læs Rom 7,1-6. Hvilken illustration benytter Paulus for at vise sine læsere deres forhold til loven, og hvad ønsker han at lære dem med den illustration?`

Paulus’ illustration er en smule indviklet, men en nøje analyse af afsnittet vil hjælpe os til at følge hans ræsonnement.
I den store sammenhæng i Paulus’ brev behandler han det religiøse lovsamfund, som blev oprettet på Sinaj; det er ofte, hvad han mener med ordet lov. Jøderne havde svært ved at forstå det faktum, at den ordning, som Gud havde givet dem, skulle ophøre, når Messias kom. Det var dette problem, Paulus stod over for – jødekristne, der endnu ikke var parate til at forlade det, der havde været en så stor del af deres tilværelse.

Kort sagt er Paulus’ illustration følgende: en kvinde er gift med en mand. Loven binder hende til ham, så længe han lever. I hans levetid kan hun ikke gifte sig med en anden mand. Men når han dør, er hun løst fra den lov, der bandt hende til ham (Rom 7,3).

`Læs Rom 7,4-5. På hvilken måde knytter Paulus illustrationen om loven for ægte- skab til den jødiske samfundsorden?`

På samme måde som kvinden løses fra loven, når hendes mand dør, blev jøderne ved at dø fra deres gamle liv i kødet befriet gennem Jesus Kristus. Friheden var i forhold til den lov, de skulle holde, indtil Messias opfyldte alle dens forbilleder.
Nu var jøderne fri til at ”gifte sig igen.“ De blev inviteret til at gifte sig med den opstandne Messias og ”bære frugt for Gud.“ Denne illustration var endnu et argument, som Paulus benyttede for at overbevise jøderne om, at de nu var frie til at forlade den gamle ordning.

Men igen må vi fastslå, at med alt det, som både Paulus og Bibelen ellers siger om lydighed mod de Ti Bud, giver det ingen mening at hævde, at Paulus i disse vers sagde til de jødekristne, at de Ti Bud ikke længere var bindende. De, som bruger disse vers til at forsøge at påstå det – at moralloven blev afskaffet – ønsker egentlig ikke at påstå det; de ønsker kun at sige, at den syvende dag som sabbat

er afskaffet, ikke resten af loven. En fortolkning af Rom 7,4-5 som en lære om, at det fjerde bud er blevet afskaffet eller afløst af eller erstattet med søndag, er at lægge en mening i Paulus’ ord, som de aldrig var tiltænkt.
