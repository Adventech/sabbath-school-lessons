---
title:  'Til videre studium'
date:   24/11/2017
---

”Paulus ønsker, at hans brødre skal forstå, at den syndtilgivende frelsers enestående herlighed gjorde hele den jødiske gudstjenesteordning meningsfuld. Han ønskede, at de også skulle se, at da Kristus kom til verden og døde som menneskets offer, mødte forbil- ledet virkeligheden. Efter at Kristus døde på korset som et syndoffer, kunne ceremoniloven ikke længere have nogen gyldighed. Men den var forbundet med moralloven og var herlig. Hele loven bar et gud- dommeligt stempel og udtrykte Guds hellighed, retfærdighed og ret. Når den tjeneste, ”der forsvandt, havde sin herlighed, så skal det, der bliver ved med at bestå, have endnu større herlighed“ (2 Kor 3,11), når Kristus blev åbenbaret og gav sin livgivende, helliggørende Ånd til alle, som tror.“ (Ellen White kommentar, *The SDA Bible Commentary*, 6. bind, s. 1095).

”I 7,25 skriver apostlen: ”Med mit sind tjener jeg da Guds lov, men med kødet syndens lov.“ Dette er det mest tydelige afsnit af dem alle, og fra det kan vi lære, at den ene og samme (*troende*) person på samme tid tjener Guds lov og syndens lov. Han er på samme tid retfærdiggjort og alligevel en synder (*simul iustus est et peccator*); for han siger ikke: ”Mit sind tjener Guds lov“; han siger heller ikke: ”Mit kød tjener syndens lov“; men han siger: ”som jeg er i mig selv“. Det vil sige hele mennesket, den ene og samme person, foretager denne dobbelte tjeneste. Af denne grund takker han Gud for, at han tjener Guds lov og beder om tilgivelse for, at han tjener syndens lov. Ingen kan sige om et kødeligt (*uomvendt*) menneske, at det tjener Guds lov. Det, apostlen ønsker at siger, er: ”Det er ligesom jeg sagde til jer tidligere: de hellige (*troende*) er på samme tid syndere som de er retfærdige. De er retfærdige, fordi de tror på Kristus, hvis retfærdighed dækker dem og tilregnes dem. Men de er syndere, fordi de ikke opfylder lovens krav og stadigvæk har syndige lidenskaber. De er som syge mennesker, der bliver behandlet af en læge. De er virkelig syge, men håber at blive bedre eller gjort raske. De er ved at genvinde deres sundhed. Sådanne patienter ville udsætte sig for den største skade ved overlegent at påstå, at de var raske; for de ville få et tilbagefald, der er værre (end deres oprindelige sygdom).“ (Martin Luther, *Commentary on Romans*, s. 114-115).

**Spørgsmål til drøftelse**

`1. Kan vi være enige med det, Luther siger, i citatet herover? Giv begrundelser for dit svar og del det med klassen.`
