---
title:  'Til videre studium'
date:   17/11/2017
---

* Ellen White, *Messages to Young People*, ”Victory Appropriated“ s. 105-106
* *Thoughts From the Mount of Blessing*, ”The True Motive in Service“, s. 93-95
* *Testimonies for the Church*, 3. bind, ”Appeal to the Young“, s. 365 
* *The SDA Bible Commentary*, 6. bind, s. 1074-1075

”Han gav ikke sit samtykke til synden. End ikke i tankerne gav han efter for fristelsen. Sådan kan det også blive for os. Hos Kristus var det menneskelige forenet med det guddommelige; han var rustet til striden ved Helligåndens nærvær, og han kom for at give os del i den guddommelige natur. Så længe vi i troen er forenede med ham, har synden ikke mere herredømme over os, Gud rækker ud efter troens hånd hos os for at lede den til et fast greb om Kristi guddommelighed, så vi kan nå frem til karakterens fuldkommenhed.“ (Ellen White, *Jesu liv*, s. 78).

”En bekendelse af kristendom uden tilsvarende tro og gerninger, gavner intet. Ingen kan tjene to herrer. Den ondes børn er deres egen herres tjenere; de er trælle under ham, som de overgiver sig til at adlyde og tjene, og de kan ikke blive Guds tjenere, før de giver afkald på djævlen og alle hans gerninger. Det kan aldrig være uskadeligt for den himmelske konges tjenere at tage del i de glæder og fornøjelser, som Satans tjenere tager del i, selv om de ofte bliver ved med at påstå, at sådan underholdning er uskadelig. Gud har åbenbaret dyrebare og hellige sandheder for at adskille sit folk fra de ugudelige og rense dem, så de tilhører ham. Syvendedags adventister bør omsætte deres tro i praksis.“ (Ellen White, *Testimonies for the Church*, 1. bind, s. 404).

**Spørgsmål til drøftelse**

`1. På trods af alle de vidunderlige løfter om sejr over synd, er vi alle klar over, hvor syndige vi er, og hvor fordærvet vores hjerte kan være. Indeholder dette en modsigelse? Forklar dit svar.`

`2. Giv et vidnesbyrd i klassen om, hvad Kristus har gjort i dig, om den forandring, du har erfaret, og om det nye liv, du har i ham.`

`3. Det er vigtigt, at vi altid husker, at vores frelse helt og alene bygger på det, Kristus har gjort for os. Hvorfor er det nødvendigt at forstå og understrege den anden side af frelsen også: at Jesus arbejder i os, så vi forvandles til mere og mere at ligne ham?`
