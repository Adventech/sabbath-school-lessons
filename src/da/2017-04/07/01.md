---
title:  'Sejr over synd'
date:   11/11/2017
---

> <p>Ugens vers</p>
> ”Synden skal ikke være herre over jer, for I er ikke under loven, men under nåden“ (Rom 6,14).

**Introduktion**

Hvis gerninger ikke kan frelse os, hvorfor så i det hele taget bekymre sig om dem? Hvorfor ikke bare blive ved med at synde?

Kapitel 6 i Romerbrevet er Paulus’ svar på disse vigtige spørgsmål. I dette kapitel skriver han om det, der oftest omtales som ”helliggørelse“, den proces, hvormed vi sejrer over synd og mere og mere genspejler Kristi karakter. Det græske ord, der bruges – hagiasmosforekommer kun to gange i Romerbrevet, nemlig i 6,19 og 22. På dansk oversættes det med ”helligelse“.

Betyder det, at Paulus ikke har noget at sige om det, der normalt opfattes som helliggørelse? Slet ikke.

I Bibelen betyder at hellige at indvie, i reglen til Gud. At blive helliggjort bliver ofte fremstillet som en færdig afsluttet handling. For eksempel siger ApG 20,32 ”alle dem, der er helliget.“ De helligede ud fra denne definition er dem, der er indviet eller helliget til Gud.

Denne bibelske brug af ”helligelse“ fornægter på ingen måde det vigtige trospunkt om helliggørelse eller det faktum, at helliggørelse foregår hele livet. Bibelen støtter dette trospunkt på det kraftigste, men ofte bruger den andre udtryk til at beskrive det.

I denne uges studium skal vi se på en anden side af frelse af tro, som let kan misforstås, nemlig løftet om sejr over synd for et menneske, der er frelst af Jesus.

**Ugens tekster**

* Rom 6
* 1 Joh 1,8-2,1
