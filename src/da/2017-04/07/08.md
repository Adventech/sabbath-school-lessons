---
title:  'Aktiviteter og dialog'
date:   17/11/2017
---

**Guds Ord**

* Her lidt over midtvejs i kvartalet kan det være et godt tidspunkt at opsummere:
  * Inviter en gæst eller lade et eller flere af klassens medlemmer forberede svar på specifikke spørgsmål, I har rejst til teksten.
  * Saml evt. en liste over specifikke spørgsmål, som er dukket op, og som I kunne tænke jer at få nogen til at se på i den resterende del af kvartalet.

* Paulus taler om helligelse til Kristus som en enkeltstående handling, der fandt sted ved dåben (Rom 6,1-6).
  * Hvem helliger os til Kristus?
    * Er det præsten, som døber, der helliger?
    * Hvil ketekster kan du findei Skriften, som fortæller, hvem der helliger den kristne?
    
` `
    
**Uddybende spørgsmål**

* Hvad er forskellen på viljestyrke og evnen til at vælge?
  * Har viljestyrke betydning for vores mulighed for at blive frelst?
  * Hvis min vilje er afgørende, er jeg så ikke selv med til at frelse mig?
  
` `

* Tænk over, hvad der får mennesker, der begår fejl, til at forandre sig?
  * Er det straf? Er det tilgivelse?
  * Hvad betyder det for, hvordan vi skal behandle børn og unge - og hinanden?
  
` `

* Hvad lovede du og jeg egentlig, da vi blev døbt?
  * Var vi klar over, hvad dåbsløftet indebar?
  * Hvordan kan vi sikre os, at mennesker, der døbes, er tilstrækkeligt forberedt, også på de forventninger, der er til det kristne liv?
  
` `

* Hvor ofte skal du og jeg helliges til Kristus? Kommer der et tidspunkt, hvor vi ikke længere skal?
  * Hvilken rolle spiller din dåb i dit daglige kristne liv?
  
` `
  
**Ord og udtryk**
  
De græske ord for helligelse/helligørelse og hellige/indvie er navneordet hagiasmos og udsagnsordet hagiazo. I Det Nye Testamente er objektet for dette at hellige (hagiazo) altid personer: mennesker helliges til Gud.

Det tilsvarende hebraiske udsagnsord for at hellige (fra qaddash) har også overvejende mennesker, altså personer, som objekt. Men helligdommen og genstande fra helligdommen kan også indvies til Gud, ligesom tid, nemlig sabbatten, indstiftet ved skabelsen for alle mennesker (1 Mos 2,1-3).

At være helliget eller blive helliggjort er altså at blive indviet til en anden person, nemlig Gud i Jesus Kristus.

**Forstå det bedre**

Når Paulus taler om ”legemet“, tænker han ikke som en græsk dualist på legemet i modsætning til en selvstændig, uafhængig sjæl. For ham er legemet her et udtryk for mennesket selv. Når han omtaler et mennesker, der giver ”sit legeme hen til at brændes“ (1 Kor 13,3), mener han, at dette menneske brænder sig selv!

I kirkens historie undergik dåbssynet et forandring fra Det Nye Testamentes tid. Fra at være en pagtsslutning, hvor den troende bekendte, at Jesus nu var Herre i den troendes liv, og at den kristne byggede sin frelse på Jesu død og opstandelse alene, blev dåben mere og mere opfattet som et ”sakramente“. Den blev en handling, der havde en frelsende virkning i og med at den blev udført. Det gav dermed de præster, som ifølge kirkens lære ved ordinationen havde fået myndighed til at udføre handlingen, enorm magt.

**Til at tænke over**

* Man kan som kristen komme til at se så meget på sig selv for at undersøge, om man gør fremgang, at man bliver selvoptaget og derved atter bliver træl af synd og selviskhed.

* Ellen White har stærke udtalelser mod dem, der hævder, at de kan opnå syndfrihed i dette liv.
  * ”Ingen af apostlene eller profeterne hævdede nogensinde, at de var uden synd. Mennesker, som har levet nærmest Gud, mennesker, som hellere ville ofre deres liv end bevidst udføre en forkert handling, ... har bekendt deres naturs syndighed.“ (*Acts of the Apostles*, s. 561).
  * ”... lad ikke Gud blive vanæret, ved at menneskelæber erklærer: ”Jeg er syndfri; jeg er hellig.“ Helligede læber vil aldrig driste sig til sådanne ord.“ (*Samme*, s. 561-62).
  * ”Vi kan ikke sige: ”Jeg er syndfri,“ før dette fordærvede legeme er forandret og formet efter hans herlighedslegeme.“ (*Review & Herald*, 3. februar, 1895, s. 81).
  
` `
