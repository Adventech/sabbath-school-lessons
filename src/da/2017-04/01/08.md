---
title:  'Aktiviteter og dialog'
date:   06/10/2017
---

**Guds Ord og klassens aktiviteter**

Endnu et nyt kvartal. Denne gang er emnet Romerbrevet, der ligesom sidste kvartals studium af Galaterbrevet er inspireret af 500 året for reformationens begyndelse. Selv om de to breve har lighedspunkter, er det værd at bemærke forskellene. Her er nogle forslag til din klasses studium og aktiviteter i kvartalet.

* Prøv som altid at samle specifikke spørgsmål til bibelteksten og finde anledninger til at besvare dem.
  * Romerbrevet er til tider meget vanskeligt, og ned igennem historien er det blevet fortolket på mange forskellige måder. Det er stadig tilfældet.
    * Måske kan det være nyttigt at invitere en ekspert til at give klassen en oversigt over de forskellige perspektiver, bibellæsere har lagt mærke til i dette brev.
    * Saml citater om Romerbrevet fra kendte teologer, Martin Luther naturligvis indbefattet.
    * Saml Ellen White citater, hvor hun anvender Romerbrevet.
  * Bed et eller flere af klassens medlemmer om at samle nogle få historiske oplysninger om Rom og Romerriget i datiden, evt. illustreret med billeder og kort.

 * Planlæg en fællesspisning for klassen

 * Lad evt. nogle af medlemmerne i klassen være på udkig efter interessante nyhedsklip eller indslag i medierne om Luthers betydning.
   * Drøft, hvordan I vil vurdere dem fra en adventistisk synsvinkel.
   * Planlæg evt. med klassen/menigheden/præsten et offentlig program med udgangspunkt i dette emne, der omtales så meget i medierne.
     * En måske anderledes ide ville være at arrangere et sang program, hvor nogle af Luthers salmer synges, på nye og gamle melodier, og hvor der gives lidt baggrund for disse sange.

**Guds Ord**

* Læs Rom 1,1-15 sammen. Lektien bruger tid på vers 7, og senere i kvartalet studeres vers 16-17 mere detaljeret.

* Tal derfor sammen om betydningen af de øvrige vers i Paulus’ indledning.
  * Hvordan fremhæver Paulus Jesu menneskelige oprindelse?
  * Hvad er givet som begrundelsen for hans guddommelighed?
  * Hvad menes der mon med udtrykket ”troslydighed“?

` `

 **Uddybende spørgsmål**

Hvis vi ikke skammer os ved evangeliet, bør vi så være stolte over det?
* Hvilke sider ved evangeliet og kristendommen føler du mulighed for at fremhæve med en vis stolthed? Er der sider, du helst vil undgå at blive gjort opmærksom på?
* Indsæt ordene ”adventbudskabet“ og ”Adventistkirken“ i stedet for ”evangeliet“ og ”kristendommen“ i spørgsmålet! Hvad er da dit svar?

` `

**Personligt kristenliv**

Hvem takker du Gud for i dine bønner? Prøv i dette kvartal, ligesom Paulus, regelmæssigt at takke Gud for andre mennesker, som du møder til daglig.

` `

**Mødet med dagligdagen**

Har du været i situationer, hvor du:

”skammede dig ved evangeliet“?

”skammede dig ved bekendende kristnes opførsel“?

”skammede dig ved din egen opførsel“?

` `

**Noter**

``
