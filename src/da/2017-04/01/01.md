---
title:  'Apostlen Paulus i Rom'
date:   30/09/2017
---

> <p>Ugens vers</p>
> ”Først og fremmest takker jeg min Gud ved Jesus Kristus for jer alle, fordi der i hele verden forkyndes om jeres tro“ (Rom 1,8).

**Introduktion**

Det er vigtigt for den, der studerer Romerbrevet, at forstå brevets historiske baggrund. Det er altid vigtigt at kende baggrund og sammenhæng, når vi ønsker at forstå Guds Ord. Det er nødvendigt at forstå de emner, der behandles. Paulus skrev til en bestemt gruppe kristne på et bestemt tidspunkt af en bestemt årsag. Det vil være en stor fordel for vores studium at kende så meget som muligt til denne årsag.

Lad os derfor gå tilbage i tiden. Lad os forestille os Rom i det første århundrede e.Kr. og blive medlemmer af menigheden der. Lad os dernæst, som medlemmer af menigheden i det første århundrede, lytte til Paulus og de ord, Helligånden gav ham at formidle til de troende i Rom.

Men uanset hvor lokale og umiddelbare de problemstillinger var, som Paulus behandlede, er principperne bag dem – i dette tilfælde spørgsmålet: hvordan bliver et menneske frelst? – universelle. Det er rigtigt, at Paulus talte til en specifik gruppe mennesker og havde et bestemt emne i tanke, da han skrev sit brev. Men som vi ved, blev hans ord lige så relevante for Martin Luther mange århundreder senere i en helt anden sammenhæng og tid, som de var for Paulus, da han skrev dem. Og de har også betydning for os i dag.

**Ugens tekster**

* Rom 15,20-27
* ApG 28,17-31
* Fil 1,12
* Rom 1,7
* Ef 1
* Rom 15,14
