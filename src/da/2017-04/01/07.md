---
title:  'Til videre studium'
date:   06/10/2017
---

* Ellen White, *Testimonies for the Church*, 5. bind, ”The Mysteries of the Bible“, s. 706
* Ellen White, *Acts of the Apostles*, ”Salvation to the Jews“, s. 372-374
* *The SDA Bible Dictionaty*, s. 922
* *The SDA Bible Commentary*, 6. bind s. 467-468

”Menneskehedens frelse er ikke et resultat af en guddommelig tilføjelse eller improvisation, der blev nødvendig på grund af en uventet vending, efter at synden opstod. Tvært imod kommer den fra en guddommelig plan om menneskenes frelse, lagt før verdens grundvold blev lagt (1 Kor 2,7; Ef 1,3.14; 2 Thess 2,13-14) og rodfæstet i Guds evige kærlighed til menneskene (Jer 31,3).

Denne plan omfatter evigheden i fortiden, den historiske nutid og evigheden i fremtiden. Den indbefatter kendsgerninger og velsignelser som udvælgelse og forudbestemmelse til at blive Guds hellige folk og Kristus lig, forløsning og tilgivelse, sammenfatningen af alle ting i Kristus, besegling med Helligånden, modtagelse af den evige arv samt herliggørelse (Ef 1,3-14). Centralt for frelsesplanen er Jesu lidelse og død, som ikke var et historisk uheld eller blot følgerne af menneskers beslutning, men var rodfæstet i Guds frelsende mål (ApG 4,27-28). Jesus var i sandhed ”det slagtede lam“ ”fra verden blev grundlagt“ (Åb 13,8).“ (*The Handbook of Seventh-day Adventist Theology* (Hagerstown, Md.: Review and Herald Publishing®, 2000), s. 275-276).

**Spørgsmål til drøftelse**

`1. Tal sammen i klassen om Reformationens betydning. Tænk især over følgende spørgsmål: Hvor anderledes ville verden være i dag uden reformationen?`

`2. Tænk grundigt over tanken om, at vi blev kaldet til frelse, selv før verden blev grundlagt (se også Tit 1,1-2; 2 Tim 1,8-9). Hvorfor bør denne tanke være opmuntrende for os? Hvad fortæller det os om Guds kærlighed til alle mennesker? Hvorfor er det så tragisk, når mennesker afviser det, Gud i så stor kærlighed har tilbudt dem?`

`3. Tal sammen i klassen om spørgsmålet sidst i torsdagsafsnittet. Hvordan kan din klasse være med til at forbedre jeres menigheds ry, hvis det er nødvendigt?`
