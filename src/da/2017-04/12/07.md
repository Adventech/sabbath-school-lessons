---
title:  'Til videre studium'
date:   22/12/2017
---

”Guds vilje åbenbares i Bibelen. Guds Ords sandheder er den Højestes udtalelser. Den, der gør disse sandheder til en del af sit liv, bliver på enhver måde en ny skabning. Han gives ikke nye intellektuelle evner; men det mørke, som gennem uvidenhed og synd har fordunklet hans forståelse, bliver fjernet. Ordene: ”Jeg giver jer et nyt hjerte“ betyder: ”Jeg giver jer et nyt sind.“ Et nyt hjerte fører altid til en tydelig overbevisning om vores kristenpligt og en forståelse af sandhed. Den, der under bøn giver Skriften nøje opmærksomhed, vil opnå en klar forståelse og sund dømmekraft, som om han ved at vende sig til Gud har nået et højere stade i sit intellekt.“ (Ellen White, My *Life Today*, s. 24).

”Herren kommer snart igen, og vi må være rede og vente på hans tilsynekomst. Hvor herligt det bliver at se ham og blive budt velkommen som hans forløste! Vi har ventet længe; men vores håb må ikke svækkes. Hvis vi blot kunne se kongen i al hans skønhed, vil vi i al evighed være velsignet. Jeg føler det, som om jeg må råbe højt: ”På vej hjem!“ Vi nærmer os tiden, da Jesus vil komme i kraft og stor herlighed for at hente sine frelste til deres evige hjem.“ (Ellen White, *Testimonies for the Church*, 8. bind, s. 253).

**Spørgsmål til drøftelse**

`1. Gennemgå sammen i klassen spørgsmålet sidst i torsdagsafsnittet. Hvilke svar havde I, og hvordan begrundede I dem?`

`2. Spørgsmålet om, hvordan vi kan være gode borgere og gode kristne, kan af og til være kompliceret. Hvad ville du sige, hvis nogen bad dig om råd med hensyn til at holde fast ved, hvad vedkommende mente, var Guds vilje, selv om det ville føre til en konflikt med myndighederne? Hvilke principper bør vi følge? Hvorfor er dette noget, som vi kun med stort alvor og inderlig bøn bør gå ind på?`

`3. Hvad mener du er vanskeligst: at følge lovens bogstav til punkt og prikke eller at elske Gud og andre uden forbehold? Eller mener du, at dette spørgsmål opstiller en forkert modsætning? Hvis ja, hvorfor?`

`4. Tal sammen i klassen, idet vi nærmer os afslutningen på dette kvartal. Hvad har I lært fra Romerbrevet, som har hjulpet jer til bedre at forstå, hvorfor reformationen var så vigtig. Hvad har Romerbrevet lært os om, hvad vi tror og hvorfor vi tror det?`
