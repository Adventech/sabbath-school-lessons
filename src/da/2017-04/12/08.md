---
title:  'Aktiviteter og dialog'
date:   22/12/2017
---

**Guds Ord**

* Vi nærmer os kvartalets afslutning, og denne sabbat kan være en god anledning til at opsummere og evt. lade nogle af klassens medlemmer eller en inviteret gæst besvare nogle af de specifikke spørgsmål, I har fået til teksterne i løbet af studiet.

* Prøv at sammenligne opbygningen af Romerbrevet med andre af Paulus’ breve.
  * I reglen er første del mere teologisk. Derefter følger de praktiske råd, som bygger på teologien.
    * Hvor begynder de praktiske råd i andre af hans breve? Som fx Efeserbrevet?
    * Udarbejd evt. en liste.

` `

* Lektien drøfter begrebet nåde og også dets forhold til Det Gamle Testamente.
  * Prøv at finde en række eksempler på tekster eller/og beretninger fra GT, hvor Guds nåde fremhæves.

` `

**Uddybende spørgsmål**

* Tænk over og drøft forholdet mellem teologisk teori og livspraksis, de to dele af Paulus’ breve.
  * Hvad er vigtigst? Kan vi undvære et af disse aspekter?
  * Prøv at give eksempler, hvor teorien påvirker praksis?
  * Kan du/I finde eksempler på det modsatte, at praksis bør vejlede os i vores teologiske tankegang?

` `

* Om ydmyghed
  * Skal kristne være mere ydmyge end andre?
    * Er vi mere hjælpe løse? Mere skabning?
  * Hvordan virker ydmyghed, når den viser sig i det offentlige liv (hvis det sker!)?
    * Synes vi om ydmyge politikere?

` `

* Tænk over myndigheder og autoritet.
  * Er der forskel på selve retten til (og pligten til) at udøve autoritet og de forskellige specifikke myndigheder, der udøver dem?
    * Hvis en myndighed udøver sin gudgivne autoritet på en måde, der er i tydelig modstrid med Guds Ord, har vi så ret til at fjerne denne myndighed? Og hvordan skal vi i så fald gøre det? Tænk på historiske eksempler som Naziregimet og Hitler, apartheid i Sydafrika.
    * Skal vi altid som kristne adlyde myndighederne, også selv om vi respekterer, at de har fået en autoritet fra Gud?
    * Er det moralsk forsvarligt at hjælpe en illegal flygtning?

` `

**Mødet med dagligdagen**

Det modsatte af ydmyghed kan være stolthed eller fx narcissisme, altså total selvoptagethed.

Har du for nylig i din hverdag, personligt eller i medierne, mødt eksempler på stolthed eller narcissisme? Hvis du har, hvordan virkede det på dig selv og på andre? Gav det succes at opføre sig på denne måde?

` `

**Noter**

``
