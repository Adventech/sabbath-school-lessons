---
title:  'Aktiviteter og dialog'
date:   01/12/2017
---

**Guds Ord**

* En af de afgørende lærdomme i Romerbrevet er, at ”loven“ ikke er nok. Den kan ikke frelse os. Ordet ”lov“ kan her opfattes på flere måder, som ikke nødvendigvis modsiger hinanden. I snæver forstand kan ordet henvise til De Ti Bud, men også til de gammeltestamentelige ceremonier eller til den mosaiske lovgivning for Israels sociale liv. En meget almindelig anvendelse af ordet ”torah“ i Det Gamle Testamente hænger sammen med den oprindelige betydning: ”instruktion“ altså det, som læres. I den forstand er ”loven“ simpelthen en beskrivelse af hele Guds åbenbaring, som vi har den i Det Gamle Testamente.
  * Hvorfor var Guds åbenbaring eller ”loven“ i denne forstand ikke nok?
  * Hvilke eksempler eller tekster kan du finde i Det Gamle Testamente selv, som viser, at der ville komme mere, at Gud ville åbenbare mere eller gøre mere, som var nødvendigt for at frelse os?

` `

* Læs Rom 8,31-39 sammen.
  * Hvor befinder Jesus sig ifølge teksten? Hvilken rolle har han?
  * Hvad er resultatet for os i vores kristne liv på jorden?

` `

**Forstå det bedre**

* Paulus’ breve er ofte opdelt i to. Først er der et teologisk afsnit, hvor apostlen lægger grundlaget. Dernæst følger en sektion, hvor han giver råd af mere praktisk betydning. I Romerbrevet tilføjer han i kapitlerne 9-11 en ekstra teologisk del, fordi han specielt ønsker at belyse forholdet mellem jøder og hedninger. Det er jo et af hovedformålene med Romerbrevet at begrunde missionen til hedningerne.
  * Det betyder derfor, at afslutningen af kapitel 8 på mange måder er et klimaks i Paulus’ mere teoretiske præsentation.

**Uddybende spørgsmå**

* Hvad er forskellen på at kende en person og at kende til/vide noget om ham?

` `

* Tænk over De Ti Bud.
  * Forestil dig, at du har De Ti Bud, men ikke Jesus. Hvorfor ville det ikke kunne frelse dig?
  * Siger De Ti Bud, at du bliver frelst ved dem? Er der træk ved De Ti Bud, som viser, at du har brug for en frelser?

` `

* I hvor høj grad synes du, at man kan se forskel på kristnes livsfø- relse og andre menneskers livsførelse? Tænk over specifikke eksempler på ”kristne“ samfund, som Rwanda, Papua New Guinea osv.: er ”kristne“ samfund eksempler på højere moral og guddommelig etik?
  * Kan man se på et menneskes ydre livsførelse, om det er kristent eller ej?
    * Hvis man kan, hvornår og hvordan? Hvis ikke, hvornår og hvorfor ikke?

` `

**Personligt kristenliv**

* At opfylde loven fuldkomment er altid at være som Jesus. Han ville altid det bedste for hvert eneste menneske, han mødte. Han elskede af hjertet alle, også sine modstandere.
  * Bed dagligt om Guds hjælp til at afspejle bare lidt af Jesu holdning.

* Hvor finder du din sikkerhed for, at du er et Guds barn?
  * I følelser eller en ”indre stemme“?
  * Er det nødvendigt eller godt altid at føle sig sikker?
    * Hvad er problemet med ikke at have vished?
    * Kan vi lægge for stor vægt på at have frelsesvished?

` `

**Til at tænke over**

Man kan spekulere så meget over sin egen frelsesvished, at den forsvinder, fordi man hele tiden tænker på sig selv i stedet for at se på Jesus.

` `

**Noter**

``
