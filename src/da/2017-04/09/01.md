---
title:  'Ingen fordømmelse'
date:   25/11/2017
---

> <p>Ugens vers</p>
> ”Så er der da nu ingen fordømmelse for dem, som er i Kristus Jesus“ (Rom 8,1).

**Introduktion**

Rom 8 er Paulus’ svar på Rom 7. I Rom 7 taler Paulus om frustrationer, nederlag og fordømmelse. I Rom 8 er fordømmelsen borte og erstattet med frihed og sejr gennem Jesus Kristus.

I Rom 7 sagde Paulus, at hvis du nægter at tage imod Jesus Kristus, vil den elendige erfaring, han beskriver i Rom 7, blive din. Du vil være slave under synden, ude af stand til at gøre det, du vælger at gøre. I Rom 8 siger han, at Jesus Kristus tilbyder dig befrielse fra synden og frihed til at gøre det gode, du ønsker at gøre, men som dit legeme ikke vil tillade dig at gøre.

Paulus fortsætter med at forklare, at denne frihed blev købt for en uendelig høj pris. Kristus, Guds søn, blev menneske. Det var den eneste måde, han kunne nå os på, være vores fuldkomne eksempel og kunne blive vores stedfortræder, som døde i vores sted. Han kom ”i syndigt køds lighed“ (Rom 8,3). Som en følge deraf kan lovens retfærdige krav opfyldes i os (Rom 8,4). Kristus gjorde med andre ord sejr over synd - og opfyldelsen af lovens positive krav – mulig for dem, der tror, ikke som et middel til frelse, men som en følge af den. Lydighed mod loven havde aldrig været og kan aldrig blive et middel til frelse. Dette var Paulus’ budskab og Luthers budskab, og det må også være vores budskab.

**Ugens tekster**

* Rom 8,1-17
