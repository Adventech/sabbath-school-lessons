---
title:  'Til videre studium'
date:   01/12/2017
---

”Frelsesplanen tilbyder ikke de troende et liv uden lidelser og prøver på denne side af evigheden. Tværtimod, den kalder de troende til at følge Kristus på den samme selvfornægtelsens og skammens vej... Det er gennem sådanne prøver og forfølgelse, Kristi karakter vil blive gendannet og åbenbaret i hans folk... Ved at få del i Kristi lidelser bliver vi undervist og tugtet og gjort rede til at få del i evighedens herlighed.“ (*The SDA Bible Commentary*, 6. bind. S. 568-569).

”Den kæde, der er blevet sænket ned fra Guds trone, er lang nok til at nå det dybeste dyb. Kristus er i stand til at løfte de mest syndige mennesker ud af fordærvelsens afgrund og placere dem, hvor de vil blive godtaget som Guds børn, Kristi medarvinger til en udødelig arv.“ (Ellen White, *Testimonies for the Church*, 7. bind, s. 229).

”En, der var æret i hele himlen kom til denne verden for med menneskelig natur at stå i spidsen for menneskeheden og derved vidne over for de faldne engle og indbyggerne i de verdner, der ikke var faldet i synd, om at alle gennem den guddommelige hjælp, der er blevet stillet til rådighed, kan vandre i lydighed mod Guds befalinger... Vores løsesum er blevet betalt af vores Frelser. Ingen behøver at være trælbundet af Satan. Kristus er kommet os nær som vores almægtige hjælper.“ (Ellen White, *Selected Messages*, 1. bind, s. 309.)

**Spørgsmål til drøftelse**

`1. Læs Ellen White-citaterne herover igen. Hvilket håb finder vi i dem? Hvordan kan vi gøre disse løfter om sejr til en virkelighed i vores eget liv? Hvorfor bliver vi ved med at komme til kort i forhold til, hvordan vi burde være, når vi har fået så meget tilbudt i Kristus?`

`2. Tænk over, hvordan du rent praktisk i hverdagen kan ”ville det åndelige“ (Rom 8,5). Hvad vil det sige? Hvad vil Ånden? Hvad ser, læser eller tænker du, der gør det vanskeligt at virkeliggøre dette løfte i dit liv?`

`3. Tænk dybere over tanken om, at vi enten står på den ene eller den anden side i den store strid, uden noget ingenmandsland. Hvad er følgerne af denne kolde, hårde kendsgerning? Hvordan bør denne vigtige sandhed påvirke vores liv og de valg, vi foretager, selv i det små?`
