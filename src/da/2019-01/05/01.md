---
title:  De syv segl
date:  26/01/2019
---

> <p>Ugens vers</p>
> ”Du er værdig til at få bogen og bryde dens segl, for du blev slagtet, og du købte med dit blod mennesker til Gud af alle stammer og tungemål, folk og folkeslag og gjorde dem til et kongeligt folk og til præster for vor Gud, og de skal være konger på jorden“ (Åb 5,9-10).

**Introduktion**

Åbenbaringen 6 er en fortsættelse af scenen i kapitel 4-5, som beskriver, at Kristus var værdig til at åbne den forseglede bogrulle, fordi han gennem sit sejrrige liv og død genvandt det, der gik tabt gennem Adam. Ved at bryde seglene på bogrullen er han nu parat til at iværksætte frelsesplanen i hele dens fylde.

Pinsedagen markerede begyndelsen på evangeliets udbredelse, hvorved Kristus udvider sit rige. Åbningen af seglene henviser derfor til forkyndelsen af evangeliet, som tog sin begyndelse på Pinsedagen, og konsekvenserne af at afvise det. Åbningen af det syvende og sidste segl tager os til afslutningen på denne verdens historie.

Åb 3,21 giver os nøglen til de syv segls betydning: ”Den, der sejrer, vil jeg give sæde hos mig på min trone, ligesom jeg har sejret og har taget sæde hos min fader på hans trone.“ Kapitel 4 og 5 fortæller om Kristi sejr og hans ophøjelse, og det sidste vers i kapitel 7 beskriver de sejrende foran Kristi trone. Kapitel 6 handler altså om Guds folk i kampen for at vinde sejr, så de kan få plads på Jesu trone.

**Ugens tekster**

- Åb 6,1-17
- 3 Mos 26,21-26
- Ez 4,16
- 5 Mos 32,43
- 2 Thess 1,7-10