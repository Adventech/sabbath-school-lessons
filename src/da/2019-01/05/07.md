---
title:  Til videre studium
date:  01/02/2019
---

Synet med åbningen af de syv segl peger symbolsk på Guds omsorg for og opdragelse af sit folk på jorden. Kenneth Strand skrev:

”I Skriften er der en forvisning om, at Gud altid har haft omsorg for sit folk. I historiens gang er han altid til stede for at styrke dem, og i den store eskatologiske afsløring vil han give dem fuld oprejsning og en ufattelig stor belønning i det evige liv. Åbenbaringsbogen benytter på en smuk måde dette tema og udvider det, og derfor er Åbenbaringsbogen slet ikke en slags utraditionel apokalypse, som er helt ude af trit med bibelsk litteratur generelt. Bogen beskriver selve essensen og kernen i det bibelske budskab. Åbenbaringsbogen understreger med eftertryk, at ‘Den, som lever’, han, som har besejret døden og dødsriget (Åb 1,18) vil aldrig svigte sine trofaste efterfølgere. Selv når de lider martyrdøden, sejrer de (12,11), og ‘livets sejrskrans’ venter dem (se 2,10; 21,1-4; 22,4)“ (Kenneth A. Strand, “The Seven Heads: Do They Represent Roman Emperors?“ i Symposium on Revelation, Book 2, Daniel and Revelation Committee Series (Silver Spring, Md.: Biblical Research Institute, 1992), vol. 7, s. 206).

**Spørgsmål til drøftelse**:

`1.	Hvilke lærdomme har du fået fra læsningen om de syv segl? Hvad fortæller denne del af Åbenbaringens Bog dig om Guds suverænitet og opfyldelsen af hans løfter?`

`2.	Tænk over følgende citat: ”Menigheden er Guds udvalgte redskab til menneskenes frelse. Den blev oprettet for at tjene, og dens mission er at bringe evangeliet til verden“ (Ellen White, The Acts of the Apostles, s. 9). Tænk på din lokale menighed. Hvordan kan den være mere trofast, så den kan nå mennesker med evangeliet?`

`3.	Del med hinanden i klassen jeres svar til spørgsmålet i torsdagsafsnittet. Hvem kan udholde den dag, han kommer, og hvorfor kan de gøre det? Drøft konsekvenserne af jeres svar mht. hvordan vi skal leve i dag for at være rede til Jesu komme?`