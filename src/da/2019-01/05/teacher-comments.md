---
title:  Aktiviteter og dialog
date:  01/02/2019
---

* 	Hvor mange gange i beskrivelsen af de syv segl i kapitel 6 finder du den passive vending, ”fik givet“.

* 	Åb 6,10 indeholder en bøn.
	* 	Hvilke andre henvisninger har der indtil nu været til bøn i Åbenbaringens Bog?
	* 	Hvordan vil du karakterisere denne bøn? Hvilken form for bøn er Åb 6,10? Lovsang, tak, forbøn, klage etc.?
	* 	Prøv, om du kan finde andre eksempler i Skriften på spørgs-målet ”Hvor længe?“

Bed Gud om hjælp til at handle som Lammet mod enhver, der vil dig ondt.

* 	Skal vi bede Gud om at ”hævne“? Betyder bønnen, at vi længes efter hævn, eller at vi overlader al dom til Gud?
	* 	Hvordan opfattes denne bøn med Jesu opfordring til at bede for vores fjender?
	* 	Skal vi bede for Babel?

•	Hvor ofte bliver man mon bange for et vredt lam? (Åb 6,16-17)

Åbenbaringens Bog er konstrueret som en velordnet symfoni, og der kræses om detaljerne. Læg fx mærke til, hvordan bogens begyndelse og afslutning danner en omvendt ramme om begivenhederne. Læg mærke til, hvordan de fire ryttere modsvares ved endens tid af Jesus som den sejrrige rytter på den hvide hest i 19,11:

A	Brevindledning: 1,1-9

B	Hilsen fra Jesus til syv byer i Asien: 2,1-3,21

C	Himmelsk fest: 4,1-5,14 efterfulgt af

D	fire ryttere

C’	 Himmelsk fest: 19,1-10 efterfulgt af

D’	Jesus som den himmelske rytter, der med sin hær 				sejrer over alle fjenderne: 19,11-20,15

B’	Jerusalem, den himmelske by: 21,1-22,5

A’	Brevafslutning: 22,6-21

I apokalyptiske profetier møder man ofte et udtryk, som kaldes ”den guddommelige passiv“. Guds styring af begivenhederne omtales med den passive form af et udsagnsord. For adventister er kendte eksempler Dan 7,25-26 og 8,14. Her i Åbenbaringens Bog møder vi en sådan guddommelig passiv i beskrivelsen af seglene. Gud har fuld kontrol.

Det er værd at huske, at retssager i de bibelske samfund alle var civile. Det vil sige, at to parter mødtes i retten i en tvist, og for at den ene part kunne frikendes, måtte den anden kendes skyldig.

* 	Når Satan derfor sammen med dem, der følger ham, retter sine anklager mod Guds folk (jf. Åb 12,7-12), kan de trofaste kun frikendes, ved at Satan og fjenderne bliver dømt. De helliges bøn under alteret drejer sig altså om selve virkeliggørelsen af Guds frelse, ikke om et småligt ønske om at se fjenderne blive pint og plaget.

* 	Seglene på bogrullen brydes alle i himlen. Bogrullen med seglene befinder sig i Lammets, Jesu hånd. Men begivenhederne, der vises, hver gang et segl bliver brudt, indtræffer for de flestes vedkommende på jorden.

* 	Grundtanken er værd at understrege. De jordiske begivenheder, som for vores blik kan se forvirrende og skrækkelig ud, er alle i Guds hånd. Lammet har kontrol med dem. Og forstået i lyset af begivenhederne foran Guds trone kan vi have tillid til fremtiden.

**Noter**

``