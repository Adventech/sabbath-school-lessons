---
title:  Til videre studium
date:  08/02/2019
---

Der drøftes ihærdigt, hvem de 144.000 er. Vi ved, at de skal opleve trængselstiden, at de bliver beskyttet mod de sidste syv plager (Sl 91,7-16; Åb 7,15-17), og at deres loyalitet skal prøves til det yderste.

”Kristus siger, at der vil være dem i menigheden, som vil fremsætte fabler og gætterier, når Gud har givet store, ophøjede og forædlende sandheder, som altid bør opbevares i sindets skatkammer. Når mennesker falder for den ene eller den anden teori, når de er nysgerrige efter at vide ting, som det ikke er nødvendigt for dem at kende til, er det ikke Gud, der leder dem. Det er ikke hans plan, at hans folk skal præsentere noget, som de er nødt til at formode, noget, der ikke læres i Guds Ord. Det er ikke hans vilje, at de skal komme op at skændes over spørgsmål, der ikke gavner dem åndeligt, som fx hvem er de 144.000? Dette vil de, som er Guds udvalgte, om kort tid uden spørgsmål blive klar over“ (Ellen White, Selected Messages, 1. bind s. 174).

**Spørgsmål til drøftelse**:

`1.	Tænk over følgende formaning: ”Lad os med al den kraft, som Gud har givet os, stræbe efter at være blandt de 144.000“ (Ellen White Comments, The SDA Bible Commentary, 7. bind, s. 970). Hvordan kan vi følge denne opfordring i praksis? Hvordan vil denne stræben påvirke vores daglige valg?`

`2.	En af de vigtige beskrivelser af de 144.000 hellige i endetiden er, at de synger en ny sang. Det er en sang, som ingen andre end de 144.000 kan synge, for det er sangen om deres erfaring – en erfaring, som ingen anden gruppe i historien har haft (Åb 14,3-4; 15,2-3). Tænk over dit eget liv. Afspejler din åndelige vandring en sang om nye erfaringer med Gud? Eller afspejler dit liv tidligere tegn på Guds gerning i dit liv, men mangler beviser for nuværende overgivelse? Hvilke ændringer kan du foretage i dit liv her og nu, som kan hjælpe dig til igen at overgive dit liv til Jesus?`

`3.	Hvad er forskellen på at kende til Kristus og virkelig at kende ham? Hvad ville du svare og hvorfor, hvis nogen spurgte dig: ”Hvordan er Kristus?“`