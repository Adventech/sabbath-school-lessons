---
title:  De, som følger Lammet
date:  06/02/2019
---

`Læs Åb 14,1-5 Åb 14,12. Hvad er de tre vigtigste egenskaber hos de 144.000 hellige? Hvordan hænger disse egenskaber sammen med beskrivelsen af de hellige i endens tid?`

Åb 14,4-5 beskriver de 144.000 med egenskaber, der svarer til, hvad vi finder hos dem, som holder fast ved Guds bud og troen på Jesus (Åb 14,12). Til trods for, at de har oplevet Satans vrede i al sin kraft i den sidste krise, har de stået fast på grund af deres tætte forhold til Jesus.

`Læs Åb 17,5 Åb 14,4. Hvad menes der med, at de 144.000 ikke har sølet sig til med kvinder? Hvordan hænger deres rene karakter sammen med det faktum, at de ”er købt fri fra menneskene som en førstegrøde for Gud og Lammet“?`

Seksuel umoral er et symbol på utroskab mod Gud. Åb 17,5 taler om Babylon og hendes døtre som endetidens prostituerede, som hele jordens befolkning vil begå utugt med (se Åb 18,3). Men de 144.000 vil forblive tro mod Jesus og undgå at blive besmittede af Babylon og de frafaldne kirker. De 144.000 ”følger Lammet, hvor det går“ (Åb 14,4).

De 144.000 beskrives yderligere som dem, der ”er købt fri fra menneskene som en førstegrøde for Gud og Lammet“ (Åb 14,4). I det gamle Israel var førstegrøden den bedste frugt fra høsten, som blev ofret til Gud (4 Mos 18,12). Ordet ”førstegrøde“ kan henvise til de frelste i modsætning til denne verdens mennesker (Jak 1,18), men i Åbenbaringsbogen er de 144.000 tydeligt en særlig gruppe, for de skal blive forvandlet uden at have smagt døden (1 Kor 15,50-52). På den måde er de førstegrøden af den større høst af alle de frelste ned igennem tiderne (se Åb 14,14-16).

`Til at tænke over. Hvordan kan vi, uden at vide det, stå i fare for at begå åndelig utugt – kan vi undgå faren?`