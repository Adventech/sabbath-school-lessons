---
title:  Aktiviteter og dialog
date:  08/02/2019
---

**Guds Ord**

* Kapitel 6 afslutter med et spørgsmål: ”Hvem kan da bestå?“
	* Hvad er baggrunden for spørgsmålet?
	* Hvilket svar giver kapitel 7 på dette spørgsmål?

` `

* Svaret på de helliges bøn i Åb 6,10 omtaler, at (1) de fik hvide klæder, og (2) at de skulle vente, til tallet blev fuldt.
	* Hvornår ser vi tallet fuldendt og Guds folk alle iklædt hvide klæder? (se Åb 7,1-8 og 7,9-14).

` `

* Prøv at lave en liste over de sange, du indtil nu er stødt på i Åbenbaringens Bog.
	* Hvilken type sange finder du?

` `

**Personligt kristenliv**

Er dit personlige kristenliv udtryk for lovsang eller klage?

` `

**Uddybende spørgsmål**

* Tænk over Johannes’ og de første kristnes situation. De stod over for trængsel og forfølgelse.
	* Hvilken betydning havde det mon for dem, at de hørte lovsangene fra den himmelske tronsal?

` `

* Hvordan kan du og jeg bestå på dommens dag?

` `

* Tænk over de frelstes bekendelse i Åb 7,10.
	* Hvor kommer frelsen fra?
	* Hvilken rolle har min lydighed og mit kristne liv i min frelse?

` `

* Hvorfor og hvornår får vi som kristne tilsendt ”hvide klæder“? Hvorfor har de brug for at blive vaskede?

` `

* Hvorfor kan kun de 144.000 lære den nye sang (14,3)?
	* Hvem er de sammenlignet med? Andre kristne eller himmelens engle?

` `

**Forstå det bedre**

* I Åb 7,15 skiftes der midt i verset til fremtid, og beskrivelsen minder os om løvhyttefesten, der blev fejret i Israel som et minde om den overståede ørkenvandring.
	* Salmedigteren Brorson hører til de mange, som har lagt mærke til denne detalje i sin kendte salme ”Den Store, hvide flok vi se“.

` `

* Åbenbaringens Bog indeholder mange interessante paralleller. En af dem findes i beskrivelsen af henholdsvis 6. segl og 6. basun:
	* De ugudeliges reaktion
		* Segl: efter himmeltegn lyder spørgsmålet: ”Hvem kan da bestå?“ (6,12-17)
		* Basun: ingen omvender sig (9,13-21)
	* Mellemspil
		* Segl: evangeliet bærer frugt – den frelste skare (7,1-10)
		* Basun: evangeliet forkyndes (10,1-7)
	* Johannes i samtale med et himmelsk væsen: forklaring
		* Segl: 7,13-14
		* Basun:10,8-11,14

` `

**Til at tænke over**

* Gud inviterer dig og mig til at synge med i det himmelske kor. Hvordan lærer vi at synge deres sange?

` `

* Lammet vil være vores hyrde (Åb 7,17). Gud blev menneske i Jesus Kristus.

` `

**Noter**

` `
