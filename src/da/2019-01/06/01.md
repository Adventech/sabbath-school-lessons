---
title:  Guds beseglede folk
date:  02/02/2019
---

> <p>Ugens vers</p>
> ”Det er dem, som kommer fra den store trængsel, og som har vasket deres klæder og gjort dem hvide i Lammets blod“ (Åb 7,14).

**Introduktion**

Budskaberne ved åbningen af de syv segl viser, at alle som bekender sig til at tro på Kristus, enten modtager velsignelser for trofasthed eller forbandelser for troløshed. De fire første segl beskriver Guds straffemetoder for at vække sit folk fra deres åndelige sløvhed og gøre dem til sejrvindere. Men Guds folk udsættes også for uret og undertrykkelse i en verden, som er fjendtlig over for evangeliet. Ved åbningen af det sjette segl er Gud parat til at tage sig af dem, der har skadet hans folk.

Kapitel 7 er en indskudt parentes mellem det sjette og det syvende segl. Det sjette segl fører os til Jesu genkomst. Idet de ugudelige møder dommen, besvarer kapitel 7 deres spørgsmål om, hvem der kan udholde den dag, da Jesus kommer. Det kan de, der er blevet beseglet, de 144.000.

Yderligere egenskaber hos dem omtales i Åb 14,1-5. Der er også en indskudt pause mellem den sjette og den syvende basun (Åb 10,1-11,14). Denne pause, som begynder med den store vækkelse og Adventbevægelsens fødsel, falder sammen med den samme tidsperiode som åbningsscenen i kapitel 7 og beskriver Guds folks erfaring og opgave i endens tid.

**Ugens tekster**

- Åb 7
- 2 Pet 3,9-14
- 5 Mos 8,11-17
- Åb 14,4-5.12
- Åb 17,5
- Rom 3,19-24