---
title:  Frelsen kommer fra vor Gud og fra Lammet
date:  07/02/2019
---

`Læs Åb 14,5 2 Pet 3,14 Jud 24-25. Åbenbaringsbogen beskriver Guds folk i endetiden som ”uden fejl“. Hvordan kan det opnås?`

Den sidste egenskab hos de 144.000 er, at ”der fandtes ikke løgn i deres mund; de er uden fejl“ (Åb 14,5). Mens verdens mennesker vælger at tro Satans løgne, vil Guds folk i endetiden modtage kærlighed til sandheden, så de kan blive frelst (2 Thess 2,10-11).

”Uden fejl“ (på græsk amōmos, ”fejlfri“) henviser til de 144.000’s troskab over for Kristus. I Bibelen omtales Guds folk som hellige. Abraham (1 Mos 17,1) og Job (Job 1,1) var uden fejl. De kristne kaldes til at være hellige og lydefri (Ef 5,27; Fil 2,15).

`Læs Rom 3,19-24. Hvilken afgørende sandhed finder vi i disse vers?`

I de sidste dage af denne verdens historie vil de 144.000 genspejle Kristi karakter. Deres frelse vil genspejle, hvad Kristus har gjort for dem i stedet for deres egen hellighed og gerninger (se Ef 2,8-10). De 144.000 har vasket deres klæder og gjort dem hvide i Lammets blod (Åb 7,14), og derfor står de ”uplettede og lydefrie“ for Gud (2 Pet 3,14).

`Til at tænke over. ”Vi har brug for at blive forædlet, renset fra al verdslighed, indtil vi genspejler vor Frelsers billede og får ‘del i guddommelig natur’ … Når livets strid er endt, når rustningen lægges ned for Jesu fødder, når Guds hellige herliggøres, da og kun da vil det være trygt at sige, at vi er frelst og uden synd“ (Ellen White, Selected Messages, 3. bind, s. 355-356).`

`Hvordan kan vi leve et helliget liv i aktiv forberedelse til evigheden og samtidigt undgå perfektionisme og en fanatisk helligheds faldgruber?`