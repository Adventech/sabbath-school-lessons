---
title:  Satan, en besejret fjende
date:  16/02/2019
---

> <p>Ugens vers</p>
> ”De har besejret ham ved Lammets blod og ved deres vidnesbyrds ord. De havde ikke livet for kært til at gå i døden“ (Åb 12,11).

**Introduktion**

Åbenbaringen 12-14 forbereder os til endetidsdelen af bogen Åb 15,1-22,21). Den første halvdel af bogen (Åb 1,1-11,19) beskriver menighedens åndelige kamp i en fjendtlig verden ned igennem den kristne tidsalder. Resten af bogen fokuserer på nøglebegivenheder, der fører frem til Jesu genkomst og oprettelsen af Guds rige.

Formålet med kapitel 12 er at give os et overordnet billede af den sidste krise i verdens historie. Det viser os udviklingen af den store strid mellem Kristus og Satan ned igennem historien.

I Åbenbaringsbogen er Satan Guds og hans folks ærkefjende. Hans eksistens er virkelig, og han står bag al ondskab og alt oprør i hele universet. Han ved, at hans sidste chance for at besejre Gud før Jesu genkomst er at vinde slaget ved Harmagedon. Han fokuserer derfor alle sine anstrengelser på at forberede sig til den begivenhed.

Åb 12 skal give Guds folk en forsikring om, at Satan ikke vil sejre. Det er også en advarsel om, at Satan er målrettet og vil føre en total krig mod Guds sidste menighed. Guds folk i endens tid finder deres eneste håb og kraft til at vinde sejr i Kristus.

**Ugens tekster**

- Åb 12
- 1 Mos 3,15
- Es 14,22-15
- Dan 7,23-25
- 2 Thess 2,8-12
- Åb 13,13-14; 19,20