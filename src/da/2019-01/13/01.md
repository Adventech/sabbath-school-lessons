---
title:  ”Se, jeg gør alting nyt!“
date:  23/03/2019
---

> <p>Ugens vers</p>
> ”Og han, der sidder på tronen, sagde: ‘Se, jeg gør alting nyt!’ Og han sagde: ‘Skriv! For disse ord er troværdige og sande’“ (Åb 21,5).

**Introduktion**

Ødelæggelsen af endetidens Babylon er dårligt nyt for dem, der samarbejdede med dette frafaldne religiøse system. Men for Guds folk er det gode nyheder (Åb 19,1-7). Babylon havde fået de verdslige politiske magter til at forfølge og skade dem (Åb 18,24). Ødelæggelsen af denne store fjende betyder befrielse og frelse for Guds trofaste folk.

Med Babylons ødelæggelse bliver Guds folks bøn under det femte segl endeligt besvaret. Deres råb: ”Hvor længe, Herre?“ repræsen-terer råbet fra Guds undertrykte og lidende folk lige fra Abel frem til endens tid, hvor Gud til sidst vil give sit folk oprejsning (Sl 79,5; Hab 1,2; Dan 12,6-7). Åbenbaringsbogen forsikrer Guds folk om, at ondskab, undertrykkelse og lidelse vil ophøre.

Nu er tiden kommet, hvor Kristus går i gang med at oprette sit evige rige. De sidste kapitler i Åbenbaringsbogen beskriver ikke kun ødelæggelsen af endetidens Babylon, men også ødelæggelsen af Satan og alt ondt. Vi får også glimt af oprettelsen af Guds evige rige.

**Ugens tekster**

- Åb 19,6-9
- Joh 14,1-3
- Åb 19,11-16
- Åb 20,1-3
- Jer 4,23-26
- Åb 20,4-6
- Åb 21,2-8