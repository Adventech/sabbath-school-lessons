---
title:  Aktiviteter og dialog
date:  29/03/2019
---

**Klassens aktiviteter**

* Prøv her ved kvartalets afslutning at sammenfatte, hvad I/du har oplevet ved studiet, og del tankerne med hinanden.
	* Hvilke fire eller fem hovedpunkter tager du med dig?
	* Notér noget nyt, du har lært: måske tre eller fire punkter!
	* Forsøg evt. at nedskrive i syv punkter hovedindholdet i Åbenbaringens Bog – og sammenlign jeres punkter!

` `

* Find, læs og syng eller hør evt. sammen sange, der er inspirerede af beskrivelsen af det nye Jerusalem og den nye jord i Åb 21-22.

` `

**Guds Ord**

Læs den symbolske beskrivelse af Jesu genkomst i 19,11-16. Jesus beskrives først (vers 11-13) med syv egenskaber, derefter ser vi hans hærskarer (vers 14), hvorefter Jesus karakteriseres med fire egenskaber (vers 15-16). De syv egenskaber har forbindelse med menigheden, de fire med verdensrigerne. Således fremstilles Jesu genkomsts dobbelte betydning: Jesus kommer som sit folks befrier og som verdens dommer.

` `

**Personligt kristenliv**

Når du læser om det nye Jerusalem og den nye jord, tænk da over, hvad du mest vil se frem til, når Guds løfter endeligt opfyldes.

` `

**Uddybende spørgsmål**

* Hvordan viser Kristi retfærdighed sig tydeligst i vores gerninger?
	*	Ved missionsaktiviteter?
	* Ved lydighed mod lovens bogstav?
	* Ved venlighed og ydmyghed?
	* Eller er det dem alle?

` `

* Det store måltid i Åb 19,17-18 er beskrevet med dramatiske, nærmest groteske udtryk. Den makabre scene skal ses som en kontrast til det himmelske bryllup, som følger. Baggrunden er naturligvis eftervirkninger af et stort militært slag, hvor ådselsæderne ankommer, når slaget er omme, og billedet bruges også i forbindelse med verdensdommen i fx Es 34,15 og Ez 39,4.17.

` `

* Dommen over fjenderne er i Åbenbaringens Bog fremstillet, så den rammer i modsat rækkefølge af den måde, hvorpå disse magter er introduceret i bogen – et træk, der vidner om, at Åbenbaringens Bog er meget omhyggeligt skrevet og komponeret:

A.	Døden og dødsriget 	Åb 6,8
	B.	Satan	Åb 2,9
		C.	Dyrene fra havet og jorden Åb 13
			D.	Babylon	Åb 14,8
				E.	Dyretilbederne Åb 14,9-10
				E’.	Dyretilbedernes dom	Åb 16,2
			D’	Babylons dom Åb16,19-21
		C’.	Dommen over dyrene Åb19,20
	B’.	Dommen over Satan	Åb 20,10
A’.	Døden og dødsriget Åb 20,14

` `

**Noter**

` `
