---
title:  Til videre studium
date:  25/01/2019
---

Læs Ellen White, Jesu liv, ”Til min fader og jeres fader“ s. 604-608;

The Acts of the Apostles, ”The Gift of the Spirit“ s. 47-56.

Budskabet i Åb 4-5 er især af betydning for Guds folk, som lever ved afslutningen af jordens historie. Helligåndens komme på Pinsedagen markerede begyndelsen på evangeliets forkyndelse for hele verden. Det centrale budskab handlede om Jesus, som var blevet ophøjet til konge og præst ved Faderens højre hånd. Denne sandhed om Jesus var kernen i den tidlige kristne tro (Hebr 8,1) og grundstenen i deres forkyndelse (ApG 2,32-33; 5,30-31). Den var også deres motivation og kilden til deres tro og mod midt i forfølgelse og vanskelige situationer (ApG 7,55-56; Rom 8,34). Det førte til, at mange tog imod deres forkyndelse. Lige fra den tid viste Guds rige sig i praksis og bliver ved med at gøre det gennem Helligåndens virke.

Vi må aldrig glemme, at det kun er de gode nyheder om frelse i Jesus Kristus, der kan nå og forvandle menneskenes hjerter og få mennesker til at sige ja til det evige evangeliums kald om at frygte Gud og give ham ære og tilbede ham (Åb 14,7). Kristus er vores eneste håb. Han er vores konge og præst i den himmelske helligdom. Han er med sit folk, og han vil altid være med dem indtil verdens ende (Matt 28,20). Han holder fremtiden i sine hænder.

Lad os derfor aldrig glemme, at ved at fokusere på essensen i evangeliet opnås succes i forkyndelsen af det sidste budskab til en syndig og lidende verden. Intet andet af det, vi forkynder, er vigtigere end korset og hvad det lærer os om Gud.

**Spørgsmål til drøftelse**:

`1.	En dag skal vi være i himlen og prise og tilbede Herren for hans godhed, hans magt og især for hans nåde. Hvordan kan vi allerede nu begynde at øve os til den store dag? Hvordan kan vi i dag med tak i hjertet tilbede og prise Gud for alt det, han har gjort og vil gøre?`

`2.	Læs Åb 4,11 og 5,9. Hvilke roller indtager Faderen og Sønnen her, og hvordan er begge roller centrale ikke kun i frelsesplanen, men også for, hvorfor Jesus er værdig til at blive tilbedt? Hvordan er sabbatten og det, den lærer, et udtryk for disse to fantastiske sandheder om vores Gud?`