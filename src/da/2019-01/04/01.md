---
title:  Lammet er værdigt
date:  19/01/2019
---

> <p>Ugens vers</p>
> ”Græd ikke! For Løven af Judas stamme, Davids rodskud, har sejret, så han kan åbne bogen og dens syv segl“ (Åb 5,5).

**Introduktion**

I sidste uge så vi på Kristi budskaber til hans folk på jorden. Nu skifter Johannes’ syn fra jorden til himlen og fokuserer på ”hvad der siden skal ske“ (Åb 4,1), på fremtiden.

Synet i kapitel 4 og 5 finder sted i himlens tronsal. Scenen i kapitel 4-5 fremstiller symbolsk, at Gud har kontrol med historien og frelsens plan. Før fremtiden åbenbares, bliver vi vist, at Kristi ypperstepræstelige tjeneste i himlen er afgørende. Gennem den hersker han suverænt over jordens begivenheder og menneskenes frelse. På den måde giver kapitel 4-5 et himlens perspektiv på de fremtidige begivenheder, der er nedskrevet i resten af bogen.

Det bør også bemærkes, at mens budskaberne til de syv menigheder var skrevet i et forholdsvis ligetil sprog, er bogens sprogbrug herefter endnu mere symbolsk. Det gør det ikke altid lige let at fortolke. Denne sprogbrug er hentet fra Guds folks historie, som vi finder den gengivet i Det Gamle Testamente. En korrekt fortolkning af Åbenbaringsbogen kræver en rigtig forståelse af dens symbolske sprog i lyset af Det Gamle Testamente.

**Ugens tekster**

- Åb 4
- Ez 1,5-14
- Åb 5
- Ef 1,20-23
- Hebr 10,12
- ApG 2,32-36