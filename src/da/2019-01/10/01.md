---
title:  Guds evige evangelium
date:  02/03/2019
---

> <p>Ugens vers</p>
> ”Her kræves der udholdenhed af de hellige, dem som holder fast ved Guds bud og troen på Jesus“ (Åb 14,12).

**Introduktion**

Åbenbaringsbogen viser, at Satans bedrag i de sidste tider vil være så vellykket, at verden vil vælge at tilbede dyret og modtage dets mærke. Men Åb 14,1-5 fortæller, at Gud vil have en rest – de, som vælger at stå på Guds side, når det meste af verden ikke gør det.

I sidste ende vil alle mennesker blive nødt til at vælge. Valget drejer sig om, hvem man vil tilbede, ikke om man vil tilbede. Alle tilbeder jo et eller andet. De, som tilbeder dyret, vil få dyrets mærke på deres pande eller deres højre hånd. Det symboliserer, at de vælger at tilbede dette frafaldne system med deres forstand og/eller i deres gerninger.

Samtidigt vil verden blive vidne til en stor forkyndelse af evangeliet, som man ikke har set mage til siden Pinsedagen. Før Guds dom bliver hældt ud over den oprørske menneskehed, vil han sende sine advarselsbudskaber ”for alle folkeslag og stammer, tungemål og folk“ (Åb 14,6). Gud ønsker ikke, at nogen skal gå fortabt, men at alle skal frelses. Kristus døde for alle mennesker. Spørgsmålet er, hvem der vil tage imod hans frelse.

**Ugens tekster**

- Åb 14,6-12
- Matt 24,14
- Præd 12,13-14
- 2 Mos 20,2-11
- Es 21,9; 34,8-10