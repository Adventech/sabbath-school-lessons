---
title:  Aktiviteter og dialog
date:  08/03/2019
---

* 	Prøv at læse Åbenbaringens Bog igennem og notér dig alle de gange, udtrykket ”ære“ eller ”herlighed“ bruges.
	* 	Det er spændende at gøre det samme i Johannesevangeliet – inddrag også beslægtede ord som ”herliggøre“ og ”herlig-gørelse“ – og sammenlign disse to bøgers brug af disse ord.

·	I de fleste tilfælde, også i den danske oversættelse, kommer disse udtryk af det græske ord ”doxa“ og det beslægtede udsagnsord.
	* 	Hvordan opfatter du Jesu herlighed? Hvor og hvordan viser den sig?
	* 	Hvordan giver du Gud og Jesus ære?

* 	Tænk over, hvordan troen på Gud som skaberen påvirker din livsstil på områder som
	* 	Hvile og hviledag
	* 	Familie og seksualitet
	* 	Sundhed og velvære

* 	Er dit forbrug også præget af din respekt for Guds skaberværk?

* 	Er der andre områder af dit liv, hvor skabelsestroen er af speciel betydning?

* 	Kan man holde sabbat uden at være kristen? Hvis man kan, sikrer det så et menneske frelse i endens tid?

* 	Loven og de Ti Bud er uden tvivl af betydning i den kamp mellem godt og ondt, der afspejler sig i Åb 13-14. Læg mærke til, hvorledes der er henvist til de første fire bud:
	* 	Det første bud: tilbedelsen af en anden end Gud selv (13,4)
	* 	Det andet bud: skabelsen af et billede, der tilbedes (13,14-15)
	* 	Det tredje bud: bespottelsen af Guds navn (13,6)
	* 	Det fjerde bud: citeret i Åb 14,7)

* 	Henvisningen til et mærke på pande og hånd minder om den centrale tekst i 5 Mos 6,4-9 (kaldt ”shema“ efter det første hebraiske ord i vers 4, ”hør”):
	* 	”Hør, Israel! Herren vor Gud, Herren er én. Derfor skal du elske Herren din Gud af hele dit hjerte og af hele din sjæl og af hele din styrke. Disse ord, som jeg i dag befaler dig, skal ligge dig på sinde, og du skal gentage dem for dine sønner; du skal fremsige dem, både når du er hjemme, og når du er ude, når du går i seng, og når du står op. Du skal binde dem om din hånd som et tegn, de skal sidde på din pande som et mærke, og du skal skrive dem på dørstolperne i dit hjem og i dine porte.“

Kan vi bede for og med andre kristne, hvis vi ikke er sammen med dem? Hvis vi ikke bliver venner med dem nu, kan vi så forvente, at de vil have tillid til os den dag, sabbatten bliver en test?

**Noter**

``