---
title:  Til videre studium
date:  08/03/2019
---

Ellen White, Mod en bedre fremtid, ”Den sidste advarsel“ s. 488-495.

Åbenbaringsbogen viser, at Guds folk i endens tid bliver betroet den opgave at forkynde evangeliet for verden. Opgaven kan synes overvældende, næsten umulig. Men vi er blevet lovet Guds kraft.

”Evangeliets store værk skal ikke afsluttes med en mindre åbenbarelse af Guds kraft end den, der markerede dets begyndelse … Budskabet vil ikke bygge så meget på argumenter som på Guds Ånds overbevisende magt. Argumenterne er allerede fremsat. Sæden er sået. Nu skal den spire frem og bære frugt“ (Ellen White, Mod en bedre fremtid, s. 494-495).

Afslutningen på forkyndelsen af Guds sidste advarselsbudskab vil føre til en stor adskillelse, som vil opdele verdens befolkning i to lejre: de som elsker og adlyder Gud, og de som følger og adlyder dyret. Denne adskillelse beskrives som to slags indhøstning: indhøstningen af hvede i laden (Åb 14,14-16) og druerne, som skal trædes ned i vinpersen (Åb 14,17-20). Denne sidste adskillelse beskrives i Åb 17-18.

**Spørgsmål til drøftelse**:

`1.	Tænk over følgende: hvem forkynder de tre englebudskaber bortset fra syvendedags adventisterne? Hvorfor er vores arbejde vigtigt? Tager vi opgaven seriøst nok?`

`2.	Hvorfor tror du, at dom er et upopulært emne blandt kristne? Hvilken betydning har tanken om en undersøgende dom før Jesu genkomst for kristne i dag? Hvordan kan du hjælpe andre kristne til bedre at forstå den sande betydning af denne fase i dommen?`

`3.	Tænk over spørgsmålet om sabbatshelligholdelse i forbindelse med de afsluttende begivenheder. Det vigtige spørgsmål er: Hvem vil vi tilbede – himlens og jordens skaber (Åb 14,7) eller dyret? Bibelen lærer, at den syvende dag som sabbat er det ældste (1 Mos 2,2-3) og mest grundlæggende tegn på Gud som skaber af ”himlen og jorden“. Hvorfor giver det så god mening, at sabbatten, som et af Guds bud (Åb 14,12), skal spille en så central rolle i den sidste krise?`