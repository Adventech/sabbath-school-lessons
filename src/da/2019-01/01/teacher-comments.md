---
title:  Aktiviteter og dialog
date:  04/01/2019
---

Få bøger har så rig en billedverden som Åbenbaringens Bog, og få bøger er så vanskelige og rejser så mange spørgsmål. Begynd med både det store overblik og de små detaljer:

* 	Lav for dig selv en oversigt over bogens indhold i store træk, så du har en idé om, hvad der sker hvor!
	* 	Skriv ned eller ind: konkrete spørgsmål til bibelteksten, spørgsmål, som du evt. sammen med klassen kan undersøge for at sikre, at du/I ved, hvad de betyder.
	* 	Når du finder svar, skriv dem ned.

* 	Hvor mange træk kan du/I finde i Åbenbaringens første kapitel, der henviser til gudstjeneste eller tilbedelse? Drøft dem evt. sammen.

* 	Beskrivelsen af Jesus i hilsenen i 1,5 er tredelt: Jesus døde, opstod og er indsat som konge i himlen. Hvilken begivenhed i de kristnes liv ville denne hilsen mon minde tilhørerne om?

* 	Er Jesus den samme i Åbenbaringens Bog som i evangelierne?
	* 	Er de fortolkninger, du hører af bogens budskab, altid et udtryk for enheden mellem Bibelens sidste bog og de øvrige? Eller præsenteres Åbenbaringens Bog, som om den har et andet budskab end de fire evangelier?

* 	Er vi for evigt løst fra vores synder og frelst? Eller er frelsen overstået på korset?

* 	Prøv sammen at opsummere Guds formål med at give os det profetiske ord.
	* 	Del jeres punkter med hinanden.

* 	Vi kommer med forskellig baggrund, motiveret af forskellige sider ved Guds Ord og evangelium.
	* 	Del med hinanden, hvad specielt profetierne betyder for hver af jer.

* 	Prøv at notere dig, hvor i medierne du i denne uge møder eksempler på profeti eller bare forudsigelser eller prognoser om fremtiden.

* 	Hvor, i vores kultur, kan du finde eksempler på såkaldt apokalyp-tiske bøger eller film? Del evt. dine eksempler med klassen!

Bed Gud om i dit studium af Åbenbaringens Bog at hjælpe dig til altid at se Jesus i bogens dramatiske symboler og begivenheder.

Det er let at læse Bibelen ud fra vores forudsætninger i stedet for fra Bibelens egne. Husk at tolke Åbenbaringens Bogs symboler og hensigt ud fra Bibelen selv, ikke ud fra sensationelle nyhedsoverskrifter eller vores opfattelse af, hvordan ordene skal forstås.

Løst eller vasket? I Åb 1,5 siges der, at Jesus har ”løst os fra vore synder med sit blod.“ Det svarer til de tidligste bibelmanuskripter. Men tilføjer man bare et enkelt bogstav ændres udsagnsordet fra ”løse fra“ (luō) til ”rense“ (louō). Adskillige senere manuskripter skrev derfor, at Jesu blod ”har renset os fra vore synder“. Ordene lignede hinanden så meget i udtale, at man i antikken kunne lave ordspil med de to ord. Manuskripter blev ofte skrevet efter diktat, og man kunne derfor let tage fejl. Og begge betydninger giver naturligvis god mening i sammenhængen.

**Noter**

``