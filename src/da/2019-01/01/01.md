---
title:  Evangeliet fra Patmos
date:  29/12/2018
---

> <p>Ugens vers</p>
> ”Salig er den, som læser op, og de, som hører profetiens ord og holder fast ved det, der står skrevet i den; for tiden er nær“ (Åb 1,3).

**Introduktion**

Profetierne i Åbenbaringens Bog blev i syner åbenbaret for Johannes for mere end nitten århundreder siden, mens han var forvist til den lille klippeø Patmos i Ægæerhavet (Åb 1,9). Åb 1,3. De lover velsignelser både for den, der læser bogen højt og dem, der hører og adlyder dens lære (sml. med Luk 6,47-48). Verset henviser til menighedens medlemmer, som er samlet i kirken for at høre budskaberne. Men velsignelserne kommer ikke kun ved at læse eller lytte, men også når man adlyder bogens indhold (se Åb 22,7).

Profetierne i Åbenbaringens Bog er et udtryk for Guds omsorg for sit folk. De peger på dette livs korte varighed og skrøbelighed, på frelsen i Jesus, på hans gerning som vores himmelske præst og konge, og på vores kald til at forkynde evangeliet.

Bibelske profetier er som en lampe, der skinner på et mørkt sted (2 Pet 1,19). Deres formål er at give vejledning til vores liv her og nu samt håb for fremtiden. Vi har brug for denne profetiske vejledning, indtil Jesus kommer igen, og Guds evige rige oprettes.

**Ugens tekster**

- Åb 1,1-8;
- Joh 14,1-3
- 5 Mos 29,28
- Joh 14,29
- Joh 14,29;
- Rom 1,7
- Fil 3,20
- Dan 7,13-14