---
title:  Til videre studium
date:  04/01/2019
---

”Denne åbenbaring blev givet til vejledning for menigheden og som trøst ned igennem den kristne tidsalder … En åbenbaring er noget, der åbenbares. Herren selv åbenbarede de hemmeligheder, denne bog indeholder, for sin tjener, og han har gjort det sådan, at de skal være åbne for enhver til at studere dem. Bogens sandheder henvender sig til dem, der levede på Johannes’ tid, men samtidig til mennesker i de sidste tider af denne jords historie. Nogle af de scener, der beskrives i denne profeti, hører fortiden til, nogle sker her og nu, og nogle viser os afslutningen på den store strid mellem mørkets magter og himlens fyrste. Og nogle viser os de frelstes sejrsglæde og fryd på den nye jord.

Lad ingen tro, at det er nytteløst for dem at studere Åbenbaringens Bog i et forsøg på at finde den mening og sandhed, den indeholder, bare fordi de ikke kan forklare betydningen af ethvert symbol. Han, som kundgjorde disse mysterier for Johannes, vil give den, der ivrigt søger efter sandhed, en forsmag på himmelen. De, hvis hjerte er åbent for sandheden, vil blive sat i stand til at forstå dens lære, og vil blive givet de velsignelser, der loves dem, som ‘hører profetiens ord og holder fast ved det, der står skrevet i den’ (Åb 1,3)“ (Ellen White, Acts of the Apostles, s. 583-585).

**Spørgsmål til drøftelse**:

`1.	Hvis hensigten med Åbenbaringens Bog er at afdække Jesus Kristus, hvorfor har ordet apokalypse en så negativ betydning i dag? Hvad siger det om den almindelige opfattelse af Åbenbaringens Bog blandt kristne? Hvorfor er frygt ofte forbundet med profetierne i Åbenbaringens Bog?`

`2.	Tænk over nogle fejlslagne forudsigelser inden for de seneste 20 år mht. de sidste tider og Jesu genkomst. Hvad er den negative effekt af sådanne forudsigelser, uanset hvilken indstilling eller hvilke motiver de mennesker har, som er kommer med dem? Hvad mon de mennesker føler, som troede på forudsigelserne? Hvilket billede giver det generelt af kristne blandt ikke-kristne, når de ser disse fejlslagne forudsigelser? Hvordan kan vi som et folk, der tror på profetier, finde den rette balance, når det gælder vores forståelse af forudsigelserne om de sidste tiders begivenheder og vores undervisning af andre?`