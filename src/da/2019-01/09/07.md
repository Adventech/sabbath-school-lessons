---
title:  Til videre studium
date:  01/03/2019
---

Åbenbaringsbogen viser, at ved afslutningen af jordens historie vil sabbatten blive et tegn på lydighed. Men vi må huske, at en persons fejring af søndagen nu ikke betyder, at vedkommende har dyrets mærke. Søndagshelligholdelse vil kun blive ”dyrets mærke“, når mennesker på trods af de bedrag, der findes i dag, tydeligt har forstået, hvad det indebærer at vælge en tilbedelsesdag og at følge Gud eller ej. Men det tidspunkt ligger endnu i fremtiden.

”Ingen har endnu modtaget dyrets mærke. Prøvetiden er endnu ikke kommet. Der findes sande kristne i enhver kirke, også i den romersk katolske. Ingen er fordømt, før de har fået lys og set det fjerde buds forpligtelse. Men når befalingen udgår, som gennemtvinger den falske sabbat, og den tredje engels høje råb vil advare mennesker mod at tilbede dyret og dets billede, vil linjen mellem det falske og det sande blive tydeligt trukket op. De, som på det tidspunkt stadigvæk fortsætter med at overtræde Guds bud, vil modtage dyrets mærke“ (Ellen White, Evangelism, s. 234-235).

Lad os huske, at søndagshelligholdelse i dag ikke gør en person mere fortabt, end sabbatshelligholdelse frelser nogen. Men tiden vil komme, hvor ”dyrets mærke“ vil blive det centrale spørgsmål, og hvor valget af helligdag vil blive en troskabsprøve. Åbenbaringsbogen appellerer til Guds folk om at tage Bibelen og med en hjerteransagende ånd selv studere det profetiske ord samtidigt med, at de gør alt, hvad de kan, for at nå de mennesker med evangeliet, som i dag ikke er vundet for Kristus.

**Spørgsmål til drøftelse**:

`1.	Hvilke tendenser ser du, når du betragter verden i dag, med hensyn til religion og politik, der ser ud til at gå i retning af en opfyldelse af profetien i Åb 13?`

`2.	”Vores præster bør søge at have kontakt med præster i andre kirkesamfund. Bed for og med disse mennesker, som Kristus går i forbøn for. De har et alvorligt ansvar. Som Kristi budbærere bør vi udvise en dyb og inderlig interesse for disse hyrder for hjorden“ (Ellen White, Testimonies for the Church, 6. bind s. 78).`

`Hvordan kan vi i undgå at udvise en ukristelig overlegen holdning mod kristne i andre kirkesamfund? Hvordan kan vi vise respekt for dem og deres personlige tro uden at gå på kompromis med vores egne trospunkter?`