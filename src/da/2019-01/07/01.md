---
title:  De syv basuner
date:  09/02/2019
---

> <p>Ugens vers</p>
> ”I de dage, da den syvende engel skal blæse og lade basunen lyde, er Guds hemmelighed fuldbyrdet, som han har forkyndt det for sine tjenere, profeterne“ (Åb 10,7).

**Introduktion**

I scenen fra det femte segl så vi, at råbet fra Guds undertrykte folk udtrykker de trofastes råb til alle tider. Disse trofaste blev vist som sjæle under alteret, der råbte til Gud om retfærdighed og oprejsning med ordene: ”Hvor længe, Herre?“ (Åb 6,10). Stemmen fra himlen opfordrede dem til at vente; for dagen kommer, hvor Gud vil dømme. Åb 6,15-17 beskriver Jesu genkomst til jorden, hvor han bringer dom over dem, som påførte hans trofaste folk skade.

Scenen fra det femte segl repræsenterer Guds lidende folk ned igennem historien, fra Abel til det tidspunkt, hvor Gud til sidst vil dømme og hævne ”sine tjeneres blod“ (Åb 19,2). Guds forfulgte folk må stå fast og have tillid til, at Gud hører sit folks bønner.

Synet om de syv basuner viser, at Gud ned igennem historien allerede har grebet ind på vegne af sit undertrykte folk og har dømt dem, der skadede dem. Hensigten med de syv basuner er at forsikre Guds folk om, at himlen ikke er ligeglad med deres lidelser.

**Ugens tekster**

- Åb 8,1-13
- 4 Mos 10,8-10
- Ez 10,2
- Åb 10,1-11
- Dan 12,6-7
- Åb 11,1-13
- 3 Mos 16