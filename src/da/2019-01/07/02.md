---
title:  De helliges bønner
date:  10/02/2019
---

Åb 8 åbner med et billede af syv engle, der står foran Gud, rede til at blæse i basunerne. Men før der blæses i basunerne, tilføjes der en anden scene. Dens hensigt er at forklare basunernes teologiske betydning.

Læs versene fra Åbenbaringsbogen. En jødisk bibelkommentar forklarer, at lammet under aftenofferet blev lagt på brændofferalteret og blodet hældt ud på alterets sokkel. En udnævnt præst bragte røgelseskarret af guld ind i templet og ofrede røgelse på guldalteret i Det hellige. Når han kom ud igen, kastede han røgelseskarret på jorden, hvilket skabte en høj lyd. I samme øjeblik blæste syv præster i deres basuner og markerede afslutningen på dagens tempeltjeneste.

Vi ser, hvordan sproget omkring aftenofferet bruges i Åb 8,3-5. Det er betydningsfuldt, at englen modtager røgelse ved guldalteret foran tronen (Åb 8,3). Røgelsen repræsenterer Guds folks bønner (Åb 5,8). Nu høres deres bønner af Gud.

Åb 8,3-5 giver os vigtige oplysninger om basunerne i Åbenbaringsbogen:

a.	De syv basuner er Guds dom over den oprørske menneskehed som svar på hans forfulgte folks bønner.

b.	Basunerne kommer efter Jesu død som offerlammet, og sker i rækkefølge efter hinanden ned igennem historien indtil Jesu genkomst (se Åb 11,15-18).

`Læs Åb 8,3-4. Hvordan belyser Ezekiels syn om ild, der bliver kastet ned over det frafaldne Jerusalem, hvad basunerne i Åbenbaringsbogen handler om?`

Englen fylder karret med ild fra alteret og hælder den ud over jorden. Det er værd at bemærke, at ilden kommer fra det samme alter, hvor de helliges bønner blev ofret. Denne kendsgerning viser, at de syv basuners dom falder over jordens indbyggere som et svar på Guds folks bønner, og Gud vil på sit eget tidspunkt gribe ind på deres vegne.