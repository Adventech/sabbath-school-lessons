---
title:  Til videre studium
date:  11/01/2019
---

”Forfølgelsen af Johannes blev et middel for Guds nåde. Mødet og samværet med den opstandne frelsers herlighed forvandlede Patmos til et Paradis. Johannes havde set Kristus i hans menneskelige skikkelse med de naglemærker i hans hænder og fødder, som for evigt vil være hans herlighed. Nu fik han lov til igen at se sin opstandne frelser iført så megen herlighed, som et menneske kunne tåle at se og stadig leve.

At Kristus viste sig for Johannes bør være et bevis for alle, både troende og ikke-troende, på, at vi har en opstanden frelser. Det bør give levende kraft til menigheden. Af og til omgiver mørke skyer Guds folk. Det virker, som om trængsel og forfølgelse ville udslette dem. Men på sådanne tidspunkter gives de mest oplysende lærdomme. Kristus kommer ofte ind i fængsler og åbenbarer sig for sine udvalgte. Han er til stede sammen med dem i ilden på martyrbålet. Ligesom stjernerne skinner klarest i den mørkeste nat, åbenbares strålerne fra Guds herlighed tydeligst i det dybeste mørke. Jo mørkere himlen er, jo tydeligere og imponerende er strålerne fra Retfærdighedens Sol, den opstandne frelser“ (Ellen White, The Youth’s Instructor, 5. april 1900).

**Spørgsmål til drøftelse**:

`1.	Johannes deler med sine læsere, hvad han så og hørte på Patmos. Hvad ser og hører du, når du læser Åb 1,12-20? Hvilken trøst kan du finde i det, der åbenbares her?`

`2.	Den første engel i Åb 14,7 formaner jordens indbyggere i de sidste tider: ”Tilbed ham, som har skabt himmel og jord og hav og kilder.“ Disse ord er de samme, som vi finder i 2 Mos 20,11. Hvad fortæller den første engels budskab os om sabbattens betydning i endens tid?`

`3.	Mange kristne udsættes ofte for en mærkelig ironi. Jo længere tid de er i menigheden, jo lettere er det for deres tro at svinde ind eller til og med dø. Men det modsatte burde ske. For jo længere tid vi vandrer med Jesus, jo mere burde vi lære om ham og hans kærlighed til os. Hvordan kan vi holde troens ild ikke alene brændende, men stadigt stærkere?`