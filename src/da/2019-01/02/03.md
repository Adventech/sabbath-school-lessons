---
title:  På Herrens dag
date:  07/01/2019
---

`Læs Åb 1,10 2 Mos 31,13 Es 58,13 Matt 12,8. Hvilken dag er ifølge disse tekster tydeligt defineret som Herrens dag? Hvor stor betydning har denne dag haft for Johannes midt i alle hans prøvelser?`

”Det var på sabbatten, at herlighedens Herre viste sig for den landsforviste apostel. Sabbatten blev holdt ligeså hellig af Johannes på Patmos, som da han prædikede for folk i Judæas landsbyer og byer. Han tog de dyrebare løfter, som var blevet givet i forbindelse med denne dag, til sig“ (Ellen White, The Acts of the Apostles, s. 581).

Åb 1,10 antyder stærkt, at Johannes fik sit syn på den syvende dag, sabbatten. Selv om han så frem mod fremtidige begivenheder, lige til Kristi andet komme (sml. med Åb 1,7), som kaldes ”Herrens dag“ (Es 13,6-13; 2 Pet 3,10), talte Johannes om det tidspunkt, hvor han selv fik synet om disse fremtidige begivenheder, og det tidspunkt var sabbatten, ”Herrens dag“.

I sine trængsler er denne sabbat, fyldt med syner, utvivlsomt blevet en forsmag for Johannes på et liv uden trængsler, som han og de trofaste fra alle tider vil opleve efter Jesu genkomst. I jødisk tankegang bliver sabbatten betragtet som en forsmag på olam haba, ”den kommende verden“.

”Sabbatten, som Gud havde indstiftet i Eden, var … dyrebar for Johannes på den øde ø … Hvilken sabbat dette var for den ensomme landflygtige, som altid var dyrebar for Kristus, men nu mere ophøjet end nogensinde! Aldrig havde han lært så meget om Jesus. Aldrig havde han hørt så ophøjede sandheder“ (Ellen White Commentents, The SDA Bible Commentary, 7. bind s. 955).

`Til at tænke over. Sammenlign de to versioner af det fjerde bud i 2 Mos 20,11 og 5 Mos 5,15. De peger på sabbatten som et mindesmærke over både skabelse og befrielse, og minder os om, at Gud både har skabt os og frelst os. Hvordan kan vi hver sabbat bedre huske den kendsgerning, at Gud er vores skaber og vores frelser? Tænk også over, hvad det ville betyde, hvis han kun var vores skaber, men ikke også vores frelser.`