---
title:  Aktiviteter og dialog
date:  11/01/2019
---

* 	Jesus præsenterer sig for Johannes som ”den første og den sidste.“ Find ud af, fx ved hjælp af fodnoter, hvorfra dette udtryk stammer.
	* 	Drøft, hvad denne titel fortæller os om, hvem Jesus er.

* 	Prøv sammen at læse andre syner givet til de bibelske profeter, hvor de har et personligt møde med himmelske væsener, som fx Es 6; Ez 1; og Dan 10,4-11. Læs også evt. ApG 9,3-7; 22,6-9.
	* o	Hvilke ligheder og forskelle finder du?

* 	Hvorfor tror du, at Guds menighed er symboliseret ved lysestager? (Åb 1,20)
	* 	Bemærk, at ordet for lysestage brugt om menigheden er græsk lyxnia og ikke identisk med det ord for lampe/fakkel/lysestage, der er brugt om Helligånden i 4,5 (lampdas).

* 	Kristentroen giver håb. Tænk over situationer, du for nyligt har mødt, hvor mennesker på forskellige områder gav udtryk for håbløshed. Del dem med hinanden i klassen.
	* 	Hvad håber mennesker fx på?
	* 	Hvad kan du og jeg gøre i vores mission for at give andre tillid til det kristne håb?

* 	Hvorfor tror du, at Jesus, da han præsenterede sig for Johannes, lagde så stor vægt på opstandelsen og sin sejr over døden?
	* 	Hvordan fejrer du og jeg som kristne i dag Jesu opstandelse?

Åbenbaringens Bog er givet som et syn. Det er derfor vigtigt at lægge mærke til, hvordan Johannes beskriver sine sanseindtryk, og hvor de begivenheder, han bliver vist, finder sted i hans syner.

Et godt eksempel er den konsekvente skelnen mellem, hvad han hører, og hvad han ser. Læg mærke til, hvorledes Johannes igen og igen først hører og derefter ser den samme person eller enhed:

* 	1,10-12: Han hører en stemme, der lyder som en trompet og vender sig og ser Jesus

* 	5,5-6: Han hører løven af Judas stamme præsenteres, og ser lammet for Guds trone

* 	9,16-17: Han hører antallet på den fjendtlige hærskarer og ser dem derefter (jf. antallet på Guds hær, som han hører i 7,4 og derefter ser i 7,9).

Der findes andre eksempler, og på den baggrund er det interessant, at budskaberne til de syv menigheder er budskaber, Johannes hører – de bliver jo fortalt af Jesus. Derefter føres han i kap. 4,1-2 op til himlen og ser en række fantastiske syner. Med andre ord kan beskrivelsen af de syv menigheder opfattes som den jordiske baggrund for alt det, som profetierne i bogen derefter beskriver.

Udtrykket ”Herrens dag“ (Græsk kyriake hemera) i Åb 1,10 forstås i reglen på én af tre måder:

* 1.	Som dommens dag som i fx Es 13,6. Selv om denne tolkning ville passe med den større sammenhæng i Åbenbaringens Bog, er den grammatisk tvivlsom.

* 2.	Som søndagen i betydningen tilbedelsesdag. Udtrykket er ca. hundrede år senere bevidnet netop om den første dag i ugen; men der er intet vidnesbyrd om, at denne betydning er så tidlig som på Det Nye Testamentes tid.

* 3.	Som sabbatten, den bibelske tilbedelsesdag. Som forslag (2) harmonerer det med vægten på tilbedelse, specielt i kapitel 1, hvor bogen sendes for at blive læst ved de kristnes gudstjenester. At denne tilbedelsesdag er sabbatten harmonerer også med Åbenbaringsbogens meget jødiske prægede indhold og det faktum, at sabbatsbuddet direkte citeres to gange i bogen (10,6 og 14,7).

”Årsagen til den tidlige kirkes overvældende tro på Guds profetiske ord er ikke vanskelig at finde. Den skyldes Jesu opstandelse ... Deres tro var knyttet til en fast overbevisning om de sidste tider, bygget på opstandelsen“ (Craig C. Hill, In God’s Time (Grand Rapids: Eerdmans, 2002), s. 5.7).

**Noter**

``