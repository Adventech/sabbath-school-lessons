---
title:  Mellem lysestagerne
date:  05/01/2019
---

> <p>Ugens vers</p>
> ”Den, der har øre, skal høre, hvad Ånden siger til menighederne“ (Åb 2,7).

**Introduktion**

Salme 73 beskriver salmistens forvirring, da han betragtede de ugudeliges stolte pral. I modsætning til de retfærdige levede de i overflod og bekvemmelighed. Denne uretfærdighed plagede salmisten (Sl 73,2-16), som i sin frustration gik til helligdommen (Sl 73,16-17). Der, i Guds nærværelse, blev han givet en dybere forståelse.

Mange århundreder senere befandt den aldrende apostel Johannes sig på en klippefyldt fængselsø, fordi han havde været et trofast vidne. I sin nød fik han budskab om de lidelser, som de menigheder, han havde haft opsyn med, gennemgik. Men på samme tidspunkt så han i et syn den opstandne Kristus i den himmelske helligdom. Som for salmisten i Det Gamle Testamente åbenbarede Herren nogle af dette livs mysterier og kampe for Johannes. Dette syn fra helligdommen gav ham visheden om Kristi nærværelse og omsorg – en vished, som han skulle give videre til disse menigheder og til de efterfølgende generationer af kristne ned igennem århundrederne indtil afslutningen af denne verdens historie.

Ud over at introducere Kristi tjeneste i den himmelske helligdom vil vi i denne uge begynde at se på det første af syv særlige budskaber til Guds menighed, som samlet blev adresseret til de syv menigheder i provinsen Asien, men som også har betydning for os i dag. I næste uge skal vi se nærmere på budskaberne til de andre seks menigheder.

**Ugens tekster**

- Åb 1,9-18
- ApG 7,54-60
- Matt 12,8
- 2 Mos 20,11
- Dan 10,5-6
- Åb 1,20
- Åb 2,1-7