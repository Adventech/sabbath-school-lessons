---
title:  Til videre studium
date:  18/01/2019
---

Ellen White, The Acts of the Apostles, ”The Revelation“ s. 578-592.

De syv budskaber til menighederne viser en åndelig nedgang i de syv menigheder. Menigheden i Efesos var stadigvæk trofast, selv om den havde mistet sin første kærlighed. Menighederne i Smyrna og Filadelfia var stort set trofaste. Pergamon og Thyatira gik mere og mere på kompromis, indtil de allerfleste var faldet fra apostlenes rene tro. Menigheden i Sardes befandt sig i en meget alvorlig åndelig situation. De fleste i denne menighed var ikke længere i harmoni med evangeliet, og Filadelfia repræsenterer en lille rest af trofaste. Menigheden i Laodikea var i en sådan situation, at der ikke var noget godt at sige om den.

I afslutningen af hvert budskab giver Jesus løfter til dem, der tager imod hans råd. Men vi kan se, at i forhold til den tydelige åndelige nedgang i menighederne gives der forholdsvis større løfter. Efesos, som fik det første budskab, fik kun et løfte. Med hver ny menighed i rækken er der en åndelig nedadgående tendens; men hver menighed får flere løfter end den foregående. Til sidst kommer vi til Laodikea. Selv om den kun får ét løfte, får den det største af alle løfterne. De sejrende skal sidde sammen med Jesus på hans trone (Åb 3,21).

**Spørgsmål til drøftelse**:

`1.	Drøft følgende udsagn: ”Selv om menigheden er afkræftet og mangelfuld, er den det eneste på jorden, som Kristus omfatter med sin største opmærksomhed. Han betragter den konstant med bekymring og styrker den med sin Hellige Ånd“ (Ellen White, Selected Messages, 2. bind s. 396).`

`2.	Kristne siger tit, at det er vanskeligt at være kristen i industrielle, kommercielle storbyer. Hvad kan vi lære af det faktum, at der i de fremgangsrige byer i Lilleasien var trofaste kristne, der forblev tro mod Gud midt under den stærke påvirkning af deres hedenske omgivelser? Betragt disse kristne i Lilleasien i lyset af Jesu bøn i Joh 17,15-19. Hvad betyder begrebet at være i verden, men ikke af verden for kristne i dag, især dem, der bor i storbyer?`

`3.	Hvordan kan vi som syvendedags adventister bedre rette os efter Jesu råd til menigheden i Laodikea?`