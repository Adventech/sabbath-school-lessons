---
title:  Jesu budskaber til de syv menigheder
date:  12/01/2019
---

> <p>Ugens vers</p>
> ”Den, der sejrer, vil jeg give sæde hos mig på min trone, ligesom jeg har sejret og har taget sæde hos min fader på hans trone“ (Åb 3,21).

**Introduktion**

Fra Patmos sendte Jesus via Johannes et brev med syv budskaber til sit folk. Selv om disse budskaber direkte talte til menighederne i Lilleasien på Johannes’ tid, er de også en profetisk beskrivelse af menighedens tilstand ned igennem historien.

Hvis man sammenligner de syv forskellige budskaber, vil man se, at de følger den samme opbygning med seks punkter. Hvert af brevene begynder med, at Jesus hilser den specifikke menighed ved navn. Den anden del begynder med udtrykket: ”Dette siger han, som …“ Her introducerer Jesus sig for hver af menighederne ved hjælp af beskrivelser og symboler, som allerede er omtalt i kapitel 1. Disse egenskaber hos Jesus passer til hver menigheds specifikke behov. Jesus gør det dermed klart, at han er i stand til at hjælpe dem i deres forskellige vanskeligheder og situationer. Dernæst giver Jesus først en vurdering af menigheden og derefter råd om, hvordan den skal komme ud af sit dilemma. Til sidst afsluttes hvert budskab med en appel om at lytte til Åndens budskab og et løfte til dem, der sejrer.

Vi så det i sidste uges analyse af budskabet til den første menighed i Efesos, og vi vil se det i denne uges studium af de sidste seks budskaber: Jesus tilbyder håb og opfylder hver af de syv menigheders behov i alle situationer. Det betyder, at han også kan opfylde vores behov i dag.

**Ugens tekster**

- Åb 2,8-11.12-17.18-29
- Åb 3,1-6.7-13.14-22
- Es 61,10