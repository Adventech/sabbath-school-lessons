---
title:  Aktiviteter og dialog
date:  18/01/2019
---

* 	Lav en liste over løfterne til de syv sejrende grupper fra hver af menighederne (2,7.11.17.26; 3,5.12.21).
	* 	Kan du finde eksempler fra teksten på, at disse løfter opfyldes i beskrivelsen af det nye Jerusalem og den nye jord i Åb 21-22?

* 	Hvilke byer er omtalt i Åbenbaringens Bog?
	* 	Hvor har de troende kristne fra de syv menigheder i Asien deres åndelige hjemsted?

* 	I Åb 5,5 præsenteres Jesus som Lammet, der har sejret. Hvad er forbindelsen mellem den sejr, han vandt og den, som troende fra de syv byer vinder (2,7 osv.)

Prøv med et enkelt ord eller udtryk at fastslå, hvad der er hoved-

temaet i budskabet til menigheden i

Smyrna

Filadelfia

* Laodikea

* 	Kæmper du af og til med tvivl om, hvorvidt du kan vinde sejr i det kristne liv? Hvilke råd vil du give til en anden kristen, som kæmper med en sådan tvivl? Anvender du disse råd på din egen situation?
	* 	Har du fuldt fokus på ham, der allerede har vundet sejr?

* 	Er byer gode eller dårlige? Er det lettere eller vanskeligere at være kristen i en storby?

* 	I dagens Danmark er der meget få adventister tilbage i vore største byer, som København og Århus.
	* 	Hvordan kan det være? Drøft kort nogle af årsagerne!
	* 	Hvad skal vi gøre for at nå byerne igen? Kom med konkrete forslag.
	* 	Kan vi nå byerne, hvis vi ikke bor i dem? Er vores mission inspireret af Jesu inkarnation, hvis vi ”kun dypper fødderne, men ikke dykker os helt under“?

Frugtbarhedsreligioner gennemsyrede Antikken. Religiøse ritualer eksisterede her for at støtte frugtbarhed på livets to hovedområder: dyrkningen af jorden og videreførelsen af slægten. Der var derfor i de religioner, som det bibelske og kristne livssyn stod overfor, en nøje forbindelse mellem afgudsdyrkelse og seksuel umoral eller ”utugt“. Det kommer i Det Gamle Testamente fx til udtryk i Hoseas’ Bogs omtale af tempelprostitution eller af beretningen om Bileam og de midjanittiske kvinders forførelse af israelitiske mænd. På den baggrund er henvisningen til Bileam i Åb 2,14 helt naturlig.

Læg mærke til, at Jesus til alle menighederne bruger vendingen ”jeg kender“ dine gerninger. Her taler han som den Gud, der ser og gennemskuer os, og som kan dømme os for, hvad vi er og har gjort.

De syv byer i provinsen Asien befandt sig alle på en naturlig rejserute, og Johannes har givetvis forventet, at hans bog med brevene ville blive læst i disse syv menigheder. Der er altså ingen tvivl om, at budskaberne til de syv menigheder er nøje knyttet til den faktiske historiske baggrund for disse byer på Johannes’ tid.

Men samtidig er disse syv udvalgt blandt andre muligheder, fordi beskrivelsen af de syv byer kunne bruges som en profetisk oversigt over kirkens historie. Budskaberne taler ikke bare om samtiden, men også om det, der endnu for Johannes var fremtid. Adventister har ikke været alene om en sådan opfattelse. I Danmark kan man genfinde den hos Grundtvig, og mange mennonitter inddeler på baggrund af Åbenbaringens Bog kirkens historie i syv perioder, der svarer ganske godt til Adventistkirkens traditionelle inddeling.

**Noter**

``