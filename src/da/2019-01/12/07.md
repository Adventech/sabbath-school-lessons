---
title:  Til videre studium
date:  22/03/2019
---

Før Babylons fald opfordrer en røst fra himlen Guds folk, der endnu er i Babylon: ”Drag ud fra hende, mit folk“ (Åb 18,4). Mange tilbeder Gud, men befinder sig af forskellige årsager stadigvæk i Babylon. Gud benytter sin menighed i endens tid til at kalde disse mennesker ud fra det frafaldne religiøse system, så de ikke tager del i dets synder. De er nødt til at komme ud for at undgå dets skæbne. Gud ønsker ikke, at nogen i Babylon skal gå fortabt (2 Pet 3,9). Åb 19,1-10 viser, at mange gudfrygtige mennesker i Babylon vil svare på kaldet. Tænk over det store ansvar vi har, som Guds menighed i endens tid og vores behov for Guds sandhed og Helligåndens kraft.

**Spørgsmål til drøftelse**:

`1.	Som vi kan se ud fra Åb 18,4, er der mange gudfrygtige mennesker i Babylon, som Gud kalder ”mit folk“. Tænk over følgende udtalelse: ”Dette budskab må forkyndes, men mens det forkyndes, må vi være forsigtige, så vi ikke maser, overstrømmer og fordømmer dem, der ikke har det samme lys, som vi har. Vi bør ikke gøre en særlig indsats for at komme med store angreb på katolikkerne. Blandt katolikkerne er der mange, som er samvittighedsfulde kristne, og som vandrer i alt det lys, der skinner på dem; og Gud vil arbejde på deres vegne. De, som har haft store privilegier og muligheder, men som har undladt at forbedre deres fysiske, mentale og moralske kræfter, … står i større fare og under større fordømmelse for Gud end de, som tager fejl med hensyn til trospunkter, men som forsøger at leve for at gøre vel imod andre“ (Ellen White, Evangelism, s. 575). Hvad siger dette om, hvordan vi skal behandle andre mennesker?`

`2.	Åb 17 beskriver en skøge, der sidder på et skarlagenrødt dyr. Kvinden i kapitel 12 symboliserer Guds trofaste menighed mens kvinden i kapitel 17 omtaler Guds frafaldne menighed, som forfører verden og får den til at vende sig fra Gud. Hvilke ligheder og forskelle er der mellem disse to kvinder? Hvad kan vi lære fra denne sammenligning?`

`3.	Denne uges bibeltekster giver et meget dystert billede af den religiøse og politiske verden i tiden lige før Jesu genkomst. Hvorfor er det så vigtigt, at vi her og nu er trofaste mod det budskab, som Gud har givet os? Læs Åb 16,15, som er en appel om trofasthed midt i et verdensomspændende frafald. Hvordan kan vi anvende denne advarsel i vores tilværelse lige nu?`