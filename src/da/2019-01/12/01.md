---
title:  Dommen over Babylon
date:  16/03/2019
---

> <p>Ugens vers</p>
> ”Og jeg hørte en anden røst fra himlen sige: Drag ud fra hende, mit folk, for ikke at deltage i hendes synder og blive ramt af hendes plager. For hendes synder har hobet sig op til himlen, og Gud har ikke glemt hendes uretfærdigheder“ (Åb 18,4-5).

**Introduktion**

Den sjette plage forårsagede en symbolsk udtørring af Eufrat, da jordens skuffede folk tilbagetrak deres populære støtte til endetidens Babylon. Som vi så i sidste uge, vil der forud for Babylons fald være omfattende dæmonisk aktivitet, som efterligner Guds gerninger (Åb 16,13-14). Derved forenes de onde i forberedelse til slaget ved Harmagedon.

Ved begyndelsen af det afgørende slag vil der komme et stort jordskælv som en del af den syvende plage. Jordskælvet knuser Babylons enhed og deler det i tre dele (Åb 16,18-19). Endetidens Babylon beskrives som en by, og er et tegn på den kortvarige forening mellem verdens religiøse magter i opposition mod Guds folk. Denne forening bliver knust og forårsager, at Babylon går til grunde.

Vi må huske, at Åb 16,19 kun bekendtgør Babylons politiske fald. Kapitel 17 og 18 fortæller, hvordan dette fald vil ske. Men før beskrivelsen af Babylons skæbne og årsagerne til den (Åb 17,12-18,24) beskriver Åb 17 det falske religiøse system i endetiden, denne gang beskrevet som en skøge, der rider på et skarlagenrødt dyr, og som sammen med sine døtre forfører hele verden (Åb 17,1-11).

**Ugens tekster**

- Åb 17
- Jer 51,13
- 2 Mos 28,36-38
- Åb 13,1-8
- Åb 13,18
- Åb 16,2-12