---
title:  Aktiviteter og dialog
date:  22/03/2019
---

* 	Åb 17,1-3 og 21,9-11 indeholder en af de længste ordrette paralleller i Bibelen og den længste i Åbenbaringens Bog. Prøv at læse de to tekster ved siden af hinanden og læg mærke til de tydelige ligheder og forskelle mellem introduktionen af henholdsvis Babylon og Jerusalem:
	* 	En af de syv engle med de syv skåle
	* 	Inviterer Johannes til at se skøgen, Babylon, og bruden, Jerusalem
	* 	Johannes føres af Ånden

·	Ud i ørkenen for at se skøgen

·	Op på et bjerg for at se bruden
	* 	Begge kvinder er pyntede, skøgen med ”guld og ædelstene og perler“, bruden med ”den dyreste ædelsten, som krystalklar jaspis.“

* 	Disse to tekster indleder begge nogle afsnit i Åbenbaringens Bog, hvor de foregående tekster forklares yderligere. Og disse to afsnit afsluttes på samme måde, nemlig med en afvisning af engletilbedelse (19,10 og 22,9).
	* 	Afsnittet fra 17,1-19,10 er altså en uddybende forklaring til beskrivelsen af Babylons undergang i 16,17-21. Afsnittet fra 21,9-22,9 uddyber synet med det nye Jerusalem.
	* 	Ser man kronologisk på begivenhederne, betyder det altså, at Babylons ødelæggelse i 16,17-21 efterfølges umiddelbart af Jesu genkomst, som beskrives i 19,11-16.

* 	Babylon og Jerusalem er som to smukke kvinder.
	* 	Hvem vil du helst gifte dig med?

* 	Hvad er forskellene på de værdier, som henholdsvis Babylon og Jerusalem står for?
	* 	Prøv at lave en opsummering

* 	Lektien giver fx på tirsdags- og onsdagssiderne to forskellige og selvmodsigende forklaringer på den periode, dyret med dets hoveder virker. Hvad fortæller det os om, hvor sikre vi kan være på fortolkningen af sådanne detaljer?
	* 	Hvad er hovedsagen i dette kapitel? Hvad kan vi i lyset af vores adventistiske forståelse være enige om? Hvad betyder mindre?

* 	Tænk over andre tekster i Bibelen, som er meget vanskelige at forstå, og hvor vi ikke kan være dogmatiske med hensyn til fortolkningen! Lav evt. en lille liste.
	* 	Hvad betyder eksistensen af sådanne tekster for vores tillid til de vigtigste spørgsmål i frelseslæren og profetierne?
	* 	Hvorfor har Gud tilladt, at der er sådanne vanskelige tekster i Bibelen? Burde det hele ikke være nemt og ligetil?

* 	Den symbolske betydning af ”bjerge“ eller ”høje“ i Bibelen har en kulturel baggrund in oldtidens verden. Allerførst så man bjerge som udtryk for det stabile og varige. Bjergene forbliver, mens riger forgår. Bjerge blev derfor set som hjemsted for de guddommelige væsener, der levede, om ikke evigt, så havde deres oprindelse langt længere tilbage end menneskene.

* 	På høje og bjerge rejste man derfor altre for at henvende sig til guderne. Man byggede templer og søgte guderne gennem ofringer og orakler. Man byggede byer omkring dem for at kunne tilbede. Og det faktum, at en by, som ligger på en høj og har adgang til vand, er lettere at forsvare militært, gjorde det kun endnu bedre. Gud havde udvalgt Zions bjerg (oprindeligt Morijas bjerg) som hjemsted for sin bolig, og Jerusalem blev bygget omkring dette bjerg. Men bjergets helligdom var kun en afspejling af Guds himmelske bolig og tempel.

* 	Denne baggrund afspejles i en lang række tekster især i Det Gamle Testamente, som fx Sl. 11,1; 48,2-3; 68,17-18; 121,1; Es 2,2-4; 1 Kong 8,23-30.

**Noter**

``