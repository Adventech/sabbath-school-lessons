---
title:  Aktiviteter og dialog
date:  15/03/2019
---

**Guds Ord**

* Læs de to sange sammen, som er en del af beskrivelsen af de syv sidste plager: Åb 15,3-4 og 16,4-7, den sidste en vekselsang. Drøft følgende spørgsmål:
	* Hvem synger disse sange? Hvilke synges af mennesker (de frelste), og hvilke synges af himmelske væsener?
	* Er det retfærdigt, at Gud straffer? Rammer hans straf ikke også uskyldige?
	* Bør vi som kristne være opfyldt af tanker om hævn og gengæld?

` `

**Klassens aktiviteter**

* Prøv sammen at skrive en liste over grusomme diktatorer, som har hærget og hærger menneskeheden.
	* Har de alle lidt en barsk skæbne, eller slap nogle af dem fri for straf og hævn?
	* Hvordan synes du, at Gud bør behandle dem i dommen?

` `

**Uddybende spørgsmål**

* Forestil jer, at I møder et menneske, som ikke kender noget specielt til Bibelen eller evangeliet, men har hørt om de syv plager og Harmagedon og spørger, hvad det mon drejer sig om.
	* Hvordan vil du/I forklare dette bibelske emne på en måde, der leder til Kristus? Hvad vil du tage udgangspunkt i, og hvilke sider af det bibelske budskab vil du fremhæve?

` `

* Skal plagerne opfattes som straf fra Gud eller konsekvenser af menneskers egne handlinger?

` `

**Forstå det bedre**

I sidste halvdel af Åbenbaringens Bog opsættes en modsætning mellem to byer, Babylon og Jerusalem. Profetierne anvender de historiske begivenheder fra Det Gamle Testamente i forbindelse med Israels frafald og fangenskab i Babylon som en parallel til situationen i kirkens historie i de sidste dage. Hovedpunkterne i denne parallel skitseres på næste side.

*Israel*
	* Var en ren, uskyldig kvinde (Jer 2,2 m.fl.)
	* Blev en frafalden, en skøge (Jer 2; 3,6-8)
	* Kom i fangenskab i Babylon (jf. Dan 9,4-15)
	* Gud forkyndte forud Babylons moralske fald (Es 21,9)
	* Gud sendte en opfordring til at drage ud af Babylon (Es 48,20)
	* Eufrat blev udtørret, så vejen blev banet for Kyros fra øst (Es 44,24-45,2 41,2)
	* Israels åndelige hjemsted er på Zions bjerg, i Guds helligdom (Es 14,32; 10,12; 4,5-6; 25,6-9 m.fl.)
	* Satan angriber Zions bjerg (Es 14,12-15)
	* Babylon tilintetgøres (Jer 50-51)
	* Gud lover at skabe en ny himmel og en ny jord (Es 65,17)

*Kristenheden*
	* Åb 12,1-3
	* Åb 17
	* Åb 17,5
	* Åb 14,8
	* Åb 18,4
	* Åb 16,12
	* Åb 14,1; jf. Åb 7,14-15 og Åb 11,1
	* Åb 16, 16 – Harmagedon
	* Åb 16,17-21
	* Åb 21,1-5

* Denne brug af teksterne og historien fra Det Gamle Testamente understreger, at
	* ikke alt i Åbenbaringens Bog skal opfattes som bogstaveligt
	* profetierne om Israel og Babylon i Det Gamle Testamente ikke længere vil få en bogstavelig opfyldelse.

* Efter korset overtager kirken rollen som Israel, og Guds løfter til Israel vil nu i princippet, men langt fra i hver en detalje, blive opfyldt på den gruppe mennesker, som har valgt at følge Jesus.

` `

**Noter**

` `
