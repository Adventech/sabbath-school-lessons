---
title:  De syv sidste plager
date:  09/03/2019
---

> <p>Ugens vers</p>
> ”Hvem må ikke frygte dig, Herre, og ære dit navn? For du alene er hellig, alle folkeslag skal komme og tilbede dig, for dine retfærdige domme er blevet åbenbare“ (Åb 15,4).

**Introduktion**

Åb 11,18 opsummerer begivenheder på jorden lige før det sidste slag ved Harmagedon: ”Folkeslagene rasede.“ Denne tilstand på jorden stemmer overens med Jesu beskrivelse af de sidste tider (Luk 21,25) og efterfølges af Guds vrede, som er hans dom i form af de syv sidste plager over de uomvendte (Åb 15,1).

Åb 15 åbner med et billede af syv engle med syv skåle, der er fyldt med denne guddommelige vrede. Men før udgydelsen sker, får vi et fremtidigt glimt af Guds trofaste folk (Åb 15,1-4). Det siges om dem, at de har ”sejret over dyret og dets billede“ (Åb 15,2), de står på noget, der ligner et glashav og synger Moses’ og Lammets sang. Det er alt sammen billeder, der minder om israelitterne på stranden ved Det Røde Hav, hvor de fejrede Guds sejr over egypterne (2 Mos 15).

Disse sejrende hellige er de samme, der omtales som de 144.000 i Åb 14,1-5. De har nægtet at tage dyrets mærke, så de er beskyttet mod de syv sidste plager. Ved Jesu genkomst vil deres dødelige legemer blive iklædt udødelighed (1 Kor 15,51-54), og de slutter sig sammen med de opstandne hellige, når Jesus kommer i magt og herlighed (1 Thess 4,17).

**Ugens tekster**

- Åb 15,1; 7,1-3; 14,9-10; 16,1-12; 17,1
- Dan 5
- Åb 16,16
- 2 Thess 2,9-12