---
title:  Sagens kerne
date:   06/04/2024
---

> <p>Ugens vers</p>
> ”Frygt ikke, for jeg er med dig, fortvivl ikke, for jeg er din Gud. Jeg styrker dig og hjælper dig, min sejrrige hånd holder dig fast” (Es 41,10).

**Introduktion**

Forestil dig, at du er hyrde og vogter dine får på Oliebjerget med udsigt over Jerusalem, da du hører nogen nærme sig. Især én stemme skiller sig ud fra mængden, men det, som han siger, lyder helt forkert i dine ører, og at dømme efter udtrykkene på de forsamledes ansigter er du ikke den eneste, der undrer sig. “Ser I alt dette?” udbryder Jesus, idet han lader blikket glide hen over byen, hvor solens sidste stråler reflekteres i templets guldbelagte kuppel og hvide marmor. “Sandelig siger jeg jer: Der skal ikke lades sten på sten tilbage, men alt skal brydes ned” (Matt 24,2). Hvad skal det betyde? Og hvad har det at gøre med det spørgsmål, som disciplene netop har stillet, vedrørende verdens undergang?

I Matthæusevangeliet kapitel 24 drager Jesus paralleller mellem Jerusalems forestående ødelæggelse og det, der kommer til at ske ved verdens ende. Ødelæggelsen af Jerusalem bliver således et varsel om det, der kommer til at ske, når kampen mellem Kristus og Satan spidser til, og Satan forsøger at bedrage og udslette Guds folk.

Satan kommer til at angribe Guds folk på to fronter. Hvad han ikke opnår ved tortur og tvang, forsøger han at opnå ved overtalelse og kompromis. Men Gud er parat. Uanset, hvad Satan finder på, både vil og kan Gud beskytte og bevare sit folk.

Denne uges bibelstudie tager udgangspunkt i Mod en bedre fremtid kapitel 1-2.

### Ugens tekster
Luk 19,41-44; Matt 23,37-38; Hebr 11,35-38; Åb 2,10; ApG 2,44-47; Joh 13,35