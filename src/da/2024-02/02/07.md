---
title:  Til videre studium
date:   12/04/2024
---

“Satans bestræbelser for at ødelægge Kristi menighed med vold var frugtesløse. Den store strid, som Kristi disciple ofrede livet i, ophørte ikke, da disse trofaste vidner var faldet på deres post. De sejrede i nederlaget. Guds arbejdere blev dræbt, men hans arbejde skred stadig frem. Evangeliet spredtes fortsat og antallet at dets tilhængere steg. Det trængte ind i områder, som var utilgængelige selv for romerne. En kristen, som gik i rette med de hedenske embedsmænd, der fremskyndede forfølgelsen, sagde: ‘I kan dræbe os, pine os, fordømme os … Jeres uretfærdighed beviser vor uskyld … Jo oftere I mejer os ned, des mere vokser vort antal. De kristnes blod er en udsæd’ (Tertullian: Apology, par. 50)” (Ellen White, Mod en bedre fremtid, s. 36).

**Spørgsmål til drøftelse**

`Hvordan kan forfølgelse føre til noget godt? Hvorfor tror du, at Gud indimellem tillader, at hans folk lider?`

`Hvis en ven sagde følgende, hvad ville du så svare: “Hvor er Gud, når jeg lider? Hvis Gud virkelig elsker mig, hvordan kan det så være, at tilværelsen er sådan en kamp?”`

`Hvordan kan din menighed være et omsorgsfuldt og kærligt fællesskab, der gør en synlig forskel i verden? Tal om, hvordan I kan omsætte det, som I har studeret i denne uge, til praksis?`