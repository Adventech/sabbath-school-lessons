---
title:  Helligdommen
date:   18/05/2024
---

> <p>Ugens vers</p>
> “Hovedsagen i det, der her siges, er, at vi har en sådan ypperstepræst, som sidder på højre side af den Højestes trone i himlene og gør tjeneste ved helligdommen, det sande Åbenbaringstelt, som Herren selv og ikke noget menneske har rejst” (Hebr 8,1-2).

**Introduktion**

Kort efter skuffelsen den 22. oktober, 1844, indså en gruppe Milleritter efter bøn og bibelstudium, hvori fejlen lå. Profetien om de 2300 dage handlede ikke om Kristi andet komme, sådan som man havde formodet, men om Kristi opgave i den himmelske helligdom som beskrevet i Hebræerbrevet.

Renselsen af den himmelske helligdom er selve opfyldelsen af de forskrifter vedrørende renselsen af den jordiske helligdom, som findes i 3 Mosebog. For bedre at forstå, hvad det drejer sig om, kan det være nyttigt at se på parallellerne i Daniel 7 og 8:

| Daniel 7 | Daniel 8 |
| --- | --- |
| Babylon | |
| Medo-Persien | Medo-Persien |
| Grækenland | Grækenland |
| Rom | Rom |
| Dom i himlen | Helligdommen renses |

Her ser vi tydeligt parallellerne mellem helligdommens renselse og en undersøgende dom, der går forud for Jesu genkomst. I denne uge vil vi se nærmere på den tjeneste, som Jesus ifølge Bibelen udfører i den himmelske helligdom.

Denne uges bibelstudie tager udgangspunkt i Mod en bedre fremtid kapitel 22-24 og 28.

### Ugens tekster
2 Mos 25,8-9.40; Hebr 8,1-6; 3 Mos 16,21.29-34; 23,26-32; Hebr 9,23-28; Dan 7,9-10; Matt 25,1-13; Åb 11,19