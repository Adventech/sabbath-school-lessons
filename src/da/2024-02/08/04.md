---
title:  Retten er sat
date:   21/05/2024
---

`Hvilke ligheder er der mellem disse to tekster? Dan 7,9-10; Åb 14,6-7`

Dommen er et gennemgående tema i Bibelen. “For Gud kræver dig til regnskab for enhver handling, alt det skjulte, godt eller ondt” (Præd 12,14). Også Jesus talte om den kommende dom. “På dommens dag,” sagde han, “skal mennesker aflægge regnskab for ethvert tomt ord, de har talt” (Matt 12,36), og apostlen Paulus tilføjer: “Han skal bringe for lyset, hvad der er skjult i mørket, og åbenbare, hvad hjerterne vil” (1 Kor 4,5). “Frygt Gud og giv ham ære,” sagde englen til Johannes, “for timen er kommet, da han dømmer” (Åb 14,7).

`Hvad venter der menneskeheden, når Jesus vender tilbage? Åb 22,10-12`

Jesus har belønningen med sig. Sagen er altså afgjort, når han kommer, og alle har truffet et kvalificeret valg for eller imod Kristus.

`Hvem lukker Herren ind til bryllupsfesten? Matt 25,1-13`

“Når undersøgelsen er forbi, og alle de mennesker, der i alle tidsaldre har bekendt sig til at være Kristi efterfølgere, har fået deres sag bedømt og afgjort – da, men heller ikke før, afsluttes nådetiden, og nådens dør bliver lukket. Med denne korte meddelelse: ’De, der var rede, gik med ham ind i bryllupssalen, og døren blev lukket,’ føres vi ned til afslutningen af Frelserens tjeneste – da det store værk til menneskets frelse er afsluttet” (Ellen White, Mod en bedre fremtid, s. 348).

`Vi har ingen grund til at frygte dommen. I Kristus har vi tilgivelse. Vi bærer ikke længere rundt på skylden, men får af ham kraft til at leve gudfrygtige liv og stå på den sejrende side i kampen mellem Kristus og Satan.`