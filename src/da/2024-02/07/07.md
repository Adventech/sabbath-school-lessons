---
title:  Til videre studium
date:   17/05/2024
---

Se på følgende oversigt over profetierne vedrørende de 70 uger og de 2300 dage. Profetierne begynder i år 457 f.Kr. og forudsiger det, der skal ske med den salvede fyrste, som profetien om de 70 uger omhandler. Med det som udgangspunkt ender profetien om de 2300 profetiske dage i år 1844.

![Chart](https://sabbath-school-resources-assets.adventech.io/da/ss/2024-02/07/chart.png)

“Ligesom de første disciple forstod Miller og hans medarbejdere ikke fuldt ud betydningen af det budskab, de bragte. Vildfarelser, som havde været etableret i kirken i lang tid, hindrede dem i at nå til den korrekte fortolkning af et vigtigt punkt i profetien. Skønt de forkyndte det budskab, Gud havde pålagt dem at bringe verden, blev de skuffede, fordi de misforstod dets betydning … Alligevel gennemførte Gud sit eget godgørende formål ved at lade advarslen om dommen blive givet på netop denne måde. Den store dag var nær, og hans forsyn satte mennesker på prøve med hensyn til et bestemt tidspunkt, for at de selv kunne se, hvad der boede i deres hjerter. Budskabet havde til hensigt at prøve og rense menigheden. Mennesker skulle bringes til at se, om deres kærlighed gjaldt denne verden eller Kristus og himlen. De bekendte sig til at elske Frelseren – nu skulle de bevise deres kærlighed. Var de rede til at give slip på deres jordiske forhåbninger og ærgerrighed og med glæde byde deres Herre velkommen? Budskabet skulle gøre det muligt for dem at erkende deres virkelige åndelige tilstand; det blev sendt af nåde for at få dem til at vågne op og søge Gud med anger og ydmyghed” (Ellen White, Mod en bedre fremtid, s. 284; 286).

**Spørgsmål til drøftelse**

`Hvad kan vi lære af William Millers erfaring?`

`Hvilken betydning har det for vores tillid til Bibelens troværdighed og Kristi guddommelighed, at vi forstår Dan 9,24-27?`

`Hvilken rolle spiller profetierne i Guds frelsesplan? Hvorfor vælger Gud ved profetierne at give os indblik i sine planer?`