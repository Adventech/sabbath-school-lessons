---
title:  Til videre studium
date:   03/05/2024
---

“Guds trofaste tjenere arbejdede ikke alene. Da ‘ondskabens åndemagter i himmelrummet’ sluttede sig sammen imod dem, svigtede Herren ikke sit folk. Hvis deres øjne var blevet åbnet, ville de have fået et lige så tydeligt bevis på, at englene var til stede, som det, der i gamle dage blev skænket en profet. Da Elisas tjener så den fjendtlige hær, der omgav dem, bad profeten: ‘Herre, åbn øjnene på ham, så han kan se! … Og han så, at bjerget var fuldt af ildheste og ildvogne rundt om Elisa’ (2 Kong 6,17). På samme måde vogtede englene dem, der arbejdede for reformationens store sag” (Ellen White, Mod en bedre fremtid, s. 169).

Retfærdiggørelse ved tro på Kristus er selve kernen i evangeliet og årsagen til, at vi kan gøre os håb om frelse. Luther genopdagede denne sandhed, og i salmen “Vor Gud han er så fast en borg” formulerer han evangeliet således:

> <p></p>
> “Vor egen magt ej hjælpe kan,
> <p></p>
> let kan os fjenden fælde;
> <p></p>
> men med os står den rette mand,
> <p></p>
> omgjordet med Guds vælde.
> <p></p>
> Det er den Herre Krist,
> <p></p>
> og sejer får han vist,
> <p></p>
> hærskarers Herre prud,
> <p></p>
> der er ej anden Gud,
> <p></p>
> han marken skal beholde”
> <p></p>
> (DDS nr. 336, Adventistkirkens salmebog nr. 68).

**Spørgsmål til drøftelse**

`Hvordan forklarer vi forholdet mellem loven og nåden – mellem tro og gode gerninger?`

`Hvorfor har vi tendens til at falde tilbage i lovtrældom? Hvordan definerer du lovtrældom? Hvorfor er lovtrældom så ødelæggende for vores kristne tro?`

`Kan udtrykket “frelse ved tro” misforstås? Hvad kan en eventuel misforståelse bestå i og føre til?`

`Hvad menes der mon med udtrykket “billig nåde“? Kan nåden på nogen måde være billig?`