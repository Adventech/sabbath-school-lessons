---
title:  Til videre studium
date:   21/06/2024
---

Allerede i 1851 identificerede de første adventister det andet dyr i Åb 13,11-17 som USA. Men det må have været svært for dem, der levede dengang, at forestille sig USA som stormagt. Helt frem til 1880’erne talte USA’s flåde f.eks. kun 48 stærkt forældede skibe.

Men siden den kolde krig er der ingen militærmagt i verden, der kan udgøre nogen reel trussel mod USA, og nationens grundlovssikrede frihedsrettigheder har man i krisetider set stort på. Mange vil sågar mene, at det i høj grad er tilfældet lige nu.

“Alle, der nægter at rette sig efter dette (at helligholde den falske hviledag), vil blive straffet – og til sidst vil man erklære, at de fortjener at dø. På den anden side må Guds lov om Skaberens hviledag overholdes, og alle, der overtræder Guds forskrifter, må advares om Guds vrede” (Ellen White, Mod en bedre fremtid, s. 491).

“Når stormen nærmer sig, vil mange, der har bekendt sig til at tro på den tredje engels budskab, men ikke er blevet helliget ved lydighed mod sandheden, forlade menigheden og slutte sig til modstanderne. Ved at forene sig med verden er de kommet til at se på tingene omtrent, som den gør, og når prøvens time kommer, vælger de den letteste udvej og stiller sig på flertallets side. Begavede, veltalende mænd, der engang glædede sig i sandheden, vil bruge deres evner til at vildlede og bedrage andre. De bliver deres tidligere brødres værste fjender. Når sabbatsholdere bliver stillet for retten for at gøre rede for deres tro, vil disse frafaldne være Satans bedste redskaber til at fremsætte løgnagtige beskyldninger og ophidse herskerne imod dem” (Ellen White, Mod en bedre fremtid, s. 494).

**Spørgsmål til drøftelse**

`Hvorfor er det vigtigt at være forberedt på det, der vil ske, når kampen mellem det gode og det onde nærmer sig sin afslutning? Hvordan kan Bibelen være et værn mod Satans løgne?`

`Demokratiske samfund har hidtil stået som bastioner for religionsfrihed. Hvordan kan det billede hurtigt ændre sig?`

`Hvilke valg træffer du lige nu, som kan få indflydelse på dit valg af ståsted, når du tvinges til at vælge side?`

`Hvordan forandrer den anden engels budskab sig, når det høje råb lyder?`