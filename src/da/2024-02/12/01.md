---
title:  Afslutningen
date:   15/06/2024
---

> <p>Ugens vers</p>
> “Køb sandhed, og sælg den ikke, køb visdom, belæring og indsigt!” (Ordsp 23,23).

**Introduktion**

Din datter på 18 har lige fået kørekort og er på vej hjem fra den anden ende af landet, da stormen rammer. Vinden tager til, træer vælter, og vandet stiger faretruende. Adskillige småveje er allerede ufremkommelige, enten på grund af væltede træer eller oversvømmelser, og det står klart, at hun må tage en alternativ rute, hvis hun vil nå hjem i nat. Selvom det er vanskeligt at komme igennem til hende, lykkes det til sidst at sende hende en SMS med en rutevejledning, så hun kan komme sikkert frem.

Jesus ønsker frem for alt at få os sikkert gennem stormen og hjem. “Stormen er på vej,” skriver Ellen White, “og den raser ubønhørligt. Er vi klar til at stå den imod?” (Testimonies for the Church, bd. 8, s. 315). Hele formålet med Kristi liv, død, opstandelse og tjeneste i den himmelske helligdom er at sikre, at vi kommer godt hjem. Profetierne i Daniels Bog og Johannes’ Åbenbaring er Guds særlige vejledning til Guds folk i endetiden, så de kan navigere sikkert gennem stormen og havne sikkert i frelserens kærlige favn.

Formålet med denne uges bibelstudium er at klarlægge, hvad profetien har at sige om de sidste begivenheder i denne verdens historie, og ét er sikkert: vi kan trygt kan regne med, at Jesus vil sørge for, at vi kommer sikkert frem.

Denne uges bibelstudie tager udgangspunkt i Mod en bedre fremtid kapitel 37 og 38.

### Ugens tekster
Joh 8,32; Ez 20,12.20; Åb 7,1-3; Åb 14,1; Joel 2,21-24; Hos 6,3; Jak 5,7-8; Åb 18,1-4