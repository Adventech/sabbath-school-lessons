---
title:  Det sidste slag
date:   08/06/2024
---

> <p>Ugens vers</p>
> “Hellig dem i sandheden; dit ord er sandhed” (Joh 17,17).

**Introduktion**

Et af de nyeste tiltag indenfor lægevidenskaben er opfindelsen af en Biochip eller VeriChip på størrelse med et riskorn, der indeholder patientens sygehistorie og kan implanteres et sted i kroppen, så det lægefaglige personale ved scanning automatisk får adgang til vigtige sundhedsoplysninger. Nogle kristne betragter dette tiltag som led i magthavernes planer om at indføre dyrets mærke. Andre ser dyrets mærke i stregkoderne på madvarer eller på dollarsedlerne i form af et mystisk tal, der efter sigende kan udregnes til 666, og andre igen forbinder dyrets mærke med frimurerordenen Illuminati eller med helikoptere uden registreringsbogstaver, som FN efter sigende benytter til hemmelig spionage i USA.

Målet med denne uges bibelstudium er at gøre os klogere på, hvad Satans sidste anslag mod Gud og Guds folk egentlig kommer til at dreje sig om. I forsøget på at udfordre Guds autoritet vil Satan rette sit angreb mod Guds lov, og i den verdensomspændende konflikt vedrørende gudstilbedelse vil især sabbatsbuddet stå for skud. Satans had til Skaberen kommer til udtryk i hans foragt for hviledagen, og som led i et sidste forsøg på at få os til at svigte Kristus og skifte ståsted vil Satan forsøge at gennemtvinge global ensretning, hvad helligdagen angår. Guds sidste appel er derfor, at vi trods forfølgelse, fængsling, økonomiske sanktioner og dødstrusler fastholder vores loyalitet over for Kristus. Vi må aldrig glemme, at Gud har lovet at føre os sikkert igennem det sidste slag i kampen mellem det gode og det onde.

Denne uges bibelstudie tager udgangspunkt i Mod en bedre fremtid kapitel 35 og 36.

### Ugens tekster
Åb 14,7.9.12; Åb 4,11; Åb 13,1-2; Åb 12,3-5.17; Åb 13,11-18