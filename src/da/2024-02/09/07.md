---
title:  Til videre studium
date:   31/05/2024
---

“Da de ikke fandt støtte for deres opfattelse i Bibelen, brugte mange stædigt det samme argument, der blev brugt mod Jesus og hans apostle: ‘Hvorfor forstår vore ledere ikke dette sabbatsspørgsmål? Kun nogle få tror som I. Det kan ikke være rigtigt, at I har ret, og at alle verdens lærde mænd har uret.’ For at afvise sådanne argumenter behøvede man kun at citere Den Hellige Skrift og henvise til, hvordan Herren havde ledet sin menighed gennem tiderne” (Ellen White, Mod en bedre fremtid, s. 369-370).

“Tidligere generationer af kristne helligholdt søndagen i den tro, at de helligholdt Bibelens sabbat – og der findes i dag sande kristne i alle trossamfund – også i den katolske kirke – som oprigtigt tror, at søndagen er den sabbat, Gud har påbudt. Gud godkender disse menneskers gode hensigt og oprigtighed. Men når søndagens helligholdelse bliver gennemtvunget ved lov og verden bliver oplyst om den sande sabbats krav på helligholdelse, vil hver den, der bryder Guds lov for at adlyde en befaling, som kun er baseret på romerkirkens autoritet, derved ophøje pavedømmet over Gud. Han vil hylde romerkirken og den statsmagt, der gennemtvinger det, romerkirken har påbudt – tilbede dyret og dets billede. De mennesker, der forkaster den dag, Gud har kaldt tegnet på sin autoritet, og i stedet helligholder den dag, romerkirken har valgt som et tegn på sin overhøjhed, tager imod tegnet på lydighed mod Rom – ‘dyrets mærke.’ Men det er først, når denne sag er fremholdt tydeligt for menneskene, og de har haft anledning til at vælge mellem Guds og menneskers bud, at de, der fortsætter med at overtræde Guds lov, modtager ‘dyrets mærke’” (Ellen White, Mod en bedre fremtid, s. 364).

**Spørgsmål til drøftelse**

`Verden forandrer sig med rivende fart. Hvorfor er det særligt vigtigt for os, at vi er årvågne og ikke lader os overrumple, når forudsigelserne i Johannes’ Åbenbaring begynder at ske?`

`Når vi udelukkende er frelst af nåde, hvor passer så forståelsen af dommen og af Guds lov ind i billedet?`

`Er det vigtigt at vidne om sabbatten for dem, som af et oprigtigt hjerte holder søndag?`

`Hvilke farer er der forbundet med en sammenslutning af kirke og stat? Hvordan bør vi forholde os til statmagten?`