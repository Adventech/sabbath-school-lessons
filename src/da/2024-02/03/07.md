---
title:  Til videre studium
date:   19/04/2024
---

“Guds fjender har til alle tider været besjælet af det samme had og den samme modvilje mod sandheden, og hans tjenere har altid måttet vise samme årvågenhed og troskab. Jesu ord til de første disciple gælder hans efterfølgere lige til verdens ende: ‘Hvad jeg siger til jer, siger jeg til alle: våg!’ (Mark 13,37)” (Ellen White, Mod en bedre fremtid, s. 48).

I mange dele af verden, hvor Bibelen i dag er frit tilgængelig, går Satans strategi ud på at svække dens indflydelse. Han har f.eks. haft held med at overbevise mennesker om, at videnskab og tro er to modsatrettede størrelser, og at man for at anerkende opdagelser og fremskridt indenfor sekulær såvel som religiøs og teologisk forskning nødvendigvis må afsværge enhver tillid til Bibelen. F.eks. er der mange forskere, der daterer Daniels Bog til midten af det 2. århundrede f.Kr., ene og alene fordi en bog, der så nøjagtigt forudsiger fremtiden, umuligt kan være skrevet af Daniel selv 500 år f.Kr. Uheldigvis er det blot en af mange påstande vedrørende Bibelen, som den moderne videnskab forsøger at overtale os til at anerkende, og som alt for mange køber ene og alene af den grund, at det jo er bibelforskere, der er nået til den konklusion. Ikke så sært, at Paulus advarer os: “Prøv alt, hold fast ved det gode” (1 Thess 5,21).

**Spørgsmål til drøftelse**

`Læs citatet fra bibelkommentaren i torsdagsafsnittet og overvej følgende: Hvordan bruger Satan lignende metoder i dag til at svække Bibelens indflydelse?`

`Hvordan sikrer vi os, at vi ikke fejlfortolker Guds ord?`

`Satan forsøger at tilsværte Guds karakter ved at fremstille ham som en diktatorisk og følelseskold tyran. Hvordan bærer han sig ad med det? Og hvad er Guds svar på Satans påstande?`

`Apostlen Peter understreger, at “ingen selvbestaltet kan tyde nogen profeti i Skriften” (2 Pet 1,20). Hvordan kan vi sikre os, at vi ikke fordrejer Bibelens ord, så den siger det, der passer os? Hvorfor er det mere nærliggende, end vi gør os klart?`