---
title:  'Kompromis: Satans hemmelige taktik'
date:   14/04/2024
---

`Hvordan beskrives kontrasten mellem Jesus og Satan i disse tekster? Joh 14,6; Joh 8,44`

Det, som Jesus siger, er sandt, for sandheden har sin rod hos ham, den almægtige, alvidende og alkærlige Gud. Det er ham, der har grundlagt den virkelighed, vi lever i, og dermed er det også ham, der ligger inde med den ultimative sandhed.

Satan, derimod, er og bliver en løgner. Løgnen har sin rod hos ham, og der er ingen grænser for, hvor langt han er villig til at gå for ved hjælp af løgn, bedrag og misinformation at føre Guds folk vild. Ved at fordreje sandheden lykkedes det ham at så tvivl hos Eva vedrørende Guds hensigter. “Vist skal I ikke dø“, når I spiser af frugten, påstod Satan i strid med det, som Gud netop havde sagt, og kaldte derved Gud en løgner. Satan er ikke bleg for at modsige Gud og betvivle hans troværdighed. Han fordrejer og fejlciterer rask væk Guds ord, som det passer ham.

`Hvordan forholder alle tre tekster sig til troværdigheden af Guds ord? Hvad er hovedbudskabet? Ordsp 23,23; Joh 17,17; 8,32`

“Satan vidste udmærket, at mennesker kunne afsløre hans bedrag ved hjælp af Den Hellige Skrift. Det var ved Ordets hjælp, verdens frelser havde imødegået hans angreb. Hver gang Jesus blev angrebet, løftede han den evige sandheds skjold og sagde: ’Der står skrevet.’ Han afviste alle fjendens forslag med Ordets visdom og kraft. Hvis det skulle lykkes Satan at beholde sin magt over menneskene og hævde den pavelige magtraners myndighed, var det bydende nødvendigt, at han fik forhindret dem i at lære Skriften at kende. Bibelen ville ophøje Gud og anbringe det skrøbelige menneske på dets rette plads. Derfor skulle dens hellige sandheder skjules og undertrykkes. Det var denne fremgangsmåde, romerkirken benyttede. I århundreder var det forbudt at udbrede Bibelen. Folk måtte ikke læse den eller have den i deres hjem, og samvittighedsløse præster og prælater tolkede dens lære, ’så den underbyggede deres egne påstande.’ På den måde blev paven anerkendt som Guds stedfortræder næsten overalt på jorden og udstyret med myndighed over kirke og stat” (Ellen White, Mod en bedre fremtid, s. 44).

`På hvilke måder forsøger Satan i dag at fordreje Guds ord?`