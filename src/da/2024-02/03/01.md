---
title:  Lyset skinner i mørket
date:   13/04/2024
---

> <p>Ugens vers</p>
> “Jesus sagde til dem: ’En kort tid endnu er lyset hos jer. I skal vandre, mens I har lyset, for at ikke mørket skal gribe jer. Den, der vandrer i mørket, ved ikke, hvor han går’” (Joh 12,35).

**Introduktion**

I Bibelens sidste bog, Johannes’ Åbenbaring, fremstilles Satan som hhv. en drage og en slange (Åb 12,9). Han er drage, fordi han ønsker at udslette Guds folk, og han er en slange, fordi han med sine snedigt udtænkte løgne forsøger at bedrage dem. I årene efter Jesu død blev tusinder udsat for tortur, kastet for løverne og brændt på bålet af myndighederne, fordi de nægtede at tilbede de romerske “guder“. På trods af det fortsatte mange ufortrødent med at udbrede evangeliet med det resultat, at menigheden voksede.

Satan besluttede derfor, at det var på tide at skifte taktik. Hedninger i stort tal omvendte sig og blev døbt uden at få nogen videre indføring i Bibelens lære, og inden længe begyndte populære overleveringer og skikke at vinde indpas i menigheden. Det fjerde og femte århundrede e.Kr. blev kompromisernes århundreder, hvor biskopperne tilpassede kristendommen hedensk skik og brug.

Men selv, når det så sortest ud, var Gud fortsat med sit folk. Deres fokus var fortsat på Jesus, “vejen, sandheden og livet“, og ved Helligåndens hjælp holdt de fast ved Bibelens ord og nægtede at handle imod deres samvittighed. De lod sig ikke overtale til at fravige det, som de vidste var sandt.

Denne uges bibelstudie tager udgangspunkt i Mod en bedre fremtid kapitel 3.

### Ugens tekster
Joh 8,44; Ordsp 23,23; ApG 20,27-32; 2 Thess 2,7-12; Sl 119,105.116.133.160; Ordsp 16,25; 2 Kor 4,3-6