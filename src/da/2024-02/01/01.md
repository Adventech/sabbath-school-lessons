---
title:  Roden til alt ondt
date:   30/03/2024
---

> <p>Ugens vers</p>
> ”Og der blev krig i himlen. Mikael og hans engle gik i krig med dragen, og dragen og dens engle tog kampen op, men kunne ikke stå sig, og de havde ikke længere deres plads i himlen” (Åb 12,7-8).

**Introduktion**

Hvis Gud er god, hvordan kan han så tillade det onde? Hvordan kan han bare lade stå til, mens uskyldige lider? I denne uge vil vi se nærmere på den årelange konflikt mellem det gode og det onde. Med udgangspunkt i Lucifers oprør i himlen vil vi forsøge at blotlægge roden til alt ondt og få et indblik i, hvordan en tålmodig og kærlig Gud responderer på syndsproblemet.

Gud er kærlighed (1 Joh 4,7.8), og alt, hvad han gør, udspringer af kærlighed (Jer 31,3). Kærlighed kan ikke gennemtvinges, for, som Ellen White formulerer det, “Kærlighed kan kun vækkes med kærlighed” (Jesu liv, s. 9). Uden mulighed for at vælge til eller fra kan vi ikke elske, og uden at elske og blive elsket bliver vi aldrig lykkelige. Med kærlighed søger Gud at vinde os over på sin side, og han løser konflikten mellem godt og ondt på en måde, som sikrer, at det onde aldrig mere opstår. Hans håndtering af situationen vil én gang for alle vise hele universet, at det udelukkende er for vores skyld, at Gud handler, som han gør. Det, der sker omkring os, giver så meget mere mening, når vi ser det på baggrund af konflikten mellem det gode og det onde, og vores tillid til Guds altoverskyggende kærlighed giver os al mulig grund til at tro, at det gode i sidste ende vil overvinde det onde.

Denne uges bibelstudie tager udgangspunkt i Mod en bedre fremtid kapitel 29-30.

### Ugens tekster
Åb 12,7-9; Ez 28,12-15; Es 14,12-14; 1 Mos 3,15; Joh 17,25-26