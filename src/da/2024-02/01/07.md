---
title:  Til videre studium
date:   05/04/2024
---

“Ved at udvise Satan af himlen beviste Gud sin retfærdighed og bevarede sin trones ære. Men da mennesket havde syndet ved at tro på den frafaldne ånds bedrag, viste Gud sin kærlighed ved at lade sin enbårne søn dø for den faldne slægt. Guds karakter åbenbares i forsoningen. Korsets vældige vidnesbyrd beviser for hele universet, at det var ganske uberettiget, at Lucifer gav Guds styre skylden for sin synd” (Ellen White, Mod en bedre fremtid, s. 405).

“Golgatas kors, der viser, at loven er uforanderlig, forkynder for hele universet, at syndens løn er død. Frelserens sidste ord: ‘Det er fuldbragt!’ fik dødsklokken til at ringe over Satan. Da blev den store strid, der havde varet så længe, afgjort, og det ondes endelige udslettelse var sikret. Guds søn gik ind ad dødens port, ’for at han med sin død skulle gøre ham magtesløs, som har dødens magt, nemlig Djævelen’ (Hebr 2,14)” (Ellen White, Mod en bedre fremtid, s. 407).

**Spørgsmål til drøftelse**

`Hvorfor skabte Gud Lucifer med en fri vilje, hvis han på forhånd vidste, at han ville gøre oprør? Og hvorfor udslettede Gud ham ikke straks, da han satte sig for at modarbejde Gud? Hvorfor er den interesse, hvormed det øvrige univers følger med i Guds frelsesplan (1 Pet 1,12; Åb 5,13;16,7) væsentlig for vores forståelse af den kamp, der udspiller sig mellem det gode og det onde?`

`Hvilken/hvilke årsager kan du finde til, at Jesus døde på korset? Handlede det udelukkende om at tilbagevise Satans anklager og vise, hvem Gud er? Var det for at betale prisen for synd og derved løskøbe os? Drøft jeres tanker om de spørgsmål og find bibelske begrundelser for jeres konklusioner.`

`Hvad henviser udtrykket “den store strid” eller “konflikten mellem det gode og det onde” til? Drøft forskellige aspekter af konflikten og tal om, hvordan denne uges bibelstudium relaterer til dit liv.`

`Hvilke bibeltekster henviser til den konflikt, der raser bag kulisserne? (se f.eks. Job kap 1 og 2 samt Ef 6,12). Hvordan er Adventistkirkens forståelse af konflikten unik?`