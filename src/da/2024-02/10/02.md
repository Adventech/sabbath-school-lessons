---
title:  Spiritualismens fatale konsekvenser
date:   02/06/2024
---

Løgnen om, at døden blot er begyndelsen på et nyt liv, er baseret på læren om sjælens udødelighed. Det er en hedensk tanke, kristendommen tog til sig i forsøget på at komme den brede romerske befolkning i møde. “Teorien om sjælens udødelighed er en af de falske læresætninger, som romerkirken har lånt fra hedenskabet og gjort til en del af den kristne tro” (Ellen White, Mod en bedre fremtid, s. 443).

`Hvad siger dette vers om sjælens påståede udødelighed? Matt 10,28`

Gud forbød okkult praksis af enhver art i Israel. Ingen, “der driver spådomskunst … tager varsler … spørger dødemanere eller sandsigere til råds eller søger orakel hos de døde“, måtte findes iblandt dem (5 Mos 18,10-11). Faktisk skulle de stenes til døde. Straffen kan forekomme unødigt hård, men hensigten var at beskytte Israel mod afgudsdyrkelse.

Trolddom er dæmonisk og leder væk fra Gud. Forholdet til Gud erstattes med noget, der aldrig kan tilfredstille hjertets dybeste længsler, og med spiritualismen forsøger Satan at fastholde mennesker i et jerngreb. Jesus, derimod, sætter fanger fri, og løser ved sin nåde og kraft de lænker, der binder os til det onde.

`Hvad siger disse vers om døden og om muligheden for at kommunikere med de døde? Præd 9,5; Job 7,7-10; Es 8,19-20`

Troen på, at de døde farer til himmels, når de dør, er ubibelsk, men har ikke desto mindre ligesom helligholdelse af søndagen slået så dybe rødder indenfor kristendommen, at det er meget vanskeligt for mennesker at slippe den. I et forsøg på at retfærdiggøre denne tro, klynger man sig til ganske få bibelvers taget ud af kontekst. Men når det gælder Satans bedrag er sådanne mennesker særdeles sårbare.

`Hvilke erfaringer har du gjort dig mht. at forklare de dødes tilstand til andre kristne? Hvordan får vi skabt en dialog, der kan rykke ved fastlåste tankemønstre?`