---
title:  Håb trods trængsler
date:   23/06/2024
---

`Hvad kommer der til at ske umiddelbart inden Jesu genkomst? Åb 22,11-12; Dan 12,1-2; Jer 30,5-7`

Efter prøvetiden følger der “en trængselstid, som der ikke har været magen til, så længe folkeslag har været til” (Dan 12,1). Johannes’ Åbenbaring kapitel 16 beskriver de sidste syv plager, men ligesom de plager, der i sin tid ramte Egypten, vil de ikke ramme Guds folk. Læg mærke til løftet i Daniels bog: “På den tid skal dit folk blive reddet, alle der er indskrevet i bogen” (Dan 12,1). Det er “livets bog,” der her henvises til (se Fil 4,3; Åb 13,8; 20,12.15; 22,19), hvor navnene står på dem, hvis liv er overgivet til Jesus. (Åb 3,5).

`Hvordan forbereder vi os på trængselstiden? 1 Joh 3,1-3; Joh 8,29; 13,30`

Når trængselstiden kommer, er der ikke noget, der kan vriste Guds folk ud af det nære forhold, som de har til Jesus. De er helt opslugt af ønsket om at glæde ham, og takket være det, som Helligånden gør i deres liv, vil de være rene, ligesom han er ren. Satans løgne var på ingen måde tiltrækkende for Jesus, og det vil de heller ikke være for Guds folk, hvis liv afspejler hans.

`Hvilke forsikringer giver Gud os, hvad trængselstiden angår? Sl 27,5; Sl 91,1-11; Åb 3,10-12`

Der er nogle, der har misforstået, hvad det vil sige, at vi i trængselstiden står uden en talsmand. Når alle har truffet deres endelige valg for eller imod ham, træder Jesus ud af helligdommen, men det betyder ikke, at vi står alene og må klare os selv. Jesus er med os altid (Matt 28,20). Tro er tillid til det, som vi ikke ser, også når alt omkring os ramler. I trængselstiden styrkes vores tro og vores længsel efter evigheden. Vi vil kun have et for øje, nemlig udsigten til i al evighed at være sammen med Jesus.