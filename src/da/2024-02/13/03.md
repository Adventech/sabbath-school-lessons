---
title:  Når Jesus kommer igen
date:   24/06/2024
---

`Hvilke opmuntringer finder vi i disse vers, når vi ved, at der er vanskelige tider forude? Joh 14,1-3; Tit 2,11-14`

“Jeres hjerte må ikke forfærdes,” sagde Jesus. Han vil aldrig svigte eller forlade os, tværtimod, han gør en plads rede til os, så vi evigt kan være der, hvor han er. Verden, som den ser ud nu, er ikke vores hjem, og vi har noget bedre i vente. Hvert 25. vers i Det Nye Testamente nævner Jesu genkomst. Trods undertrykkelse og dødstrusler fra statsmagt og statsreligion fylder løftet om Kristi komme os med håb – det samme håb, som Guds trofaste folk til alle tider har holdt fast ved.

`Hvordan beskrives reaktionen hos hhv. de frelste og de fortabte i disse vers? Hvorfor ser de så forskelligt på situationen? Åb 6,15-17; Es 25,8-9`

De onde står ansigt til ansigt med syndens frygtelige konsekvenser, mens de frelste er forvisset om, at de står under den nådige Guds beskyttelse. Oprør mod Gud ender i frygt, skyldfølelse, fordømmelse og evig fortabelse. De, derimod, der tager imod Guds frelsende nåde, finder tilgivelse og fred og glæder sig til at tilbringe evigheden med Kristus.

`Hvad er de forsløstes respons på den frelse, som de har modtaget kvit og frit i Kristus? Åb 15,3; 19,7`

“Kristi kors vil være indeholdt i de frelstes viden og sang i al evighed. I den herliggjorte Kristus vil de se den korsfæstede Kristus . . . Det vil altid vække universets undren og tilbedelse, at alverdens skaber skulle lægge sin herlighed bort og ydmyge sig af kærlighed til mennesket” (Ellen White, Mod en bedre fremtid, s. 528).

`Læg nøje mærke til forløbet i disse vers. Hvad siger dette forløb om det sidste slag i kampen mellem det gode og det onde og Kristi endelige sejr? Åb 12,17; 17,13-14; Åb 19,11-16`