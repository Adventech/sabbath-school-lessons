---
title:  Mod
date:   23/04/2024
---

`Hvad er det bærende princip i alle tre tekster? ApG 5,28-32; Ef 6,10-12; Åb 3,11`

Ansporet af Det Nye Testamentes beretninger om tro og mod var valdenserne og reformatorerne kendetegnet ved deres aldrig svigtende loyalitet over for Gud, deres konsekvente lydighed mod hans ord, og deres insisteren på, at Kristus og ikke paven var herre og konge i deres liv.

Med Peter og apostlene kunne de sige: “Man bør adlyde Gud mere end mennesker.” De tog Paulus’ ord til sig: “Vær stærke i Herren og i hans mægtige styrke.” Og de fulgte Jesu råd: “Hold fast ved det, du har, for at ingen skal tage din sejrskrans” (Åb 3,11). Disse trofaste mænd og kvinder havde mod til at trodse romerkirkens traditioner og holde fast ved det, som Gud har åbenbaret i sit ord.

Som nogle af de første lykkedes det valdenserne at erhverve sig Bibelen på deres eget sprog. Jean Leger, som selv udarbejdede håndskrevne kopier af Bibelen, beskriver, hvordan valdenserne forskanset i bjergene i Sydfrankrig og det nordlige Italien systematisk lavede afskrifter af Bibelen. Fra en tidlig alder opfordrede forældre deres børn til at lære lange passager udenad, og unge mennesker rejste Europa tyndt forklædt som handelsrejsende for i al hemmelighed at sprede Guds ord. De, der blev optaget på universiteter og højere læreanstalter, benyttede sig ligeledes af enhver lejlighed til at dele de bibelske sandheder med deres medstuderende. Når de ved Helligåndens hjælp fornemmede, at den, som de talte med, var modtagelig og havde et ægte ønske om kende Gud, betroede de dem udvalgte passager af de dyrebare håndskrifter. Selvom de langtfra forstod alt, hvad de læste i Guds ord, sørgede de ikke desto mindre for med livet som indsats at formidle og bevare Guds ord i generationer.

“Retfærdiges sti er som lysskæret, der bliver lysere, til dagen er på sit højeste” (Ordsp 4,18). Ifølge Salomo oplyses den vej, ad hvilken Gud leder sine børn, kun gradvist af solens stråler, for efter lang tid i mørket, tager det tid for øjnene at vænne sig til lyset. Da et tykt åndeligt mørke i århundreder havde omsluttet jorden, sørgede Gud for, at der var mænd og kvinder, som ikke stillede sig tilfreds, men i deres iver efter at lære mere fortsatte med at stille spørgsmål.

`Hvordan kan vi være lys for dem omkring os?`