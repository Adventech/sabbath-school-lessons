---
title:  Trofasthed
date:   20/04/2024
---

> <p>Ugens vers</p>
> “Og ligesom Moses ophøjede slangen i ørkenen, sådan skal Menneskesønnen ophøjes, for at enhver, som tror, skal have evigt liv i ham” (Joh 3,14-15).

**Introduktion**

I det 1. og 2. årh. e.Kr. var Smyrna (i dag kystbyen Izmir i Tyrkiet) en blomstrende handelsby med nære bånd til Rom og et indbyggertal på omkring 100.000.

En gang årligt forventedes det af samtlige borgere i byen, at de brændte røgelse til ære for de romerske guder. Men en betydelig del af den voksende kristne menighed nægtede at deltage. Polycarp, som var en af menighedslederne på den tid, blev brændt på bålet på byens torv, fordi han nægtede at forråde Jesus, og da man forlangte, at han afsværgede sin tro på Kristus, sagde han: “I 86 år har jeg tjent ham, og han har aldrig gjort mig noget ondt. Hvordan skulle jeg kunne tale ondt om min konge og frelser?”

I tidens løb er der ikke så få mænd og kvinder, der som han villigt er gået i døden fremfor at opgive deres tro på Kristus, og deres trofasthed har været en vedvarende kilde til inspiration for kristne overalt og til alle tider. I denne uge vil vi se nærmere på nogle af de bibelske principper, der motiverede valdenserne og reformatorer som Hus og Hieronymus til med livet som indsats at forblive tro mod Gud, når Romerriget og senere den romerske kirke med paven i spidsen forsøgte at få dem til at afskrive deres tro.

Denne uges bibelstudie tager udgangspunkt i Mod en bedre fremtid kapitel 4-6.

### Ugens tekster
Dan 7,23-25; Åb 12,6.14; Jud 1,3-4; Åb 2,10; ApG 5,28-32; Sl 19,8-12; 1 Joh 5,11-13