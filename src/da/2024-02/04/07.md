---
title:  Til videre studium
date:   26/04/2024
---

“Gud skænkede disse mænd stort lys og afslørede mange af Roms vildfarelser for dem. De fik dog ikke alt det lys, som skulle gives verden. Ved hjælp af disse tjenere førte Gud folket ud af romerkirkens mørke; men store hindringer skulle overvindes, og Herren ledte dem skridt for skridt, efterhånden som de kunne klare det. De var ikke parate til at få alt lyset på én gang. Havde de fået det, ville de blot have vendt sig bort fra det. Derfor åbenbarede Gud det for dem lidt efter lidt, efterhånden som folket blev i stand til at modtage det. Fra århundrede til århundrede skulle der fremstå andre trofaste mænd, som ville lede folket fremad på reformationens vej” (Ellen White, Mod en bedre fremtid, s. 84-85).

“I et andet brev til en præst, som havde antaget evangeliet, skrev Hus med stor ydmyghed om sine egne fejl. Han skrev, at han ‘havde følt glæde ved at gå kostbart klædt, og at han havde brugt nogle timer med ligegyldige beskæftigelser.’ Han tilføjede disse rørende formaninger: ‘Måtte Guds ære og sjæles frelse optage dit sind og ikke besiddelse af godser og gods. Vogt dig for at pryde dit hus mere end din sjæl, og vis frem for alt omhu for din åndelige opbyggelse. Vær from og ydmyg over for de fattige, og hengiv dig ikke til frådseri. Hvis du ikke forbedrer dit liv og afstår

fra overflødigheder, er jeg bange for, at du vil blive alvorligt straffet, ligesom jeg selv’” (Ellen White, Mod en bedre fremtid, s. 86-87).

**Spørgsmål til drøftelse**

`Hvorfor åbenbarer Gud sandheden gradvist?`

`Hvordan hænger de gamle sandheder sammen med nye sandheder, som Gud åbenbarer i dag? Kan nyt lys stå i kontrast til allerede eksisterende lys?`

`Overalt i verden findes misforhold mellem fremherskende samfundsnormer og det, som Bibelen lærer. Hvordan oplever I dette, og hvordan kan I som menighed møde denne udfordring?`

`Hvordan kan vi udvise respekt for andres holdninger og værdier og samtidig holde fast ved vores egen overbevisning? Hvordan kan vi være gode naboer og samfundsborgere uden at tilegne os omgivelsernes moralkodeks?`

`Hvad tænker du om det, som Jan Hus udtrykker i sit brev?`