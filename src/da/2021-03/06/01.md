---
title:  Hvile i familien
date:  31/07/2021
---

> <p>Ugens vers</p>
> ”Mine kære, når I nu ved dette på forhånd, så tag jer i agt for at blive revet med af frække menneskers vildfarelse og miste fodfæstet, men voks i nåde og erkendelse af vor Herre og frelser, Jesus Kristus. Æren er hans både nu og til evighedens dag! Amen“ (2 Pet 3,17-18).

**Introduktion**

Den unge mand studerede nøje horisonten. Til sidst fik han øje på dem. I mange dage havde han været på udkig efter sine brødre. Da de nærmede sig, vinkede han og råbte til dem, men deres ansigter var fulde af vrede. Hans egne brødre ønskede virkelig at slå ham ihjel. Hvis det ikke var for Ruben, ville der måske ikke have været en historie at fortælle. Ruben overbeviste de andre til kun at give Josef en lærestreg og smide ham ned i en tør brønd. Senere fik Juda den gode ide at komme af med ham og tjene lidt på det også ved at sælge ham til nogle slavehandlere, som kom forbi.

Hvilket godt eksempel på en dysfunktionel familie!

Vi har mulighed for at vælge mange ting i vores liv, men ikke vores egen familie. Ingen er fuldkommen, og ingen af os har en fuldkommen familie eller fuldkomne familieforhold. Nogle af os er velsignede med forældre, søskende og andre familiemedlemmer, som genspejler Guds kærlighed, men mange må nøjes med mindre end det ideelle. Familierelationer er ofte komplicerede og smertefulde, og vi bliver urolige, sårede og kuede under tunge følelsesmæssige byrder, som vi dernæst bebyrder andre med.

Hvordan kan vi finde Guds hvile i dette område af vores liv? I denne uge vil vi studere beretningen om Josef og hans familiebånd for at se, hvordan Gud griber ind for at hele og bringe følelsesmæssig hvile på trods af dårligt fungerende familierelationer.

**Ugens tekster**

- 1 Mos 34
- Hebr 11,17-22
- 5 Mos 4,29
- 1 Joh 3,1-2
- 1 Mos 39
- Ef 6,1-13