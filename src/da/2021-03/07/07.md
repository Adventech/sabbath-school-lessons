---
title:  Til videre studium
date:  13/08/2021
---

”Ligesom Josef blev solgt til hedningerne af sine egne brødre, således blev Kristus solgt til sine bitreste fjender af en af sine disciple. Ligesom Josef blev falsk anklaget og kastet i fængsel på grund af sin uskyld, således blev Kristus foragtet og forkastet, fordi hans retfærdige, selvfornægtende liv var en bebrejdelse mod synden. Selv om han ikke var skyldig i nogen uret, blev han dømt på falske vidners udsagn. Josefs tålmodighed og ydmyghed under uretfærdighed og undertrykkelse, hans villighed til at tilgive og hans ædle storsind over for sine halvbrødre, er et forbillede på Frelserens holdning, da han i tavshed udholdt onde menneskers ondskab og forhånelser. Den reflekterer Jesu tilgivelse, ikke alene af morderne, men af alle, der kommer til ham for at bekende deres synder og bede om tilgivelse“ (Ellen White, Patriarker og profeter, s. 121).

”Der er ingen undskyldning for et uforsonligt sind. Den, der er ubarmhjertig mod andre, viser, at han ikke selv har fået del i Guds tilgivende nåde. Når Gud tilgiver, drages den fejlende nær til hans uendeligt kærlige hjerte. Hans guddommelige barmhjertigheds strømme flyder ind i hans sjæl, og gennem ham går de ud til andre. Den kærlighed og nåde, som Kristus åbenbarede i sit eget dyrebare liv, vil vise sig hos dem, som får del i hans nåde“ (Ellen White, Lys over hverdagen, 2. bd., s. 44).

**Spørgsmål til drøftelse**:

`1.	”Ikke at tilgive er som at drikke gift i håbet om, at den anden person vil dø.“ Hvad betyder denne udtalelse?`

`2.	Hvilken hensigt havde Josef med at udarbejde så omfattende planer, inden han afslørede, hvem han var? Hvilken virkning havde det på ham selv og på hans brødre?`

`3.	Josefs tjenere må have kendt til planerne med Josefs brødre (1 Mos 44,1-12). Hvordan påvirker tilgivelse dem, der ser på?`

`4.	”Gud leder aldrig sine børn anderledes, end de ville vælge at blive ledt, hvis de fra begyndelsen kunne se afslutningen og se, hvor enestående Guds formål er med den gerning, de udfører som hans medarbejdere“ (Ellen White, Jesu liv, s. 155). Tænk over dit eget liv, når du læser dette citat. Hvordan kan en forståelse af denne udtalelse hjælpe os til at arbejde os igennem mange af de prøvelser og kampe, vi møder?`