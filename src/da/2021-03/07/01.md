---
title:  Hvile, relationer og genoprettelse
date:  07/08/2021
---

> <p>Ugens vers</p>
> ”Vær nu ikke bedrøvede og skamfulde over, at I solgte mig hertil. Gud har sendt mig i forvejen til livets opretholdelse“ (1 Mos 45,5).

**Introduktion**

En mand stod anklaget for seksuelt overgreb på en kvinde. Hun identificerede ham blandt en række mænd, som politiet havde stillet op. Selv om beviser gjorde hans skyld tvivlsom, var kvinden urokkelig i sin anklage om, at ”Johnny“ var den skyldige.

Så Johnny blev sat i fængsel, hvor han hentærede i 14 år for en forbrydelse, han ikke havde begået. Kun da DNA-beviser frifandt ham, indså kvinden, ”Joan“, sin frygtelige fejltagelse.

Joan ønskede at møde Johnny efter hans løsladelse. Hvad ville denne mand, som havde lidt så meget, gøre, når han stod ansigt til ansigt med den kvinde, som havde ødelagt så mange år af hans liv?

Hun sad i et værelse og ventede på, at han skulle komme. Da han kom, og de så hinanden i øjnene, brød Joan i gråd.

”Johnny bøjede sig ned og tog mine hænder, så på mig og sagde: ‘Jeg tilgiver dig.’ Jeg kunne ikke tro det. Her var den mand, som jeg havde hadet, og som jeg havde ønsket skulle dø. Men nu sagde han til mig, at han tilgav mig, som havde gjort ham så meget ondt. Det var i det øjeblik, at det begyndte at gå op for mig, hvad nåde virkelig er. Og kun da begyndte jeg at heles og finde sand hvile.“

I denne uge skal vi se på tilgivelse, og hvad den kan gøre med hvileløse menneskehjerter.

**Ugens tekster**

- 1 Mos 42,7-20
- Matt 25,41-46
- 1 Mos 42,21-24
- 1 Mos 45,1-15
- Luk 23,23,34
- 1 Mos 50,15-21