---
title:  Hvileløs og oprørsk
date:  03/07/2021
---

> <p>Ugens vers</p>
> ”Alt dette skete med dem, for at de skulle være advarende eksempler, og det blev skrevet for at vejlede os, til hvem tidernes ende er nået“ (1 Kor 10,11).

**Introduktion**

Igennem århundreder har mange mennesker rapporteret, at hunde og andre husdyr opfører sig besynderligt og uroligt lige før store jordskælv.

Videnskabsmænd har nu fastslået, at dyr er i stand til at opfatte de første seismiske bølger i et jordskælv, de såkaldte trykbølger, som kommer før de sekundære rystelser. Det forklarer måske, hvorfor man har oplevet, at dyr har været forvirrede eller urolige, lige før jorden begynder at ryste. Nogle dyr, som fx elefanter, kan mærke lavfrekvente lydbølger og vibrationer fra et kommende jordskælv, hvor mennesker slet intet opfatter.

Nogle få minutter inden et jordskælv med en størrelsesorden på 5,8 ramte Washington D.C. området den 23. august 2011 begyndte nogle af dyrene i Smithsonian Institution’s National Zoo at opføre sig mærkeligt. Blandt dem var lemurerne, som begyndte at udstøde høje kaldelyde 15 minutter, inden jorden begyndte at ryste.

I denne uge skal vi se nogle eksempler på mærkelig hvileløs menneskelig opførsel. Den skyldtes ikke en kommende naturkatastrofe som et jordskælv, men snarere faldne menneskers grundlæggende synd, fordi de ikke hvilede i det, Kristus tilbyder alle, der kommer til ham i tro og lydighed.

**Ugens tekster**

- 4 Mos 11,1-33
- 4 Mos 12,1-13
- 4 Mos 13,27-33
- 4 Mos 14,1-23
- 1 Kor 10,1-11
- 4 Mos 14,39-45