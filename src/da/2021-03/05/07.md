---
title:  Til videre studium
date:  30/07/2021
---

”Når du oplever, at din opgave er svær, når du klager over vanskeligheder og prøvelser, når du siger, at du ikke har kraft til at modstå fristelser, at du ikke kan sejre over utålmodighed, og at kristenlivet er tungt, kan du være sikker på, at du ikke bærer Kristi åg. Du bærer en anden herres åg“ (Ellen White, Child Guidance, s. 267).

”Der er brug for en konstant agtpågivenhed og inderlig, kærlig overgivelse, men det vil komme helt naturligt, når sjælen opretholdes af Guds kraft gennem tro. Vi kan absolut intet udrette for at gøre os værdige til guddommelig gunst. Vi må slet ikke stole på os selv eller vores gode gerninger, men når vi som faldne, syndige mennesker kommer til Kristus, kan vi finde hvile i hans kærlighed. Gud vil tage imod enhver, der kommer til ham og stoler helt og fuldt på den korsfæstede frelsers fortjeneste. Kærlighed vil skabes i hjertet. Måske opstår der ingen ekstatisk følelse, men der vil være en blivende, fredfyldt tillid. Enhver byrde er let, for det åg, som Kristus lægger på os, er let. Pligt bliver en glæde og offer en fryd. Den sti, der før syntes skjult i mørke, bliver oplyst af stråler fra Retfærdighedens Sol. Det er at vandre i lyset, ligesom Kristus er i lyset“ (Ellen White, Faith and Works, s. 38-39).

**Spørgsmål til drøftelse**:

`1.	Kan du huske fra din vandring med Jesus, da du endelig overgav dig til ham? Del evt. det øjeblik med klassen og fokuser især på, hvad der fik dig til at overgive dig.`

`2.	Studer Jesu bøn i Matt 11,25-57 og drøft i klassen, hvordan vi får kendskab til Guds nåde. Hvorfor har Gud skjult frelsesplanen (”dette“) for vise og forstandige og åbenbaret det for umyndige?`

`3.	Hvordan kan vi rent praktisk hjælpe dem, vi møder, som kæmper med deres byrder, til at komme til Jesus og finde hvile?`

`4.	Tænk grundigere over tanken om at være ”sagtmodig og ydmyg af hjertet.“ Er det ikke skadeligt for et menneskes selvværd? Bør vi ikke synes godt om os selv? Gælder dette ikke specielt for dem, der i forvejen kæmper med mangel på selvtillid? Hvordan kan korset og det, det repræsenterer, hjælpe os til at forstå, hvad Jesus mener med at være ”sagtmodig og ydmyg“? Hvorfor er sagtmodighed og ydmyghed den eneste rigtige holdning at have, når vi betragter korset og dets betydning.`