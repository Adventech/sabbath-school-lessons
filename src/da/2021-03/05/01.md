---
title:  ”Kom til mig…“
date:  24/07/2021
---

> <p>Ugens vers</p>
> ”Kom til mig, alle I, som slider jer trætte og bærer tunge byrder, og jeg vil give jer hvile“ (Matt 11,28).

**Introduktion**

”Kom til mig, alle I, som slider jer trætte og bærer tunge byrder, og jeg vil give jer hvile.“

Hvilket vidunderligt løfte Jesus giver os her. Hvem af os har ikke til tider følt, at vi bar tunge byrder, måske ikke så meget på grund af vores arbejde, selv om det også ofte er tilfældet, men på grund af selve tilværelsens slid? Jesus siger til os, at han ved, hvad vi går igennem, og han kan hjælpe os, hvis vi vil lade ham gøre det.

Efter at Jesus beder os om at tage hans åg på os, siger han: ”For mit åg er godt, og min byrde er let“ (Matt 11,30). Han sige med andre ord: ”Fjern alle de åg og byrder, I bærer på og giv dem til mig. Tag så i stedet mit åg på jer, for mit er meget lettere at bære.“

Hvordan kan vi opleve den hvile, som Jesus taler om? Vi lever trods alt i en verden, hvor Gud efter Adams fald sagde: ”I dit ansigts sved skal du spise dit brød“ (1 Mos 3,19). Vi ved altså, hvad det vil sige at slide og bære byrder, som kan synes for tunge at bære, i hvert fald på egen hånd.

**Ugens tekster**

- Matt 11,20-30
- Matt 5,5
- 5 Mos 18,15
- Gal 5,1
- 2 Mos 18,13-22
- Gal 6,2