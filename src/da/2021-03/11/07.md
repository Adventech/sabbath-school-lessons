---
title:  Til videre studium
date:  10/09/2021
---

”Vi er ikke altid villige til at komme til Jesus med vores prøvelser og vanskeligheder. Nogle gange udøser vi vores problemer for menneskelige ører og fortæller om vores plager til dem, som ikke kan hjælpe. Vi forsømmer at overgive alt til Jesus, som er i stand til at forandre vores triste vej til glædens og fredens stier. Selvfornægtelse og selvopofrelse ophøjer korset og Jesu sejr. Guds løfter er meget dyrebare. Vi må studere hans ord, hvis vi ønsker at kende hans vilje. Når de inspirerede ord bliver nøje studeret og omsat i handling, vil de lede vores fødder på en tydelig sti, hvor vi kan gå uden at snuble. Hvor ville jeg ønske, at alle, både præster og folket, ville bringe deres byrder og frustrationer til Jesus, som venter på at modtage dem og på at give dem fred og hvile! Han vil aldrig svigte dem, der sætter deres lid til ham“ (Ellen White, The Signs of the Times, 17. marts 1887, s. 161).

”Kan I … unge med glæde, håb og forventning se frem til den tid, hvor Herren, jeres retfærdige dommer, vil fremsige jeres navne for Faderen og de hellige engle? Den allerbedste forberedelse, I kan gøre for Jesu andet komme, er at hvile med en fast tro på den store frelse, som han bragte os ved sit første komme. I må tro på Kristus som jeres personlige frelser“ (Ellen White, Our High Calling, s. 368).

**Spørgsmål til drøftelse**:

`1.	Hvad gør sabbatten så speciel, at den bliver et billede på Guds himmelske hvile for sit folk og en forsmag på evigheden?`

`2.	Forsoning betyder forligelse og viser os vejen tilbage til Gud. Tænk over ordene fra Rom 5,11: ”Og ikke alene det, vi har også vores stolthed i Gud ved vor Herre Jesus Kristus; ved ham har vi nu fået forligelsen.“ Hvad betyder det at blive forliget med Gud, og hvilken forskel har denne forligelse gjort for dit liv?`

`3.	Hvordan kan vi undgå at gå op i småting fremfor det, der virkelig betyder noget i vores kristenliv? Hvad kan holde os fokuseret på det store billede i Guds ord?`

`4.	Tænk over alle de fejl og den manglende tro, som vi ser hos Israels børn under ørkenvandringen. Vores udfordringer er anderledes. Er der alligevel fælles træk mellem deres og vores udfordringer? Hvordan kan vi i vores kristne vandring lære af deres fejl?`