---
title:  Roden til rastløshed
date:  10/07/2021
---

> <p>Ugens vers</p>
> ”For hvor der er misundelse og selvhævdelse, dér hersker der uorden og alt muligt ondt“ (Jak 3,16).

**Introduktion**

Aspetræer er meget smukke og kan blive op til 30 meter høje. De trives i koldt klima med kølige somre. Træets ved bruges til møbler og også til at lave tændstikker og papir. Hjorte og andre dyr spiser ofte de unge aspetræer i hårde vintre, da deres bark indeholder mange næringsstoffer. Aspetræer har brug for meget sol, og de vokser hele tiden, også om vinteren. Dette gør dem til et vigtigt vinterfoder for forskellige dyr.

Men aspetræer er mest kendt for, at de har et af de største rodsystemer i planteverdenen. Rødderne breder sig ved underjordiske rodskud og danner kolonier, der hurtigt kan komme til at dække et stort område. Individuelle aspetræer kan blive op til 150 år gamle, men det store underjordiske rodnet kan leve i mange tusinde år.

I denne uges studium ønsker vi at opdage nogle af de rødder, der får os til at blive rastløse. Der er meget, som kan forhindre os i at finde sand hvile i Jesus. Noget af det er indlysende og kræver ikke stor opmærksomhed. Andet er mindre indlysende for os og er lidt ligesom aspetræernes store, usynlige, underjordiske rodsystem. Vi er ikke altid klar over, hvilke af vores holdninger og handlinger, som adskiller os fra vores frelser.

**Ugens tekster**

- Matt 10,34-39
- Luk 12,13-21
- Fil 2,5-8
- Luk 22,14-30
- Matt 23,1-13