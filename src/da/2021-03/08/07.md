---
title:  Til videre studium
date:  20/08/2021
---

”Med den konstante forandring i vores vilkår kommer der forandringer i vores erfaring, og under disse forandringer bliver vi enten begejstrede eller deprimerede. Men forandringen i vores vilkår har ikke magt til at forandre Guds forhold til os. Han er den samme i går, i dag og i al evighed. Og han beder os om at have urokkelig tillid til hans kærlighed“ (Ellen White, In Heavenly Places, s. 120).

”Bliv ved med at se hen til Jesus, opsende stille bønner i tro og gribe fat i hans styrke, hvad enten du føler det eller ej. Gå fremad, som om hver bøn, der er bedt, er nået frem til Guds trone og besvaret af ham, hvis løfter aldrig svigter. Gå fremad med sang og syng lovpris til Gud i dit hjerte, selv om du er deprimeret og har en følelse af tungsind og bedrøvelse. Jeg kan fortælle dig af egen erfaring, at der vil komme lys. Glæde vil blive os til del, og tågen og skyerne vil forsvinde. Vi vil gå fra skyggernes og mørkets knugende magt ind til hans nærheds klare solskin“ (Ellen White, Selected Messages, 2. bd., s. 242-243).

**Spørgsmål til drøftelse**:

`1.	Det kan ofte være vanskeligt at hjælpe en, der lider af en mental sygdom. Hvad kan din lokale menighed gøre for at lære, hvordan I bedre kan hjælpe mennesker, der lider af depression?`

`2.	Vi kæmper ofte med at være åbne og ærlige over for Gud. Læs nogle kapitler Salmernes Bog og læg mærke til, hvor åbne og ærlige forfatterne var over for Gud. Hvordan kan vi udvikle en atmosfære af åbenhed og ærlighed i vores lokale menighed?`

`3.	Bøn kan ofte være vanskelig, når vi er deprimerede. Hvordan kan forbøn hjælpe dem, der ikke er i stand til at bede for sig selv?`

`4.	Hvorfor er det vigtigt at huske, at tro ikke er følelser? Bare fordi vi er deprimerede, nedtrykte, bange og bekymrede, betyder det ikke, at vi mangler tro eller tillid til Gud. Det betyder kun, at vi i øjeblikket er deprimerede, nedtrykte, bange og bekymrede, ligesom alle på et eller andet tidspunkt har været det. Hvordan kan vi lære i sådanne perioder i vores liv at række ud i tro og have forbindelse med andre, uanset hvor vanskeligt det synes?`

`5.	Hvilket håb kan du finde i beretningen om den lamme, især hvis syndige vaner har ført til sygdom i dit liv?`