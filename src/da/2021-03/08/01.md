---
title:  Fri til at hvile
date:  14/08/2021
---

> <p>Ugens vers</p>
> ”Herren er mit lys og min frelse, hvem skal jeg da frygte? Herren er værn for mit liv, hvem skal jeg da være bange for?“ (Sl 27,1).

**Introduktion**

Mange af de mennesker, Jesus mødte, mens han arbejdede på jorden, var syge og nogle gange dødssyge. De flokkedes om Jesus for at blive helbredt og finde hvile fra deres lidelser. Og de fik det altid.

Nogle gange sagde han kun et ord, og de blev helt raske. Andre gange rørte han ved de syge, og de blev mirakuløst helbredt. Af og til sendte han dem af sted, og helbredelsen skete, mens de var på vej. Jesus helbredte mænd, kvinder, børn, jøder, ikke-jøder, rige, fattige og beskedne. De værste tilfælde af spedalskhed og blindhed var ikke uden for hans rækkevidde. Han helbredte også dem, der var ramt af den allerværste ”sygdom“, nemlig døden.

I denne uge skal vi se på to meget forskellige eksempler på helbredelse. I det ene var den syge så hårdt ramt, at han ikke engang var i stand til at komme til Jesus på egen hånd. Hans symptomer var tydelige for alle. I det andet eksempel var der ingen tydelige symptomer. Men i begge tilfælde skete helbredelsen på Guds måde og til hans tid.

Når vi studerer hvile fra smerte og lidelse, vil vi også overveje det spørgsmål, som vi alle på et eller andet tidspunkt i vores kristenliv har mødt. Hvad sker der, når vores bøn om helbredelse ikke bliver besvaret?

Hvordan finder vi da hvile?

**Ugens tekster**

- Mark 2,1-12
- 1 Kong 18
- 1 Kong 19,1-8
- Matt 5,1-3
- Es 53,4-6
- 2 Kong 2,11