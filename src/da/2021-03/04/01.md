---
title:  Hvilens pris
date:  17/07/2021
---

> <p>Ugens vers</p>
> ”Skab et rent hjerte i mig, Gud, giv mig på ny en fast ånd!“ (Sl 51,12).

**Introduktion**

Mange mennesker virker desperate efter at finde en smule fred og ro. De er også villige til at betale for det. I mange storbyer er der internet-frie rum, som kan lejes på timebasis. Reglerne er strenge: ingen støj, ingen besøgende. Mennesker er villige til at betale for at kunne sidde i fred og kun tænke eller tage sig en lur. I mange lufthavne kan man leje sovekabiner. Støjreducerende høretelefoner er også meget populære. Der findes til og med lærredshætter, eller sammenklappelige private værn, som man kan trække ned over hovedet og kroppen for at få en kort pause på arbejdspladsen.

Sand hvile koster også noget. Selv om spindoktorerne inden for selvhjælpsmedierne ønsker at få os til at tro, at vi kan bestemme vores egen skæbne, og at hvile blot er et spørgsmål om valg og planlægning, indser vi, når vi skal være helt ærlige, at vi ikke er i stand til selv at skabe sand hvile for vores hjerte. Augustin, en af kirkefædrene i det fjerde århundrede, skrev kortfattet i sin berømte bog Bekendelser, da han tænkte over Guds nåde: ”Du har skabt os til dig selv, og vores hjerter er hvileløse, indtil de finder hvile i dig.“

I denne uge skal vi kort betragte Davids liv. Han omtales som manden efter Guds hjerte, og vi skal se, hvordan han opdagede, hvad Guds sande hvile koster.

**Ugens tekster**

- 2 Sam 11,1-27
- 2 Sam 12,1-23
- 1 Mos 3,1-8
- 1 Joh 1,9