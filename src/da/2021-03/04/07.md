---
title:  Til videre studium
date:  23/07/2021
---

”Davids anger var oprigtig og dybtfølt. Han forsøgte ikke at undskylde sin forbrydelse. Han bad heller ikke, fordi han ville forsøge at undgå de straffe, som truede ham … Han så, hvorledes han havde besmittet sin sjæl, og han afskyede sin synd. Han bad ikke blot om tilgivelse, men om et rent hjerte… Han fik tillid til, at Gud ville tilgive ham og tage imod ham, ved at læse Guds løfter til angrende syndere … ‘Mit offer, Gud, er en sønderbrudt ånd, et sønderbrudt og sønderknust hjerte afviser du ikke, Gud’ (Sl 51,19).

Selv om David havde faldet, løftede Herren ham op igen… David ydmygede sig og bekendte sin synd, mens Saul lod hånt om den irettesættelse, han fik, og forhærdede sit hjerte.

Dette afsnit af Davids liv rummer … et af de stærkeste eksempler, vi overhovedet har, på de kampe og fristelser, som menneskeheden bliver udsat for, og på sand anger … Det har til alle tider været en kilde til opmuntring for … tusindvis af Guds børn, som er blevet overrumplet af synden og har været lige ved at fortvivle. De har fået mod til at angre og forsøge at vandre på Guds buds veje igen ved at tænke på David, hvis oprigtige anger blev godkendt af Gud.

Det menneske, der tager imod Guds irettesættelse, og som ydmyger sig og angrer, som David gjorde, kan være forvisset om, at der er håb for det… Herren vil aldrig bortvise en eneste sjæl, som angrer oprigtigt“ (Ellen White, Patriarker og profeter, s. 378-379).

**Spørgsmål til drøftelse**:

`1.	Hvordan kan vi finde balancen mellem at erkende vores syndighed og at leve som tilgivne sønner og døtre af universets konge?`

`2.	Hvorfor er al synd i sidste ende synd imod Gud?`

`3.	Hvad kan vi sige til en ikke-kristen, som ikke kan forstå, at uskyldige mennesker lider? Hvordan kan vi forklare Guds kærlighed og retfærdighed i en sådan situation? Hvordan er den store strids perspektiv en hjælp?`

`4.	Hvilken hensigt er der med Bibelens genfortælling af beretningen om David og Batseba?`

`5.	Tænk over, at synd adskiller os fra Gud, som det fremgår af Sl 51,13-14. Har du selv erfaret, at det sker? Hvad føler du i en sådan situation? Hvorfor er løftet om nåde den eneste løsning?`