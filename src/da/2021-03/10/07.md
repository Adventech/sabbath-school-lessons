---
title:  Til videre studium
date:  03/09/2021
---

”Hele ugen skal vi huske sabbatsdagen og forberede os på at holde den i overensstemmelse med buddet. Vi skal ikke bare holde sabbatten, fordi loven siger det …

Hele himlen holder sabbatten, men ikke på en sløv måde, hvor man intet foretager sig. På denne dag bør hele sjælens energi være vågen, for skal vi ikke møde Gud og Kristus, vores frelser? I tro kan vi se ham. Han længes efter at forny og velsigne hver eneste sjæl“ (Ellen White, Testimonies for the Church, 6. bd., s. 353.362).

”Forventningerne til Gud er tilmed større på sabbatsdagen end på nogen af de andre dage. Så forlader hans folk deres sædvanlige beskæftigelse og tilbringer tiden med eftertanke og tilbedelse. De beder ham om mere på sabbatten end på de andre dage. De ønsker hans særlige opmærksomhed, og hans største velsignelser. Gud venter ikke på, at sabbatten skal være til ende, før han opfylder disse bønner. Himmelens gerning standser aldrig, og mennesker burde aldrig hvile i stedet for at gøre noget godt. Det er ikke tanken, at sabbatten skal være en tid med unyttig uvirksomhed. Loven forbyder verdsligt arbejde på Herrens hviledag. Det hårde arbejde for livets ophold skal standse. Intet arbejde for verdslig fornøjelse eller profit er tilladt på denne dag. Men ligesom Gud hørte op med sit skaberværk og hvilede på sabbatsdagen og velsignede den, sådan skal mennesker lade deres daglige beskæftigelse bag sig og vie disse hellige timer til sund hvile, til tilbedelse og gode gerninger. Kristi gerning med at helbrede de syge var i fuldkommen overensstemmelse med loven. Den ærede sabbatten“ (Ellen White, Jesu liv, s. 140).

**Spørgsmål til drøftelse**:

`1.	Omsorg for miljøet er i mange lande blevet et højaktuelt politisk debatemne. Hvordan kan vi som adventister være gode forvaltere af naturen uden at gå ind i politik?`

`2.	Tjeneste begynder i sindet. Hvordan kan vi opbygge en positiv indstilling til tjeneste mod andre mennesker, både i familien, menigheden og lokalområdet? Hvordan giver sabbatten os en større mulighed for at tjene?`

`3.	Hver sabbat bliver vi mindet om, at hele menneskeheden blev skabt af Gud. Den hjælper os til at se andre mennesker med Guds øjne. Kan sabbatten hjælpe os til at huske, at forskel i race, etnicitet, køn og samfundsøkonomi er irrelevant, og at alle er skabt i Guds billede og elsket af ham?`