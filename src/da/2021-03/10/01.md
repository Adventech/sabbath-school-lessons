---
title:  Sabbatshvile
date:  28/08/2021
---

> <p>Ugens vers</p>
> ”Seks dage må der udføres arbejde, men på den syvende dag skal der være fuldstændig hvile med hellig festforsamling. Da må I ikke udføre noget arbejde, det er sabbat for Herren, overalt hvor I bor“ (3 Mos 23,3).

**Introduktion**

Vi møder ofte mange slags argumenter for ikke at holde den syvende dag som sabbat. Der hævdes fx, at Jesus forandrede sabbatten til søndag, at Jesus afskaffede sabbatten, eller at Paulus gjorde det, at apostlene erstattede sabbatten på den syvende dag med søndag for at fejre opstandelsen, osv. I de seneste år er nogle af argumenterne blevet mere sofistikerede. Nogle siger for eksempel, at Jesus er vores sabbatshvile, så derfor behøver vi ikke at holde sabbatsdagen eller nogen dag i det hele taget. Og så møder vi selvfølgelig det argument, at vi ved at hvile på den syvende dag forsøger at arbejde os til frelse.

På den anden side er nogle kristne blevet mere interesserede i tanken om hvile, om en hviledag, og selv om de argumenterer for, at det drejer sig om søndag, eller at det ikke betyder noget, hvilken dag det er, har de fanget Bibelens ide om hvile, og hvorfor den er vigtig.

Som syvendedagsadventister tror vi på Guds morallovs evige gyldighed, og at lydighed mod det fjerde bud, som det står, ikke er mere et forsøg på at opnå frelse end lydighed mod det femte, sjette, første eller noget andet bud.

I denne uge skal vi se mere på den hvile, som Gud har givet os i sabbatsbuddet, og hvorfor den er vigtig.

**Ugens tekster**

- 1 Mos 1,26-27
- 1 Mos 9,6
- 2 Pet 2,19
- Rom 6,1-7
- 2 Mos 19,6
- Joh 5,7-16