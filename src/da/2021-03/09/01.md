---
title:  Hvilens rytme
date:  21/08/2021
---

> <p>Ugens vers</p>
> ”Gud velsignede den syvende dag og helligede den, for på den dag hvilede han efter alt det arbejde, han havde udført, da han skabte“ (1 Mos 2,3).

**Introduktion**

Kan du forestille dig, hvordan skabelseshandlingerne må have været? Lys i mørket, havet fyldt med liv, fugle, der pludselig fløj af sted. Og skabelsen af Adam og Eva. Vi kan slet ikke fatte, hvordan Gud gjorde det.

Men efter al denne aktive skabelse vendte Gud sin opmærksomhed mod noget andet. Ved første øjekast virkede det ikke så fantastisk som springende hvaler eller smukke fuglefjer. Gud skabte ganske enkelt en dag, den syvende dag, og så gjorde han den helt speciel. Selv før menneskeheden for af sted i vores selvskabte stressede tilværelse, skabte Gud et levende mindesmærke. Gud ønskede, at denne dag skulle være en tid til at standse op og bevidst nyde livet, en dag, hvor vi skulle være og ikke gøre, hvor vi skulle glæde os over Guds gaver: græsset, luften, de vilde dyr, vand, mennesker og mest af alt Skaberen selv, alle gode gavers giver.

Invitationen stod også ved magt, efter at det første par var blevet bortvist fra Edens have. Gud ønskede at sikre sig, at invitationen kunne modstå tidens tand, så lige fra begyndelsen vævede han den ind i selve tidens rytme.

I denne uge skal vi studere Guds fantastiske invitation til regelmæssigt hver syvende dag at få del i en dynamisk hvile.

**Ugens tekster**

- 1 Mos 1
- 2 Mos 20,8-11
- 2 Mos 16,14-31
- 5 Mos 5,12-15
- Sl 92
- Es 58,13