---
title:  Til videre studium
date:  02/07/2021
---

”Efter de skriftkloges vurdering bestod virkelig fromhed i altid at være i energisk aktivitet. De var afhængige af en eller anden ydre præstation for at vise deres store fromhed. Således skilte de deres sjæle fra Gud og byggede sig op med selvtilstrækkelighed. De samme farer er der stadig. Når aktiviteten stiger, og det lykkes for mennesker at udrette noget for Gud, er der risiko for at komme til at stole for meget på menneskelige planer og metoder. Der bliver en tilbøjelighed til at bede mindre og til at have mindre tro. Ligesom disciplene er vi i fare for at tabe vor afhængighed af Gud af syne og søge frelse i vore gerninger. Vi må konstant have Jesus for øje og gøre os klart, at det er hans kraft, som gør arbejdet. Selv om vi skal arbejde alvorligt for de fortabtes frelse, skal vi også tage os tid til overvejelse og bøn og til at studere Guds ord. Kun det arbejde, der er udført med megen bøn og helliget ved Kristus, vil til slut vise sig at have virket til det gode“ (Ellen White, Jesu liv, s. 257-258).

**Spørgsmål til drøftelse**:

`1.	Det store pres ved hele tiden at skulle have styr på alt og leve op til forventninger og idealer, som ikke er realistiske eller gudgivne, kan gøre os syge, både emotionelt, fysisk og åndeligt. Hvordan kan din menighed blive et sted, der byder udmattede og trætte mennesker velkommen, og hvor de kan finde hvile?`

`2.	Kan det tænkes, at vi har for travlt, også med at arbejde for Gud? Tænk over beretningen om Jesus og hans disciple i Mark 6,30-31 og drøft i klassen, hvad den kan indebære for os.`

`3.	I 1899 blev en hastighedsrekord brudt. En eller anden havde faktisk kørt 63,15 km i timen i en bil og overlevet! I dag kører biler selvfølgelig meget hurtigere. Og processorerne i vores mobiltelefoner er meget hurtigere end de største computere for bare en generation siden. Flyrejser er hurtigere, end de plejede at være, og de bliver ved med at blive hurtigere. Pointen er, at næsten alt, vi foretager os i dag, sker hurtigere end i fortiden. Og hvad så? Vi føler os stadigvæk forjagede og uden nok hviletid. Hvad siger det om vores grundlæggende menneskelige natur, og hvorfor Gud har gjort hvile så vigtig, at den er et af hans bud?`

`4.	Tænk over, at sabbatshvilen blev indstiftet i Edens have, før synden kom ind i verden. Hvorfor har man brug for hvile i en syndfri og fuldkommen verden?`