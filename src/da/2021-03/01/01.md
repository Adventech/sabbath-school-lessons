---
title:  En fortravlet tilværelse
date:  26/06/2021
---

> <p>Ugens vers</p>
> ”Min sjæl fortæres af længsel efter Herrens forgårde, mit hjerte og min krop råber efter den levende Gud“ (Sl 84,3).

**Introduktion**

Tik, tak, tik, tak, tik, tak. Klokken tikkede trofast og ubarmhjertigt. Der var kun to timer, til sabbatten ville begynde. Mary sukkede og kiggede sig omkring i den lille lejlighed. Børnenes legesager flød over hele gulvet i stuen, køkkenet lignede en ulykke og Sara, deres yngste, lå i sengen med feber, og hun havde lovet at stå ved døren i kirken i morgen og byde velkommen. Det betød, at de var nødt til at tage af sted en halv time tidligere, end de plejede. ”Jeg skulle ønske, at jeg kunne finde lidt fred i morgen,“ tænkte Mary længselsfuldt.

Samtidig stod Marys mand Josh i kø i et supermarked i den anden ende af byen for at betale for deres ugentlige indkøb. Trafikken havde været rigtig slem. Køen ved kassen var lang. Alle så ud til at foretage deres indkøb på samme tid. ”Jeg har brug for at hvile. Jeg kan ikke blive ved på denne måde,“ sukkede Josh indvendigt. ”Der må være mere i tilværelsen end dette.“

Vores liv styres af myldretid, arbejdstid, lægebesøg, zoom-møder, indkøb og skolearrangementer. Hvad enten vi benytter offentlig transport, kører cykel eller bil for at fragte vores familie fra den ene aftale til den næste, truer kampen for at nå alle de aftaler, vi har med omverdenen, med at drukne alt det, der virkelig betyder noget.

Hvordan kan vi finde hvile midt i så meget stress og travlhed?

**Ugens tekster**

- 1 Mos 2,1-3
- Jer 45,1-5
- 2 Mos 20,11
- 2 Sam 7,12
- Mark 6,30-32
- 1 Mos 4,1-17