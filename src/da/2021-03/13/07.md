---
title:  Til videre studium
date:  24/09/2021
---

”Vi ønsker alle at få øjeblikkelige og direkte svar på vores bønner, og vi fristes til at blive mismodige, når svaret tøver eller kommer i en anden form, end vi forventede. Men Gud er alt for vis og god til altid at besvare vores bønner på lige netop det tidspunkt og i den form, vi ønsker det. Han vil gøre noget mere og noget bedre for os end at efterkomme alle vores ønsker. Og fordi vi kan stole på hans visdom og kærlighed, bør vi ikke bede ham om at bøje sig for vores vilje, men bør søge at indgå i og opfylde hans hensigt. Vores ønsker og interesser bør opsluges af hans vilje“ (Ellen White, Gospel Workers, s. 219).

”Der vil kun gå en kort tid, før Jesus kommer for at frelse sine børn og give dem udødelighedens sidste finjustering… Gravene vil åbnes, og de døde vil opstå og råbe: ‘Død, hvor er din brod? Død, hvor er din sejr?’ Vores kære, som sover i Jesus, vil opstå iklædt udødelighed“ (Ellen White, Counsels on Stewardship, s. 350).

**Spørgsmål til drøftelse**:

`1.	Tænk over den store strids virkelighed. Hvordan oplever du, at den viser sig i verden? Hvad med i dit eget liv? Mange mennesker tror ikke på en bogstavelig djævel. Men den store strid er faktisk mere virkelig, end de fleste tror. Hvorfor er vores opfattelse af virkeligheden af den store strid så afgørende for vores forståelse af tilstanden i verden? Og hvorfor er der stor trøst i vores opfattelse af, hvordan den store strid kommer til at ende?`

`2.	Profetier kan være en distraktion, hvis vi forsøger at gå ud over det, der tydeligt er åbenbaret. Hvor tit er menighedsmedlemmer ikke kommet i vanskeligheder ved at forudsige begivenheder, som ikke kom til at ske, eller tro andres forudsigelser, som ikke gik i opfyldelse? Hvordan kan vi beskytte os mod at falde for sådanne bedrag eller tåbeligheder?`

`3.	Gennemgå Åb 14,9-11 i klassen og drøft påstanden om, at de, som tilbeder dyret og dets billede, ikke har hvile. Hvad betyder det?`

`4.	Et kontroversielt emne i vores menighed handler om, hvilken rolle vi spiller eller ikke spiller mht. tidspunktet for Jesu genkomst. Hvorfor er det vigtigt, uanset hvilket synspunkt man har, at vi tager aktivt del i udbredelsen af budskabet om hans genkomst til verden?`