---
title:  Den ultimative hvile
date:  18/09/2021
---

> <p>Ugens vers</p>
> ”Men som der står skrevet: Hvad intet øje har set og intet øre hørt, og hvad der ikke er opstået i noget menneskes hjerte, det, som Gud har beredt for dem, der elsker ham“ (1 Kor 2,9).

**Introduktion**

Har du nogen sinde følt det, som om du var midt i en stor kamp, en slags strid mellem godt og ondt? Også mange verdslige mennesker har følt det sådan. Vi oplever det sådan, fordi det faktisk er sandt. Vi befinder os i en stor strid mellem godt og ondt, mellem Kristus (det gode) og Satan (det onde).

Tilværelsen foregår i virkeligheden på to niveauer. Den store strid mellem Kristus og Satan har globale, tilmed kosmiske dimensioner, for den begyndte allerførst i himlen (Åb 12,7). Men i begivenhedernes forvirring kan vi let miste det store billede af Guds redningsplan for denne verden af syne. Krig, politisk uro og naturkatastrofer kan holde os fanget i hjælpeløs rædsel. Men Guds profetiske ledelse kan hjælpe os til at huske det store billede og tænke over, hvor vi er på vej hen, og hvordan vi kommer dertil.

Den store strid foregår også på det mere personlige plan. Vi møder alle udfordringer i vores hverdag, og hvis vi ikke lever, til Jesus kommer igen, vil vi også møde døden.

I denne uge vil vi se på, hvordan vi kan hvile i Jesus midt i global uro og ukendt med vores umiddelbare personlige fremtid. Men på lang sigt ser det hele faktisk meget lovende ud!

**Ugens tekster**

- Åb 1,9-19
- Matt 24,4-8.23-31
- Åb 14,6-12
- Hebr 11,13-16
- Fil 4,4-6