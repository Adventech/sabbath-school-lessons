---
title:  Den hvileløse profet
date:  11/09/2021
---

> <p>Ugens vers</p>
> ”Skulle jeg så ikke have ondt af den store by Nineve, hvor der er mere end hundrede og tyve tusind mennesker, som ikke kan kende forskel på højre og venstre, foruden en mængde dyr?“ (Jon 4,11).

**Introduktion**

Historien om Jonas må være en af de mest interessante i Skriften. Her har vi ham, en Guds profet, kaldt af Gud, og alligevel – hvad gør han? Han flygter fra Guds kald. Og efter at være blevet overtalt på en temmelig dramatisk måde til at ombestemme sig og adlyde Herren, gør han det, men på hvilken måde? Han brokker sig over, at det folk, han var kaldt til at vidne for, faktisk omvender sig og bliver sparet for den udryddelse, de ellers skulle have lidt.

Her møder vi et klart eksempel på en person, som ikke havde ro, ikke havde hvile. Det var så slemt, at han på et tidspunkt råber: ”Herre, tag nu mit liv, for jeg vil hellere dø end leve“ (Jon 4,3).

Jesus henviste til historien om Jonas og sagde: ”Mænd fra Nineve skal opstå ved dommen sammen med denne slægt og fordømme den, for de omvendte sig ved Jonas’ prædiken, og se, her er mere end Jonas“ (Matt 12,41). Langt mere end Jonas! Hvis ikke, kunne han ikke være vores frelser.

I denne uge vil vi se på Jonas, og hvad vi kan lære fra hans uro og mangel på fred.

**Ugens tekster**

- Jon 1-4
- Jer 25,5
- Ez 14,6
- Åb 2,5
- Luk 9,51-56
- Jud 1-25