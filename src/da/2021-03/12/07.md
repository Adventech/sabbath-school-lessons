---
title:  Til videre studium
date:  17/09/2021
---

”Det var et meget stort ansvar, Herren havde betroet Jonas, men Gud var mægtig til at styrke sin tjener og lade hans gerning lykkes. Hvis profeten havde adlydt uden forbehold, var han blevet sparet for mange bitre erfaringer og var blevet rigt velsignet. Men Herren svigtede ikke Jonas i dennes fortvivlelse. Gennem en række prøvelser og mærkelige tilskikkelser skulle profeten genvinde sin tillid til Gud og hans uendelige magt til at frelse“ (Ellen White, Profeter og Konger, s. 130-131).

”Tusinder kan nås på den mest enkle og beskedne måde. De mest begavede, de, der betragtes som verdens mest talentfulde mænd og kvinder, beriges ofte ved at lytte til en, der elsker Gud, og som med jævne ord kan tale om hans kærlighed lige så naturligt, som et verdsligt menneske taler om de ting, der interesserer ham mest“ (Ellen White, Lys over Hverdagen, 2. bd., s. 27).

**Spørgsmål til drøftelse**:

`1.	Hvordan skal vi forstå Jonas’ holdning, hvor en ”Guds profet“ bliver fortørnet over, at de folk, som Gud har kaldt ham til at vidne for, tager imod frelsen? Tænk over, hvilket mægtigt eksempel dette er på Guds tålmodighed, selv når mennesker handler imod det lys, de har fået.`

`2.	Beretningen om Jonas synes at antyde, at Gud ikke kun ønsker at frelse mennesker, der er kommet på afveje, men også er meget interesseret i at forvandle sine efterfølgere. Hvordan kan vi få ”et nyt hjerte“ og ”en ny ånd“, selv om vi allerede kender Gud og sandheden for vores tid? Hvad er forskellen på at kende sandheden og at blive forvandlet af den?`

`3.	Læs igen Judasbrevet. Hvad er hovedbudskabet i denne lille bog, og hvorfor er budskabet også relevant for os som kirke i dag?`

`4.	Hvordan gavner det også os selv åndeligt at arbejde for andre menneskers frelse?`

`5.	Uanset hvilke gode begrundelser Jonas havde eller mente, at han havde for ikke at tage til Nineve, så havde Gud vist ham, hvor forkert han faktisk var på den. Kan det tænkes, at vi har en lignende holdning i vores forhold til andre?`