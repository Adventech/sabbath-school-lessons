---
title:  Tegn på guddommelighed
date:   05/10/2024
---

> <p>Ugens vers</p>
> ”Jesus sagde til hende: ‘Jeg er opstandelsen og livet; den, der tror på mig, skal leve, om han end dør. Og enhver, som lever og tror på mig, skal aldrig i evighed dø. Tror du det?’“ (Joh 11,25-26).

Bibelen gør det klart, at Jesus Kristus er Guds søn. Fra evighed har han været ét med Faderen og er altså ikke en del af skaberværket. Tværtimod. ”Alt blev til ved ham“ (Joh 1,1-3). Jesus har altså altid eksisteret. Selv da han som menneske kom til denne jord, var han guddommelig, og til tider gjorde og sagde han noget, der åbenbarede hans guddommelighed.

Både i ord og handling viste Jesus altså, at han var guddommelig, og Johannes, der er stærkt optaget af det spørgsmål, vælger i sin beretning at fremhæve, hvordan Jesus’ guddommelighed kommer til udtryk i en lang række af de undere, han gør.

I denne uge vil vi se nærmere på tre overbevisende tegn på Jesus’ guddommelighed, og i alle tre tilfælde findes der utroligt nok nogen, der stædigt nægter at anerkende miraklet og ikke ænser dets betydning. Nogle vender Jesus ryggen, andre lukker øjnene, og enkelte begynder at spekulere på, hvordan de kan skaffe sig af med Jesus. Men de, der vælger at blive, har nu langt vægtigere grunde til at tro på, at Jesus er Messias.

### Ugens tekster
Joh 6,1-15; Es 53,4-6; 1 Kor 5,7; Joh 6,26-36; Joh 9,1-41; 1 Kor 1,26-29; Joh 11; Joh 6,1-14