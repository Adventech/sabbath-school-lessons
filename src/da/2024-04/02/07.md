---
title:  Til videre studium
date:   11/10/2024
---

Læs Ellen White, Jesu liv, kap. 41, 58 og 59, ”Vendepunktet i Galilæa“, ”Magt over død og grav“ og ”Præsternes sammensværgelse“.

”Kristi liv, som giver liv til verden, er i hans ord. Det var ved sit ord, at Jesus helbredte sygdomme og uddrev dæmoner; ved sit ord gjorde han søen stille og oprejste de døde; og folket vidnede om, at hans ord havde magt. Han talte Guds ord, som han havde gjort det ved alle Det gamle Testamentes profeter og lærere. Hele Bibelen er en åbenbaring af Kristus, og Frelseren ønskede at holde troen hos dem, der fulgte ham, fast ved ordet. Når hans synlige tilstedeværelse skulle tilbagekaldes, måtte ordet være deres kraftkilde. De skulle ligesom Mesteren leve af ’hvert ord, der udgår af Guds mund’ (Matt 4,4).

Som vores fysiske liv opretholdes ved føde, således opretholdes vores åndelige liv ved Guds ord. Og enhver skal modtage liv fra Guds ord til sig selv. Ligesom vi selv må spise for at få næring, må vi selv modtage ordet. Vi kan ikke bare opnå det ved hjælp af et andet menneskes tanker. Vi skal studere Bibelen omhyggeligt og bede Gud om Helligåndens hjælp til at forstå hans ord“ (Ellen White, Jesu liv, s. 336).

**Spørgsmål til drøftelse**

`I denne uge har vi læst om bespisningen af de fem tusind, den blindfødte, der blev seende, og Lazarus, der blev oprejst fra de døde. Jesus sørgede altså for, at der forelå tilstrækkelige beviser på hans guddommelighed, og alligevel var der stor uenighed om, hvem han var. Nogle kom til tro, mens andre forblev skeptiske. Trods slående beviser er der åbenbart stadig mennesker, der vælger at vende Gud ryggen. Hvordan kan det være?`

`Disse beretninger peger på, at Kristus er guddommelig – at han er Guds søn. Hvorfor er det væsentligt at vide, hvis vi skal sætte vores lid til, at han kan frelse os?`

`Læs 1 Kor 1,26-29 igen. Ser vi i det 21. århundrede eksempler på, at det stadig forholder sig sådan? Hvilke ”dårskaber“ tror vi som kristne på, som de ”vise i verdslig forstand“ hånligt afviser? Hvad tror vi på, der gør ”det stærke til skamme“?`