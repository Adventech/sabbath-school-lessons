---
title:  Til videre studium
date:   27/12/2024
---

Guds perspektiv er væsensforskelligt fra vores, men i sit ord, Bibelen, åbenbarer Gud sig for os, og vi forstår ved Helligåndens hjælp tingenes rette sammenhæng. Det er så op til os, hvorvidt vi fortsat vil forblive i mørket, eller om vi vil tage imod det lys, der strømmer fra Jesus Kristus.

Vælger vi at tage imod lyset, må vi personligt overgive os til Kristus, Guds søn og verdens frelser. I Jesus’ liv, død og opstandelse viser Faderen os ved Helligånden, hvor dyb hans kærlighed til os er, og beretningen om Jesus’ liv, død og opstandelse finder vi i Guds ord.

”Guds engle er altid i bevægelse fra jorden til Himmelen og fra Himmelen til jorden. Kristi mirakler for de syge og lidende blev til ved Guds kraft formidlet af englene. Og det er gennem Kristus, formidlet af hans himmelske sendebud, at enhver velsignelse fra Gud når os. Ved at blive menneske forener vor Frelser sine og Adams faldne sønners og døtres interesser, mens han med sin guddommelighed holder fast ved Guds trone. Således er Kristus mellemledet i menneskets forbindelse med Gud og Guds forbindelse med mennesket“ (Ellen White, Jesu liv, s. 113).

**Spørgsmål til drøftelse**

`I hvilken af Johannesevangeliets mange beretninger ser du Gud og hans kærlighed klarest? Hvorfor berører netop den beretning dig?`

`Hvordan bærer man sig helt lavpraktisk ad med at søge sandheden?`

`Vil vores personlige holdninger og livserfaring altid påvirke vores syn på Gud og vores forståelse af det, vi læser? Hvordan kan vi beskytte os mod at lade vores egne meninger stå i vejen for en dybere forståelse af Guds ord?`

`Historien har grumme eksempler på kristendom, som afspejler politiske holdninger og menneskelige fordomme fremfor Guds ord. Hvordan kan vi sikre os, at menneskelige synspunkter lægges til side, når vi ”tolker“ Bibelen?`

`Opsummer den store overordnede fortælling i Johannesevangeliet. Hvad er det centrale budskab til mennesker i dag?`