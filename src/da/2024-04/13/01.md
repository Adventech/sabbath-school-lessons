---
title:  'Epilog: At kende Jesus'
date:   21/12/2024
---

> <p>Ugens vers</p>
> ”I gransker Skrifterne, fordi I mener, at I har evigt liv i dem; og netop de vidner om mig“ (Joh 5,39).

Ligesom Markusevangeliet ender Johannesevangeliet med, at Jesus og disciplene mødes i Galilæa. Johannes afrunder her et af de gennemgående temaer i evangeliet, nemlig det, der handler om, hvordan man kan lære Gud og dermed også Guds ord at kende.

Trods de mere end tre år, som disciplene havde fulgt Jesus, og til trods for, at han gentagne gange havde advaret dem om, hvad der skulle ske, kom både korsfæstelsen og opstandelsen bag på dem. De slog det hen og hørte ikke ordentligt efter.

Og vi risikerer at gøre det samme. Nok læser vi Guds ord, men visse ting slår vi hen, og det, som vi læser, går indimellem ind ad det ene øre og ud ad det andet. Alt for mange af os navigerer ikke tilværelsen ved hjælp af lyset fra Guds ord, og det, vi læser, har ikke den store indflydelse på, hvordan vi tænker og handler.

I dette sidste studie af Johannesevangeliet vil vi derfor se nærmere på nogle beretninger, der forhåbentligt kan give os lyst til at lære Jesus nærmere at kende og lade os forvandle af ham.

### Ugens tekster
Joh 21; Joh 11,9.10; Joh 8,42-44; Joh 4,46-54; 2 Tim 3,16; Joh 15,1-11