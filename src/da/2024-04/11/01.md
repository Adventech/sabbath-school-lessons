---
title:  Fader, Søn og Helligånd
date:   07/12/2024
---

> <p>Ugens vers</p>
> ”Men Talsmanden, Helligånden, som Faderen vil sende i mit navn, han skal lære jer alt og minde jer om alt, hvad jeg har sagt til jer“ (Joh 14,26).

Temaerne i Johannesevangeliet er smukt sammensat som i en mosaik. Johannes henviser til tegn (mirakler), der identificerer Jesus som den Messias, profeterne pegede frem imod. Han henviser også til en række vidner, der bekræfter, at Jesus vitterligt er Kristus, og til Jesus’ egne udtalelser, hvor han uden omsvøb siger ”JEG ER…“, og dermed indikerer, at han er guddommelig.

Johannesevangeliet kapitel 1 henviser til Faderen, Sønnen og Helligånden (Joh 1,1-4.14.18.32-34). I århundreder har man forsøgt at forstå, hvordan Gud kan være tre og dog én, og mange afviser tanken, fordi de umuligt kan forestille sig, hvordan det kan gå til. Men hvor er det tåbeligt at afvise noget, bare fordi vi ikke fuldt ud forstår det, eller fordi det ikke giver mening i vores begrænsede tankeunivers.

Johannes siger, at den, der ønsker at forstå Gud, må se på Jesus og på det, som Ordet åbenbarer. Denne tilgang åbner en helt ny verden af relationer for os, ikke blot de tre medlemmer af guddommen imellem, men også Gud og mennesker imellem såvel som mennesker imellem. I denne uge vil vi se nærmere på, hvordan Jesus i sine sidste ord til disciplene i Joh 13-17 beskriver forholdet mellem Faderen, Sønnen og Helligånden.

### Ugens tekster
Joh 14,10.24; 1 Mos 3,7-9; Joh 16,27-28; Joh 16,7-11; Joh 17,1-26