---
title:  Den himmelske fader
date:   08/12/2024
---

Johannesevangeliet er skrevet ind i en større bibelsk fortælling, der begynder med skabelsen. ”I begyndelsen skabte Gud himlen og jorden“ (1 Mos 1,1). Eller sagt på en anden måde: I begyndelsen skabte Faderen, Sønnen og Helligånden himlen og jorden. Alt er blevet til ved dem. De skabte universet og alle skabninger deri. Bibelen beskriver, hvordan livet på vores klode blev til, og hvorledes mennesket som kronen på værket blev skabt til at indgå i et kærlighedsforhold til Skaberen og til hinanden.

Desværre tog Lucifer denne verden med sig i faldet. Vi brød forbindelsen til Gud og fik et forskruet billede af, hvem Gud er, og for at frelse os og gengive os et sandfærdigt billede af Gud blev Jesus menneske.

Mens han var her, lagde Jesus sit liv i Faderens hånd og lod sig lede af ham. Han sagde: ”Jeg og Faderen er ét“ (Joh 10,30). ”Faderen er i mig og jeg i Faderen“ (Joh 10,38). ”Gør jeg ikke min faders gerninger, skal I ikke tro mig“ (Joh 10,37).

**Hvordan beskrives Faderens rolle i følgende vers?**

`Joh 3,16-17; Joh 6,57`

`Joh 5,22.30`

`Joh 6,32; Joh 14,10.24`

`Joh 6,45`

`Joh 15,16; Joh 16,23`

`Til eftertanke. Faderen og Jesus Kristus, hans søn, er uadskillelige, og Faderen er tydeligvis dybt engageret i vores frelse. Hvad fortæller det os om den kærlighed, Gud har til os?`