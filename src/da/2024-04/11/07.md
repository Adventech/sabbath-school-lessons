---
title:  Til videre studium
date:   13/12/2024
---

Læs Ellen White, Jesu liv, kap. 73, ”Jeres hjerte må ikke forfærdes“.

Jesus’ modstandere dømte ham ”efter det ydre“ (Joh 8,15) og altså efter menneskelig målestok. Som faldne mennesker i en falden verden var deres forståelse begrænset, og de manglede det klarsyn, som kun Helligånden kan give (se Joh 3,3-7). De så kun hans ”ydre“, hans ”kød“ så at sige, og det gik ikke op for dem, at han var ”Ordet“, der ”blev kød“ (Joh 1,14). De dømte ham ”rent menneskeligt“ (2 Kor 5,16) og således på et alt for tyndt grundlag.

”Talsmanden kaldes ‘sandhedens ånd’. Hans opgave er at definere og opretholde sandheden. Han er først i hjertet som sandhedens ånd og bliver således til trøstens ånd. I sandheden er der nemlig trøst og fred, mens der i løgnen ikke er nogen virkelig fred eller trøst at finde. Gennem falske teorier og traditioner får Satan magt over sindet. Ved at lede mennesker mod falske normer ødelægger han karakteren. Gennem Skriften taler Helligånden til os og indprenter os sandheden. På denne måde afslører og udrydder den fejltagelser. Ved sandhedens Ånd, der virker gennem Guds ord, underlægger Kristus sig sit udvalgte folk“ (Ellen White, Jesu liv, s. 592).

**Spørgsmål til drøftelse**

`Evigt liv er at kende Gud (Joh 17,3). Hvad vil det sige at kende Gud imodsætning til at vide noget om ham, f.eks. at han er mægtig eller kærlig eller retfærdig? Hvis du blev spurgt: ”Kender du Gud?“ hvad ville du så svare?`

`Forsøg at formulere, hvad Jesus’ ord ”dit ord er sandhed“ egentlig betyder i praksis.`

`”Jeg beder ikke om,“ sagde Jesus, ”at du skal tage dem ud af verden, men at du vil bevare dem fra det onde“ (Joh 17,15). Er vores egne valg med til at bestemme, hvorvidt vi bevares fra det onde og i givet fald i hvor høj grad?`