---
title:  Korset og opstandelsen
date:   14/12/2024
---

> <p>Ugens vers</p>
> ”Pilatus sagde til ham: ‘Så er du altså konge?’ Jesus svarede: ‘Du siger, jeg er konge. Derfor er jeg født, og derfor er jeg kommet til verden, for at jeg skal vidne om sandheden. Enhver, som er af sandheden, hører min røst’“ (Joh 18,37).

Johannesevangeliet kulminerer med korsfæstelsen og opstandelsen. De første 10 kapitler spænder over 3 1/2 år, mens kap. 11- 20 dækker over et tidsrum på lige knap 2 uger.

De fire evangelister har hver deres version af korsfæstelsen. Beretningerne komplementerer ganske vist hinanden, men hvilke dele der prioriteres afhænger af evangeliernes overordnede fokus. Matthæus vægter Skrifternes opfyldelse, Markus trækker en parallel mellem dåben og korsfæstelsen, og for Lukas er korset symbolet på helbredelse og frelse (han fremhæver f.eks. den korsfæstede røvers samtale med Jesus).

Johannes betragter korset som en tronbestigelse og henviser til, at nu er timen endelig kommet (Joh 7,30; 8,20; 12,27). Korsfæstelse som henrettelsesmetode kunne dårligt blive mere ydmygende og nedværdigende, men ironien er, at alt imens Jesus hænger på korset til spot og spe, tiltræder han sin stilling som konge og frelser.

### Ugens tekster
Joh 18,33-19,5; Joh 19,17-22; Joh 19,25-27; Luk 2,34-35; Joh 20,1-18; 1 Kor 15,12-20