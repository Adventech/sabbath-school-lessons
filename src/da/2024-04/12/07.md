---
title:  Til videre studium
date:   20/12/2024
---

Læs Ellen White, Jesu liv, kap. 79, 81 og 82, ”Korset i centrum“, ”Herren er opstået“ og ”Hvorfor græder du?“

”Pilatus ville helst løslade Jesus; men han indså, at han ikke kunne gøre det og samtidig beholde sin egen stilling og ære. Frem for at miste sin jordiske magt valgte han at ofre et uskyldigt menneskes liv. Hvor mange ofrer ikke principperne for at undgå tab eller lidelse. Samvittighed og pligt peger den ene vej, og personlige interesser peger den anden vej. Strømmen bruser stærkt i den forkerte retning, og den, som går på akkord med det onde, rives med ned i syndens dybe mørke“ (Ellen White, Jesu liv, s. 650-651).

”Kristus opgav ikke ånden, før han havde fuldført den gerning, som han var kommet for at udføre, og med sit sidste åndedrag råbte han: ‘Det er fuldbragt!’ (Joh 19,30). Han havde vundet slaget. Hans højre hånd og hans hellige arm havde skaffet ham sejren. Som sejrherre plantede han sit banner på de evige høje. Var der mon ikke glæde blandt englene? Hele Himmelen jublede over Frelserens sejr. Satan var overvundet, og han vidste, at han havde mistet sit rige.

For englene og de syndfri verdener havde råbet: ‘Det er fuldbragt’ en dybere betydning. Det var både for dem og for os, at det store frelsesværk var blevet gennemført. De deler frugten af Kristi sejr med os“ (Ellen White, Jesu liv, s. 668).

**Spørgsmål til drøftelse**

`Tal om, hvordan man undgår at ende som Pilatus?`

`Hvorfor skulle Jesus dø i vores sted? Hvilke bibeltekster understøtter din forklaring?`

`Er der både bibelsk og historisk belæg for, at Jesus opstod? Hvilke historiske forhold peger stærkt i den retning?`

`Tænk over det, der står i 1 Kor 15,12-20. Hvordan bekræfter Paulus’ ord, at ”de, som er sovet hen i Kristus“, sover, indtil Kristus vender tilbage, fremfor at fare til himmels, så snart de dør?`