---
title:  Flere vidnesbyrd
date:   02/11/2024
---

> <p>Ugens vers</p>
> ”Og når jeg er blevet ophøjet fra jorden, vil jeg drage alle til mig“ (Joh 12,32).

Jesus nøjedes ikke med at fortælle, hvem han var, hvem han var sendt af, og hvor han kom fra. Ved hjælp af mirakler og tegn demonstrerede han også med al ønskelig tydelighed, hvem han var. ”Når Kristus kommer,“ sagde mange, ”vil han så gøre flere tegn, end denne mand har gjort?“ (Joh 7,31).

Jesus bakkede altså sine ord op med handlinger, der beviste, at han talte sandt.

Alligevel opstod der netop i kølvandet af Jesus’ tegn og mirakler stor uenighed om, hvem han var. Helbredelsen af den lamme mand ved Betesda vakte harme blandt medlemmerne af det jødiske råd, og debatten, der fulgte bespisningen af de 5.000 resulterede i, at mange af dem, der havde fulgt Jesus, vendte ham ryggen. Da Jesus til sidst kaldte Lazarus frem fra graven, kom nogle til tro, mens andre harmdirrende iværksatte den plan, der mundede ud i henrettelsen af Jesus.

I denne uge vil vi se nærmere på bl.a. Johannes Døbers, folkeskarens og Gudfaders vidnesbyrd om Jesus. Beretningerne kaster på hver deres måde lys over forskellige aspekter af Jesus’ identitet og giver læseren et mere fuldstændigt billede af Frelseren.

### Ugens tekster
Joh 3,25-36; Joh 1,32-36; Dan 7,18; Joh 6,51-71; Joh 5,36-38; Joh 7,37-53