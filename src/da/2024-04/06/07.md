---
title:  Til videre studium
date:   08/11/2024
---

Læs Ellen White, Jesu liv, kap. 41 og 68, ”Vendepunktet i Galilæa“ og ”I den ydre forgård“.

”‘Hvem skal vi gå til?’ Israels lærere var slaver af formalisme. Farisæerne og saddukæerne lå konstant i strid med hinanden. At forlade Jesus ville sige at falde i hænderne på dem, der holdt strengt på former og ceremonier, og ambitiøse mænd, der søgte deres egen ære. Siden disciplene havde taget imod Kristus, havde de oplevet mere fred og glæde end i hele deres tidligere liv. Hvordan skulle de så kunne vende tilbage til dem, der havde spottet og forfulgt syndernes ven? De havde ventet så længe på Messias. Nu var han kommet, og de kunne ikke forlade ham til fordel for dem, der stræbte ham efter livet, og som havde forfulgt dem, fordi de var blevet hans disciple.

‘Hvem skal vi gå til?’ Ikke bort fra Kristi lære om kærlighed og barmhjertighed, til vantroens mørke og verdens ondskab. Mens Frelseren blev svigtet af mange af dem, der havde været vidne til hans mirakler, gav Peter udtryk for disciplenes tro: ‘Du er Guds Hellige.’ Selve tanken om at miste dette anker for deres sjæle fyldte dem med frygt og smerte. At måtte undvære en Frelser var det samme som at drive for vind og vejr på et mørkt og stormfuldt hav“ (Ellen White, Jesu liv, s. 339).

**Spørgsmål til drøftelse**

`Hvordan kan det mon være, at nogle beredvilligt tager imod Jesus, når de præsenteres for klare indikationer på, at han er Messias, mens andre nægter at lade sig overbevise?`

`Vi tillægger det stor betydning, at Jesus døde for vores synder. Men hvordan er vi nået frem til, at det var det, han gjorde? Kan vi ved hjælp af videnskab, naturstudier eller teologi ræsonnere os frem til det? At der findes en skaber, en intelligens, der engang i tidernes morgen satte det hele igang, kan vi nok ræsonnere os frem til, men ingen af ovenstående discipliner forklarer, at Kristus døde for vores synder. Hvor vigtigt er det så, at vores tro er baseret på den bibelske fortælling?`

`Hvorfor er det vigtigt, at vi minder os selv om, hvad Gud har gjort for os personligt, og hvilken betydning har det, at vi deler det med andre?`