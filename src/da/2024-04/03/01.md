---
title:  Prologen
date:   12/10/2024
---

> <p>Ugens vers</p>
> ”I begyndelsen var Ordet, og Ordet var hos Gud, og Ordet var Gud“ (Joh 1,1).

I uge 1 tog vi hul på slutningen af Johannesevangeliet, hvor Johannes forklarer, med hvilket formål evangeliet er skrevet. I denne uge vil vi se nærmere på indledningen, hvor Johannes afstikker den retning, som evangeliet kommer til at tage. Det Nye Testamentes forfattere introducerer gerne i de første paragraffer læserne for de temaer, som det efterfølgende kommer til at kredse om, og Johannes er ingen undtagelse. I sin indledning – eller prolog – gør Johannes det klart, at evangeliet om Jesus Kristus er en del af en større kosmisk fortælling, der begyndte længe inden, verden blev skabt.

Helt fra begyndelsen af evangeliet har læserne altså den fordel, at de i modsætning til hovedaktørerne i beretningen allerede ved, at Jesus er Messias, og de overordnede temaer, som evangelisten forsøger at belyse, er lette at få øje på i de efterfølgende fortællinger.

Som det første vil vi altså i denne uge tage hul på prologen (Joh 1,
1-18) og indkredse hovedtemaerne. Dernæst vil vi se eksempler på, hvordan disse temaer belyses i evangeliet som helhed.

### Ugens tekster
Joh 1,1-5; 1 Mos 1,1; Joh 1,9-13; Joh 3,16-21; Joh 9,35-41; Matt 7,21-23; Joh 17,1-5