---
title:  Til videre studium
date:   06/12/2024
---

Læs Ellen White, Jesu liv, kap. 51, ”Verdens lys“.

Da Jesus sagde ”Jeg er verdens lys“ (Joh 8,12), stod han ”i den tempelgård, som var specielt forbundet med tjenesterne, der hørte til løvhyttefesten. Midt i denne gård stod to meget høje master til understøtning af nogle mægtige lamper. Efter aftenofferet blev alle lamper tændt og spredte deres lys over Jerusalem. Denne ceremoni var til minde om ildstøtten, der viste Israel vej i ørkenen, og den ansås også for at pege frem til Messias’ komme. Når lamperne var tændt om aftenen, var gården skueplads for store glædesscener …

Med illuminationen af Jerusalem gav folket udtryk for deres håb om Messias’ komme for at sprede sit lys over Israel. Men for Jesus havde dette optrin en bredere betydning. Ligesom de strålende tempellamper oplyste alt omkring sig, sådan lyser Kristus, kilden til åndeligt lys, i denne verdens mørke. Men alligevel var billedet ufuldkomment. Det store lys, som hans egen hånd havde sat på himlen, var et mere virkeligt billede af herligheden ved hans mission.

Det var morgen. Solen var lige stået op over Oliebjerget. Dens stråler faldt med blændende glans på marmorpaladserne og oplyste guldet på tempelmurene, og idet han pegede på det, sagde Jesus: ‘Jeg er verdens lys’“ (Ellen White, Jesu liv, s. 404-405).

**Spørgsmål til drøftelse**

`Tal om det sidste spørgsmål i torsdagsafsnittet. Hvilke vigtige sandheder, som Biblen åbenbarer, vil videnskaben aldrig nogensinde – ikke engang i teorien – kunne afdække? Hvad med korset? Opstandelsen? Jesus’ andet komme? Hvilke andre væsentlige bibelske sandheder vil vi aldrig selv kunne regne os frem til?`

`Trods et omfattende kendskab til Gud valgte Lucifer at bekrige ham. Hvor vigtigt er det, at vi dagligt overgiver vores vilje til Gud?`