---
title:  Vejen og sandheden og livet
date:   30/11/2024
---

> <p>Ugens vers</p>
> ”Ingen har nogen sinde set Gud; den Enbårne, som selv er Gud, og som er i Faderens favn, han er blevet hans tolk“ (Joh 1,18).

Johannesevangeliet kan inddeles i fire hovedafsnit: en prolog (Joh 1,1-18), et afsnit om tegn (Joh 1,19 - 12,50), et afsnit om herlighed (13,1 - 20,31) og til sidst en epilog (Joh 21,1-25). Indtil videre har vi mest beskæftiget os med prologen og tegnene, idet vi har undersøgt hvad Jesus’ mirakler og samtaler siger om hans person. Nu bevæger vi os ind på den del af Johannesevangeliet, der omhandler Jesus’ herlighed.

Jesus kommer med syv udtalelser om sig selv, der alle begynder med ”Jeg er“, og disse danner bro mellem tegn og herlighedstemaerne. ”Jeg er,“ siger Jesus, ”livets brød“ (Joh 6,35.41.48.51), ”verdens lys“ (Joh 8,12; 9,5), ”døren“ (Joh 10,7.9), ”den gode hyrde“ (Joh 10,11.14), ”opstandelsen og livet“ (Joh 11,25), ”vejen og sandheden og livet“ (Joh 14,6) og ”det sande vintræ“ (Joh 15,1.5).

I denne uge vil vi først undersøge formålet med Jesus’ afskedsord, der indledes med, at Jesus bøjer sig ned og vasker disciplenes fødder. Dernæst vil vi fokusere på det, som Jesus siger om sig selv i kapitel 14: ”Jeg er vejen og sandheden og livet“.

### Ugens tekster
Joh 13,1-20; Joh 14,1-3; Dan 7,27; Joh 14,5-11; Joh 1,14; Kol 1,16.17; Joh 5,38-40