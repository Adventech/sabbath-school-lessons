---
title:  JEG ER Sandheden
date:   04/12/2024
---

`Hvordan knytter Johannes begrebet sandhed direkte til Jesus? Joh 1,14.17; 8,32; 14,6; 15,26`

Sandheden er i Johannesevangeliet uløseligt knyttet til Faderen, Sønnen og Helligånden. Jesus (Ordet, Logos) er sandheden. Han er lyset, der står i skærende kontrast til – og oplyser – mørket (Joh 1,
1-14; Joh 3,19-21). Løgnen, derimod, er uløseligt knyttet til Djævelen og til synd (Joh 8,44-46). Sandheden i Johannesevangeliet er således andet og mere end tal og fakta. Sandhed er indbegrebet af det, som Gud står for.

”Der er mange, der længes efter den levende Gud, de længes efter at føle Guds nærhed. Filosofiske teorier eller litterære afhandlinger kan ikke tilfredsstille hjertets længsel, hvor glimrende de end er. Menneskers påstande og opfindsomhed er uden værdi. Lad dem, der kun har hørt overleveringer og menneskers teorier og læresætninger, høre hans stemme, hvis ord kan forny vort indre og lede til evigt liv“ (Ellen White, Kristi lignelser, s. 24).

Tænk over, hvad det vil sige, at Kristus er Sandheden. Jesus er Ordet, det ord, der var hos Gud fra begyndelsen, og ved hvem alt er skabt (Joh 1,1-4). Jesus, der er ét med Faderen fra evighed til evighed, deler sin fars engenskaber og er også selv den store ”JEG ER“. Han er ikke underlagt nogen eller noget. Intet eksisterer adskilt fra ham – ikke engang viden og indsigt. Jesus er skaberen, og alt det skabte eksisterer udelukkende i kraft af ham. ”I ham blev alting skabt i himlene og på jorden, det synlige og det usynlige, troner og herskere, magter og myndigheder. Ved ham og til ham er alting skabt. Han er forud for alt, og alt består ved ham“ (Kol 1,16-17).

Jesus er ikke alene indbegrebet af det, som er sandt, han er selve Sandheden. Sandheden er ikke en abstrakt idé. Sandheden er en person!

`Til eftertanke. Sandheden, Jesus Kristus, er som solen, der oplyser verden (Joh 8,12). C.S. Lewis sagde om kristendommen: ”Jeg tror på kristendommen på samme måde, som jeg tror på, at solen er stået op. Ikke bare fordi jeg kan se solen, men fordi jeg ved, den kan se alt andet“ (C.S. Lewis ”Is Theology Poetry?“ (n.p.: Samizdat University Press, 2014), s. 15, citat fra en tale i 1944). Gennem Jesus, Sandheden, ser og forstår vi verden omkring os.`