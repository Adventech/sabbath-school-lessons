---
title:  Skrifterne og Sandheden
date:   05/12/2024
---

I Johannesevangeliet spiller Det Gamle Testamentes beskrivelser af Jesus som vejen, sandheden og livet en central rolle, og det står klart, at det langt fra kun er evangelierne, der rummer forklaringen på, hvem Jesus er, og hvad han kom for at udrette. Hele Bibelen, Det Gamle såvel som Det Nye Testamente, rummer den fortælling.

`Hvad siger Jesus her om Skrifterne? Joh 5,38-40`

Det er Jesus’ egen påstand og apostlenes med, at Skrifterne blåstempler ham som Messias. Som Jesus sagde: ”Havde I troet Moses, ville I have troet mig; for det var mig, han skrev om. Men tror I ikke hans skrifter, hvordan skal I så tro mine ord?“ (Joh 5,46-47).

`Jesus henviser til Skrifterne, når han forklarer, hvem han er, og hvad han er kommet for at gøre. Hvorfor er det væsentligt? Luk 24,27`

Ved en anden lejlighed citerede Jesus Anden Mosebog: ”... har I så ikke læst, hvad der er talt til jer af Gud …“ (Matt 22,31). Også Zakarias havde, da Jesus blev ført frem i templet, henvist til Guds løfter, som ”han [Gud] fra gammel tid har forkyndt ved sine hellige profeters mund“ (Luk 1,70), og i sin tale på pinsefestens dag sagde Peter siden: “Brødre! Det skriftord måtte gå i opfyldelse, som Helligånden gennem Davids mund forud har sagt“ (ApG 1,16).

Bibelen er ikke skrevet som en videnskabelig lærebog. Den forklarer ikke, hvordan man spalter et atom eller udfører hjernekirurgi. Nej, Bibelen beskæftiger sig med noget, der er langt mere væsentligt, nemlig Guds mening med det hele. Den er nøglen, der åbner døren, og lyset, der gør det muligt at se. Uden den ville vi intet kende til Gud, hans rolle i universet, hvor vi selv kommer fra, hvad der i bund og grund er meningen med livet, eller hvordan fremtiden ser ud.

`Til eftertanke. Hvilke sandheder åbenbarer Bibelen, som videnskaben aldrig nogensinde – ikke engang i teorien – vil kunne afdække?`