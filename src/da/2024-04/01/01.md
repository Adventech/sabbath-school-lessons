---
title:  Tegn, der viser vejen
date:   28/09/2024
---

> <p>Ugens vers</p>
> ”Jesus gjorde også mange andre tegn, som hans disciple så; dem er der ikke skrevet om i denne bog. Men dette er skrevet, for at I skal tro, at Jesus er Kristus, Guds søn, og for at I, når I tror, skal have liv i hans navn“ (Joh 20,30-31).

Med hvilket formål skrev Johannes sit evangelium? Var det miraklerne, han var optaget af? Eller var der et specifikt budskab, han gerne ville sætte fokus på? Hvorfor valgte han at skrive, som han gjorde?

Inspireret af Helligånden forklarer Johannes selv hvorfor. Der kunne skrives meget mere om det, som Jesus sagde og gjorde (Joh 21,25), siger Johannes, men ”dette er skrevet, for at I skal tro, at Jesus er Kristus, Guds søn, og for at I, når I tror, skal have liv i hans navn“ (Joh 20,31).

I denne uge vil vi se nærmere på nogle af de første mirakler, som Jesus gjorde. Han forvandlede bl.a. vand til vin, helbredte en kongelig embedsmands søn og en lam mand ved Betesda dam.

Johannes kalder det ”tegn“ – altså mirakler, der beviser, at Jesus er Messias – og i ovenstående beretninger ser vi eksempler på mennesker, der tager imod Jesus i tro og inspirerer os til at gøre det samme.

### Ugens tekster
Joh 2,1-11; Joh 4,46-54; Joh 5,1-16; Mark 3,22-23; Matt 12,9-14; Joh 5,16-47