---
title:  Til videre studium
date:   04/10/2024
---

”Jesus havde ikke givet ham nogen forsikring om guddommelig hjælp. Manden kunne være stoppet op og have tvivlet og være gået glip af sin eneste mulighed for at blive helbredt. Men han troede Kristi ord, og ved at handle på det fik han kræfter.

Ved den samme tro kan vi få åndelig helbredelse. Ved synden er vi blevet skilt fra Guds liv. Vores sjæle er lammede. Ved egen kraft er vi lige så lidt i stand til at leve et helligt liv, som den hjælpeløse mand var i stand til at gå … Lad disse fortvivlede og kæmpende se opad. Frelseren vil gøre alt for dem, som han har købt med sit blod, og siger uendelig mildt og medlidende: ‘Vil du være rask?’ Han byder dig stå op til sundhed og fred. Vent ikke for at mærke efter, om du er helbredt. Tro hans ord, og det vil blive opfyldt. Lad din vilje arbejde for Kristus. Viljen til at tjene ham, og når du handler efter hans ord, vil du få styrke. Hvad det end måtte være for en dårlig vane eller stærk lidenskab, som efter lang tids eftergivenhed styrer både sind og krop, så både kan og vil Kristus hellere end gerne befri dig for den. Han vil give liv til enhver, som er ‘død’ i sine ’overtrædelser og synder’. Han vil befri den, som er fanget af svaghed, ulykke og lænker af synd“ (Ellen White, Jesu liv, s. 165).

”Jesus tilbageviste anklagen for blasfemi. Han sagde: Min autoritet til at gøre de gerninger, som I anklager mig for, består i, at jeg er Guds Søn og ét med ham i natur, vilje og formål“ (Jesu liv, s. 170).

**Spørgsmål til drøftelse**

`Det var tro, der muliggjorde disse mirakler – en tillid, der står i skarp kontrast til de religiøse lederes mistro og tvivl. Er det at stille spørgsmål (noget vi jo allesammen gør) det samme som at tvivle? Hvorfor kan de to ting ikke sidestilles, og hvorfor er det vigtigt, at vi kan skelne dem fra hinanden?`

`Tænk over spørgsmålet efter torsdagsafsnittet. Hvorfor kan vores viden om, hvilken dag Gud har helliget, eller hvad der sker, når vi dør, på ingen måde frelse os? Hvordan frelses vi?`

`Tænk over det, Jesus siger i Joh 5,47. Er den udbredte skepsis, som nogle idag nærer til beretningerne om f.eks. syndfloden og skabelsen eksempler på netop det, Jesus her advarer imod?`