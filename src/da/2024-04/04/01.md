---
title:  Vidneudsagn
date:   19/10/2024
---

> <p>Ugens vers</p>
> ”Jesus svarede ham: ’Sandelig, sandelig siger jeg dig: Den, der ikke bliver født på ny, kan ikke se Guds rige’“ (Joh 3,3).

Jesus sørgede altid for at understøtte sine påstande med rigelige belæg fra de gammeltestamentlige skrifter. Når han f.eks. erklærede: ”Sandelig, sandelig siger jeg jer: Den, der tror, har evigt liv“ (Joh 6,47), var det ikke grebet ud af den blå luft.

Men Johannes retter som sagt også læserens opmærksomhed mod de utallige tegn, som Jesus gjorde: vand til vin, bespisningen af tusinder med fem brød, helbredelsen af embedsmandens søn, den lamme ved Betesda, der genvandt førligheden, den blindfødte, der blev seende. Derudover trækker han en række øjenvidner frem, der kan bevidne, hvem Jesus er: jøder, hedninger, rige, fattige, mænd, kvinder, regenter, almindelige mennesker, uddannede og uuddannede.

Jesus selv hævder desuden, at Gud Fader selv kan bevidne, hvem han er.

I denne uge lægger vi ud med at se nærmere på Johannes Døbers vidneudsagn, og efter ham kommer der andre: Andreas, Simon Peter, Filip, Nathanael og et vidne fra en noget uventet kant, nemlig farisæeren Nikodemus. Endelig skjuler der sig mellem linjerne endnu et vidne, nemlig Johannes selv (ham, der i Joh 1,35.40 fulgtes med Andreas).

### Ugens tekster
Joh 1,19-23; Es 40,1-5; Joh 1,29-37; Rom 5,6; Joh 1,35-39; Joh 1,43-51; Joh 3,1-21