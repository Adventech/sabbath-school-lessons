---
title:  Til videre studium
date:   15/11/2024
---

Læs Ellen White, Patriarker og profeter, kap. 13, ”Trosprøven“; Jesu liv, kap. 77, ”For Pilatus’ domstol“.

Thomas kastede sig ned for Jesus’ fødder og udbrød: ”Min Herre og min Gud!“

”Jesus tog imod hans indrømmelse, men bebrejdede ham mildt hans vantro. ‘Du tror, fordi du har set mig. Salige er de, som ikke har set og dog tror.’ Thomas’ tro ville have glædet Kristus mere, hvis han havde været villig til at tro sine brødres vidnesbyrd. Hvis verden nu ville følge Thomas’ eksempel, ville ingen blive frelst; for alle, der tager imod Kristus, må gøre det på grund af andres vidnesbyrd.

Mange af dem, der tvivler, undskylder sig med, at hvis de havde fået det vidnesbyrd, som Thomas fik af sine venner, ville de tro. De gør sig ikke klart, at de ikke blot har fået dette vidnesbyrd, men langt mere end det. Mange, der som Thomas venter, til enhver årsag til tvivl er fjernet, vil aldrig få deres ønske opfyldt. De bliver efterhånden bekræftet i deres vantro. De, som lærer sig selv kun at se de mørke sider og brokker sig og beklager sig, ved ikke selv, hvad de gør. De sår tvivlens sæd, og de vil komme til at høste tvivlens frugt. Når den tid kommer, hvor tro og tillid er mest påkrævet, vil mange således opdage, at de mangler kraft til at håbe og tro“ (Ellen White, Jesu liv, s. 709).

**Spørgsmål til drøftelse**

`Hvordan adskilte Abrahams tro sig fra Thomas’ tro? Hvad kan vi lære af disse to beretninger?`

`Fortæl hinanden, hvad Jesus betyder for jer hver især, og hvordan han har grebet ind og gjort en forskel i jeres liv. Hvordan er jeres individuelle beretninger med til at skabe et større og mere nuanceret billede af den Herre, som vi tjener?`

`Pilatus stillede Jesus et meget filosofisk spørgsmål: ”Hvad er sandhed?“ (Joh 18,38). Forsøg om I med udgangspunkt i Johannesevangeliet kan formulere et svar.`

`Læs profetierne i Daniels Bog 2 og 7. Hvad ved vi i dag, som de ikke vidste på Jesus’ tid? Hvordan giver den viden os så meget desto mere grund til at tro?`