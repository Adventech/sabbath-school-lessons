---
title:  Til videre studium
date:   22/11/2024
---

Læs Ellen White, Jesu liv, kap. 73, ”Jeres hjerte må ikke forfærdes“.

”Sandheden var blevet betroet hebræerne som en skat af guld. Den jødiske husholdning, der bar Himmelens stempel, var blevet indstiftet af Kristus selv. Forløsningens dyrebare sandheder var tilsløret af symboler og forbilleder. Men da Kristus kom, kunne jøderne alligevel ikke genkende ham, som alle disse symboler viste hen til. De havde Guds ord; men overleveringerne, som var gået i arv fra det ene slægtled til det andet, og menneskers fortolkninger af skriften skjulte sandheden, som den er i Jesus, for dem. Den åndelige betydning, som fandtes i de hellige skrifter var gået tabt. Al kundskabs skatkammer stod åbent for dem, men de vidste det ikke.

Gud skjuler ikke sin sandhed for menneskene. Det er deres egne handlinger, der fordunkler den for dem. Kristus gav jødefolket rigelige beviser på, at han var Messias, men hans undervisning krævede en afgjort forandring i deres liv. De så, at de måtte give afkald på deres yndede læresætninger og overleveringer, på deres egenkærlige og ugudelige vaner. Det krævede et stort offer at tage imod den evige, uforanderlige sandhed. Derfor ville de ikke bøje sig for det mest afgørende bevis, som Gud kunne give for at styrke deres tro på, at Jesus var Messias. De bekendte sig til at tro på Det Gamle Testamentes skrifter, men de nægtede at tro på de vidnesbyrd om Kristi liv og karakter, som stod beskrevet deri. De var bange for at blive overbevist, så de måtte omvende sig og være nødt til at opgive deres forudfattede meninger. Evangeliets skat, vejen, sandheden og livet, var blandt dem, men de forkastede den største gave, som Himmelen kunne skænke dem“ (Ellen White, Kristi lignelser, s. 91-92, DB 1989).

**Spørgsmål til drøftelse**

`Hvordan bekræfter profetiernes opfyldelse troen på Jesus?`

`Hvorfor afviste de jødiske ledere Jesus? Er det de samme faktorer, der spiller ind, når vi skal tage stilling til Jesus i dag?`

`Tænk over, hvor du selv står? Hvor fast forankret er du i troen på Jesus, og hvad kan du gøre for at vokse i tilliden til ham?`

`Hvordan undergraves Bibelens autoritet i dag, og hvorfor er det vigtigt, at vi ikke lader os forlede til at betvivle Bibelens troværdighed?`