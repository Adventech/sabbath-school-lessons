---
title:  Profetier opfyldes
date:   16/11/2024
---

> <p>Ugens vers</p>
> ”Men det vidnesbyrd, jeg har, er større end det, Johannes aflagde; for de gerninger, som Faderen har givet mig at fuldføre, selve de gerninger, jeg gør, vidner om mig, at Faderen har udsendt mig“ (Joh 5,36).

Af det, som Jesus siger og gør i Johannesevangeliet, fremgår det tydeligt, at den lovede Messias (hammashiach), Kristus, var kommet til Israel. Født som en af os i Betlehem og af Davids slægt, som profetierne havde forudsagt.

Men, som Johannes udtrykker det, var han ”i verden, og verden var blevet til ved ham, og verden kendte ham ikke“ (Joh 1,10).

Han var i verden – en verden, som han selv havde skabt – og dog kendte verden ham ikke? Det kan stort set ikke siges mere rammende. Igen og igen støder vi i evangelierne på mennesker, der ganske enkelt ikke fatter, hvem Jesus er, på trods af det, som de netop har set og hørt, og til trods for, at Jesus til punkt og prikke opfylder de gammeltestamentlige profetier.

I denne uge vil vi se endnu flere eksempler fra Johannesevangeliet på, at Jesus var Messias, og vi vil undersøge, hvorfor der trods så rigelige beviser alligevel var nogen, der nægtede at tro ham.

Hvad kan vi lære af deres fejl?

### Ugens tekster
Joh 5,17.20.36-40.46-47; Joh 13,18; Joh 17,12; Jer 2,13; Zak 9,9; Joh 8,12-30