---
title:  Messiasprofetier del 1
date:   19/11/2024
---

Umiddelbart skulle man mene, at de religiøse ledere ikke havde brug for at blive påmindet om de gammeltestamentlige skrifters autoriet. Ikke desto mindre er det et emne, som Jesus igen og igen vender tilbage til i sine samtaler med netop de skriftkloge. At de gammeltestamentlige skrifter entydigt pegede på Jesus, var nemlig et argument, som de ikke kunne komme udenom, uanset hvor hårde de gjorde sig, og hvor stædigt de nægtede at lade sig overbevise.

Og Johannes citerer da også flittigt fra netop de gammeltestamentlige skrifter, der udpeger Jesus som Messias.

**Hvad er sammenhængen mellem følgende skriftsteder fra hhv. Det Nye og Det Gamle Testamente? Eller sagt på en anden måde: hvordan vidner de gammeltestamentlige tekster ifølge Det Nye Testamente om Jesus?**

`Joh 1,23; Es 40,3`

`Joh 2,16.17; Sl 69,10`

`Joh 7,38; Jer 2,13`

`Joh 19,36; 4 Mos 9,12`

Ikke kun Johannes, men også Peter, Paulus, Matthæus, Markus, Lukas og samtlige nytestamentlige forfattere bekræfter gang på gang, at Jesus’ død, opstandelse og himmelfart opfylder de gammeltestamentlige profetier om Messias.

`Til eftertanke. Til trods for, at Jesus igen og igen henviste til de skrifter, der udpegede ham som Messias, var det først, da han efter sin død og opstandelse viste sig for disciplene, at de forstod, hvordan det hele hang sammen. ”Da han siden var opstået fra de døde, kom hans disciple i tanker om, at han havde sagt dette, og de troede Skriften og det ord, Jesus havde sagt“ (Joh 2,22; se også Joh 20,9).`