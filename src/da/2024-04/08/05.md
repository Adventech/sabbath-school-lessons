---
title:  Messiasprofetier del 2
date:   20/11/2024
---

Til de religiøse ledere sagde Jesus: ”I gransker Skrifterne, fordi I mener, at I har evigt liv i dem; og netop de vidner om mig.“ Det er noget af en udtalelse! Joh 5,39

Det skønnes, at Jesus opfylder hundredvis af gammeltestamentlige profetier, og selvom der blandt de lærde ikke hersker bred enighed om det præcise antal, må man sige, at chancerne for, at ét menneske opfylder ikke bare nogle få, men samtlige løfter, er forsvindende lille. Man kan illustrere det således: Hvis man forestiller sig et område på størrelse med Frankrig pakket med mønter – hvoraf én er lyserød – i en halv meters højde, hvad er så chancerne for, at en person med bind for øjnene i første forsøg vælger netop den lyserøde mønt?

Det Gamle Testamente forudsiger Jesus’ liv fra vugge til grav, og det i sig selv er et slående bevis på, at Jesus vitterligt var den lovede Messias. Af samme årsag henviser Johannes igen og igen til de gammeltestamentlige skrifter, der fastslår, hvem Jesus er, og bekræfter, hvorfor vi skal tro ham og tage imod den frelse, han tilbyder os.

**Hvordan opfylder Jesus i de følgende tekster fra Johannesevangeliet messiasprofetierne i Det Gamle Testamente?**

`Joh 12,13; Sl 118,26`

`Joh 12,14-15; Zak 9,9`

`Joh 13,18; Sl 41,10`

`Joh 19,37; Zak 12,10; 13,6`

`Til eftertanke. Hvor fast forankret er du i din tro? Hvad siger du, når du udfordres til at redegøre for din tro? Hvor kan du finde gode begrundelser for det, du tror på?`