---
title:  Til videre studium
date:   29/11/2024
---

Læs Ellen White, Jesu liv, kap. 1 og 66, ”Gud med os“ og ”En ny konfrontation“.

”Ved at fornedre sig så dybt som til at påtage sig menneskeskikkelse åbenbarede Kristus en karakter, som var en modsætning til Satans karakter. Men han steg endnu dybere ned på ydmygelsens vej. ‘Da han var trådt frem som et menneske, ydmygede han sig og blev lydig indtil døden, ja, døden på et kors’ (Fil 2,8). Ligesom ypperstepræsten afførte sig sin pragtfulde embedsdragt og gjorde tjeneste i en almindelig præsts hvide linnedklædning, sådan påtog Kristus sig en tjeners skikkelse og bragte offeret, hvor han selv var præsten, og han selv var offeret. ‘Han blev gennemboret for vore overtrædelser og knust for vore synder. Han blev straffet, for at vi kunne få fred’ (Es 53,5).

Kristus blev behandlet, som vi fortjener det, for at vi kan blive behandlet, som han fortjener. Han blev dømt for vore synder, som han ingen del havde i, for at vi kunne blive retfærdiggjort ved hans retfærdighed, som vi ingen del har i. Han led den død, der tilkom os, for at vi skulle kunne modtage det liv, som var hans. ‘Ved hans sår blev vi helbredt’ (Es 53,5)“ (Ellen White, Jesu liv, s. 17).

**Spørgsmål til drøftelse**

`Jesus ofrede alt for at frelse verden. Hvordan kan du hjælpe andre med at forstå, hvad det indebærer for dem?`

`Hvad er forskellen på at træffe beslutninger ud fra menneskelige ræsonnementer og træffe beslutninger med udgangspunkt i det, som Gud har åbenbaret?`

`I hvilken udstrækning er vi afhængige af vores intelektuelle formåen for at kunne forstå Guds ord? Kan vi ræsonnere os frem til troen på Gud? Bekræfter opfyldelsen af profetierne eller skaberværkets kompleksitet Guds eksistens på en logisk og rationel måde? Kan profetierne og skaberværket styrke vores tro på, at der også er en frelsesplan?`

`Tal om spørgsmålet efter tirsdagsafsnittet. Hvad er din tro baseret på? Hvad svarer du, når nogen spørger dig, hvorfor du tror på Jesus og på de gode nyheder om, at der er frelse i ham?`