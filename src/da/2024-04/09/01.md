---
title:  Livets kilde
date:   23/11/2024
---

> <p>Ugens vers</p>
> ”Jeg er vejen og sandheden og livet; ingen kommer til Faderen uden ved mig“ (Joh 14,6).

Når han blev spurgt, hvem han var, svarede Jesus på en måde, der indikerede, at han var guddommelig. ”Jeg er den, jeg er!“ sagde Gud i sin tid til Moses, da han åbenbarede sig for ham i den brændende busk (2 Mos 3,14). Den selvsamme ”Jeg Er“ blev i Jesus ”kød og tog bolig iblandt os, og vi så hans herlighed, en herlighed, som den Enbårne har den fra Faderen, fuld af nåde og sandhed“ (Joh 1,14).

”Jeg Er“ temaet dukker op adskillige gange i Johannesevangeliet, bl.a. i ugens vers. ”Jeg er vejen og sandheden og livet“ (Joh 14,6), sagde Jesus om sig selv. ”Jeg Er“ er verdens lys, livets brød, døren til fårefolden, den gode hyrde og det sande vintræ.

Hvordan er den Gud, som Johannes beskriver i sit evangelium, og hvorfor var der trods slående beviser for, at Jesus var Messias, alligevel nogle, der afviste ham? Hvis vi skal beskytte os selv og andre mod at begå samme fejl, må vi kende svarene på disse spørgsmål.

### Ugens tekster
Joh 1,4; Joh 10,10; Joh 1,12-13; Joh 6,61-68; 4 Mos 13,23-33; Matt 4,1-4