---
title:  Tro og genfødsel
date:   26/11/2024
---

`Hvilke forandringer sker der med os, når vi kommer til tro på Kristus? Joh 1,12-13`

Jesus skrev sit evangelium for, at vi skal komme til tro på Jesus og få liv i hans navn (Joh 20,31). Joh 1,12-13 beskriver processen, hvorved det sker. Først må vi i tro tage imod ham, og dernæst gør han os til sine børn. Vi bliver, som vers 13 udtrykker det, født af Gud. Både mennesker og Gud har altså en andel i det, der sker. I tro må vi tage imod ham og være villige til at tage imod lyset, men det er ham, der forvandler og fornyer hjertet.

Troen er i sig selv en gave fra Gud, der formidles, når vi hører Guds ord (Rom 10,17). ”For at få en ægte og vedvarende tro på Kristus, må vi ved Guds ord lære ham at kende“ (Ellen White, Fundamentals of Christian Education, s. 433). ”Troen på Gud skabes, når Ånden påvirker og oplyser menneskers sind“ (Ellen White, Comments, The Seventh-day Adventist Bible Commentary, bd. 7, s. 940).

Enhver, der tror eller tager imod Guds søn som Messias, har evigt liv, og det er Helligåndens opgave at overbevise os (Joh 16,7-8; se også Rom 8,16). Johannes fremhæver desuden vigtigheden af at tage imod eller tro på Jesus’ ord (Joh 5,24; 38,47).

`Hvad lærer vi her om frelsen? Rom 8,16`

Troen er et resultat af Helligåndens påvirkning. ”Troen er … den store velsignelse – den et øjet, der ser, og øret, der hører“ (Ellen White, In Heavenly Places, s. 104). Set fra et humanistisk perspektiv må vi først have et grundlag for at tro, men i det bibelske perspektiv er det troen, der er udgangspunktet, og troen er en gave fra Gud (Ef 2,8; 1 Kor 1,17-24; 1 Kor 2,1-6). Med troen som basis vokser vi i ”nåde og erkendelse“ (2 Pet 3,18).

`Til eftertanke. Hvad vil du svare, hvis nogen spørger dig om, hvad din tro bygger på?`