---
title:  Tidernes ende
date:   31/05/2025
---

> <p>Ugens vers</p>
> “Alt dette skete med dem, for at de skulle være advarende eksempler, og det blev skrevet for at vejlede os, til hvem tidernes ende er nået. Derfor skal den, som tror, at han står, se til, at han ikke falder“ (1 Kor 10,11-12).

Bibelen er fuld af beretninger, der foregriber begivenheder i fremtiden og kaster lys over det, som vi kalder ”den nærværende sandhed“. Enkelte af disse beretninger rummer så slående ligheder med profetierne i Daniels Bog og Johannes’ Åbenbaring, at man med rette kan sige, at de bidrager til at give os bredere og mere nuanceret forståelse af disse.

Gud har – vel og mærke uden at give køb på den enkeltes ret til frit at træffe sine egne valg – styret verdenshistorien i den retning, som han ved sine profeter har forudsagt. Jesus selv bekræfter, at visse gammeltestamentlige beretninger foregriber fremtidige begivenheder, idet han bl.a. henviser til beretningerne om syndfloden og Sodomas endeligt for at illustrere det, der kommer til at ske i endetiden. Hvis vi tager os tid til at grave lidt dybere, er der også andre beretninger, der rummer værdifulde og tidsaktuelle sandheder, som kaster lys over den fremtid, vi går imøde.

I de næste par uger vil vi derfor se nærmere på en række nøglefortællinger med henblik på at udvide vores forståelse af bl.a. profetierne om Jesu genkomst, den undersøgende dom og den sidste altafgørende krise. Omdrejningspunktet for alle disse beretninger er selvfølgelig Kristus. Hvis ikke han er vores fokus, tjener det intet formål at beskæftige sig med profetierne.

### Ugens tekster

Åb 6,12-17; Matt 24,36-44; Åb 6,1-8; 2 Pet 2,4-11; 1 Mos 18,17-32; Dan 7,9.10