---
title:  Til videre studium
date:   06/06/2025
---

Læs Ellen White, Patriarker og profeter, kap. 8, ”Syndfloden“.

”Ypperstepræsten kan hverken forsvare sig selv eller folket over for Satans anklager. Han påstår ikke, at Israel er fejlfri. Han står foran engelen i snavsede klæder, der symboliserer folkets synder, som han bærer som deres repræsentant. Han bekender deres synd, men henviser samtidig til deres anger og ydmyghed og stoler på en tilgivende frelsers nåde. Han tilegner sig Guds løfter i tro …

Satans anklager mod de mennesker, som søger Herren, skyldes ikke, at han er vred over deres synder. Han fryder sig over deres karaktermangler, for han er klar over, at han kun kan få magten over dem, når de overtræder Guds lov. Hans anklager skyldes udelukkende hans fjendskab til Kristus. Det er i kraft af frelsesplanen, at Jesus kan rive menneskeheden ud af Satans kløer og frelse mennesker fra hans magt …

Mennesket kan ikke imødegå fjendens anklager i sin egen kraft. Det står foran Gud i sine syndbesmittede klæder og bekender sin skyld. Men Jesus, som er vor forsvarer, fremfører et effektivt argument til fordel for alle dem, der i anger og tro har overgivet deres sjæl til ham. Han fører deres sag og besejrer deres anklager ved hjælp af Golgatas uimodsigelige argumenter. Han har fået al magt i Himmelen og på jorden, fordi han var fuldkommen lydig imod Guds lov, og beder sin Fader skænke det skyldige menneske nåde og tilgivelse“ (Ellen White, Profeter og konger s. 284-286).

**Spørgsmål til drøftelse**

`Disciplene var ifølge Jesus i verden, men ikke af verden (Joh 15,19; 17,14-16). Hvordan bærer vi os ad med at vinde verden og samtidigt forblive ”uplettet af verden“ (Jak 1,27).`

`Hvad kan Noas advarsler til sin samtid lære os om kampen mellem det gode og det onde og om vores rolle i den forbindelse?`

`Inden Gud renser og genopretter Jorden, vil de onde mennesker opstå fra de døde og i en begrænset tid assistere Satan i en krig mod de hellige (Åb 20,7-9). Hvorfor er det nødvendigt med denne krig?`

`Hvad har talt specielt til dig i denne uges beretninger? Hvad fortæller beretningerne om håbet i Kristus?`