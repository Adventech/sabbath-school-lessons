---
title:  Profetiens forudsætning
date:   10/05/2025
---

> <p>Ugens vers</p>
> ”Da hørte jeg Herren sige: ‘Hvem skal jeg sende? Hvem vil gå bud for os?’ Jeg svarede: ‘Her er jeg, send mig!’“ (Es 6,8).

Guds ret til at regere universet skyldes dels, at han ”har skabt alle ting“ (Åb 4,11), dels hans karakter. Først når vi så småt begynder at fatte lidt af Guds herlighed, kan vi begynde at forstå, hvad det er, vi har ”mistet“ (Rom 3,23).

I denne uge vil vi se nærmere på Guds trone og i den forbindelse overveje, hvordan vi er stillet over for en hellig Gud, og hvordan Kristus’ død på korset ændrer vores position. Det er Guds intention, at ikke bare den enkelte, men menneskeslægten som helhed, igen skal afspejle hans herlighed, og søger vi i Bibelen efter spor, vil vi så småt begynde at forstå og værdsætte det kald, som Gud har til os tilgivede og forløste syndere.

Oprøret vil ikke vare evigt, og i højere grad end ved selve skabelsen vil vi igen afspejle Guds kærlige, selvfornægtende og selvopofrende karakter. Selvom det aldrig havde været Guds hensigt, at vi skulle falde i synd, sørgede han på korset for, at der ikke længere kunne herske nogen tvivl om hans kærlighed.

### Ugens tekster

Es 6,6-8; 1 Mos 3,21-24; Ez 1,4-14; Åb 4,1-11; 4 Mos 2,3-25; Es 14,12-14