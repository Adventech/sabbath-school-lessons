---
title:  Profetér igen
date:   01/05/2025
---

Adventbevægelsen opstod i ”den nye verden“, som i det 17. og 18. århundrede havde været et fristed for dem, der søgte religionsfrihed, og set i lyset af den politiske og religiøse situation i andre dele af verden er det tvivlsomt, om en sådan bevægelse havde fået lige så meget vind i sejlene noget andet sted.

`I disse vers forkyndes et budskab, som vedrører ”mange folk og folkeslag, tungemål og konger“ (Åb 10,11). Hvilke af de symboler, som vi indtil videre har studeret – folk og folkeslag, landjord og hav – anvender teksten, og hvad kan vi uden at læse for meget ind i teksten udlede af denne beretning? Åb 10,1-11`

Englen råber med høj røst – ligesom de tre engle i kapitel 14 og englen i kapitel 18 – og holder en ”åben bogrulle“ i hånden, sandsynligvis Daniels Bog, (se Dan 12,4). For første gang i mange generationer bliver bogen åbnet. Englen har desuden en fod på havet og en anden på jorden. Det kan betyde, at budskabet lyder over hele kloden. Det kan også betyde, at dette budskab er for alle folkeslag – både dem, der i overført betydning befinder sig på landjorden (Guds folk), og dem fra havet (folkeslagene).

Verden vil endelig blive oplyst af Guds herlighed, og budskabet i Åb 14 vil blive formidlet til alle. Ligesom det i sin tid var Israels opgave at være et vidnesbyrd om Gud for de omgivende nationer, er det vores opgave som menighed at forkynde evangeliet om riget ”i hele verden som vidnesbyrd for alle folkeslag, og så skal enden komme“ (Matt 24,14).

Dan 2,34-35. 44-45. Vi nærmer os afslutningen på denne jords historie. Snart vil denne verdens imperier falde og Kristus indtager sin retmæssige plads på tronen. Bibelen siger uden omsvøb, at alle disse verdensriger vil blive udslettet. Der vil ikke være det mindste spor tilbage efter disse rædselsregimer. I stedet vil Gud oprette sit evige rige, hvor synd, lidelse, sygdom, ondskab og død for altid vil være forsvundet.

`Til eftertanke. Læg mærke til, hvor præcist profetierne i Dan 2 og 7 forudsiger rigernes fødsel og fald. Hvordan bekræfter så præcise forudsigelser, at Gud, som lovet, vil bryde den onde cirkel og etablere sit rige?`