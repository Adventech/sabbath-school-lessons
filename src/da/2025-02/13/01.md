---
title:  Billeder på afslutningen
date:   21/06/2025
---

> <p>Ugens vers</p>
> ”Jeg er hebræer, og jeg frygter Herren, himlens Gud, som har skabt havet og det tørre land“ (Jon 1,9).

I denne uge vil vi for sidste gang se nærmere på beretninger, der belyser det, der skal ske i endetiden. Vi vil tage et kig på profeten Jonas, på Babylons fald og på beretningen om den persiske kong Kyrus, som befriede Guds folk og hjalp dem med at vende hjem til det forjættede land.

Disse fortællinger har haft betydning for generationer af troende, men rummer ikke desto mindre et særligt budskab til dem, der lever i tiden lige inden Kristi genkomst. De kaster nemlig lys over det, vi kalder ”den nærværende sandhed“.

Når vi studerer beretninger, der ser ud til at foregribe begivenheder i endetiden, er det vigtigt, at vi ikke fortaber os i detaljer, men har øje for de overordnede temaer. Som med Jesus’ lignelser belyser disse beretninger nogle overordnede principper, og det er ikke hensigten, at vi skal analysere os frem til en eller anden obskur sandhed eller profeti. Vores fokus må være på de gennemgående temaer og overordenede principper, der har relevans for vores tid og belyser det, der kommer til at ske i endetiden.

### Ugens tekster

Matt 12,38-42; Jon 3,5-10; Åb 18,4; Dan 5,1-30; Åb 16,12-19; 2 Krøn 36,22-23