---
title:  Ægteskabsmetaforer
date:   12/04/2025
---

> <p>Ugens vers</p>
> “Og englen sagde til mig: ‘Skriv: Salige er de, der er indbudt til Lammets bryllupsfest.’ Og den sagde til mig: ‘Det er Guds sande ord’“ (Åb 19,9).

Bibelen er fuld af kærlighedshistorier, som meget rammende illustrerer frelsen og Guds kærlighed til sit folk. Det mest intime af alle menneskelige forhold, ægteskabet, kan, såfremt vi er villige til at indgå i den relation til hinanden, som Gud oprindeligt havde tiltænkt os, lære os uendeligt meget om, hvor inderligt Gud elsker os, hvilket forhold han ønsker at have til os, og hvor langt han er villig til at gå for at frelse os.

Nutidens syn på kærlighed og ægteskab har dog gjort det vanskeligere for os at forstå, hvad det er, Gud forsøger at lære os gennem ægtepagten. Men selvom vi i vores faldne tilstand har fået et fordrejet syn på ægteskabet (som på så meget andet), kan ægteskabet stadig bruges til at illustrere vigtige sandheder – ja, endog profetiske sandheder. I et godt ægteskab oplever vi kærlighed og lykke og lærer desuden en hel del om os selv og om vores forhold til Gud.

I denne uge vil vi udforske forskellige skildringer af ægteskaber i Bibelen – gode såvel som dårlige. Ud fra disse eksempler kan vi lære en hel del om, hvordan Gud relaterer til sit folk, også når de svigter ham. Det, som vi i den forbindelse lærer om Gud og hans kærlighed til os, kaster desuden lys over profetierne i endetiden.

### Ugens tekster

1 Mos 2,23-25; Ef 5,29-32; Ez 16,4-14; Åb 18,1-4; 1 Mos 24,1-4; Åb 19,1-9