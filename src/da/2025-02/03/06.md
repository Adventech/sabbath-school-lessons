---
title:  Skøgens skæbne
date:   17/04/2025
---

`Her fejres på den ene side foreningen mellem Kristus og hans brud og på den anden side skøgens endeligt. Hvordan er begge begivenheder beviser på Guds kærlighed og retfærdighed? Åb 19,1-9`

Utroskab koster dyrt og går i sidste ende ud over børnene. Men selv den mest tålmodige ægtefælle kan ende med at nå til den erkendelse, at processen med at redde ægteskabet ikke længere giver mening, hvis den anden part er nået til det punkt, hvor vedkommende ikke ønsker at angre.

Der må og skal sættes en stopper for synden og for den lidelse, som den forvolder. Trods sorgen over dem, der fortabes, kan de, der har lidt under synden, nu fejre, at verdens nød og elendighed endelig er et overstået kapitel. Nu genskaber Gud verden i henhold til sin oprindelige plan, og denne gang vender vi os ikke fra ham, for nu ved vi af bitter erfaring, at Gud havde ret, når han advarede os om den død og ødelæggelse, som en sådan adskillelse ville resultere i.

`Hvad lover Gud her sin brud? Hvilken garanti har vi for opfyldelsen af disse løfter? Åb 21,1-4`

”Ægteskabet, som er en livsvarig forening, er et symbol på samfundet mellem Kristus og hans menighed. Mand og hustru bør have den samme indstilling over for hinanden, som Kristus havde over for menigheden“ (Ellen White, Vidnesbyrd for menigheden, bd. 7).

Det smertede Gud usigeligt, at hans elskede valgte at kaste deres kærlighed på ”andre guder“. Alligevel valgte han at ofre sig for os og personligt betale prisen for vores utroskab og afgudsdyrkelse. Gud har et stående tilbud om evigt liv til dem, der angrer og vender sig til ham.

`Hvad er ifølge disse vers vores garanti for, at det, som Gud lover i Åb 21,1-4, står til troende? 1 Pet 1,18-19`