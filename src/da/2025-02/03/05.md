---
title:  Isak og Rebekka
date:   16/04/2025
---

Abraham var ved at være en gammel mand og med tanke på det, som Gud havde lovet hans efterkommere, pålagde han sin ældste og mest betroede tjener en vigtig opgave.

`Hvorfor var det så vigtigt for Abraham at sikre sig, at hans søn ikke giftede sig med en af ”de kana’anæiske kvinder“? 1 Mos 24,1-4`

Abrahams formaning kan i vores ører lyde etnocentrisk, men for Abraham handlede det om tro og ikke om etnicitet, om teologi og ikke om nationalitet. Abraham var velkendt med kana’anæernes fordærvede og amoralske afgudsdyrkelse, og han vidste, hvor nærliggende det ville være for hans søn, såfremt han giftede sig med en kana’anæer, at tilpasse sig deres skikke og tilbede deres guder.

Og sandt at sige viser erfaringen, at ikke kun det gamle Israel, men også den kristne kirke, der jo burde være et lys og et vidnesbyrd for verden, i stedet har tilpasset sig verden og er begyndt at tænke, tro og handle som det omgivende samfund. Den kristne kirke har for eksempel skiftet den bibelske hviledag, sabbatten, den syvende dag i ugen, ud med søndagen, der i den hedenske verden var solens dag, og netop hviledagen kommer ifølge profetien til at spille en vigtig rolle i tiden umiddelbart før Kristi genkomst.

`Hvordan beskriver denne beretning forholdet mellem Kristus og menigheden? Rebekka og Isak var fjerne slægtninge, og selvom afstanden mellem dem var stor, var Rebekka udset til at blive Isaks brud. Kan vi drage paralleller til os i vores faldne tilstand og de planer, som Gud har for os? 1 Mos 24, 57-67`

Vi er forbundet med Skaberen, for vi er skabt i hans billede, og selvom synden har adskilt os fra Gud, er vi udset til at være hans brud. Det er op til os, hvorvidt vi vil tage imod tilbuddet, ligesom det også er op til os, hvor turbulent et ægteskab, det ender med at blive.

`Til eftertanke. Ja, Gud elsker os, hans brud, langt højere, end vi elsker ham. Hvilke valg kan og bør vi træffe hver eneste dag for at vokse i kærlighed til ham? Hvilke valg risikerer at kølne vores kærlighed til Gud?`