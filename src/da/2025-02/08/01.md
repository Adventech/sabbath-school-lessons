---
title:  I Salmernes Bog, del 1
date:   17/05/2025
---

> <p>Ugens vers</p>
> “Jeg så: Se, Lammet stod på Zions bjerg, og hos det stod ét hundrede og fireogfyrre tusind, som havde dets navn og dets faders navn skrevet på deres pande“ (Åb 14,1).

De gammeltestamentlige beretninger er velegnede til at kaste lys over betydningen af symbolerne i Johannes’ Åbenbaring, men disse beretninger er langt fra de eneste kilder til information i Det Gamle Testamente.

En anden væsentlig kilde til information er Salmernes Bog – en samling religiøs poesi, der udforsker den menneskelige erfaring og mødet med Gud. Salmerne rummer alt fra fortvivlelse over synd og lidelse til ovenud begejstring over Guds nærvær og hans løfte om tilgivelse og frelse.

Nærlæser man Salmernes Bog, vil man få øjnene op for små detaljer, der kan gøre Johannes’ Åbenbaring endnu mere levende og relevant. Det gælder ikke mindst Åb 14, som omhandler Guds menigheds særlige opgave hen mod slutningen af denne verdens historie. Guds folk i endetiden er blevet pålagt den samme opgave, som Israel i sin tid fik betroet: vi skal være et lys for nationerne og formidle Guds sidste nådige opfordring til at tilbede og adlyde Skaberen, og Guds sangbog kaster sit helt eget unikke lys på vores rolle i den forbindelse.

### Ugens tekster

Hebr 9,11-15; Sl 122; Sl 15; Sl 24; 2 Mos 33,18-23; Sl 5; Sl 51,9-17