---
title:  Til videre studium
date:   23/05/2025
---

“Davids salmer gennemløber hele den menneskelige erfarings skala. De spænder lige fra skyldbevidsthedens og selvfordømmelsens dyb til den mest ophøjede tro og den mest sublime forbindelse med Gud. Hans liv er et vidnesbyrd om, at synden kun bringer skam og ulykke, men at Guds kærlighed og nåde rækker ned til det største dyb, og at troen vil løfte den angrende sjæl op og anbringe ham mellem Guds sønner. Af alle de løfter, som Guds ord indeholder, er dette et af de stærkeste vidnesbyrd om hans trofasthed og retfærdighed og den nåde, som er bekræftet i hans pagt ...

‘Jeg slutted en pagt med min udvalgte, tilsvor David, min tjener …thi min hånd skal holde ham fast, og min arm skal give ham styrke … Med ham skal min trofasthed og miskundhed være, hans horn skal løfte sig ved mit navn; jeg lægger havet under hans hånd og strømmene under hans højre; mig skal han kalde: Min Fader, min Gud og min frelses klippe. Jeg gør ham til førstefødt, den største blandt Jordens konger; jeg bevarer for evigt min miskundhed mod ham, min pagt skal holdes ham troligt’ (Sl 89,4-29)“ (Ellen White, Patriarker og profeter, s. 393).

**Spørgsmål til drøftelse**

`Hvad overholdelse af pagten med Gud angår, har vi mennesker spillet fallit. Selv David, ”en mand efter Guds hjerte“, gjorde sig skyldig i grove forbrydelser, og alligevel valgte Gud gennem ham at formidle os frelsens betingelser. På hvilke måder er David et symbol på den kommende Messias, som på vores vegne overholdt pagten til fuldkommenhed? Hvorfor er det, som Jesus gjorde på vores vegne, vores eneste håb?`

`Er der passager i Salmernes Bog, du kan relatere til, og som på en eller anden måde afspejler din egen troserfaring?`

`Hvorfor henviser så mange salmer til templet? Hvad kan vi lære af Davids kærlighed til helligdommen? Hvordan kan det hjælpe os til bedre at værdsætte Jesus som vores ypperstepræst, der ”sidder ved Guds højre hånd og går i forbøn for os“ (Rom 8,34)? Hvorfor har vi, som er løskøbt, brug for, at Kristus går i forbøn for os?`

`Er du personligt – som Ellen White formulerer det i ovenstående citat – blevet ”løftet“ op af syndens ”skam og ulykke“ og anbragt ”mellem Guds sønner“?`