---
title:  Til videre studium
date:   04/04/2025
---

Læs Ellen White, Mod en bedre fremtid, kapitel 18, ”En amerikansk reformator“.

”Både folket og præsterne erklærede, at profetierne i Daniels Bog og Johannes’ Åbenbaring var uforståelige mysterier. Men Jesus henledte sine disciples opmærksomhed på profeten Daniels ord om de begivenheder, der skulle foregå i deres egen tid, idet han sagde: ‘Den, der læser dette, skal mærke sig det!’ (Matt 24,15). Og påstanden om, at Johannes’ Åbenbaring er et uforståeligt mysterium, modsiges af selve bogens indledning: ‘Jesu Kristi åbenbaring, som Gud gav ham for at vise sine tjenere, hvad der snart skal ske. … Salig er den, som læser op, og de, som hører profetiens ord og holder fast ved det, der står skrevet i den; for tiden er nær’ (Åb 1,1-3).

I betragtning af dette vidnesbyrd på inspiration, hvordan tør mennesker så belære om, at Johannes’ Åbenbaring er et mysterium, der ligger over menneskelig fatteevne? Den er et åbenbaret mysterium, en bog, der er lukket op. Læsningen af Johannes’ Åbenbaring leder tanken hen på Daniels profetier. Begge dele udgør den vigtigste vejledning, Gud har givet mennesker, om de begivenheder, der skal ske ved afslutningen af denne verdens historie.

For Johannes blev der åbenbaret scener fra hændelser i kirkelivet af dyb og betagende interesse. Han så Guds folks stilling, farer, kampe og endelige befrielse. Han nedskriver de afsluttende budskaber, der skal modne jordens høst – enten som neg til den himmelske lade eller som halmknipper til ødelæggelsens ild.

Emner af den enorme vigtighed åbenbaredes for ham, især for den sidste menighed, så de, der ville vende sig fra vildfarelse til sandhed, kunne belæres om de farer og kampe, der ligger foran dem. Ingen behøver at leve i mørke med hensyn til det, der skal overgå jorden“ (Ellen White, Mod en bedre fremtid, s. 274-275).

**Spørgsmål til drøftelse**

`På hvilke måder kan det styrke din tro at studere profetierne? Er der profetier, der har været medvirkende til at øge din tillid til Bibelen og til den Gud, som inspirerede Bibelen? Synes du, at Daniels Bog kapitel 2 giver rationelle argumenter for at tro, at Gud både findes og ved, hvad fremtiden byder på?`

`Hvordan kan vi undgå at rode os ud i vilde og fantasifulde forsøg på at tolke profetierne? Hvorfor er det vigtigt, at vi følger rådet: ”Prøv alt, hold fast ved det gode“ (1 Thess 5,21)?`