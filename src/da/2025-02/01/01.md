---
title:  Grundprincipper
date:   29/03/2025
---

> <p>Ugens vers</p>
> ”Nej, den, der er stolt, skal være stolt af dette, at han har indsigt og kender mig. For jeg, Herren, øver trofasthed, ret og retfærdighed på jorden; det er, hvad jeg ønsker, siger Herren“ (Jer 9,23).

Indenfor kristendommen er der bestemt ikke bred enighed om, hvordan Bibelens profetier skal tolkes, og af samme årsag er der mange, der ganske enkelt mener, at profetierne er spild af tid. Når der nu hersker så stor uenighed om selv de mindste detaljer, argumenterer man, at det næppe kan have den store betydning, hvorvidt man forstår dem eller ej. Visse bøger, som f.eks. Johannes’ Åbenbaring, er ifølge en hel del kristne ganske enkelt uforståelige og skaber flere problemer, end de løser. Med opbakning fra præster og teologer vælger man derfor at ignorere disse.

Sådan har det ikke altid været. I de første 18 århundreder af kristendommens historie havde de kristne det helt fint med Bibelens profetier, og overordnet set herskede der bred enighed om, hvordan profetierne i store træk skulle forstås. Og sådan havde Gud da også oprindeligt tænkt, det skulle være: ”Men jeg formaner jer, brødre, ved vor Herre Jesu Kristi navn, til at enes, så der ikke er splittelser iblandt jer, men så I holder sammen i tanke og sind“ (1 Kor 1,10).

I denne uge vil vi se nærmere på nogle af de principper, der danner grundlaget for en saglig og troværdig tolkning af profetierne.

### Ugens tekster

Jer 9,22-23; Sl 139,1-6; Dan 12,4; Åb 22,10; 2 Tim 3,15-17; Hebr 4,12