---
title:  Ruth og Ester
date:   07/06/2025
---

> <p>Ugens vers</p>
> “Da kongen nu så dronning Ester stå ude i gården, fandt hun nåde for hans øjne. Kongen rakte sit guldscepter, som han havde i hånden, ud mod Ester, og hun trådte nærmere og berørte spidsen af scepteret“ (Est 5,2).

Vi vil i denne uge fortsætte vores studie af beretninger, der foregriber de sidste tider. Virkelige menneskers beretninger hjælper os til at se sagen fra Guds perspektiv og kaster lys over det, der kommer til at ske i fremtiden. Profetierne bliver lettere at forstå, når vi har noget håndgribeligt at sammenholde dem med.

Fokus bliver på to kvinder i Det Gamle Testamente, hvis historier har berørt utallige generationer, nemlig Ruth og Ester. Beretningen om Ruth handler om en ung enke i et fremmed land, som øjner nyt håb, da hun møder sin slægtning og forløser Boaz. Deres kærlighedshistorie har været elsket af kristne overalt, idet den på smukkeste vis illustrerer Kristus’ kærlighed til os. Beretningen om Ester handler også om en ung kvinde i et fremmed land. Ester afdækker et udspekuleret forsøg på at udslette det jødiske folk og bliver hovedaktør i et dramatisk redningsforsøg.

I profetierne er symbolet på Guds folk en kvinde, og det siger en hel del om Guds forhold til sit folk. Lad os derfor se nærmere på disse to kvinder, hvis oplevelser er blevet foreviget i Guds ord, og finde ud af, hvad vi kan lære af netop disse beretninger.

### Ugens tekster

Ruth 1,1-5; Ruth 2,5-20; Job 1,6-11; Matt 4,8.9; Est 3,1-14; Åb 12,14-17