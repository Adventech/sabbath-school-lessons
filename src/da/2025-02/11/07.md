---
title:  Til videre studium
date:   13/06/2025
---

Læs Ellen White, Profeter og konger, kap. 49, ”I dronning Esters dage“.

”Satan vil vække menneskenes vrede imod det mindretal, som ikke vil følge de populære skikke og traditioner. Højtstående og ansete personer vil alliere sig med de lovløse elementer i samfundet og lægge planer, som er rettet imod Guds folk. Velhavende, begavede og højt uddannede mennesker vil slutte sig sammen og overøse dem med foragt. Intolerante regenter, præster og menighedsmedlemmer vil slutte sig sammen imod dem. Man vil forsøge at kuldkaste deres tro både i tale og skrift ved pral, trusler og latterliggørelse. Deres fjender vil ophidse masserne ved falske anklager og hadske angreb. Da de, der holder den bibelske sabbat, ikke kan gendrives med bibelske argumenter, søger man at ramme dem ad lovgivningens vej. For at sikre sig folkets yndest vil lovgiverne give efter for kravet om indførelse af søndagslove. Men de, der frygter Gud, kan ikke godkende en forordning, som krænker et af de ti bud. Det er på denne valgplads, at den sidste store kamp i striden mellem sandhed og vildfarelse vil blive udkæmpet. Vi behøver ikke at være tvivlrådige med hensyn til udfaldet, for Herren vil forsvare sin sandhed og sit folk i dag, ligesom han gjorde på Esters og Mordokajs tid“ (Ellen White, Profeter og konger, s. 294-295).

**Spørgsmål til drøftelse**

`Hvorfor mon Gud tillader, at Guds folk møder modgang og vanskeligheder?`

`Kan vi forberede os på vanskeligheder, som vi kan komme til at møde pga. vores tro? Hvor finder vi håb og styrke?`

`Har vi en tendens til at fokusere på Bibelens profetier om modgang og vanskeligheder fremfor på den profetiske fortælling om, at Gud altid er med os, og at det hele ender godt?`

`Hvordan forholder du dig, hvis nogen er bange for profetierne i Johannes’ Åbenbaring? Ser du selv håbet og evangeliet om Kristus i bogen?`

`Kan beretningerne om Ruth og Ester være en hjælp, hvis du møder nogen, der føler sig skyldige og for uværdige til Guds kærlighed?`