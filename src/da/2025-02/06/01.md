---
title:  Offerets betydning
date:   03/05/2025
---

> <p>Ugens vers</p>
> ”Og de sang en ny sang: Du er værdig til at få bogen og bryde dens segl, for du blev slagtet, og du købte med dit blod mennesker til Gud af alle stammer og tungemål, folk og folkeslag“ (Åb 5,9).

Da han fik øje på Jesus, udbrød Johannes døber: ”Se, dér er Guds lam, som bærer verdens synd“ (Joh 1,29). Det var en klar henvisning til Israels offersystem, der skulle pege frem mod Kristus’ død på korset for at frelse menneskeheden.

Offertemaet væver sig som en rød tråd gennem den bibelske fortælling og spiller ikke mindst en central rolle i den storslåede tronsalsscene i Johannes’ Åbenbaring kapitel 4 og 5.

I denne uge vil vi se nærmere på netop offertemaet og på Jesus’ rolle som offerlam i førnævnte tronsalsscene. Kun han er værdig, og det forklarer jo en hel del om, hvad offersystemet gik ud på, nemlig at gøre os kendt med en Gud, der i sin uendelige kærlighed valgte at ofre sig selv for vores skyld. Netop det er et mysterium, som til stadighed vækker forundring, og som vi aldrig bliver færdige med at udforske.

### Ugens tekster

Es 1,2-15; Hebr 10,3-10; 2 Mos 12,1-11; 1 Kor 5,7; Hagg 2,7-9; Es 6,1-5; Åb 4,7-11