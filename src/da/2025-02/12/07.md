---
title:  Til videre studium
date:   20/06/2025
---

Læs Ellen White, Mod en bedre fremtid, kap. 40, ”Guds folks befrielse“.

”Gud har til alle tider undsat og befriet sine børn ved hellige engle. Himmelske væsener har grebet aktivt ind i menneskers liv. De har vist sig i klædninger, der skinnede som lynet; de er kommet forklædt som mennesker på rejse. I menneskeskikkelse har engle vist sig for Guds mænd. De har hvilet sig under træerne ved middagstid, som om de var trætte. De har taget imod gæstfrihed i menneskers hjem. De har optrådt som førere for vildfarne rejsende. De har med egne hænder tændt ilden på alteret. De har åbnet fængselsdøre og befriet Guds tjenere. Klædt i himmelsk rustning kom de for at vælte stenen bort fra Frelserens grav.

Engle er ofte til stede i menneskeskikkelse, når de retfærdige samles; de besøger også de gudløses forsamlinger – som da de gik til Sodoma for at få rede på indbyggernes handlinger, for at det kunne blive afgjort, om de havde overskredet grænsen for Guds langmodighed. Herren finder glæde i at være barmhjertig, og af hensyn til de få, der virkelig tjener ham, holder han katastrofer tilbage og forlænger freden for mange. De, der synder mod Gud, har ingen anelse om, at de kan takke de få trofaste, som de morer sig med at latterliggøre og undertrykke, for deres liv“ (Ellen White, Mod en bedre fremtid, s. 510).

**Spørgsmål til drøftelse**

`Læs 2 Tim 1,7. Hvilke profetier bekymrer dig mest? Hvordan gør vi os fri af disse bekymringer og lærer at øjne håb også i de profetier, der forudser forfølgelser?`

`Det kan være vanskeligt at forstå, hvordan sabbatsspørgsmålet kan komme til at spille en central rolle i fremtiden, men vi lever i en verden, der er under konstant forandring, og gårsdagens verden er med stor sandsynlighed ikke morgendagens verden. I betragtning af, hvor hurtigt verden forandrer sig, giver det så mest mening at sætte sin lid til politisk stabilitet eller til det, som Gud har åbenbaret i sit ord?`

`Nøjagtigt som forudsagt har rigerne i Daniels Bog kapitel 2 og såmænd også i kapitel 7 på skift overtaget verdensherredømmet. Nu er der kun et rige tilbage. Hvilket rige er det, og hvordan kan vi vide med sikkerhed, at riget vil blive oprettet som lovet?`