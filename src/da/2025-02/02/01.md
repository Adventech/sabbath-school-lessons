---
title:  Grundbegreber
date:   05/04/2025
---

> <p>Ugens vers</p>
> ”Næste dag så han Jesus komme hen imod sig og sagde: ‘Se, dér er Guds lam, som bærer verdens synd’“ (Joh 1,29).

Et af problemerne med visse nyere fortolkninger af f.eks. Johannes’ Åbenbaring er, at de ignorerer den ældgamle fortælling, som profetierne er en fortsættelse af. Forfatteren til Johannes’ Åbenbaring går ud fra, at læseren kender Det Gamle Testamente og henviser således til en række nøglebegreber, som hører Bibelens fortælling til.

Inden man giver sig til at gennemtrawle hele Bibelen for at finde tekster, der minder om teksterne i Johannes’ Åbenbaring – hvilket jo i og for sig ikke er nogen dårlig idé – kan det være en hjælp først at stifte bekendtskab med de fortællinger, som den bibelske beretning tager afsæt i. Det drejer sig især om beretningerne i Første Mosebog, der forklarer, hvordan vi endte i det syndige kaos, som kendetegner vores verden efter syndefaldet. Stort set samtlige nøglebegreber i Johannes’ Åbenbaring findes i et eller andet format i Bibelens første kapitler.

I denne uge skal vi se nærmere på en håndfuld af de nøglebegreber, som er centrale i Johannes’ Åbenbaring, men fordi der er så mange, vil vi begrænse os til dem, der bl.a. løfter sløret for, hvem vi er som mennesker, hvem Gud er, og hvad det er for en konflikt, der udkæmpes ikke bare på det kosmiske plan, men også i den enkeltes liv.

### Ugens tekster

Es 40,7.8; 1 Mos 22,1-13; Joh 3,16; Åb 5,5-10; 1 Kor 15,15-19; Åb 12,1-9