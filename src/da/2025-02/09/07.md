---
title:  Til videre studium
date:   30/05/2025
---

Læs Sl 133; ApG 1,4-9; Åb 5,4-7.

”I den patriarkalske tid havde Helligåndens indflydelse ofte åbenbaret sig tydeligt, men aldrig i hele sin fylde. Nu bønfaldt disciplene i lydighed mod Frelserens ord om denne gave, og i Himmelen føjede Kristus sin forbøn til deres. Han krævede Åndens gave for at kunne udgyde den over sit folk“ (Ellen White, Mesterens efterfølgere, s. 25).

Disciplene fik besked på at vidne om Kristus ”lige til jordens ende“ (ApG 1,8) og forberede verden på hans genkomst (Matt 24,14). Vi skal fortsætte, hvor de slap.

Jesus gav os besked på at forkynde evangeliet for verden, men vi er langt fra alene om opgaven. Fra sin plads i den himmelske helligdom styrer han slagets gang. Det er Gud, der vejleder os og giver os kraft. Det er hans ansvar, ikke vores. Vi skal bare følge hans ledelse. Ligesom Israel, hvis opgave det var at følge Guds vejledning, vil han også for os sørge for, at det umulige blev muligt. Guds Ånd er allerede i fuld gang med at påvirke vores naboer. Vi skal bare stå klar til at gribe dem, når de træffer deres beslutning, og indbyde dem til at slutte sig Kristus og hans folk på Zions bjerg. Ansvaret for, at opgaven lykkes, påhviler ikke os og har aldrig gjort det.

**Spørgsmål til drøftelse**

`De tre engles budskaber er blevet forkyndt overalt i verden, men det er langt fra alle, der har hørt dem. Tal om, hvordan vi som menighed kan blive bedre til at udfylde den rolle, som Kristus har bedt os om at udfylde. Hvordan kan vi lære ikke fortvivle til trods for, at så mange endnu intet kender til det budskab, som skal forkyndes for verden inden Kristi genkomst?`

`I Åb 5 får lammet overrakt den forseglede bogrulle, for kun han er værdig til at åbne den. I Åb 6 brydes seglene ét efter ét, og vi får en beskrivelse af den nytestamentlige menigheds historie helt frem til afslutningen af denne verdens historie. Hvordan har Gud ifølge denne beskrivelse tænkt sig at afslutte arbejdet?`

`Hvad sker der lige nu i verden omkring os, der meget vel kunne være en forløber for det, som beskrives i Åb 13 og 14? Hvad er med til at bremse denne udvikling?`