---
title:  Under sine fødder
date:   27/05/2025
---

`Hvad er ifølge salmen vores status i gudsriget? Sl 47,2-5`

På sigt tegner fremtiden sig lys, men indtil videre lider vi under konsekvenserne af, at vi har overdraget Lucifer magten. Da Gud i indledningen til Jobs Bog spørger Satan, hvor han kommer fra, svarer han: ”Jeg har gennemvandret jorden på kryds og tværs“ (Job 1,7). I oldtiden symboliserede foden ejerskab. Det fremgår f.eks. af beretningen om Abraham, hvor Gud giver ham følgende besked: ”Drag nu omkring i landet, så langt og bredt det er, for jeg giver det til dig“ (1 Mos 13,17). Satan hævder med andre ord, at denne verden tilhører ham.

`Læg mærke til, hvor Kristus sætter sine fødder. Hvilke forskellige og dog relaterede aspekter af Kristus’ herredømme fremhæves i de to tekster? 1 Thess 4,13-17; Zak 14,4`

Ellen White forklarer Zakarias’ forudsigelse således: ”Efter de tusind års forløb vender Kristus atter tilbage til jorden … Kristus stiger ned på Oliebjerget, hvorfra han efter sin opstandelse steg op til himlen, og hvor englene gentog løftet om hans genkomst. Profeten siger: ‘Da kommer Herren min Gud og alle de hellige med ham.’ ‘På den dag skal han stå på Oliebjerget, som ligger øst for Jerusalem. Oliebjerget skal spaltes i to dele fra øst til vest, så der dannes en meget stor dal.’ ‘Da skal Herren være konge over hele jorden; på den dag skal Herren være én og hans navn være ét’ (Zak 14,5.4.9). Når det ny Jerusalem i strålende pragt kommer ned fra himlen, hviler det på det sted, der er blevet renset og gjort rede til at modtage det, og Kristus med sit folk og englene drager ind i den hellige by“ (Ellen White, Mod en bedre fremtid, s. 536-337).

`Til eftertanke. Jesus giver os I den grad noget godt at håbe på og se frem til. Tænk at leve i troen på, at døden får det sidste ord. Hvor meningsløst må det føles?`