---
title:  I Salmernes Bog, del 2
date:   24/05/2025
---

> <p>Ugens vers</p>
> “Folkene skal takke dig, Gud, alle folkene skal takke dig. Folkeslagene skal glæde sig og juble, for du dømmer folkene retfærdigt, og du leder folkeslagene på jorden“ (Sl 67,4-5).

Når vi tænker på de begivenheder, der finder sted hen mod slutningen af denne verdens historie, har vi en tendens til at fokusere på dyrene og verdensrigerne i f.eks. Daniels Bog og Johannes’ Åbenbaring. Og ja, de spiller en betydelig rolle, for ellers havde Gud næppe åbenbaret disse ting for os (se Åb 1,3).

Men Bibelens profetier handler om andet og mere. De kaster lys over emner som synd og lidelse, dom, kampen mellem det gode og det onde, retfærdighed og uretfærdighed, forfølgelse og meget mere.

Salmernes Bog behandler de samme problematikker og supplerer med detaljeret beskrivelse de følelser, som de vækker hos os – alt fra magtesløshed og fortvivlelse til udelt begejstring. Her ser vi Israel i kamp mod mørkets magter og møder salmister, der ikke forstår, hvorfor Gud ikke griber mere direkte ind over for det onde – et spørgsmål, som de fleste af os utvivlsomt nikker genkendende til. Salmisterne udpeger helligdommen som det sted, hvor svarene findes, og henviser gang på gang til Guds status som skaber. Er det ikke i bund og grund de samme problematikker, som du og jeg kæmper med i dag?

Jo, selvfølgelig! Og i et forsøg på at blive klogere på netop disse væsentlige spørgsmål vil vi endnu engang dykke ned i Salmernes Bog.

### Ugens tekster

Sl 46; Jer 4,23-26; Sl 47,2-5; 1 Thess 4,13-17; Sl 75; Åb 14,6-12