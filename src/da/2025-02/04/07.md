---
title:  Til videre studium
date:   25/04/2025
---

Læs Es 44,24 til 45,13.

”Lidt efter lidt øvede ‘lovløshedens hemmelighed’ sin forførende og gudsbespottelige gerning. I begyndelsen skete det i det skjulte, men efterhånden som den voksede i styrke og fik kontrol over menneskers sind, arbejdede den mere åbenlyst. Hedenske skikke trængte næsten umærkeligt ind i den kristne kirke. Tilbøjeligheden til kompromis og konformitet blev for en tid holdt nede af de voldsomme forfølgelser, som menigheden blev udsat for under hedenskabet. Men da de ophørte, og kristendommen fandt vej til kongernes slotte, ombyttede den Kristus’ og apostlenes ydmyghed med de hedenske præsters og herskeres stolthed og pragt, og Guds befalinger blev erstattet af menneskelige teorier og traditioner. Kejser Konstantins såkaldte omvendelse i begyndelsen af det fjerde århundrede vakte megen glæde, og hermed trådte verdsligheden forklædt som retfærdighed ind i kirken. Nu bredte fordærvet sig hurtigt. Hedenskabet sejrede, netop da det så ud til at være besejret. Dets ånd beherskede kirken. Dets lære, ceremonier og overtro blev inkorporeret i troen og tilbedelsen af dem, som bekendte sig til at være Kristi tilhængere“ (Ellen White, Mod en bedre fremtid, s. 42-43)

**Spørgsmål til drøftelse**

`Fristes vi alle fra tid til anden til at udskifte ”Kristus’ og apostlenes ydmyghed“ med verdslig anerkendelse og indflydelse?`

`Abraham blev i sin tid kaldt ud af Kaldæa, så Gud kunne etablere sit pagtsfolk. Nu blev folket ført bort i lænker. Mens de var i landflygtighed viste Gud Israel, hvordan det kunne have været, hvis de var forblevet tro mod ham. Nebukadnesar, der repræsenterede et system, som på alle måder var det modsatte af, hvad Gud står for, endte med at overgive sit liv til Gud (Dan 4). En persisk konge blev – som et symbol på Kristus – udvalgt af Gud til at befri folket. Kyrus var ikke israelit, og alligevel spillede han en væsentlig rolle, idet han sørgede for, at folket kunne vende hjem til Jerusalem og det lovede land. Hvad fortæller det om Guds syn på menneskeheden, at han bruger ”hedninger“ til at gennemføre sine planer?`

`Kan vi selv sige os fri fra at tænke, som man gør i ”Babylon“? Hvordan kan vi blive bevidste om problemet, og hvad kan vi gøre for at løse det?`