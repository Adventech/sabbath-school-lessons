---
title:  Til videre studium
date:  06/03/2020
---

Herunder er der en oversigt over, hvordan profetien om de 70 uger i Dan 9,24-27 hænger sammen med, og danner begyndelsestidspunktet for profetien om de 2300 år i Dan 8,14. Hvis man tæller 2300 år fra 457 f.Kr. (og husker ikke at medregne det ikkeeksisterende år 0) kommer man til 1844; eller hvis man tæller de tilbageværende 1810 år fra 34 e.Kr. (2300 minus de første 490 år) kommer man også til 1844. På den måde kan vi se, at helligdommens renselse i Dan 8,14 begyndte i 1844.

Bemærk også, at 1844 også passer med det, vi så i Daniel 7 og 8. Dommen i Daniel 7, som er det samme som helligdommens renselse i Daniel 8 (se de sidste to ugers lektier) sker efter perioden på 1260 år med forfølgelse (Dan 7,25), men før Jesu genkomst og oprettelsen af hans evige rige.

**Profetien om de 2300 år**

<img style="max-width:100%" src="https://sabbath-school-stage.adventech.io/api/v1/da/quarterlies/2020-01/lessons/10/days/prophecy.png" />

**Spørgsmål til drøftelse**:

`1.	Hvad kan vi lære af Daniels forbøn, som kan hjælpe os i vores egen forbøn for andre?`

`2.	Forskere har med rette sagt, at profetierne om de 2300 dage og de 70 uger i virkeligheden er en og samme profeti. Hvorfor siger de det? Hvilke beviser kan du finde, som støtter den overbevisning?`

`3.	Kristi offer for os er vores eneste håb. Hvorfor bør den kendsgerning gøre os ydmyge og mere kærlige og tilgivende over for andre? Hvad siger Luk 7,40-47 til os alle sammen?`

`4.	Læg mærke til, hvor centralt Skriften står i Daniels bøn og håb. Folket er brutalt blevet undertrykt og ført i landflygtighed, landet er blevet lagt øde og deres hovedstad ødelagt. Alligevel bevarer han håbet om, at folket vil vende hjem. Hvor fik han det håb fra, bortset fra Bibelen og Guds løfter, der står skrevet der? Hvilket håb kan vi også finde i løfterne i Guds Ord?`