---
title:  Kristus i centrum – Guds store plan
date:  01/07/2023
---

> <p>Ugens vers</p>
> ”Lovet være Gud, vor Herre Jesu Kristi fader, som i Kristus har velsignet os med al himlens åndelige velsignelse“ (Ef 1,3).

**Introduktion**

Femogtyve år efter, at Neil Armstrong som det første menneske satte sin fod på månen, skrev han et takkebrev til det dygtige hold, som havde skabt den mest bæredygtige rumdragt, en Extravehicular Mobility Unit (EMU), den han havde på, da han tog de historiske skridt. Han omtalte den som ”historiens mest fotograferede rumdragt“ og sagde drillende, at det lykkedes den at skjule ”den grimme person, der var i den“. Armstrong takkede ”EMU-folkene“ ved Johnson Space Center for den ”stærke, pålidelige og nærmest krammende“ dragt, som bevarede hans liv, og han sendte dem ”tak og lykønskninger af et kvart århundredes værdi“.

Paulus begynder sit brev til efeserne med en storslået tak, hvor han priser Gud for de velsignelser, han har udøst, velsignelser, som var lige så livsvigtige for de troende, som en rumdragt er for én, der går på månen. Paulus fremhæver, at Gud har forberedt disse livsvigtige velsignelser, siden ”før verden blev grundlagt“ (Ef 1,4), og han priser Gud for at have arbejdet for de troende ned igennem tiderne.

Paulus’ indledning gør Efeserbrevet særligt værdifuldt, når det gælder, hvordan vi skal tilbede Gud og prise Gud for de mange velsignelser, han har givet.

**Ugens tekster**

- Ef 1,3-14
- Ef 2,6
- Ef 3,10
- Kol 1,13-14
- 5 Mos 9,29