---
title:  Kaldet til at stå fast
date:  09/09/2023
---

> <p>Ugens vers</p>
> ”I øvrigt, vær stærke i Herren og i hans mægtige styrke. Ifør jer Guds fulde rustning, så I kan holde stand mod Djævelens snigløb“ (Ef 6,10-11).

**Introduktion**

Med rødsprængte øjne snubler tjeneren ud af sit logi og ser et skræmmende syn: at en stor veludrustet, fjendtlig ”hærstyrke med heste og vogne havde omringet byen“. Da han fortæller nyheden til profeten Elisa, tumler ordene ud af ham og ender med hans bekymrede spørgsmål: ”Ak, herre, hvad skal vi gøre?“

Elisa svarer: ”Frygt ikke, der er flere på vores side end på deres!“ Men dette svar registreres ikke af den bange tjener. Elisa trækker ham til sig og beder for ham: ”Herre, åbn øjnene på ham, så han kan se!“ Profetens bøn bliver med det samme besvaret. Tjeneren går igen hen til kanten af taget og ser ud over byen, men denne gang bliver sløret mellem det synlige og det usynlige fjernet. Nu ser han ikke én hær, men to. Herren åbnede den unge mands øjne, og han så, at bjerget var fuldt af ildheste og ildvogne rundt om Elisa (2 Kong 6,15-17).

I Ef 6,10-20 beder Paulus om, at de troende må få et udvidet syn, så de bliver i stand til at se den store strids fulde virkelighed og finde håb i det, den åbenbarer for dem.

**Ugens tekster**

- Ef 6,10-20