---
title:  Lyt til brevet til efeserne
date:  27/06/2023
---

Paulus skrev Efeserbrevet for, at det skulle oplæses i husmenighederne i Efesos og omegnen. Siden Paulus rejste derfra, var den kristne bevægelse i Efesos vokset, og antallet af husmenigheder var mangedoblet. For disse tidlige kristne ville det have været en vigtig begivenhed at have besøg af Tykikos, en personlig repræsentant for apostlen Paulus, som havde haft så stor betydning i grundlæggelsen af menigheden, og høre ham læse et brev fra Paulus. Brevet selv antyder, at de forsamlede grupper sandsynligvis indbefattede hele værtsfamilien i en sådan husmenighed, både far, mor, børn og slaver (Ef 5,21-6,9). På den tid indbefattede en husholdning også andre, deriblandt tjenere (frie personer, som var afhængige af husets herre for deres indtjening) og til og med kunder. Disse kan også have været til stede i tillæg til medlemmer fra andre husholdninger.

**Følg nedenstående oversigt og læs hele Efeserbrevet igennem (gerne højt – det tager ca. 15 minutter). Hvilket tema er gennemgående?**

I	Åbningshilsen (Ef 1,1-2)

II	Indledende velsignelse (Ef 1,3-14)

III	Bøn for de troende om at modtage Kristus-fokuseret 		visdom (Ef 1,15-23)

IV	Tidligere åndelig døde; nu oprejst med Kristus (Ef 2,1-10)

V	Kristus har skabt kirken af både jøder og hedninger 		(Ef 2,11-22)

VI	Paulus som forkynder af Kristus for hedningerne (Ef 3,1-13)

VII	Bøn for de troende, at de må erfare Kristi kærlighed (Ef 3,14-21)

VIII	Hold fast ved menighedens enhed, som er inspireret af 		Helligånden (Ef 4,1-16)

IX	Lev et nyt liv, som fremmer enhed (Ef 4,17-32)

X	Lev i kærlighed, lys og visdom (Ef 5,1-20)

XI	Praktiser et liv, formet af Kristus, i jeres kristne 		husholdninger (Ef 5,21-6,9)

XII	Stå sammen: Menigheden som Guds hær (Ef 6,10-20)

XIII	Afsluttende hilsen (Ef 6,21-24)

`Til eftertanke. Hvilket tema ser ud til at gennemsyre dette brev? Hvad siger det til dig? Hvilke specifikke punkter berører dig i særlig grad?`