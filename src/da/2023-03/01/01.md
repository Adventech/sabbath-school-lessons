---
title:  Paulus og efeserne
date:  24/06/2023
---

> <p>Ugens vers</p>
> ”Ved at lade os kende sin viljes hemmelighed ud fra den gode beslutning, han selv forud havde fattet om den frelsesplan for tidernes fylde: at sammenfatte alt i Kristus, både det himmelske og det jordiske“ (Ef 1,9-10).

**Introduktion**

Når vi skriver noget, gør vi det ofte med et vigtigt formål for øje. Abraham Lincoln skrev fx sin berømte Gettysburg-tale i 1963 efter den frygtelige ødelæggelse, som under den amerikanske borgerkrig efterlod mere end 7.000 soldater døde. I den tale, hvor han mindede tilhørerne om nationens grundlæggere, udtrykte Lincoln sin tro på, at borgerkrigen var den ultimative prøve på, om den nation, som blev skabt i 1776, ville bestå eller blive ”fjernet fra jorden“.

Paulus har en dybere hensigt som motivation for sit brev. Efeserne er ved at miste modet, til dels fordi Paulus sidder i fængsel (Ef 3,13; Ef 6,20), og til dels fordi efeserne mødte fristelser og vedvarende forfølgelse. Paulus minder dem om, hvad der skete, da de blev omvendt, tog imod Kristus som deres frelser og blev medlemmer af kirken. De er blevet Kristi legeme (Ef 1,19-23; Ef 4,1-16), byggematerialet i et tempel (Ef 2,19-22), Kristi brud (Ef 5,21-33) og en veludrustet hær (Ef 6,10-20). De spiller en afgørende rolle i opfyldelsen af Guds store plan om at sammenfatte alt i Kristus (Ef 1,9-10). Paulus skriver for at minde de troende i Efesos om deres fulde identitet og privilegier som Kristi efterfølgere.

**Ugens tekster**

- ApG 18,18-21
- ApG 19,13-20,1
- ApG 20,17-38
- Ef 1,1-2
- Ef 6,21-24
- Ef 3,13
- Ef 1,9-10.