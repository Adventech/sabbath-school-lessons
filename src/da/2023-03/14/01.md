---
title:  Efeserbrevet i vores hjerter
date:  23/09/2023
---

> <p>Ugens vers</p>
> ”For af den nåde er I frelst ved tro. Og det skyldes ikke jer selv, gaven er Guds. Det skyldes ikke gerninger, for at ingen skal have noget at være stolt af. For hans værk er vi, skabt i Kristus Jesus til gode gerninger, som Gud forud har lagt til rette for os at vandre i“ (Ef 2,8-10).

**Introduktion**

Mange, som besøger London, klatrer op i London Eye, en karrusel-lignende attraktion. Fra ca. 140 meter over Themsen kan man se det hele: Big Ben, Parlamentet og de mange historiske paladser og katedraler. For den nytestamentlige forsker Nicholas Thomas ”Tom“ Wright er ”Paulus’ brev til efeserne i forhold til resten af Paulus’ breve ligesom London Eye. Det er ikke det længste eller fyldigste af hans skrifter, men det giver et imponerende udsyn over hele landskabet. Herfra kan man, mens hjulet drejer, i fugleperspektiv se det ene tema efter det andet“ (Paul for Everyone: The Prison Letters, London: S.P.C.K., Society for Promoting Christian Knowledge Publishing, 2004, s. 3).

I Efeserbrevet er Paulus ikke optaget af lokale problemstillinger. Brevet fremstår, som om Paulus skrev til troende allevegne og til kristne menigheder overalt, hvor de findes. Brevets tidløshed lader det ”imponerende syn“, som Paulus tilbyder, invadere vores egen verden og vores egne tanker. Idet vi repeterer hvert kapitel, så lad os huske følgende spørgsmål: Hvilke vigtige sandheder i Efeserbrevet bør fortsat være med til at forme de troendes liv?

**Ugens tekster**

- Ef 1-6