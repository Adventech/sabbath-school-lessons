---
title:  Kristi forenede legeme
date:  05/08/2023
---

> <p>Ugens vers</p>
> ”Og han har givet os nogle til at være apostle, andre til at være profeter, andre til at være evangelister og andre til at være hyrder og lærere for at udruste de hellige til at gøre tjeneste, så Kristi legeme bygges op“ (Ef 4,11-12).

**Introduktion**

En af Æsops fabler kaldes ”Maven og fødderne“. Sådan lyder den: ”Maven og fødderne skændtes om deres betydning, og da fødderne blev ved med at sige, at de var så meget stærkere, at de til og med bar rundt på maven, svarede maven: ’Min gode ven, hvis jeg ikke indtog føde, ville du ikke være i stand til at bære noget som helst’“ (Lloyd W. Daly, Aesop Without Morals, New York, Thomas Yoseloff, 1961, s. 148).

Paulus brugte menneskekroppen til at påpege en åndelig lærdom. For Paulus består menneskekroppen, og dermed kirken som Kristi legeme, af forskellige dele med forskellige evner, og alle må arbejde sammen for at danne et sundt legeme. I Ef 4,1-6 bytter Paulus rundt på billedet med et legeme, som han tidligere havde brugt med så stor effekt (Rom 12,3-8; 1 Kor 12,12-31). Nu er Kristus legemets hoved, som udstyrer legemet med talentfulde mennesker, der er med til at forene legemet, hvor hver del – hvert menighedsmedlem – bruger sine evner til gavn for helheden.

Paulus’ billede af et sundt forenet legeme hjælper os til at forstå Guds mål for os: at være dele af en frugtbar menighed, som er forenet i Kristus.

**Ugens tekster**

- Ef 4,1-16
- Fil 2,3
- Sl 68,19
- ApG 2
- 1 Kor 12,4-11.27-30
- Es 5,4.