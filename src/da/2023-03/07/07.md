---
title:  Til videre studium
date:  11/08/2023
---

To noter vil hjælpe os til at udvide vores studium af Ef 4,7-10:

`1. Oversættelse af Ef 4,9. Nogle oversættelser indikerer, at nedstigningen sker før opstigningen. Det gælder fx New King James Version, som siger ”He also first descended“ (”Han steg først ned“). Andre oversættelser, fx den danske, følger den græske tekst mere nøjagtigt og lader tidspunktet for opstigning og nedstigning være åben. Dette synspunkt er udtrykt i tirsdagsafsnittet. Her følger vi rækkefølgen af begivenhederne i Sl 68,19, som medfører, at Kristi ophøjelse til himlen (”opstigningen“) skete først og blev efterfulgt af hans ”nedstigning“ i Ånden.`

`2. Har ført fanger med. Dette udtryk er et direkte citat fra Sl 68,19 fra oldtidens græske oversættelse af Det Gamle Testamente, Septuaginta. Paulus benytter et udtryk i Ef 4,8, som bogstaveligt siger ”han tog fanger i fangenskab“. Dette kan forstås på to måder. Adventister har ofte opfattet denne sætning som en henvisning til, at Kristus ved sin himmelfart førte dem med til himlen, som ved en særlig opstandelse var blevet opvakt fra de døde ved hans opstandelse (Matt 27,51-53). De udgør ”svingningsneget“, førstegrøden af de frelste, som Kristus præsenterede for Faderen, da han vendte tilbage til Himlen (se The SDA Bible Commentary, 6. bd. s. 1022; Jesu liv, s. 607; sml. Jesu liv, s. 572-573).`

En alternativ fortolkning, som stemmer overens med Kol 2,15, opfatter sætningen som et billede på Kristi sejr over sine fjender – Satan og hans onde engle – der beskrives som besejrede fanger.

**Spørgsmål til drøftelse**:

`1.	Sammenlign listen over ”åndelige gaver“ i Ef 4,11 med tilsvarende lister i 1 Kor 12,4-11.27-30; Rom 12,4-8 og 1 Pet 4,10-11. Hvilke ligheder og forskelle lægger du mærke til?`

`2.	Hvilke ”lærdoms vinde“ blæser i dag? Paulus advarer mod at lade sig drive ”hid og did“ af disse vinde. Hvordan kan vi beskytte os selv og andre i menigheden mod den ødelæggelse, som disse vinde kan føre til?`

`3.	I Efeserbrevet lægger Paulus stor vægt på enhed. Men skal vi søge enhed for enhver pris? Kan bestræbelserne om enhed nå et punkt, hvor det virker imod hensigten?`