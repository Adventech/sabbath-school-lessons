---
title:  Til videre studium
date:  14/07/2023
---

Studer disse to beskrivelser af Kristi ophøjelse fra Ellen White:

”Kristus blev ved sin ankomst til himlen tilbedt af hele himlens hær og kronet som konge. Så snart denne ceremoni var afsluttet, fyldtes disciplene af Helligånden, og Kristus blev i sandhed herliggjort med samme herlighed, som han fra evighed havde haft hos Faderen. Udgydelsen af Helligånden pinsedag var et budskab fra himlen om, at Frelseren nu var indsat som konge. Som lovet, sendte han sine efterfølgere Helligånden som et tegn på, at han nu som præst såvel som konge havde al magt i himlen og på jorden“ (Mesterens Efterfølgere s. 25 – nyoversættelse).

”Faderen tager Sønnen i sine arme, og der bliver sagt: ‘Alle Guds engle skal kaste sig ned for ham“ (Hebr 1,6). Med uudsigelig glæde anerkender herskere og magter og myndigheder Livets Fyrstes suverænitet. Engleskaren kaster sig ned foran ham, mens det glade råb toner gennem de himmelske boliger: ’Lammet, det slagtede, er værdigt til at få magt og rigdom og visdom og styrke og ære og lov og pris’ (Åb 5,12). Sejrsjubel blander sig med tonerne fra englenes harper, indtil det er, som om Himmelen strømmer over af glæde og lovprisning. Kærligheden har vundet sejr. Det fortabte er genfundet. Himmelen genlyder af stemmer, der højtideligt forkynder: ‘Ham, der sidder på tronen, og Lammet, være pris og ære og lov og magt i evighedernes evigheder’ (Åb 5,13)“ (Jesu Liv, s. 733).

**Spørgsmål til drøftelse**:

`1.	Tænk over begrebet ”nu“ og ”endnu ikke“ i Jesu ophøjelse. I hvilken forstand er Jesus allerede nu Herre over ”alle ting“, hvor de dæmoniske kræfter er ham underdanige, altså ”nu“? Og i hvilken forstand er hans totale herredømme over alle ting fremtid, altså ”endnu ikke“? (Se 1 Kor 15,24-28.)`

`2.	I hvor stor grad lever du i lyset af Kristi herredømme over alle ting? Eller i hvor høj grad lever du under disse andre faldne magters herredømme, hvis autoritet alligevel kommer til at forgå? Hvordan ved vi, hvad der er hvad, og hvordan kan vi befri os fra de onde magter, som, selv om de er besejrede, endnu er så mægtige i vores verden?`