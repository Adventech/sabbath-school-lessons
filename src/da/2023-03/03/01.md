---
title:  Kraften i den ophøjede Jesus
date:  08/07/2023
---

> <p>Ugens vers</p>
> ”Og hvor overvældende stor hans magt er hos os, der tror i kraft af hans mægtige styrke. Med den magt virkede han i Kristus, da han oprejste ham fra de døde og satte ham ved sin højre hånd i himlen“ (Ef 1,19-20).

**Introduktion**

Det lader til, at mennesker altid forsøger at få mere magt. Bilproducenten Devil Motors viste fx prototypen for deres Devil Sixteen, et køretøj med 16 cylindre, en 12,3 liter motor, som genererer over 5.000 hestekræfter. Og hvis det ikke er nok, så har Peterbilt en semi-truck, som har tre Pratt & Whitney J34-48 jetmotorer. Den har 36.000 hestekræfter og kan køre 400 m på 6,5 sekunder. Den når op på 605 km/t, før dens to faldskærme udløses.

Paulus derimod beder om, at de troende i Efesos, som fristes til at beundre de forskellige magter og guder i deres kultur, gennem Helligånden må opleve Guds overvældende magt, som er tilgængelig for dem i Kristus. Denne magt måles ikke i hestekræfter eller magi, men ses i fire kosmosændrende, frelseshistoriske begivenheder: (1) Jesus er opstanden; (2) han er ophøjet til Guds trone; (3) alt er blevet underlagt Kristus; (4) Kristus er givet kirken som dens hoved (Ef 1,19-23).

Ved at overveje disse fire begivenheder kan de troende begynde at fatte og erfare, hvor stor den magt er, som Gud udøver på deres vegne.

**Ugens tekster**

- Ef 1,15-23
- Ef 3,14-21
- 1 Thess 5,16-18
- 5 Mos 9,29
- 1 Kor 15,20-22
- Sl 110,1