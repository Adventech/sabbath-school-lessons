---
title:  Til videre studium
date:  21/07/2023
---

Efeserbrevet indeholder en underliggende historie om de frelste. Hovedbegivenhederne i beretningen er følgende:

1.	Guds udvælgelse af folket ”før verden blev grundlagt“ 	(Ef 1,4-5.11).

2.	Deres tidligere fortabte eksistens 	(Ef 2,1-3.11-12; Ef 4,17-19.22; Ef 5,8).

3.	Guds indgriben gennem Kristus for at frelse dem 	(Ef 1,7-8; Ef 2,4-6.13-19; Ef 4,1.20-21; Ef 5,2.8.23.25-26).

4.	Deres modtagelse af evangeliet (Ef 1,12-13). 	Engang var de ”uden håb“ (Ef 2,12). 	Det har de nu. De troende bevæger sig hen imod dette håb 	(Ef 4,4; sml. Ef 1,18).

5.	Læsernes nuværende liv er et liv som disciple. Selv om de lever 	i en tid med farer og modstand fra de onde ånder, 	kan de gøre 	brug af de resurser, de tilbydes af deres ophøjede Herre 	(Ef 1,15-23; Ef 2,6; Ef 3,14-21; Ef 4,7-16; Ef 6,10-20).

6.	I historiens fremtidige klimaks opfyldes Åndens rolle som 	”pant“ (Ef 1,13-14) eller ”segl“ (Ef 4,30). I det afgørende øjeblik 	vil brevets læsere blive belønnet for deres trofasthed ved at 	overtage den ”arv“, som de allerede er garanteret i Kristus 	(Ef 2,7; Ef 6,8-9). Gennem deres tro på Kristus får de en 	plads 	i den ”kommende tidsalder“, hvor Kristus er i centrum 	(Ef 1,21; Ef 2,7.19-22; Ef 4,13.15; Ef 5,27).

**Spørgsmål til drøftelse**:

`1.	Den underliggende historie i Efeserbrevet er ikke kun en historie om de troende i det første århundrede. Det er også vores historie. Hvilke af de vigtigste trin eller faser i den historie giver dig størst håb lige nu?`

`2.	Hvorfor tror du, at Paulus så tit minder læserne om deres syndige fortid og inviterer dem til at reflektere over deres liv, før de blev omvendt?`

`3.	Sammenlign Paulus’ opsummering af evangeliet i Ef 2,8-10 med hans tidligere opsummering i Rom 1,16-17. Hvilke fælles temaer finder du? Hvordan er de to tekster forskellige?`

`4.	De troendes gode gerninger kan aldrig blive så gode, at Gud frelser dem af den grund. Men hvilken vigtig rolle spiller de i Guds plan for de troende (Ef 2,10)?`