---
title:  Sådan frelser Gud os
date:  15/07/2023
---

> <p>Ugens vers</p>
> ”Men i sin rige barmhjertighed og på grund af den store kærlighed, han elskede os med, gjorde Gud os, der var døde i vore overtrædelser, levende med Kristus – af nåde er I frelst“ (Ef 2,4-5).

**Introduktion**

Den 14. oktober 1987 legede den atten måneder gamle Jessica McClure i sin tantes baghave i Midland, Texas, da hun faldt 6,5 meter ned i en gammel brønd. Hendes skæbne tiltrak sig hele verdens opmærksomhed. En global tilskuerskare så ”Baby Jessica“ sove, græde, synge og kalde på sin mor. De så, hvordan redningsfolk pumpede frisk luft ned i brønden.

Til sidst, 58 timer efter faldet, kunne den globale tilskuerskare se, hvordan Jessica blev befriet fra det 20 cm tykke brøndforingsrør, som havde holdt hende fanget i over to døgn. Fotografen Scott Shaw vandt en Pulitzer pris for sit billede, som fangede øjeblikket: et redningskabel hænger mellem de bekymrede ansigter på Jessicas redningsfolk, mens de ser ned på det indpakkede lille barn, baby Jessica, dramaets midtpunkt.

Ikke meget griber os som en god redningshistorie, og i Ef 2,1-10 giver Paulus os et personligt nærbillede af den største og mest omfattende redningsaktion, der nogen sinde har fundet sted: Guds indsats for at redde menneskeheden. Historiens drama understreges af, at vi ved, at vi ikke bare er tilskuere til andres frelse, men er vidner til vores egen.

**Ugens tekster**

- Ef 2,1-10
- Ef 5,14
- Rom 5,17
- Ef 5,6
- 2 Tim 1,7