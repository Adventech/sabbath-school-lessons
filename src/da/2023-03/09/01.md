---
title:  Lev med forstand
date:  19/08/2023
---

> <p>Ugens vers</p>
> ”Se derfor til, hvordan I lever, ikke som uvise, men som vise. Brug det gunstige øjeblik, for dagene er onde. Vær derfor ikke tåbelige, men forstå, hvad der er Herrens vilje“ (Ef 5,15-17).

**Introduktion**

For nyligt blev en krystalkaraffel solgt på auktion i Storbritannien. Auktionslederen beskrev den som ”en fransk rødvinskaraffel fra det nittende århundrede“ og anslog dens værdi til 200 dollars. To skarpsindige købere så, at karaflen var en ekstremt sjælden, islamisk vandkaraffel. Dens egentlige værdi?: Ca. 6,5 millioner dollars. Hvordan kunne de bydende få den til en så lav pris som 200 dollars? Fordi de vidste noget, som auktionarius ikke vidste. De kendte karaflens sande værdi.

I Ef 5,1-20 opstiller Paulus forskellen mellem det, hedningerne og de troende vurderede som værdifuldt. Hedningerne betragtede ”overfladisk vid“ (Ef 5,4), ”berusende vin“ (Ef 5,18) og ”utugt“ (Ef 5,3.5) som de største skatte i tilværelsen. Men de troende ved, at der kommer en dag, hvor alt og alle skal dømmes, og hvor alle tings sande værdi bliver tydelig (Ef 5,5-6). I stedet for at satse på fester og nydelse værdsætter de bl.a. ”godhed, retfærdighed og sandhed“ (Ef 5,9) i Kristus. Paulus formaner dem til at anskaffe sig de skatte, som findes i Kristus, mens de ligesom os andre lever på evighedens tærskel (Ef 5,15-17).

**Ugens tekster**

- Ef 5,1-20