---
title:  Til videre studium
date:  18/08/2023
---

”Lad jeres samtaler være af en sådan karakter, at du aldrig behøver at angre. ’Vold ikke Guds hellige ånd sorg, den som I blev beseglet med indtil forløsningens dag‘ … Hvis kærligheden bor i dit hjerte, vil du ønske at bekræfte og opbygge din bror i den allerhelligste tro. Hvis et ord siges, som er skadeligt for din vens eller brors karakter, skal du ikke opmuntre en sådan ondskabsfuld tale. Det er fjendens gerning. Mind i venlighed den, der taler, om, at Guds ord forbyder den slags samtale“ (Ellen White, Advent Review and Sabbath Herald, 5. juni 1888).

Hvordan vil din menighed forandres, hvor alle medlemmer indgår i og lever efter en aftale fx med følgende punkter:

1. Jeg ønsker, at min indflydelse både indenfor og udenfor kirken må være positiv, opløftende, opbyggelig for moralen (Ef 4,29).

2. Idet jeg husker Kristi kald om enhed og kærlighed, ønsker jeg at bruge mine kræfter på at bekræfte dem, der gør og siger ting, som jeg finder gode, fremfor at udpege fejl hos dem, jeg mener er galt på den (Joh 13,34-35; Joh 17,20-23; Ef 4,1-6; 1 Thess 5,9-11).

3. Når jeg er uenig med nogen, vil jeg gøre det klart, at jeg respekterer vedkommende. Jeg vil udtrykke min uenighed på en blid, ikke stridbar, måde (Ef 4,31-32).

4. Jeg vil leve mit liv i glæde og søge enhver anledning til at opbygge og bekræfte mine søskende i menigheden, mens vi venter på Jesu genkomst (Ef 4,29-30; Gal 6,2; Hebr 10,24-25).

**Spørgsmål til drøftelse**:

`1.	Gennemgå de 11 gange i Efeserbrevet, hvor Paulus beskriver, hvordan de tre personer i guddommen har et nært samarbejde i forbindelse med menneskenes frelse. Hvordan kan dette give os en større forståelse af guddommen? Ef 1,3-14; 15-23; 2,11-18; 2,19-22; 3,1-13; 3,14-19; 4,4-6; 4,17-24; 4,25-32; 5,15-30; 6,10-20 (hvor ”Herren“ i Ef 6,10 henviser til Kristus).`

`2.	Hvordan er Paulus’ råd mht. den kristnes ord og tale (Ef 4,25-32) relevant i vores tid med computergenereret kommunikation, som ofte bruges til at genere og til og med ”dræbe“ andres ry på nettet?`