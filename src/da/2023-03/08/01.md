---
title:  Livet formet af Kristus og talen inspireret af Ånden
date:  12/08/2023
---

> <p>Ugens vers</p>
> ”I har hørt om ham og er blevet oplært i ham, sådan som det er sandhed i Jesus, at I skal aflægge det gamle menneske, som hører til jeres hidtidige levned, og som ødelægges af sine forføreriske lyster, og at I skal fornyes i sind og ånd og iføre jer det nye menneske, skabt i Guds billede med sandhedens retfærdighed og fromhed“ (Ef 4,21-24).

**Introduktion**

Jose Antonio levede i mange år som hjemløs på gaderne i Palma i Spanien. Med sit grå tjavsede hår og skæg så Jose ældre ud end sine 57 år. En dag henvendte Salva Garcia, ejeren af en frisørsalon, sig til Jose og tilbød ham en fuldstændig skønhedskur.

Med Jose i frisørstolen arbejdede et flittigt team med ham. De klippede og farvede hans uregerlige og tjavsede hår og skæg. Dernæst iførte de ham nyt moderne tøj. Og så bragte de ham foran et spejl! Da Jose så sig selv i spejlet, kom tårerne: ”Er dette mig? Jeg er helt anderledes. Ingen kommer til at genkende mig!“ Senere tilføjede han: ”Det var ikke kun mit udseende, der var ændret. Hele mit liv blev forandret.“

I Ef 4,17-32 siger Paulus, at de troende har oplevet en fuldstændig forvandling. De har aflagt deres gamle menneske og iført sig en ny identitet. Det minder lidt om Joses forandring, men dette er ikke kun en ydre forvandling. Det indbefatter en fornyelse ”i sind og ånd“ (Ef 4,23), som bringer ”sandhedens retfærdighed og fromhed“ ind i menneskets liv (Ef 4,24). Dette er en altomfattende skønhedskur.

**Ugens tekster**

- Ef 4,17-32
- Kol 3,1-17
- Zak 3,3-5
- Zak 8,16
- Es 63,10
- Rom 8,16.26-27