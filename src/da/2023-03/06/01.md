---
title:  Evangeliets hemmelighed
date:  29/07/2023
---

> <p>Ugens vers</p>
> ”Ham, som formår med sin kraft, der virker i os, at gøre langt ud over alt, hvad vi beder om eller forstår, ham være ære i kirken og i Kristus Jesus i alle slægtled i evighedernes evighed! Amen“ (Ef 3,20-21).

**Introduktion**

Paulus åbner kapitel 3 i Efeserbrevet med et tema, som han allerede tidligere har berørt: ”At hedningerne er medarvinger og medindlemmede i legemet og har medandel i forjættelsen i Kristus Jesus i kraft af det evangelium“ (Ef 3,6). Og selv om dette ikke er nogen stor overraskelse for menigheden i dag, hvor kun en meget lille del består af jøder, var det radikalt nyt for mange af Paulus’ læsere dengang.

Paulus fortsætter dernæst sine inspirerede ord, idet han reflekterer over sin passion for at forkynde evangeliet om Jesus til hedningerne.

Vi får også kendskab til hans igangværende vanskeligheder med at udvide dette arbejde, vanskeligheder, der indbefattede tid i et romersk fængsel.

Vi hører også om hans overgivelse til evangeliets hemmelighed, hemmeligheden om, at hedningerne i kirken stilles på lige fod med deres jødiske brødre og søstre. Vi oplever hans iver for menigheden og dens universelle mission. Vi lytter med, når han beder og priser Gud for at have udtrykt sin nåde gennem menigheden.

Kort sagt inspireres vi til at tilslutte os Paulus i hans passion for evangeliet.

**Ugens tekster**

- Ef 3
- Job 11,5-9
- Ez 43,13-16
- Amos 7,7-8
- Åb 11,1-2