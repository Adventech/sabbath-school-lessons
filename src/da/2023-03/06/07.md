---
title:  Til videre studium
date:  04/08/2023
---

· Ellen White, Mod en Bedre Fremtid, ”Vækkelser i nyere tid“, s. 372.

”Hvordan harmonerer vores forkrøblede åndelige tilstand med fremstillingen i vores tekst [Ef 3,14-19], som beskriver den fylde af kundskab, som det er vores privilegium at eje? Hvordan kan himlen betragte os, som har haft enhver åndelig og timelig fordel, så vi kunne vokse i nåde, når vi ikke har udnyttet de muligheder, vi allerede har haft? Apostlen skrev ikke disse ord for at håne os, snyde os eller løfte vores forventninger kun for at blive skuffet i vores erfaring. Han skrev disse ord for at vise os, hvad vi kan og må være, hvis vi ønsker at være arvinger til Guds rige. Hvordan kan vi arbejde sammen med Gud, hvis vores erfaring er forkrøblet? Vi kender den kristnes privilegier og bør søge efter en dyb åndelig forståelse af det, der hører Gud til. Det er, hvad Herren har ønsket, at vi skal have.

Tror vi virkelig på Bibelen? Tror vi virkelig, at vi kan få den kundskab om Gud, som bliver præsenteret for os i denne tekst? Tror vi ethvert ord, som udgår af Guds mund? Tror vi de ord, som er blevet talt af profeterne og apostlene, af Jesus Kristus, ophavsmand til alt lys og alle velsignelser, ham, i hvem al rigdom og fylde bor? Tror vi virkelig på Gud og på hans søn?“ (Ellen White, The Advent Review and Sabbath Herald, 1. oktober 1889).

**Spørgsmål til drøftelse**:

`1.	Sammenlign Ef 3,20-21 med andre lovprisninger i Det Nye Testamente: Rom 11,33-36; Rom 16,25-27; Fil 4,20; 2 Pet 3,18b; Jud 24-25. Hvilke temaer eller ideer går igen? Hvordan kan vi få den samme holdning?`

`2.	Sammenlign Paulus’ brug af det græske ord plēroma (”fylde“) i Efeserbrevet (Ef 1,10.23; Ef 3,19; Ef 4,13). Hvorfor tror du, at dette begreb er så vigtigt for Paulus?`

`3.	Hvilken af alle Guds gerninger, som Paulus lovpriser i Ef 3, har størst betydning for dig? Hvorfor?`

`4.	Paulus afslutter den første halvdel af Efeserbrevet på samme måde, som han begyndte (Ef 1,3-21) med ord og udtryk knyttet til bøn og lovprisning. Han glæder sig over Guds kraft i de troendes liv (Ef 3,16-21). Hvordan kan vi komme til at erfare mere af denne kraft?`