---
title:  Til videre studium
date:  01/09/2023
---

Ellen White råder konsekvent ægtefæller til at holde op med at forsøge at kontrollere den anden: ”Forsøg ikke at tvinge hinanden til at give efter for jeres ønsker. Man kan ikke gøre det og samtidigt opretholde hinandens kærlighed. Vær venlig, tålmodig og overbærende, omsorgsfuld og høflig“ (The Adventist Home, s. 118).

Hun fortolker direkte Kol 3,18 (og Ef 5,22-24) og giver os en praktisk anvendelse af teksten: ”Man spørger ofte, om hustruen ikke skal kunne træffe sine egne beslutninger? Bibelen siger klart, at manden er familiens hoved, og at hustruer skal ‘underordne’ sig deres mænd. Hvis denne befaling var afslutningen, måtte vi erkende, at hustruens position var lidet misundelsesværdig … mange mænd standser ved disse ord ‘Hustruer, I skal underordne jer’, men vi skal også læse denne befalings afslutning: ’Som det sømmer sig i Herren’ (Kol 3,18). Gud kræver, at hustruen hele tiden skal have gudsfrygt og Guds herlighed for øje. En fuldstændig underkastelse skal kun ske under vor Herre Jesus Kristus, som har købt hende som sit eget barn med sit eget livs uendelige pris …

Der er én, som står højere over hustruen end manden. Det er hendes frelser, og hendes underkastelse under sin mand skal ske i overensstemmelse med det, Gud har sagt – ’som det sømmer sig i Herren’“ (The Adventist Home, s. 115).

**Spørgsmål til drøftelse**:

`1.	Hvis du mødte nogen, som påstod, at Ef 5,21-33 er forældet, og ikke længere gælder for kristne relationer, fordi det opstiller en ægteskabsmodel, som fokuserer på mandens autoritet og dominans, hvad ville du da svare. Og hvilke elementer fra teksten ville du bruge for at underbygge dit svar?`

`2.	Hvad kan Paulus’ råd i Ef 5,21-33 tilbyde dem, der oplever et udfordrende og vanskeligt ægteskabsforhold?`

`3.	Nogle kristne påstår, at skabelsesberetningen i Første Mosebog 1 og 2 kun er en metafor og ikke på nogen måde beskriver, hvad der virkeligt skete, nemlig en udvikling over milliarder af år. Hvad siger Paulus’ brug af skabelsesberetningen om, hvor bogstaveligt han tog den?`

`4.	Tænk dybere over temaet ”ét kød“. Hvordan kan det få os til bedre at forstå ægteskabets hellighed? Hvad kan vi som ægtepar gøre for at bevare en sådan hellighed?`