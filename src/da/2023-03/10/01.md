---
title:  'Mand og hustru: sammen ved korsets fod'
date:  26/08/2023
---

> <p>Ugens vers</p>
> ”Mænd, elsk jeres hustruer, ligesom Kristus har elsket kirken og givet sig hen for den for at hellige den ved at rense den i badet med vand ved ordet, for at føre kirken frem for sig i herlighed, uden mindste plet eller rynke, hellig og lydefri“ (Ef 5,25-27).

**Introduktion**

I Ef 5,21-33 bygger Paulus på tanken om, at de troende gensidigt skal underordne sig hinanden (Ef 5,21). Han giver råd til kristne hustruer (Ef 5,22-24) og ægtemænd (Ef 5,25-32). Han afslutter med en kortfattet instruks til begge grupper (Ef 5,33).

I disse råd kan bibelstuderende i dag høre den opstandne Kristus tale om vores relationer. Det er vi i stand til, når vi forstår Ef 5,21-6,9. I disse vers aktualiserer Paulus brevets store tema, enhed, ved at vise, hvad det betyder for det kristne hjem. Mens han giver en stærk kritik af den gamle menneskeheds mangelfulde sociale strukturer (se Ef 4,22), fejrer han også skabelsen af en ny menneskehed (se Ef 2,15) indlejret i den bredere menneskehed med dens fejlslagne sociale strukturer. Denne nye menneskehed skal udleves midt blandt alle menneskelige fællesskaber på trods af deres fejlslagne sociale strukturer. Midt blandt disse strukturer viser de troende, at en ny kraft, Helligånden (Ef 2,22; Ef 3,16; Ef 5,18-21; Ef 6,17-17), og en ny etik, der har Kristus som forbillede (Ef 4,13.15.20-24.32; Ef 5,2.10.17.21-33), er blevet sat i værk og peger frem til den endelige opfyldelse af Guds plan for sit folk og for verden.

**Ugens tekster**

- Ef 5,21-33