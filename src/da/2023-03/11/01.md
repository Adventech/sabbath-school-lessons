---
title:  Absolut lydighed mod Kristus
date:  02/09/2023
---

> <p>Ugens vers</p>
> ”Og I, som er herrer, optræd på samme måde over for dem; lad være med at true. I ved jo, at de og I har den samme Herre i himlene, og han gør ikke forskel på nogen“ (Ef 6,9).

**Introduktion**

I 2018 tiltrak en genstand på Bibelmuseet i Washington D.C. sig stor opmærksomhed. Det var en forkortet udgave af Bibelen, som var blevet trykt for at undervise i det vigtigste ved troen samtidig med, at man havde slettet enhver henvisning, som kunne opmuntre til oprør blandt slaver. Den blev udgivet i 1808, og teksten mangler ikke kun et afsnit her og der. Halvfems procent af Det Gamle Testamente mangler og halvtreds procent af Det Nye. Af Bibelens 1.189 kapitler er der kun 232 tilbage.

Afsnit, som ser ud til at bekræfte slaveri, er derimod medtaget i deres helhed. Det indbefatter tekster, som ofte er blevet misbrugt, som fx ”Slaver, adlyd jeres jordiske herrer, som var det Kristus, med frygt og bæven og af et oprigtigt hjerte“ (Ef 6,5). Samtidig har man udeladt meget af Bibelens overordnede fortælling om ”de gode nyheder“.

I dag, i vores tid og kultur, er det vigtigt for os at læse Ef 6,1-9 i sammenhæng med hele frelseshistorien, som den åbenbares i hele Bibelen. Hvad kan vi lære, når vi ser, hvordan Paulus anvender evangeliets værdier på sin tids mangelfulde sociale struktur?

**Ugens tekster**

- Ef 6,1-9