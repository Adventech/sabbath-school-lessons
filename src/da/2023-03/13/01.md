---
title:  Skab fred
date:  16/09/2023
---

> <p>Ugens vers</p>
> ”Overalt skal I løfte troens skjold, hvormed I kan slukke alle den ondes brændende pile. Grib frelsens hjelm og Åndens sværd, som er Guds ord“ (Ef 6,16-17).

**Introduktion**

I John Bunyans klassiske bog Pilgrimsvandringen, som han skrev, mens han sad i fængsel, bliver personen Kristen ledt ind i et våbenlager i paladset og vist ”alle former for udrustning, som deres Herre havde gjort tilgængelig for pilgrimmene. Der var sværd, skjolde, hjelme, brystplader og sko, som ikke blev slidt op. Og der var nok af det hele til at udruste så mange til tjeneste for Herren, som der er stjerner i hobetal på himlen“. Før Kristen tager afsted, bliver han igen ført ind i våbenlageret, hvor de ”udstyrede ham fra top til tå med alt, hvad der var uigennemtrængeligt, hvis han måske blev udsat for overfald på vejen“.

Bunyans bog fra 1678 minder om et dokument, der blev skrevet ca. 1600 år tidligere af apostlen Paulus, nemlig Efeserbrevet, som også blev forfattet i et fængsel. I brevet forestiller den store missionær og apostel sig en stor hær, kirken, på besøg i Guds våbenlager, hvor den bliver udrustet med den guddommelige panoplia, det græske ord for en fuld top til tå rustning. Guds våbenlager har nok af det bedste udstyr, så hver eneste soldat i hans hær kan beskyttes fra top til tå på den allerbedste måde, når de går ud for at skabe fred i hans navn.

**Ugens tekster**

- Ef 6,10-20