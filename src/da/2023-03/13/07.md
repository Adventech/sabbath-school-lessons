---
title:  Til videre studium
date:  22/09/2023
---

”En hær i kamp vil blive forvirret og svækket, medmindre alle arbejder sammen. Hvis soldaterne følger deres egen impulsive ideer uden reference til de andres stillinger og arbejde, vil de kun blive en samling uafhængige atomer. De vil ikke være i stand til at udføre et organiseret legemes arbejde. På samme måde må Kristi soldater arbejde i harmoni med hinanden. De må ikke kun tænke på sig selv. Hvis de gør det, vil Herrens folk i stedet for at være i fuldkommen harmoni, hvor de har ét sind, én hensigt og er overgivet til en stor fælles opgave, opleve, at deres indsats ikke bærer frugt, og at deres tid og evner er spildt. Enhed giver styrke. Nogle få omvendte sjæle, der handler i enighed, med ét og samme store mål, under ét hoved, vil opnå sejr i hvert eneste møde“ (Ellen White, Spalding and Magan Collection, s. 121).

Hvorfor omtaler Paulus sig selv som ”et sendebud i lænker“?

Sendebud eller ambassadører spillede en afgørende rolle i krigssituationer, så Paulus’ beskrivelse af sig selv passer til hans militære metafor. Ambassadører skulle behandles med den respekt, som den, som havde sendt dem, havde krav på. Der er en skærende kontrast mellem Paulus’ status som sendebud for universets øverste hersker og den absolutte mangel på respekt, som hans lænker (bogstaveligt: ”kæde“) signalerer. Men da en ambassadør bar en ”embedskæde“, kan Paulus’ omtale af en ”kæde“ være krydret med ironi, hvor han opfatter sin lænke som ”en udmærkelse, som skal bæres med stolthed“ (David J. Williams, Paul’s Metaphors: Their Context and Character, Peabody, MA: Hendrickson, 1999, s. 152).

**Spørgsmål til drøftelse**:

`1.	Hvordan kan vi være fredsagenter i en verden, som er kendetegnet af krig, aggressivitet og vold?`

`2.	Hvilke specifikke ”brændende pile“ oplever du? Hvordan kan du sikre dig, at ”troens skjold“ er på plads til at afværge dem?`

`3.	Hvordan kan vi udføre forbøns-”kamp“ baseret på Ef 6,18-20?`

`4.	Hvordan bør vi behandle dem, som er blevet såret på den store strids slagmark? Hvad vil det sige at være det? Hvordan bør vi behandle de kristne troende, som i kampens hede flygter eller kapitulerer og går over til den anden side?`