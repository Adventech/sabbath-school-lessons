---
title:  Korset og kirken – horisontal soning
date:  22/07/2023
---

> <p>Ugens vers</p>
> ”Men nu, da I er i Kristus Jesus, er I, som engang var langt borte, ved Kristi blod kommet nær. For han er vor fred. Han gjorde de to parter til ét, og med sin legemlige død nedrev han den mur af fjendskab, som skilte os“ (Ef 2,13-14).

**Introduktion**

Forestil dig, at du er en hedning, en græker, som har lært at værdsætte jødernes Gud. Du har faktisk lagt din tilbedelse af mange guder bag dig og har taget imod den ene sande Gud. Når du går igennem de smukke søjlegange og pladser i templet i Jerusalem, får lyden af tilbedelse dig til at prise Gud. Men pludselig møder du en halvanden meter høj stenbarriere. Med en halv meters mellemrum er der gentagne gange på både latin og græsk indgraveret følgende budskab: ”Ingen udlænding må gå indenfor denne barriere og indhegning omkring templet. Enhver, der overtræder dette, pådrager sig selv dødsstraf.“ I det øjeblik føler du dig udelukket, fremmedgjort og adskilt fra tilbedelsen.

I Ef 2,11-22 beskriver Paulus den dramatiske forskel, som Kristi kors skaber ved at ødelægge sådanne barrierer og mure. Vertikalt opløser korset fjendskab og forsoner mennesker med Gud. Horisontalt forliger korset mennesker med hinanden. Korset fjerner fjendskab, skaber fred mellem jøder og hedninger og gør dem til ”ét nyt menneske“ (Ef 2,15). Sammen bliver de et nyt tempel, ”en bolig for Gud i Ånden“ (Ef 2,22).

Hvad betyder dette for os i dag?

**Ugens tekster**

- Ef 2,11-22
- Rom 3,31
- Rom 7,12
- Es 52,7
- Es 57,19
- Joh 14,27
- 1 Kor 3,9-17