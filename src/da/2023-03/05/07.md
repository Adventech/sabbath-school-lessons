---
title:  Til videre studium
date:  28/07/2023
---

Studer nøje følgende indledning inden drøftelse af spørsmålene:

I hvilken specifik sammenhæng skriver Paulus Ef 2,11-22, hvor han beskriver de omfattende følger, som korset har på menneskelige relationer? Han taler om forhold mellem jødekristne og hedningekristne, som sammen er medlemmer af Guds kirke. Han udtrykker en tydelig bekymring for, at de skal forstå og leve i overensstemmelse med deres fælles, forenede status som samhørige medlemmer af Guds husstand (Ef 2,19). Men i hele brevets sammenhæng har Paulus en bred, langtrækkende hensigt. Hans tema er Guds store, ultimative plan om at sammenfatte alt i Kristus (Ef 1,9-10). Rækkevidde indbefatter ”hvert fædrenehus i himlene og på jorden“ (Ef 3,15).

Det er vigtigt, at medlemmernes enhed i kirken – det specifikke emne, han berører i Ef 2,11-22 – har en større hensigt. Paulus afslører denne hensigt i Ef 3,10: ”så at Guds visdom i al sin mangfoldighed nu gennem kirken kan blive gjort kendt for myndigheder og magter i himmelrummet.“ Ved at virkeliggøre den enhed, som Kristus vandt på korset, skal de troende vise, at Guds ultimative plan om at sammenfatte alt i Kristus er i gang. Deres genforenede forhold forkynder Guds plan om et univers, der er forenet i Kristus. Det er derfor passende i lyset af Efeserbrevet som et hele at læse Ef 2,11-22 omhyggeligt for at finde bibelske principper for et emne, som også i vore dage har stor betydning, nemlig forholdet mellem forskellige folkegrupper og racer.

**Spørgsmål til drøftelse**:

`1.	Hvilke bibelske principper mht. etniske relationer finder vi i Ef 2,11-22? Hvordan giver dette afsnit en tydelig, Kristus-centreret tilgang til temaet om, hvordan medlemmer af en etnisk gruppe bør forholde sig til medlemmer fra en anden?`

`2.	I lyset af Guds plan for menneskehedens fremtid (Ef 1,9-10; Ef 2,11-22), hvor vigtigt er det da for kirken at løse sine egne interne problemer og konflikter mht. racespørgsmål?`

`3.	Hvilke potentielle problemer mellem etniske grupper, som måske alt for ofte skjules og ignoreres, findes i dit lokalområde? Hvordan kan din menighed spille en positiv rolle i at aktualisere den forenende gerning, som Kristus allerede har udført på korset? Hvordan kan du deltage i dette arbejde?`