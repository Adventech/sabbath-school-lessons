---
title:  På ørnevinger
date:  09/05/2021
---

Som et folk havde Israel i mange lange og hårde århundreder været påvirket af egyptisk hedenskab. Denne erfaring havde uden tvivl svækket deres kendskab til Gud, hans vilje og hans godhed.

Hvordan kunne Gud vinde dem tilbage?

Til at begynde med ville han vise dem, at hans kærlighed over for Israel var ægte. Det gjorde han gennem de mange mirakuløse befrielseshandlinger. Han ville forsøge at vinde folket til at give et kærligt svar på hans pagtstilbud. Ved Sinaj mindede han først folket om sine kærlige handlinger mod dem.

**Hvilke to illustrationer beskriver den måde, Herren bragte Israel fra Egypten til Sinaj?**

`2 Mos 19,4`

`5 Mos 32,10-12`

`5 Mos 1,29-31`

`Hos 11,1`

`Hvilken lærdom er der i disse illustrationer om Guds holdning til sit folk og, hvordan han er?`

Disse illustrationer antyder, at vores Gud udmærket er klar over vores hjælpeløshed. Læs Sl 103,13-14. I de to billeder med ørnen og en far, der bærer sit barn, kan vi fornemme Guds omsorg for vores velbefindende. Han er kærlig, han støtter, beskytter, opmuntrer og ønsker at lede os til fuld modenhed.

”Ørnen var kendt for sin usædvanlige hengivenhed for sine unger. Den levede på bjergtoppe. Når den skulle lære sine unger at flyve, bar den dem på sin ryg til de høje toppe, der har udsigt over sletterne ved Sinaj. Fra toppen ville den slippe dem ned i dybet. Hvis ungen endnu var for ung og forvirret til at flyve, ville ørnefar dykke ned under den, opsamle den på sin ryg og igen flyve op til ørnereden på klippehylden. ‘Sådan,’ siger den guddommelige stemme, ‘bar jeg jer på ørnevinger og bragte jer herhen til mig’“ (George A.F. Knight, Theology of Narration, s. 128).

Sammenlign Guds interesse i os med vores interesse for hinanden. Hvordan burde hans omsorg for os påvirke vores omsorg for andre?

`Til eftertanke. Hvilke illustrationer kan du, baseret på din egen personlige erfaring, komme i tanker om til at beskrive Guds uselviske interesse i os? Find selv på nogle billeder, ud fra din egen erfaring, og hent også inspiration fra den kultur, du lever i. Del det med klassen.`