---
title:  Løfter, løfter
date:  13/05/2021
---

**2 Mos 19,8.**

Ved første øjekast ser alt godt ud. Herren befrier sit folk, tilbyder dem pagtens løfter, og de accepterer: de vil gøre alt, hvad Herren befaler. Er det ikke den ideelle aftale?

**Hvad fortæller følgende vers om Israels reaktion på pagten?**

`Rom 9,31-32`

`Rom 10,3`

`Hebr 4,1-2`

Uanset, hvad Gud beder os om at gøre, må vores forhold til ham være grundlagt på tro. Tro er grundlaget for vores gerninger. Gerninger i sig selv, uanset hvor rene vores motiver for dem er, uanset hvor oprigtige de er, uanset hvor mange, vi gør, evner ikke at gøre os gode nok i vores hellige Guds øjne. Det kunne de ikke på Israels folks tid, og det kan de heller ikke i dag.

`Læs Es 53,6 Es 64,6 Rom 3,23. Hvis Bibelen igen og igen understreger gerninger, hvorfor kan de ikke gøre os gode nok i Guds øjne?`

Desværre troede jødefolket, at deres lydighed var vejen til frelse, ikke resultatet af deres frelse. De søgte retfærdighed i deres lydighed mod loven, ikke Guds retfærdighed, som kommer ved tro. Selv om pagten ved Sinaj indeholdt et meget mere detaljeret sæt regler og instrukser, var den lige så meget som alle de tidligere pagter baseret på nåde. Denne nåde, som tilbydes gratis, fører til et forandret hjerte, som leder til lydighed. Problemet var selvfølgelig ikke deres forsøg på at adlyde. Pagten krævede, at de skulle adlyde. Problemet var den form for lydighed, de udførte. I virkeligheden var den slet ikke lydighed. Det viser folkets efterfølgende historie tydeligt.

`Til eftertanke. Læs Rom 10,3 og læg især mærke til sidste del af verset. Hvad ønsker Paulus at understrege? Hvad sker der med mennesker, som ønsker at opnå deres egen retfærdighed? Hvorfor vil et sådant forsøg altid føre til synd, uretfærdighed og oprør? Står vi i fare for at gøre det samme?`