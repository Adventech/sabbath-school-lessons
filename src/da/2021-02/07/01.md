---
title:  Pagten ved Sinaj
date:  08/05/2021
---

> <p>Ugens vers</p>
> ”I har selv set, hvad jeg gjorde mod Egypten, og hvordan jeg bar jer på ørnevinger og bragte jer herhen til mig“ (2 Mos 19,4).

**Introduktion**

En lille dreng, som var ud af en søskendeflok på 7, kom en dag ud for en ulykke og måtte på hospitalet. I hans hjem var der sjældent nok af noget. Han fik aldrig mere end et halvt glas mælk. Hvis glasset var fuldt, skulle det deles med en eller to af de andre, og den, som drak først, skulle passe på ikke at drikke for meget. Da den lille dreng var lagt i den komfortable hospitalsseng, kom sygeplejersken med et stort glas mælk til ham. Han så længselsfuldt på glasset, mens han tænkte på dem derhjemme, og spurgte så: ”Hvor meget må jeg drikke?“ Med tårevåde øjne og en klump i halsen svarede sygeplejersken: ”Drik det hele, kære barn. Drik det hele!“ (H.M.S. Richards, ”Free Grace“, Voice of Prophecy News, juni 1950, s. 4).

Det var det gamle Israels privilegium, ligesom drengens og vores, at drikke dybt af frelsens kilder. Israels befrielse fra århundreder i slaveri og undertrykkelse var en fantastisk demonstration af guddommelig nåde. På samme måde er Guds nåde involveret i vores egen befrielse fra synd.

**Kort overblik over denne uges studium:**

`Hvilket billede brugte Gud til at beskrive sit forhold til Israel? På hvilke måder danner beretningerne om udgangen fra Egypten og pagten ved Sinaj paralleller til vores personlige frelse? Hvilken rolle spillede loven i pagten ved Sinaj?`

**Ugens tekster**

- 5 Mos 1,29-31
- Hos 11,1
- Åb 5,9
- 5 Mos 29,10-13
- 2 Mos 19,5-6
- Rom 6,1-2
- Åb 14,12
- Rom 10,3