---
title:  Til videre studium
date:  14/05/2021
---

· Ellen White, Patriarker og Profeter, ”Udgangen af Egypten“; ”Fra Det røde Hav til Sinaj“; ”Lovgivningen på Sinaj“, s. 140-157.

”At forsøge at leve i overensstemmelse med en lovreligion, at stræbe efter i egen styrke at opfylde lovens krav skaber en slaveånd. Der er kun håb for os, når vi indgår i Abrahams pagt, som er nådens pagt ved tro på Jesus Kristus. Evangeliet, som blev forkyndt for Abraham, og som gav ham håb, er det samme evangelium, som forkyndes i dag, og som giver os håb. Abraham så hen til Jesus, troens bane-bryder og fuldender“ (Ellen White kommentar, The SDA Bible Commentary, 6. bd. s. 1077).

”Under trældommen i Egypten havde mange af israelitterne til en vis grad mistet kundskaben om Guds lov og blandet dens forskrifter sammen med hedenske skikke og traditioner. Gud førte dem til Sinaj, og der forkyndte han sin lov med sin egen røst“ (Ellen White, Patriarker og profeter, s. 168).

**Spørgsmål til drøftelse**:

`1.	På hvilke måder skulle pagtsforholdet bevare Israels fysiske og åndelige friheder? Se 3 Mos 26,3-13; 5 Mos 28,1-15.`

`2.	Læs 2 Mos 19,5-6. Læg mærke til, at Herren siger: ”Hele jorden tilhører mig.“ Hvorfor mon Gud sagde det? Tænk over dette spørgsmål, ikke mindst i lyset af sammenhængen, hvor han ønskede at oprette en pagt med disse mennesker, Hvordan passer vores opfattelse af sabbatten, og det den betyder, ind her?`

`3.	Vi forstår, at vi kun får tilgivelse for vores synder gennem Guds nåde. Hvordan opfatter vi Guds nådes rolle i at gøre os i stand til at leve et liv i tro og lydighed?`

Den pagt, Gud oprettede med Israel ved Sinaj, var en nådespagt. Gud havde givet folket rigelige beviser for sin nåderige kærlighed ved at befri dem fra slaveriet i Egypten, og nu indbød han dem til at indgå en pagt med ham, som ville opretholde og fremme deres frihed. Selv om Israel gav et positivt svar, manglede de ægte tro, motiveret af kærlighed. Folkets senere historie viser, at de for det meste ikke forstod pagtens sande natur, og forvanskede den til et system af frelse ved gerninger. Vi behøver ikke at følge Israels eksempel og ignorere den ufattelige nåde, som er blevet tilbudt os.