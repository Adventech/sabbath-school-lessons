---
title:  Hvad var det, der gik galt?
date:  27/03/2021
---

> <p>Ugens vers</p>
> ”Gud sagde: ‘Lad os skabe mennesker i vort billede, så de ligner os!’ … Gud skabte mennesket i sit billede; i Guds billede skabte han det, som mand og kvinde skabte han dem“ (1 Mos 1,26-27).

**Introduktion**

Bibelens gengivelse af menneskenes skabelse er fyldt med håb, glæde og fuldkommenhed. Hver dag i skabelsesugen endte med den guddommelige udtalelse om, at alt var ”godt“. Det indebar i hvert fald ikke tyfoner, jordskælv, hungersnød eller sygdom.

Hvad var det, der skete?

Den sjette dag i skabelsesugen endte med den guddommelige bekræftelse af, ”hvor godt det var“. På den dag skabte Herren skabninger i sit eget billede, nemlig menneskene. Disse nye skabninger var selvfølgelig på enhver måde fuldkomne. Det var de nødt til at være. De var jo skabt i Guds billede. Det er derfor indlysende, at ingen af dem var mordere, tyve, løgnere, svindlere eller ondskabsfulde. Hvad var det, der skete?

Denne uges studie vil se på skabelsen, på, hvad Gud til at begynde med skabte og på, hvad der derefter skete med det fuldkomne skaberværk. Vi kommer også ind på kvartalets emne: Hvad gjorde Gud for at rette op på det hele igen?

**Kort overblik over denne uges studie:**

`Hvad lærer Bibelen om alle tings oprindelse? Hvad slags forhold ønskede Gud at have med menneskene? Hvad var hensigten med træet til kundskab om godt og ondt? Hvilket håb blev givet til Adam og Eva umiddelbart efter syndefaldet?`

**Ugens tekster**

- Sl 100,3
- ApG 17,26
- 1 Mos 2,7.18-25
- 1 Mos 1,28-29
- 1 Mos 3,15