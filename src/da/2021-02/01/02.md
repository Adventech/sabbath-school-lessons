---
title:  Skildpadder hele vejen ned…
date:  28/03/2021
---

Læs 1 Mos 1,1. 

En videnskabsmand havde netop afsluttet sin foredrag om planeternes baner omkring solen og solens bane omkring solsystemets centrum, da en lille ældre dame i sorte tennissko rejste sig og sagde, at jorden var en flad skive, som lå på ryggen af en skildpadde. Videnskabsmanden spurgte spøgefuldt, hvad skildpadden sad på, og hun svarede, at den sad på ryggen af en anden skildpadde. ”Men hvad sidder den skildpadde så på?“ spurgte han. ”På en anden skildpadde,“ svarede hun, og før han kunne sige mere, løftede hun sin pegefinger op foran hans ansigt og vrissede: ”Spar dit næste spørgsmål, sønnike. Der er skildpadder hele vejen ned.“

Det er måske en sød historie; men den handler i virkeligheden om det mest afgørende spørgsmål i menneskenes tilværelse, nemlig hvordan universet er. Hvordan er den verden, som vi bor i uden selv at have valgt det? Hvorfor er vi her? Hvordan kom vi hertil? Og hvor ender vi? Det er de mest grundlæggende spørgsmål, vi kan stille, og de har indflydelse på vores opfattelse af, hvordan vi vælger at leve og opføre os, mens vi er her.

`Hvordan besvarer nedenstående tekster hver på sin måde nogle af de spørgsmål, vi stillede? Hvilket punkt, er de alle enige om?`

`1 Mos 1; Sl 100,3; Es 40,28; ApG 17,26; Ef 3,9; Hebr 1,2.10`

Det interessante ved 1 Mos 1,1 er som for mange bibelske tekster, at Herren ikke forsøger at bevise, at han er Skaberen. Der bringes ingen omfattende argumenter – det er et faktum ganske enkelt. Enten accepterer vi det i tro, eller også gør vi ikke. Tro er faktisk den eneste måde, vi kan acceptere skabelsen på, simpelthen fordi ingen af os var til stede til at bevidne det. Det ville faktisk være en logisk umulighed for os at have været til stede ved vores egen skabelse. Selv en sekulær person, som har et andet syn på alle tings oprindelse, er nødt til at basere sit synspunkt på tro på samme måde som vi, der tror på skabelse, gør det. Ingen af os var til stede, da det skete.

`Til eftertanke. Selv om Gud har bedt os om at tro på ham som skaber, beder han os ikke om at tro uden at give os gode grunde til det. Nedskriv nogle af dine begrundelser for, at en skaber placerede os i denne verden med en hensigt, i modsætning til at vores oprindelse bygger på en tilfældighed.`