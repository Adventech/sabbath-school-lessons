---
title:  Til videre studium
date:  02/04/2021
---

`Bibelen er fuld af kald til syndere og frafaldne. Sammenlign teksterne i Sl 95,7-8; Es 55,1-2.6-7; Luk 15,3-7; Luk 19,10. Hvilke andre tekster kan du finde?`

· Ellen White, Patriarker og profeter, ”Skabelsen“, s. 17-21; ”Fristelsen og syndefaldet“, s. 26-31; ”Frelsesplanen“, s. 32-36.

”Der var en prædiken om evangeliet, tror jeg, i de tre guddommelige ord, som gennemtrængte det tætte buskads og nåede de flygtedes rødglødende ører: ‘Hvor er du?’ Jeres Gud er ikke villig til at miste jer; han er kommet for at lede efter jer, ligesom han med tiden vil komme personligt som Guds Søn for ikke kun at søge, men for at frelse det, som er fortabt“ (Charles Haddon Spurgeon, The Treasury of the Bible (Grand Rapids, MI: Zondervan Publishing House, 1962) Old Testament, vol. 1, s. 11).

**Spørgsmål til drøftelse**:

`1.	Gud er kærlig og omsorgsfuld, og han opsøger os. Vi finder denne kærlighed både hos Faderen og Jesus Kristus. Hvordan forventer Gud, at vi reagerer?`

`2.	Sammenlign Bibelens beskrivelse af, at menneskene faldt fra en ophøjet position i Guds skaberværk og har brug for frelse, med udviklingsteorien. Hvilken lære giver os mest håb, og hvorfor?`

`3.	Hvor vigtige er kærlighedsforhold for menneskers lykke? Hvorfor er en blomstrende forbindelse med Gud nødvendig for sådanne forhold? Drøft hvilken indflydelse sunde medmenneskelige forhold har på personerne i sådanne forhold (forældre-børn, ven-ven, ægtemand-hustru, arbejdsgiver-ansat, osv.).`

Gud skabte os i sit eget billede, så der kunne være et kærlighedsfuldt, personligt forhold mellem ham og os. Selv om synden ødelagde det oprindelige fællesskab, ønsker Gud at genoprette dette forhold gennem frelsesplanen. Som afhængige skabninger finder vort liv kun sand mening og klarhed, når vi indgår i et fællesskab med vores Skaber.