---
title:  ”Jeg vil gøre dit navn stort“
date:  29/04/2021
---

**”Jeg vil gøre dig til et stort folk og velsigne dig. Jeg vil gøre dit navn stort, og du skal være en velsignelse“ (1 Mos 12,2).**

`Læs Rom 4,1-5 Jak 2,21-24. I 1 Mos 12,2 lover Gud at gøre Abrahams navn stort, dvs. at gøre ham berømt. Hvorfor skulle Herren ønske at gøre det for en synder, uanset hvor lydig og trofast vedkommende end måtte være? Hvem fortjener et ”stort navn“? Gav Gud Abraham storhed for hans egen personlige vindings skyld, eller repræsenterede det mere end det? Begrund dit svar.`

`Læs 1 Mos 11,4 1 Mos 12,2. Hvad er forskellen på disse to tekster? Hvordan repræsenterer den ene ”frelse ved gerninger“ og den anden ”frelse ved tro“?`

Guds store frelsesplan bygger alene på Kristi gerning for os, men som modtagere af Guds nåde er vi alligevel involveret. Det sker, fordi vi har muligheden for frit at vælge. Historiens drama, kampen mellem Kristus og Satan, foregår stadigvæk i og gennem os. Både mennesker og engle betragter, hvad der sker med os i den strid (1 Kor 4,9). Udover den betydning det har for os i vores egen begrænsede sfære, er der følger af, hvem vi er, hvad vi siger, og hvad vi gør. Og disse følger giver på en måde genklang i hele universet. Gennem vores ord, vores handlinger og til og med vores holdninger kan vi være med til at ære Gud, som har gjort så meget for os. Eller vi kan bringe skam over hans navn. Så da Herren sagde til Abraham, at han ville gøre hans navn stort, mente han det med sikkerhed ikke på samme måde, som verden opfatter det at have et stort navn. Det, der gør et navn stort i Guds øjne, er karakter, tro, lydighed, ydmyghed og kærlighed til andre. Disse egenskaber kan godt beundres og respekteres i verden, men normalt er det ikke det, der gør en persons navn stort.

`Til eftertanke.Tænk over nogle af de mænd og kvinder, som har et ”stort“ navn i verden i dag. Det kan være skuespillere, politikere, kunstnere eller de rige. Hvad er det, der gør disse mennesker berømte? Sammenlign med Abrahams storhed. Hvad siger det om, hvor forkvaklet verdens syn på storhed er? Hvor stor indflydelse har verdens holdning på vores opfattelse af storhed?`