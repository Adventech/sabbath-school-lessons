---
title:  Messiasløftet, 2. del
date:  27/04/2021
---

**”For at nyde sand lykke må vi rejse til et meget fjernt land og til og med uden for os selv“ (Thomas Browne).**

`Læs 1 Thess 4,16-18 Åb 3,12. Dette citat blev skrevet i 1600-tallet. Er du enig med, hvad der siges?`

Augustin skrev om menneskets tilstand: ”Det liv, vi har, hvis et liv så fyldt med så store problemer i virkeligheden kan kaldes et liv, vidner om den kendsgerning, at lige fra dens begyndelse har den dødelige menneskerace været forbandet. Tænk først over den frygtelige afgrund af uvidenhed, hvorfra al fejltagelse udgår, og i så stor grad opsluger Adams sønner i en mørk dam, at ingen kan undslippe fra den uden en stor indsats med arbejde, tårer og frygt. Tag dernæst vores kærlighed til alt det, der er så flygtigt og giftigt, og som fører til vældige store hjertekvaler, vanskeligheder, sorger og frygt; sindssyg glæde over uenighed, kiv og krig; kæmpe bedrageri, tyveri og røveri; ufattelig troløshed og stolthed, misundelse og ambitioner, manddrab og mord, ondskab og brutalitet, lovløshed og begær; alle de urenes skammelige begær, utugt og utroskab, incest og unaturlige synder, voldtægt og talløse andre urenheder, som er for grimme til at blive omtalt; synd mod religion, vanhelligelse og vranglære, blasfemi og mened; misgerninger over for vores næste, bagtalelse og snyd, løgne og falske vidnesbyrd, vold mod personer og ejendom; uretfærdighed i retssystemet og de utallige andre elendigheder og lidelser, som fylder verden, men undgår at blive opdaget“ (Augustin of Hippo, City of God, bog 22, kap. 22, s. 519).

Citatet fra Augustin passer på næsten alle moderne storbyer. Men han skrev det for næsten 1500 år siden. Der er ikke sket store forandringer med menneskeheden, og det er derfor, mennesker ønsker en udvej.

Uanset, hvor vanskelig vores nuværende situation er, findes der en lys fremtid, men kun på grund af det, Gud har gjort for os gennem Kristi liv, død, opstandelse og ypperstepræstelige tjeneste. Det er den ultimative opfyldelse af pagtsløftet til Abraham om, at i hans afkom skulle alle jordens slægter velsignes.

`Til eftertanke. Formuler med dine egne ord den sørgelige situation, verden befinder sig i. Find bibeltekster, som taler om, hvad Gud har lovet os gennem Jesus Kristus (fx Es 25,8; 1 Kor 2,9; Åb 22,2-5). Gør disse løfter til dine egne og prøv virkelig at forstå, hvad pagten handler om.`