---
title:  Løftets børn
date:  24/04/2021
---

> <p>Ugens vers</p>
> ”Og se, jeg er med jer alle dage indtil verdens ende“ (Matt 28,20).

**Introduktion**

En far og hans ti år gamle datter tilbragte deres ferie ved havet. En dag gik de ud for at nyde en svømmetur i havet, og selv om de begge var gode til at svømme, kom de bort fra hinanden et stykke fra land. Faren, som indså, at de blev ført med strømmen bort fra land, råbte til sit barn: ”Maria, jeg tager ind til land for at hente hjælp. Vend dig om på ryggen, hvis du bliver træt. Du kan flyde hele dagen på den måde. Jeg kommer tilbage til dig.“

Inden længe kæmmede mange redningsfolk og både vandoverfladen for at finde den lille pige. Hundredvis af mennesker på stranden havde hørt nyheden og ventede spændt. Der gik fire timer, før de fandt hende. Hun var langt fra land; men hun flød roligt på ryggen, og var slet ikke bange. Hurraråb, glædestårer og lettelse mødte redningsfolkene, da de kom tilbage til land med deres dyrebare byrde; men barnet tog det hele med stor ro. Det lod til, at hun syntes, folk opførte sig mærkeligt. ”Far sagde, at jeg kunne flyde på ryggen hele dagen,“ sagde hun. ”Og han sagde, at han ville komme tilbage og hente mig, så jeg svømmede bare, og flød på ryggen; for jeg vidste, at han ville komme“ (H.S.M. Richards, ”When Jesus Comes Back“, Voice of Prophecy News, Marts 1949, s. 5).

**Kort overblik over denne uges studium:**

`Hvorfor omtalte Herren sig som Abrahams skjold? Hvordan skulle ”alle jordens slægter velsignes“ i Abraham? Hvad er det største af alle pagtsløfterne?`

**Ugens tekster**

- 1 Mos 15,1-3
- Es 25,8
- 1 Kor 2,9
- Åb 22,1-5
- 1 Pet 2,9
- 1 Mos 11,4
- 1 Mos 12,2