---
title:  Pagtens ABC
date:  03/04/2021
---

> <p>Ugens vers</p>
> ”Hvis I adlyder mig og holder min pagt, skal I være min ejendom, ene af alle folkene, for hele jorden tilhører mig“ (2 Mos 19,5).

**Introduktion**

Sidste uges studium standsede ved menneskehedens fald på grund af de første forældres synd. Denne uge tager vi et hurtigt resume af hele kvartalet, idet vi en dag ad gangen ser på de tidligste pagter. Disse var hver på sin måde og til hver sin tid en manifestation af den sande pagt, den, som blev stadfæstet på korset med Jesu blod, og som vi som kristne indgår med vor Herre.

Vi begynder med den pagt, Gud indgik med Noa for at redde ham og hans familie fra ødelæggelse. Dernæst går vi til pagten med Abraham, som er så rig og fuld af løfter til os alle. Så ser vi på pagten ved Sinaj og betydningen af det, der blev forkyndt der. Og til sidst vil vi se på den nye pagt, den, som alle de andre pegede frem mod. Vi skal studere hver af dem mere grundigt i de kommende uger. Denne uge er kun en forsmag på, hvad der kommer.

**Kort overblik over denne uges studium:**

`Hvad betyder ordet pagt? Hvilke elementer indgår i en pagt? Hvilken pagt indgik Gud med Noa? Hvilket håb blev der givet i pagten med Abraham? Hvilken rolle spiller tro og gerninger i menneskenes side af pagten? Er pagten kun en aftale, eller indeholder den også aspekter, der vedrører medmenneskelige relationer? Hvad er det afgørende i ”den nye pagt“?`

**Ugens tekster**

- 1 Mos 9,15
- 1 Mos 12,1-3
- Gal 3,6-9.29
- 2 Mos 6,1-8
- Jer 31,33-34
- Es 54,9