---
title:  Til videre studium
date:  09/04/2021
---

· Ellen White, Patriarker og profeter, ”Abraham i Kana’an“, s. 66-72; Profeter og konger, ”Hjælpen fra Herrens profeter“, s. 276-283.

”Det åg, som binder os til tjenesten, er Guds lov. Kærlighedens store lov, som blev åbenbaret i Edens have, forkyndt på Sinaj og i den nye pagt indskrevet i hjertet, er det, som binder den menneskelige arbejder til Guds vilje. Hvis vi var overladt til at følge vore egne tilbøjeligheder, til at gå netop derhen, hvor vor egen vilje ville føre os, så ville vi komme ind i Satans rækker og få hans egenskaber. Derfor holder Gud os inden for rammerne af sin vilje, som er ophøjet, ædel og højnende. Han ønsker, at vi tålmodigt og klogt skal påtage os tjenestens pligter. Kristus bar selv tjenestens åg, da han var menneske. Han sagde: ‘Jeg ønsker at gøre din vilje, Gud, din lov er i mit indre’ (Sl 40,9). ‘For jeg er kommet ned fra himlen, ikke for at gøre min egen vilje, men hans vilje, som har sendt mig’ (Joh 6,38). Kærlighed til Gud, iver efter hans ære og kærlighed til den faldne menneskehed førte Jesus til jorden for at lide og dø. Det var denne magt, som beherskede hans liv. Han vil, at vi skal handle efter de samme principper“ (Ellen White, Jesu liv, s. 234).

**Spørgsmål til drøftelse**:

`1.	Var Guds pagt med Noa og Abram en fortsættelse af hans pagt med Adam, eller var det noget nyt? Sml. 1 Mos 3,15; 1 Mos 22,18; Gal 3,8.16. Hvordan er hans pagt med os?`

`2.	Hvorfor har det personlige forhold i pagten så stor betydning? Man kan godt have en lovlig bindende aftale, en ”pagt“ med nogen, uden en nær relation. Drøft hvilken type aftale, Gud ønsker med sit folk og hvorfor.`

`3.	Hvorfor er ægteskabet et godt billede på pagten? Hvordan kommer billedet til kort i beskrivelsen af Guds pagt?`

Da synden kom ind i verden, ødelagde den det forhold, som Skaberen oprindeligt havde til den menneskelige familie. Nu ønsker Gud at genoprette kærlighedsforholdet ved hjælp af en pagt, som tilkendegiver, ligesom en ægteskabspagt, både et bindende forhold mellem Gud og os og en måde at frelse os på og bringe os i harmoni med vores Skaber. Det er Gud selv, som tog initiativet til at oprette dette pagtsforhold. Gennem sine løfter om nåde og sine kærlighedshandlinger forsøger han at vinde os til fællesskab med ham.