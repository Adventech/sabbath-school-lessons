---
title:  Pagten med Moses
date:  07/04/2021
---

`Læs 2 Mos 6,1-8 1 Mos 12,1-3. Hvilken pagt talte Gud om? Hvordan skulle befrielsen fra Egypten være en opfyldelse af Guds pagtsløfter? Hvilken parallel kan du se mellem det, Gud lovede folket her, og det, han havde lovet Noa før syndfloden?`

Efter udgangen fra Egypten modtog Israels børn pagten ved Sinaj, som blev givet i forbindelse med frelse fra slaveri (2 Mos 20,2). Den indeholdt Guds offersystem med soning for og tilgivelse af synd. Den var derfor, ligesom alle de andre, en nådepagt, hvor Gud tilbyder folket sin barmhjertighed.

**Denne pagt gentog på mange måder det grundlæggende i pagten med Abraham:**

`1.	Et særligt forhold fra Guds side til hans folk (sml. 1 Mos 17,7-8 med 2 Mos 19,5-6).`

`2.	Folket skulle blive stort (sml. 1 Mos 12,2 med 2 Mos 19,6).`

`3.	Kravet var lydighed (sml. 1 Mos 17,9-14; 1 Mos 22,16-18 med 2 Mos 19,5).`

”Læg mærke til rækkefølgen: først frelser Herren Israel, dernæst giver han dem sin lov, som de skal adlyde. Den samme rækkefølge gælder i evangeliet. Først frelser Kristus os fra synd (se Joh 1,29; 1 Kor 15,3; Gal 1,4), dernæst lever han sin lov i os (Gal 2,20; Rom 4,25; 8,1-3; 1 Pet 2,24)“ (The SDA Bible Commentary, 1. bd. s. 602).

`Til eftertanke. Læs 2 Mos 6,7. Hvad er det vigtigste, der siges i første del af verset, hvor Herren siger, at de skal være hans folk, og at han skal være deres Gud? Bemærk dynamikken! De vil være noget for Gud, og han vil være noget for dem. Gud ønsker ikke kun at have et særligt forhold til dem; han ønsker også, at de skal have et særligt forhold til ham. Ønsker Gud ikke det samme slags forhold til os i dag? Genspejler den første del af 2 Mos 6,7 dit forhold til Gud, eller er du bare en, hvis navn står opført i menighedslisten? Giv begrundelser for dit svar.`