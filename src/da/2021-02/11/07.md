---
title:  Til videre studium
date:  11/06/2021
---

”Himlens øverste engel havde ikke magt til at betale løsesummen for et eneste fortabt menneske. Keruber og serafer ejer kun den herlighed, som Skaberen har givet sine skabninger. Genforeningen mellem mennesker og Gud kunne kun opnås gennem en mellemmand, som var lige med Gud, ejede de egenskaber, der gjorde ham værdig til at konferere med den evige Gud på menneskers vegne og samtidigt repræsentere Gud over for en syndig verden. Menneskenes stedfortræder og sikkerhed må have menneskets natur og være en del af den menneskelige familie, som han skulle repræsentere. Og som Guds ambassadør må han have del i guddommelig natur og have en forbindelse med Den Evige for at kunne manifestere Gud for verden og være mellemmand mellem Gud og mennesker“ (Ellen White, Selected Messages, 1. bd. s. 257).

”Jesus fortsætter: Når I kendes ved mig over for mennesker, så vil jeg også kendes ved jer over for Gud og de hellige engle. I skal være mine vidner her på jorden, de kanaler, som min nåde kan strømme igennem til frelse for mennesker. Sådan vil jeg også være jeres stedfortræder i Himmelen. Faderen ser ikke jeres mangelfulde karakter; men han ser jer iført min fuldkommenhed. Det er gennem mig, Himmelens velsignelser skal komme til jer. Og enhver, som kendes ved mig ved at tage del i mit offer for de fortabte, ham skal han kendes ved som en, der har del i de frelstes herlighed og glæde“ (Ellen White, Jesu liv, s. 254).

**Spørgsmål til drøftelse**:

`1.	Læs Rom 5,2; Ef 2,18 og Ef 3,12. Hvad siger disse vers om, hvordan vi har adgang til Faderen gennem Jesus?`

`2.	Se på citatet herover fra Jesu liv. Læg mærke til, hvordan Ellen White forklarer stedfortræderens rolle. Mediter over, hvad det betyder, og drøft det sammen i klassen.`

`3.	I lyset af denne uges studium, hvordan vil du besvare følgende spørgsmål: ”Det kan godt være, at Jesus er i den himmelske helligdom, men hvad betyder det for mit liv og min hverdag?“`

Offersystemet i den gamle pagt, hvor dyr blev ofret af syndige præster i den jordiske helligdom, blev fuldbyrdet med det fuldkomne syndoffer, Jesus Kristus. Han repræsenterer os for Faderen i den himmelske helligdom. Det er grundlaget for den nye pagt og dens løfter.