---
title:  Stedfortræderen
date:  08/06/2021
---

**”Som gav sig selv hen for vore synder for at rive os ud af den nuværende onde verden, efter Guds, vor Faders, vilje!“ (Gal 1,4).**

Der er ingen tvivl om, at nøgletemaet i Det Nye Testamente, er, at Jesus Kristus døde som offeret for verdens synd. Denne sandhed er grundvolden for hele frelsesplanen. Enhver teologi, som fornægter Kristi forsonende blod, fornægter kristendommens kerne og hjerteblod. Uden korset og blodet kan ingen blive frelst.

`Mediter over dagens bibeltekst og besvar følgende spørgsmål: Døde Jesus frivilligt? Hvem døde han for? Hvad skulle hans død opnå?`

Stedfortrædelse er nøglen til hele frelsesplanen. Vi fortjener at dø på grund af vores synder. I sin kærlighed gav Kristus ”sig selv hen for vore synder“ (Gal 1,4). Han døde den død, vi fortjener. Kristi død som stedfortræder for syndere er den store sandhed, hvorfra alle andre sandheder udspringer. Vores håb om genoprettelse, frihed, tilgivelse og evigt liv i paradiset hviler på den gerning, Kristus gjorde, da han gav sig selv for vores synder. Uden det ville vores tro være meningsløs. Så kunne vi lige så godt sætte vores håb og lid til en statue af en fisk. Frelse opnås kun gennem blod, Kristi blod,

`Læs Matt 26,28 Ef 2,13 Hebr 9,14 1 Pet 1,19. Hvad siger disse tekster om blodet? Hvilken rolle spiller blod i frelsesplanen?`

”Det er ikke Guds vilje, at du skal tvivle og plage din sjæl med frygten for, at Gud ikke vil acceptere dig, fordi du er syndig og uværdig … Du kan sige: ’Jeg ved, at jeg er en synder, og det er grunden til, at jeg har brug for en frelser…. Jeg ejer ingen fortjeneste eller godhed, hvormed jeg kan påberåbe mig frelse, men jeg frembærer for Gud det forsonende blod fra Guds lydeløse lam, det lam, som bærer verdens synd’“ (Ellen White, The Faith I Live By, s. 100).

`TIl eftertanke. Mediter over ovenstående citat. Omskriv det med dine egne ord.Gør det personligt. Indsæt din egen frygt og smerte, og skriv, hvad løfterne giver dig. Hvilket håb har du på grund af blodet i den nye pagt?`