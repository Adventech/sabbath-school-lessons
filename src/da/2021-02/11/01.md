---
title:  Den nye pagts helligdom
date:  05/06/2021
---

> <p>Ugens vers</p>
> ”Derfor er Kristus formidler af en ny pagt, for at de kaldede kan få den evige arv, der er lovet, ved at han er død til forløsning fra overtrædelserne under den første pagt“ (Hebr 9,15).

**Introduktion**

En mørk aften uden måneskin og med en blæksort himmel gik Frank hen ad de skyggefulde tomme gader. Efter nogen tid hørte han fodtrin bag sig. Der var nogen, der fulgte efter ham i mørket. Personen nåede hen til ham og sagde: ”Er du Frank, trykkeren?“

”Ja, det er jeg. Men hvordan kunne du vide det?“

”Vel,“ sagde den fremmede, ”jeg kender ikke dig; men jeg kender din bror rigtig godt, og selv i mørket mindede dine fagter, din måde at gå på og din bygning så meget om hans, at jeg tog for givet, at du måtte være hans bror.“

Denne historie illustrerer en betydningsfuld sandhed i forbindelse med israelitternes helligdomstjeneste. Bibelen siger, at den var en skygge, en efterligning, et billede af det virkelige. Men der var nok i skyggen og billedet til tydeligt at pege på og åbenbare de sandheder, den skulle repræsentere, nemlig Kristi død og ypperstepræstelige tjeneste i den himmelske helligdom.

**Kort overblik over denne uges studium:**

`Hvorfor ønskede Gud, at israelitterne skulle bygge en helligdom? Hvad lærer helligdommen os om Kristus som vores stedfortræder? Hvad foretager Jesus sig i himlen som vores repræsentant?`

**Ugens tekster**

- 2 Mos 25,8
- Es 53,4-12
- Hebr 10,4
- Hebr 9,14
- Hebr 8,1-6
- 1 Tim 2,5-6