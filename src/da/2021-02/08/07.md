---
title:  Til videre studium
date:  21/05/2021
---

· Ellen White, Jesu liv, ”En ny konfrontation“, s. 438-439 Patriarker og profeter, ”Loven og pagterne“, s.182-187.

Hvordan kan Matt 22,34-40 give os en bedre forståelse af (1) Guds lovs plads og betydning i pagten, og (2) den tanke, at pagt er synonymt med personlig relation?

”Der må først være kærlighed i hjertet, før et menneske gennem Kristi nåde og kraft kan begynde at overholde Guds lovs forskrifter (sml. Rom 8,3-4). Lydighed uden kærlighed er lige så umulig, som den er værdiløs. Men når der er kærlighed, vil et menneske automatisk begynde at indrette sit liv i overensstemmelse med Guds vilje, som den er udtrykt i hans bud“ (The SDA Bible Commentary, 5. bd. s. 484).

”I sin hellige lovs forskrifter har Gud givet en fuldkommen rettesnor for livet; og han har sagt, at indtil verdens ende skal denne lov, hvori den mindste tøddel ikke skal forandres, stadig gælde for alle mennesker. Kristus kom for at gøre loven stor og herlig. Han viste, at den er grundlagt på en solid grundvold: kærlighed til Gud og kærlighed til næsten. Han gjorde det klart, at lydighed mod dens forordninger omfatter alle menneskelivets forpligtelser. I sit eget liv gav han et eksempel på lydighed mod Guds lov. I bjergprædikenen viste han, hvordan lovens krav går ud over de ydre handlinger og indbefatter hjertets tanker og intentioner“ (Ellen White, The Acts of the Apostles, s. 505).

**Spørgsmål til drøftelse**:

`1.	Hvorfor er kærlighedens kraft meget større end frygt, når det handler om at blive draget til Gud?`

`2.	Hvorfor er buddet: ”Du skal elske Herren din Gud af hele dit hjerte og af hele din sjæl og af hele dit sind“ (Matt 22,37) det første og største i loven?`

Guds lov var en væsentlig del af pagten. Alligevel var det en nådepagt. Men nåde annullerer ikke behovet for loven. Tvært imod, loven er det redskab, hvorigennem nåde manifesteres og udtrykkes i de menneskers liv, som modtager den.