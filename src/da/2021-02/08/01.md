---
title:  Pagtens lov
date:  15/05/2021
---

> <p>Ugens vers</p>
> ”Derfor skal du vide, at Herren din Gud er den eneste Gud, den trofaste Gud, som i tusind slægtled bevarer pagten og troskaben mod dem, der elsker ham og holder hans befalinger“ (5 Mos 7,9).

**Introduktion**

En af de vigtige sætninger i Salme 23 antyder, hvor Gud ønsker at lede os: ”Han leder mig ad rette stier for sit navns skyld,“ siger David i vers 3. Gud vil aldrig lede os på afveje, for han er selv retskaffen. Han vil sørge for trygge veje for vores åndelige rejse gennem livet.

Hvori består de trygge ”rette stier“? En af de andre salmers forfattere besvarer spørgsmålet gennem en bøn: ”Før mig ad den sti, du befaler, for den holder jeg af“ (Sl 119,35). ”Min tunge skal lovsynge dit ord, for alle dine befalinger er retfærdige“ (Sl 119,172). Guds lov er en tryg og sikker sti gennem menneskelivets farlige tilværelse.

Vores studium i denne uge vil fokusere på Guds lov og dens plads i pagten ved Sinaj.

**Kort overblik over denne uges studium:**

`Hvad betød Israels udvælgelse? Hvilken parallel er der mellem Israels udvælgelse og vores? Hvor vigtig var loven i pagten? Gives pagten uden betingelser? Hvorfor er lydighed en så væsentlig del af pagtsforholdet?`

**Ugens tekster**

- 2 Mos 19,6
- Es 56,7
- Hebr 2,9
- 5 Mos 4,13
- 5 Mos 10,13
- Amos 3,3
- 1 Mos 18,19