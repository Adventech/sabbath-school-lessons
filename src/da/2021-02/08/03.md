---
title:  Bånd, der binder
date:  17/05/2021
---

**5 Mos 4,13**

Selv om vi har lagt stor vægt på, at pagten altid er en nådepagt, at den alene er et resultat af, at Gud viser ufortjent nåde mod dem, der indgår i et frelsesforhold til ham, er nåde ikke en tilladelse til at være ulydig. Tvært imod, pagt og lov hører sammen; de er faktisk uadskillelige.

`Læs 5 Mos 4,13. Læs endnu engang dagens vers. Hvor tæt knytter det pagten og loven sammen? Hvordan viser det, hvor grundlæggende loven er for pagten?`

Når vi tænker over, hvad en pagt er, giver det god mening, at lov er en væsentlig del af den. Hvis vi forstår pagt som bl.a. en relation, er der nødt til at være en form for regler og grænser. Hvor længe ville et ægteskab, et venskab eller et forretningspartnerskab vare, hvis der ikke var nogen form for grænser eller regler, som enten var specifikt udtrykt eller underforstået? Ægtemanden beslutter sig for at få en kæreste, eller vennen beslutter sig til at benytte sig af den andens pengepung, eller en forretningspartner inviterer, uden at sige noget til den anden, en anden person til at indgå i partnerskabet. Sådanne handlinger ville overtræde reglerne, lovene og principperne. Hvor længe ville relationerne bestå under så lovløse forhold? Der er altså nødt til at være grænser, klart optrukne linjer og nedfældede love. Kun derigennem kan forholdet opretholdes.

Forskellige udtryk som lov (Sl 78,10; Sl 25,10), bud (Sl 50,16¸Sl 103,18), [Guds] ord (5 Mos 33,9) findes parallelt til, i nær tilknytning til eller med næsten samme mening som ordet pagt. Det er tydeligt, at ”denne pagts ord“ i (Jer 11,3. 6. 8) er ordene i Guds lov, Guds bud.

`Guds pagt med sit folk Israel indeholdt forskellige krav, som ville blive afgørende for at opretholde det særlige forhold, han ønskede med sit folk. Er der nogen forskel i dag?`

`Til eftertanke. Tænk over nogen, du har et nært forhold til, Forestil dig, hvad der ville ske med det forhold, hvis du ikke følte dig bundet af nogen regler, normer eller love, men mente, at du havde fuld frihed til at gøre alt, hvad du ville. Selv om du siger, at du elsker vedkommende, og at det kun er kærligheden, der vil bestemme, hvordan du relaterer til vedkommende, hvorfor er det så alligevel nødvendigt med regler?`