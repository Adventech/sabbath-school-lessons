---
title:  At hvile på løfterne
date:  17/06/2021
---

Der fortælles en historie om den berømte kardinal Bellarmine, den store katolske apologet, som hele sit liv kæmpede imod budskabet om, at man retfærdiggøres alene gennem en tilregnet retfærdighed. Da han lå på sit dødsleje, bragte man ham krucifikser og helgenernes fortjenester for at give han vished før døden. Men Bellarmine sagde: ”Fjern det. Jeg tror, det er sikrere at stole på Kristi fortjenester.“

Mange mennesker, som nærmer sig afslutningen af deres liv, og ser tilbage, indser, hvor forgæves, nytteløse og håbløse deres gerninger er, når det handler om at fortjene frelse fra en hellig Gud. De indser, hvor meget de har brug for Kristi retfærdighed.

Men den gode nyhed er, at vi ikke behøver at vente, til vi ligger for døden, før vi kan få den sikkerhed i Herren. Hele pagten er baseret på Guds sikre løfter, som allerede nu kan gøre vores liv bedre.

**Læs følgende bibeltekster og besvar spørgsmålet, der stilles ved hver af dem i forbindelse med at udvikle, holde og styrke dit pagtsforhold til Gud.**

`Sl 34,8: Hvordan kan du smage Guds godhed?`

`Matt 11,30: Hvad er der ved det, Kristus har gjort for os, som gør dette åg let?`

`Rom 5,1: Hvad har retfærdiggørelse at gøre med fred?`

`Fil 2,7-8: Hvad har du opnået gennem Jesu erfaring?`

`Til eftertanke. Tænk under bøn over dit liv og spørg dig selv: Hvad gør jeg, som styrker mit forhold til Gud, og hvad foretager jeg mig, som skader det? Hvilke ændringer har jeg brug for at foretage?`