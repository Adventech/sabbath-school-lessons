---
title:  Pagtstro
date:  12/06/2021
---

> <p>Ugens vers</p>
> ”Men at ingen bliver retfærdig for Gud ved loven, er klart; for ‘den retfærdige skal leve af tro’“ (Gal 3,11).

**Introduktion**

Ca. syv hundrede år før Kristus skrev poeten Homer Odysseen, fortællingen om den store kriger Odysseus, som efter at have været med til at ødelægge byen Troja i den trojanske krig påbegyndte en ti år lang sørejse i et forsøg på at vende tilbage til sit fødested Ithaca. Rejsen tog så lang tid, fordi han blev udsat for skibbrud, mytteri, storme, monstre og andre forhindringer, som forhindrede ham i at nå sit mål. Til sidst blev guderne enige om, at Odysseus havde lidt nok, og de besluttede at give den udmattede kriger lov til at vende tilbage til sit hjem og sin familie. De var enige om, at hans prøvelser var tilstrækkelig bod for hans fejl.

I en forstand er vi ligesom Odysseus på en lang rejse hjem. Men den afgørende forskel er, at vi i modsætning til Odysseus aldrig kan ”lide nok“ til at fortjene at komme hjem. Afstanden mellem himlen og jorden er alt for stor til, at vi kan sone for vores fejl. Hvis vi kommer hjem, skyldes det helt og alene Guds nåde.

**Kort overblik over denne uges studium:**

`Hvorfor er frelsen nødt til at være en gave? Hvorfor kunne kun én, der var lige med Gud løskøbe os? Hvorfor er Abraham et så godt eksempel på tro? Hvad betyder det, at retfærdighed bliver ”tilregnet“ os? Hvordan kan det løfte og håb, som korset giver, blive vores?`

**Ugens tekster**

- Gal 6,14
- Rom 6,23
- 1 Joh 5,11.13
- Rom 4,1-7
- 3 Mos 7,18
- 3 Mos 17,1-4
- Rom 5,1