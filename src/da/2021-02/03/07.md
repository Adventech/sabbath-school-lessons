---
title:  Til videre studium
date:  16/04/2021
---

· Ellen White, Patriarker og profeter ”Syndfloden“ og ”Efter syndfloden“ s. 47-57.

”Som et naturligt fysisk fænomen var regnbuen et passende symbol på Guds løfte om aldrig igen at ødelægge jorden med en vandflod. Da de klimatiske forhold på jorden ville blive helt anderledes efter syndfloden, og regn de fleste steder i verden ville tilføre jorden den fugtighed, som en gunstig dug havde udvirket, var der behov for noget, der kunne berolige menneskenes frygt, hver gang regnen begyndte at falde. Det åndelige sind kan i naturfænomener se Guds åbenbaring af sig selv (se Rom 1,20). På den måde er regnbuen et bevis for den troende på, at regnen vil bringe velsignelse og ikke verdensomspændende ødelæggelse“ (The SDA Bible Commentary, vol. 1, s. 265).

**Spørgsmål til drøftelse**:

`1.	”I de dage myldrede verden, menneskene var frugtbare og blev mange, verden brølede som en vildokse, og den store gud blev vækket af larmen. Enlil hørte larmen og sagde til de forsamlede guder: ‘Menneskenes tumult er utålelig og søvn er ikke længere mulig på grund af larmen.’ Så guderne besluttede sig for at udrydde menneskene“ (N.K. Sanders, The Epic of Gilgamesh, s. 108). Sammenlign denne begrundelse for vandfloden med den bibelske.`

`2.	Noa gjorde mere end at advare om Guds kommende dom. Hensigten med hans advarsel var at få folk til at indse deres behov for frelse. Hvorfor er sandheden om frelse ofte upopulær? Hvilke ting kan holde mange tilbage fra at tage imod Guds frelsesplan?`

De pagter, som Gud oprettede med Noa, er de første, som i detaljer bliver beskrevet i Bibelen. De viser Guds nådige interesse for menneskeheden og hans ønske om at indgå i et frelsende personligt forhold med dem. Gud stadfæstede sin pagt med Noa, og det var Noas overgivelse til Gud, som beskyttede ham og hans familie mod det overvældende frafald og til sidst reddede dem fra vandflodens dom.

”Dette symbol [regnbuen] i himlens skyer skal bekræfte alles tro og grundfæste deres tillid til Gud; for det er et tegn på guddommelig barmhjertighed og godhed mod menneskene. Selv om Gud blev provokeret til at ødelægge jorden med en vandflod, omfatter hans nåde stadigvæk hele jorden“ (Ellen White, The Story of Redemption, s. 71).