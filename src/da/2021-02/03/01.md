---
title:  Alle de kommende slægter
date:  10/04/2021
---

> <p>Ugens vers</p>
> ”Men Noa fandt nåde for Herrens øjne“ (1 Mos 6,8).

**Introduktion**

Bakterier er planteorganismer, som er for små til at kunne ses uden et mikroskop. En enkelt almindelig rund bakterie er ikke større end en blyantsspids, selv efter at være forstørret 1000 gange. Hvis de får de optimale vækstforhold – tilstrækkelig varme, fugtighed og næring – vil bakterier formere sig i et ekstremt hurtigt tempo. Nogle bakterier formerer sig fx ved enkel celledeling: en voksen celle deler sig ganske enkelt i to datterceller. Når en sådan deling sker hver time, kan en bakterie producere over 18.000.000 nye bakterier i løbet af 24 timer. Efter to døgn vil der være hundreder milliarder bakterier.

Dette mikroskopiske fænomen i naturens verden illustrerer det ondes hurtige vækst efter syndefaldet. Udstyret med stor intelligens, stærk fysik og sundhed samt et langt liv svigtede denne livskraftige race Gud og misbrugte deres sjældne evner til at udforske enhver form for synd. Mens bakterier kan udryddes ved hjælp af sollys, kemikalier eller høj temperatur, valgte Gud at sætte en stopper for dette tiltagende oprør gennem en verdensomspændende vandflod.

**Kort overblik over denne uges studium:**

`Hvad gjorde synden med Guds skaberværk? Hvad var nogle af de karaktertræk, der kendetegnede Noa? Hvilke elementer indgik i pagten med Noa? Hvordan viste Guds nåde sig i pagten med Noa før vandfloden? Hvad lærer den pagt, som Gud indgik med menneskeheden efter vandfloden, om hans universelle kærlighed til os?`

**Ugens tekster**

- 1 Mos 3,6
- 1 Mos 6,5.11
- 1 Mos 6,18
- 1 Mos 9,12-17
- Es 4,3
- Åb 12,17