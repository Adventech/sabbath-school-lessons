---
title:  Abrahams afkom
date:  01/05/2021
---

> <p>Ugens vers</p>
> ”Men I er en udvalgt slægt, et kongeligt præsteskab, et helligt folk, et ejendomsfolk, for at I skal forkynde hans guddomsmagt, han som kaldte jer ud af mørket til sit underfulde lys“ (1 Pet 2,9).

**Introduktion**

”I en lille by standsede uret i guldsmedens vindue en dag på 8.45. Mange af indbyggerne havde været afhængige af dette ur for at vide, hvad klokken var. Denne morgen kiggede mange forretningsmænd og kvinder ad vinduet og så, at klokken kun var kvart i ni. Børn på vej i skole blev overrasket over, at de stadigvæk havde god tid og kunne tage den med ro. Mange kom for sent den morgen, fordi uret i guldsmedens vindue var gået i stå“ (C.L. Paddock, God’s Minutes (Nashville, TN: Southern Publishing Association, 1965), s. 244).

Hvilken god beskrivelse af, hvad det gamle Israels havde forsømt. Herren placerede Israel ”midt iblandt folkene“ (Ez 5,5) på det strategiske bro-område mellem tre kontinenter (Afrika, Europa og Asien). De skulle være verdens åndelige ”ur“.

Men ligesom uret i guldsmedens vindue var Israel på en måde også gået i stå. Det var dog ikke en fuldstændig fiasko, for Gud havde dengang ligesom i dag en trofast rest. Vores studium i denne uge kommer til at fokusere på identiteten og den rolle, som Guds sande Israel til enhver tid har. Det gælder også i dag.

**Kort overblik over denne uges studium:**

`Hvilke pagtsløfter gav Gud Israel? Hvilke betingelser var knyttet til dem? Hvor nøje holdt folket sig til disse løfter? Hvad skete, når de var ulydige?`

**Ugens tekster**

- Ez 16,8
- 5 Mos 28,1.15
- Jer 11,8
- 1 Mos 6,5
- Joh 10,27-28
- Gal 3,26-29
- Rom 4,16-17