---
title:  Det åndelige Israel
date:  06/05/2021
---

Uanset, hvilke fejl og ufuldkommenheder det gamle Israel havde, forkastede Gud ikke sin plan om at skabe et trofast folk, som tjente ham. Det Gamle Testamente så faktisk frem til en tid, hvor Herren ville skabe et åndeligt Israel, et trofast folk af troende, både jøder og hedninger, som ville udføre opgaven med at forkynde evangeliet for verden. Velkommen til den tidlige kristne kirke!

**Gal 3,26-29**

`1.	Hvilket løfte taler Paulus om i vers 29?`

`2.	Hvad er det afgørende element, som gør en person til arving af disse løfter? (vers 26)`

`3.	Hvorfor nedbryder Paulus skel mellem køn, nationalitet og social status?`

`4.	Hvad vil det sige at være ”èn i Kristus“?`

`5.	Læs Rom 4,16-17. Hvordan hjælper disse vers os til at forstå, hvad Paulus siger i Gal 3,26-29?`

Som Abrahams afkom blev Kristus på en særlig måde arving til pagtens løfter. Gennem dåb opnår vi slægtskab med Kristus, og gennem ham bemyndiges vi til at få del i de løfter, der blev givet til Abraham. Alt det, Gud lovede Abraham, findes altså i Kristus, og løfterne bliver vores, ikke på grund af nationalitet, race eller køn, men på grund af nåde, som Gud skænker os gennem tro.

”Gaven til Abraham og hans afkom omfattede ikke blot Kana’ans land, men hele jorden. Apostlen siger: ‘For det var ikke ved loven, at Abraham eller hans efterkommere fik løftet om at skulle arve verden, men ved retfærdighed af tro’ (Rom 4,13). Og Bibelen lærer tydeligt, at løfterne til Abraham skal opfyldes gennem Kristus … [De troende bliver] arvinger til ‘en uforkrænkelig og ubesmittet og uvisnelig arv’ – nemlig jorden, befriet for syndens forbandelse“ (Ellen White, Patriarker og profeter, s. 84). Dette løfte vil gå bogstaveligt i opfyldelse, når de hellige bor på den nye jord sammen med Kristus i al evighed (Dan 7,27).