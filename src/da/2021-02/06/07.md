---
title:  Til videre studium
date:  07/05/2021
---

· Ellen White, Profeter og konger, ”Guds hensigt med jødefolket“, s. 11-14; ”Håb for hedningerne“, s. 178-186; ”Guds menighed“, s. 343-351.

”Gud gør ikke forskel på mennesker på grund af deres nationalitet, race eller kaste. Han er hele menneskehedens skaber. Alle mennesker er én stor familie i kraft af skabelsen, og alle er ét i kraft af forløsningen. Kristus kom for at nedbryde alle skillemure og for at åbne adgangen til alle templets forgårde, for at hver eneste sjæl kunne få direkte adgang til Gud. Hans kærlighed er så omfattende, at den når ind overalt. Takket være denne kærlighed bliver mennesker, som er forført af Satan, bragt uden for hans indflydelses rækkevidde og ført hen i nærheden af Guds trone, som er omgivet af løftets regnbue. I Kristus er der hverken jøde eller græker, træl eller fri“ (Ellen White, Profeter og konger, s. 179).

Flere af de titler, Peter bruger om kirken, findes også i Det Gamle Testamente med henvisning til Israel. Hvad understreger titlerne mht. kirkens forhold til Gud? (Fx understreger ”en udvalgt slægt“, at Gud har en særlig fremtid for menigheden).

**Spørgsmål til drøftelse**:

`1.	I det gamle Israel pegede ofringerne af dyr hen til Messias. Hvilke ”ofringer“ skal menigheden foretage som et kongeligt præsteskab? Se 1 Pet 2,5.`

`2.	Gud adskilte Israel fra verden, så de kunne være et helligt folk. Samtidig skulle de dele frelsens sandheder med verden. Det gælder også menigheden i dag. Hvordan kan vi være adskilt fra verden og samtidig dele evangeliet? Hvordan kan Israels erfaring og Jesu eksempel hjælpe os til at besvare spørgsmålet?`

`3.	Gud havde altid en rest i det gamle Israel. Tænk over Elias og den rest, der fandtes på hans tid (1 Kong 19; læg især mærke til vers 18). Hvorfor er det tit lettere at være tro mod Gud midt blandt verdslige mennesker end midt blandt frafaldne medlemmer af ens egen menighedsfamilie?`

Guds sande Israel er både før og efter korset et troens Israel, mennesker, som lever i et åndeligt pagtsforhold med ham. De er hans repræsentanter og åbenbarer evangeliet om hans frelsende nåde for verden.