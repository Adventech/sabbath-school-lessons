---
title:  Til videre studium
date:  25/06/2021
---

· Ellen White, Mod en bedre fremtid, ”Guds folks befrielse“, s. 514-527; Vejen til Kristus, ”Glæde i Herren“, s. 128-142.

”Guds hellige søn havde ikke nogen egen synd eller sorg at bære; han bar andres sorg; for al vor skyld ramte ham. Gennem guddommelig medfølelse forbinder han sig med mennesker, og som repræsentant for menneskeheden underkaster han sig til at blive behandlet som en lovovertræder. Han ser ned i den lidelsens afgrund, som vores synder har åbnet for os, og tilbyder at være bro over den kløft, som adskiller menneskene fra Gud“ (Ellen White, Bible Echo and Signs of the Times, 1. aug., 1892).

”Kom, min bror, kom som du er, syndig og fordærvet. Læg din byrde og skyld på Jesus, og grib i tro fat i hans fortjeneste. Kom nu, mens der endnu er barmhjertighed; kom med bekendelse, kom med sjælens anger, og Gud vil i rigt mål tilgive dig. Vov ikke at ringeagte endnu en mulighed. Lyt til nådens stemme, som bønfalder dig om at ‘stå op fra de døde, og Kristus vil lyse for dig’ (Ef 5,14). Hvert eneste øjeblik synes nu at være direkte forbundet med den usynlige verdens skæbne. Lad ikke din stolthed og vantro lede dig til endnu større afvisning af den tilbudte barmhjertighed.“ (Ellen White, Testimonies for the Church, 5. bd. s. 353).

**Spørgsmål til drøftelse**:

`1.	”Vi ser os selv i relation til kosmos,“ skrev Francisco José Moreno, ”og vi er klar over vores uvidenhed og uendelige magtesløshed; derfor præges vi af usikkerhed. Og som et resultat, er vi præget af angst“ (Between Faith and 14 Reason: Basic Fear and the Human Condition, s. 7). Sammenlign dette citat med det, du har studeret denne uge fra Ef 3,17-19. Drøft forskellen mellem de to udtalelser.`

`2.	Gud lover os glæde, når vi tror på Jesus. Er glæde det samme som lykke? Er der noget galt med vores kristne erfaring, hvis vi ikke er lykkelige? Kan vi finde svar ved at se på Jesu liv?`

`3.	Drøft, hvad det indebærer, at ”hele Guds fylde nås“ (Ef 3,19). Hvad betyder det? Hvordan kan vi opleve det i vores eget liv?`

Pagten er ikke kun et dybt teologisk begreb. I stedet definerer den parametrene i vores frelsesforhold til Kristus, et forhold, som giver os fantastiske fordele både nu og ved hans genkomst.