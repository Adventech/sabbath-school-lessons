---
title:  Livet i den nye pagt
date:  19/06/2021
---

> <p>Ugens vers</p>
> ”Jeg er kommet, for at de skal have liv og have i overflod“ (Joh 10,10).

**Introduktion**

Dette kvartal har været et studium om pagten, som sagt på den enkleste måde i bund og grund drejer sig om, at Gud siger: På denne måde vil jeg frelse jer fra synd, punktum.

Resultatet af pagtens løfte, den store finale, er selvfølgelig evigt liv i en ny verden; men vi behøver ikke at vente til da med at glæde os over pagtens velsignelser. Herren interesserer sig for vores liv her og nu; han ønsker det bedste for os i dag. Pagten er ikke en slags aftale, hvor du gør det og det og det, og så en gang langt frem i tiden får du en belønning. Belønningen og gaverne er velsignelser, som de, der i tro indgår i et pagtsforhold, kan glæde sig over her og nu.

Denne uges studie er det sidste i vores serie om pagten. Vi kommer til at se på nogle af pagtens løfter og umiddelbare velsignelser. De kommer af, at Guds nåde er nået ind i vores hjerter. fordi vi har hørt ham banke og har åbnet døren. Der er selvfølgelig langt flere velsignelser, end vi kan nå at berøre i denne uge. Men det er en begyndelse. En begyndelse på en virkelighed, som faktisk aldrig vil ende.

**Kort overblik over denne uges studium:**

`Hvad giver os grund til at være glade? Se Joh 15,11. På hvilket grundlag kan vi tage dette løfte til os? Hvordan befrier pagten os fra skyld? Hvad betyder det at have et nyt hjerte?`

**Ugens tekster**

- 1 Joh 1,4
- Joh 5,24
- Rom 3,24-25
- 2 Kor 5,21
- 1 Joh 4,13
- Åb 2,11
- Åb 20,6.14
- Åb 21,8