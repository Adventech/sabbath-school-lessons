---
title:  En evig pagt
date:  17/04/2021
---

> <p>Ugens vers</p>
> ”Jeg opretter min pagt med dig og dine efterkommere i slægt efter slægt, en evig pagt: Jeg vil være din og dine efterkommeres Gud“ (1 Mos 17,7).

**Introduktion**

Hvem af os kan ikke tydeligt huske fra vores barndom, at vi fik en sygdom, måske et anstrøg af lungebetændelse, der gjorde os meget syge, og som kunne udvikle sig til noget mere alvorligt. I vores febertilstand vågnede vi om natten og så i vores halvvågne tilstand vores mor eller far sidde i en stol ved siden af sengen i det bløde lys fra en natlampe.

På samme måde sad Gud i en vis forstand ved siden af sengen hos en verden, som var syg af synd, mens det moralske mørke begyndte at blive tættere i århundrederne efter syndfloden. Det var grunden til, at han kaldte Abram og lagde planer om gennem sin trofaste tjener at oprette et folk, som han kunne betro kundskaben om sig selv og give frelse.

Derfor indgik Gud en pagt med Abram og hans efterkommere, som mere detaljeret understregede den guddommelige plan for at frelse menneskene fra syndens følger. Herren ville ikke efterlade sin verden uden opsyn. Ikke, når den var i så stor nød. I denne uge vil vi se på flere af pagtens løfter.

**Kort overblik over denne uges studium:**

`Hvad er Guds navn? Hvad betyder det? Hvorfor åbenbarede Gud sig for Abram med forskellige navne/titler? Hvilke navne benyttede han til at identificere sig? Hvorfor er navne vigtige? Hvilke betingelser eller forpligtelser var knyttet til pagten?`

**Ugens tekster**

- 2 Mos 3,14
- 1 Mos 17,1-6
- 1 Mos 41,45
- Dan 1,7
- 1 Mos 15,7-18
- 1 Mos 17,1-14
- Åb 14,6-7