---
title:  Fra Abram til Abraham
date:  20/04/2021
---

Guds navne har åndelig og teologisk betydning, men de er det havde menneskers også. Navne i Mellemøsten i oldtiden var ikke meningsløse måder at identificere mennesker på, som det ofte er tilfælde for os i dag. I dag gør det ikke den store forskel, om man kalder en pige Maria eller Susanne. Men for de gamle semitter havde personnavne stor åndelig betydning. Alle semitiske personnavne betyder noget, og består ofte af et udtryk eller en kort sætning, som bestod af et ønske eller et udtryk for tak fra forældrenes side. Daniel betyder fx ”Gud er dommer“; Joel betyder ”Jahve er Gud“; Natanael betyder ”Guds gave.“

På grund af den vægt, man lagde på navnes betydning, ville navne ofte blive ændret for at udtrykke store forandringer i en persons liv og omstændigheder.

`Læs 1 Mos 32,28; 1 Mos 41,45; Dan 1,7. Hvilke situationer handler disse tekster om, og hvorfor blev navnene ændret i disse situationer?`

På en måde er det egentlig ikke så svært selv for os i dag at forstå betydningen af, hvad en person kaldes. Der er indirekte og til tider helt tydelige følgevirkninger. Hvis nogen hele tiden kaldes ”dum“ eller ”grim“, og hvis det er de eneste navne, der bruges om dem af mange mennesker, vil de navne med tiden påvirke personens opfattelse af sig selv. Hvis man giver en person et navn, som har en bestemt betydning eller ændrer deres navn, ser det ud til at være muligt at påvirke deres opfattelse af sig selv og dermed have indflydelse på, hvordan de opfører sig.

Med det i tanke er det ikke så svært at forstå, hvorfor Gud ønskede at forandre Abram til Abraham. Abram betyder ”Fader er ophøjet“. Gud ændrede det til Abraham, som betyder ”Fader til en mængde“. Når vi ser på pagtsløftet, hvor Gud siger: ”Jeg gør dig uhyre frugtbar; jeg gør dig til folkeslag, og konger skal nedstamme fra dig“ (1 Mos 17,6), giver navneforandringen bedre mening. Måske var det Guds måde at hjælpe Abraham til at have tillid til pagtsløftet, der blev givet til en 99 år gammel mand gift med en gammel kvinde, som indtil nu havde været ufrugtbar. Kort sagt ændrede Gud navnet for at styrke Abrahams tro på Guds løfter til ham.