---
title:  Forskellige trin i pagten
date:  21/04/2021
---

**1 Mos 12,1-2.**

I disse to vers åbenbares de første af tre trin i Guds pagtsløfte til Abram. Gud henvendte sig til Abram, gav ham en befaling og dernæst et løfte. Guds henvendelse udtrykker Guds nådige udvælgelse af Abram til at blive den første store person i hans specielle nådes-pagt. Befalingen indebærer en prøve på fuldkommen tillid til Gud (Hebr 11,8). Løftet (1 Mos 12,1-3.7) som i første omgang blev givet specifikt til Abrahams efterkommere, indbefatter til syvende og sidst et løfte til hele menneskeslægten (1 Mos 12,3; Gal 3,6-9).

**Læs 1 Mos 15,7-18. Disse vers omtaler det andet trin i Guds pagt med Abram. Find nogle af de samme elementer, som vi fandt i det første trin.**

`Guds henvendelse til mennesket:`

`Guds kald til lydighed:`

`Guds løfte:`

I det alvorsfulde ritual i trin to viste Herren sig for Abram og gik mellem de nøje udlagte dele af dyr. Hvert af de tre dyr var slagtet og parteret og de to halvdele placeret over for hinanden med et mellemrum imellem dem. Fuglene blev dræbt, men ikke parteret. De, som indgik i pagten, skulle gå mellem de parterede dyr. Det var et symbol på en ed om evig lydighed over for de stipulationer, man på denne højtidelige måde var blevet enig om.

`Læs 1 Mos 17,1-14. Beskriv, hvad der skete under det tredje og sidste trin af de guddommelige pagter med Abraham.`

Betydningen af navnet Abraham understreger Guds ønske og plan om at frelse alle folk. En ”mængde folkeslag“ ville indbefatte både jøder og hedninger. Det Nye Testamente gør det overvældende klart, at Abrahams sande efterkommere er de, som har Abrahams tro, og som stoler på den lovede Messias’ fortjenester. (Se Gal 3,7.29). Helt tilbage til Abraham var det Guds hensigt at frelse så mange mennesker, han kunne, uanset hvilket folkeslag de tilhørte. Og der er bestemt ingen forskel i dag.

`Til eftertanke. Læs den første engels budskab, Åb 14,6-7. Hvilke paralleller kan du finde mellem det, englen siger, og det, der skete i pagten med Abraham? Hvordan handler de om det samme?`