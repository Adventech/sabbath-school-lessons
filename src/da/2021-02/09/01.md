---
title:  Et pagtstegn
date:  22/05/2021
---

> <p>Ugens vers</p>
> ”Israelitterne skal holde sabbatten, så de fejrer sabbat slægt efter slægt som en eviggyldig pagt“ (2 Mos 31,16).

**Introduktion**

Den syvende dag, sabbatten, er som et søm, der – bank! – med ubrudt regelmæssighed hver uge bringer os tilbage til grundvolden for alt, vi er eller kunne være. Vi har så travlt, farer omkring, bruger penge, kommer og går, og så – bank! – kommer sabbatten og genforener os med vores grundvold, udgangspunktet for alt det, som følger efter, for alt, som betyder noget for os, gør det kun, fordi Gud skabte den og os til at begynde med.

Med uophørlig regelmæssighed kommer sabbatten stille og roligt over horisonten, og breder sig til alle afkroge af vores tilværelse. Den minder os om, at alle dele af vores liv tilhører vores skaber, han, som satte os her i verden, han, som ”i begyndelsen“ skabte himlen og jorden. Det er en handling, som forbliver den uigendrivelige grundvold for al kristen tro, og som den syvende dag, sabbatten – bank! – er det uimodsigelige, stilfærdige og urokkelige tegn på.

I denne uge vil vi studere det tegn i forbindelse med pagten ved Sinaj.

**Kort overblik over denne uges studium:**

`Hvor har sabbatten sin oprindelse? Hvad viser, at sabbatten eksisterede før Sinaj? Hvad gør sabbatten til et så passende pagtstegn?`

**Ugens tekster**

- 1 Mos 2,2-3
- 2 Mos 20,11
- 2 Mos 16
- Hebr 4,1-4
- 2 Mos 31,12-17
- 5 Mos 5,14