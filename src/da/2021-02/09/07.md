---
title:  Til videre studium
date:  28/05/2021
---

· Ellen White, Patriarker og profeter, ”Fra Det røde Hav til Sinaj“, s. 145-150.

De Ti Bud definerer grundlæggende forholdet mellem Gud og mennesker og forholdet mennesker imellem. I centrum finder vi sabbatsbuddet, som på en særlig måde identificerer sabbattens Herre og hans autoritetsområde. Bemærk følgende to aspekter:

1)	Guddommens identitet: Jahve (Herren), som er Skaberen (2 Mos 20,11; 2 Mos 31,17), hvilket giver ham en enestående position.

2)	Udstrækningen af hans ejerskab og autoritet: ”himlen og jorden og havet med alt, hvad de rummer“ (2 Mos 20,11; 2 Mos 31,17).

Disse to kendetegn var typiske elementer i de segl, der blev sat på pagtsdokumenter i Mellemøsten i oldtiden. Seglet blev oftest placeret midt i pagtsdokumentet og indeholdt (1) guddommens navn (ofte en hedensk gud) og (2) udstrækningen af ejerskab og autoritet (ofte et bestemt geografisk område).

”Åndens helligelse tilkendegiver forskellen mellem dem, der har Guds segl og dem, der holder en falsk hviledag. Når prøven kommer, vil det tydeligt fremgå, hvad dyrets mærke er. Det er søndagshelligholdelse … Gud har bestemt, at den syvende dag er hans sabbat [2 Mos 31,13. 17. 16 citeret]. På denne måde optrækkes skellet mellem de trofaste og de troløse. De, som ønsker at modtage Guds segl på deres pande, må holde det fjerde buds sabbat“ (Ellen White, The SDA Bible Commentary, 7. bd. s. 980-981).

**Spørgsmål til drøftelse**:

`1.	Læs 3 Mos 19,30. Læg mærke til, hvordan helligdommen og sabbatten sammenkædes. Hvorfor giver det god mening med denne forbindelse, når vi tænker over det, vi har lært om, hvad sabbatten er et tegn på?`

`2.	Spørg dig selv: ”Har sabbatshelligholdelse styrket min vandring med Gud?“ Hvis ikke, hvilke ændringer kan du foretage dig?`

Sabbatten er et pagtstegn, der strækker sig frem til den tid, hvor frelsesplanen vil blive endeligt fuldbyrdet. Den peger tilbage til skabelsen. Og som et tegn på nådens pagt peger den frem til den endelige genskabelse, hvor Gud gør alting nyt.