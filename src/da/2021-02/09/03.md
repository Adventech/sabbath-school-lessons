---
title:  Sabbat før Sinaj
date:  24/05/2021
---

`”[Da] sagde han til dem: ’Det er det, Herren har befalet: I morgen er det hviledag, hellig sabbat for Herren. Bag, hvad I vil bage, og kog, hvad I vil koge. Men alt det, der bliver tilovers, skal I lægge til side og opbevare til næste morgen’“ (2 Mos 16,23).`

Læs 2 Mos 16. I dette kapitel fortælles om mannaen, som blev givet til Israel i ørkenen, før Sinaj. Læg mærke til, hvad beretningen fortæller:

1.	Kun en regulær portion manna kunne bruges hver dag; men den sjette dag skulle man samle en dobbelt portion.
2.	Der blev ikke givet nogen manna om sabbatten.
3.	Den ekstra portion, som blev gemt fra den sjette dag og skulle spises på sabbatten, blev ikke dårlig. Det kunne ikke lade sig gøre på nogen anden dag.

`Læs 2 Mos 16,23-28. Hvad viser denne beretning om sabbattens hellighed, før loven blev givet på Sinaj?`

”Lighedstegnet mellem sabbatten og den syvende dag, erklæringen om, at Herren gav israelitterne sabbatten, og optegnelsen om, at folket på Guds befaling hvilede på den syvende dag, peger alt sammen uigenkaldeligt på det faktum, at sabbattens oprindelse går tilbage til begyndelsen [skabelsen]“ (G.F. Waterman, The Zondervan Pictorial Encyclopedia of the Bible, 5. bd. s. 184).

I 2 Mos 16 er der meget mere om sabbatten, end man opdager ved første øjekast. Se, hvad vi kan lære derfra:

1.	Hvilken dag er forberedelsesdag før sabbatten?
2.	Hvilken dag i ugen er sabbatten?
3.	Hvor kom sabbatten fra?
4.	Hvilken slags dag skulle sabbatten være?
5.	Er sabbatten en fastedag?
6.	Er sabbatten en prøve på loyalitet over for Gud?

`Til eftertanke. Hvordan stemmer din opfattelse af sabbatten i dag overens med, hvad der siges om sabbatten i 1 Mos 16?`