---
title:  Den nye pagt
date:  29/05/2021
---

> <p>Ugens vers</p>
> ”Der skal komme dage, siger Herren, da jeg slutter en ny pagt med Israels hus og med Judas hus“ (Jer 31,31).

**Introduktion**

En vittighedstegning i en avis viste for mange år siden en forretningsmand, der stod foran en gruppe andre ledere i et kontor. Han holdt en pakke vaskepulver i sine hænder og viste den til de andre mænd og kvinder. Han pegede stolt på ordet Ny, som stod med store røde bogstaver på pakken. Ideen var selvfølgelig, at det var et nyt produkt. Så sagde han: ”Det er ordet ‘Ny’ på pakken, der er det nye.“ Med andre ord var det eneste, der var forandret, ordet ”Ny“ på pakken. Alt det andet var det samme.

På en måde kan man sige, at det er sådan, det er med den nye pagt. Grundlaget for pagten, det grundlæggende håb, den giver os, er det samme, som vi finder i den gamle pagt. Det har altid været en pagt bygget på Guds nåde og barmhjertighed, en pagt grundlagt på en kærlighed, der overskrider alle menneskelige svagheder og nederlag.

**Kort overblik over denne uges studium:**

`Hvilke paralleller er der mellem den gamle og den nye pagt? Hvilken rolle spiller loven i pagten? Hvem blev pagterne indgået mellem? Hvad mener Hebræerbrevet med ”en bedre pagt“? Hebr 8,6. Hvilken forbindelse er der mellem pagten og den himmelske helligdom?`

**Ugens tekster**

- Jer 31,31-34
- Matt 5,17-28
- Hos 2,18-20
- Es 56,6-7
- Hebr 8,7-8
- Hebr 10,4
- Matt 27,51