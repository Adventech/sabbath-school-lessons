---
title:  Der skal komme dage…
date:  30/05/2021
---

**Læs Jer 31,31-34. Læs teksten og besvar følgende spørgsmål:**

`1.	Hvem tager initiativ til pagtens oprettelse?`

`2.	Hvis lov tales der om? Hvilken lov er det?`

`3.	Hvilke vers lægger vægt på det personlige forhold, som Gud ønsker at have til sit folk?`

`4.	Hvilken handling fra Guds side på vegne af folket danner grundlaget for pagtsforholdet?`

Det er ret tydeligt: Den nye pagt er ikke meget anderledes end den gamle pagt med Israel ved Sinaj bjerg. Faktisk var problemet med pagten ved Sinaj ikke, at den var gammel eller forældet. Problemet var, at den var blevet brudt (se Jer 31,32).

Svarene på spørgsmålene ovenfor, som alle findes i de fire vers hos Jeremias, viser, at mange af facetterne i den gamle pagt går igen i den nye. Den ”nye pagt“ er på en måde en ”fornyet pagt“. Den er fuldendelsen eller opfyldelsen af den første.

Fokuser på den sidste del af Jer 31,34, hvor Herren siger, at han vil tilgive sit folks skyld og synd. Selv om Herren siger, at han vil lægge sin lov i vores indre og skrive den i vores hjerter, understreger han alligevel, at han vil tilgive vores synd og skyld, som overtræder den lov, der er skrevet i vores hjerter. Er der en modsætning eller et misforhold mellem disse tanker? Hvis ikke, hvorfor ikke? Hvad betyder det, Rom 2,15 omtaler som at have loven skrevet i hjertet? Se Matt 5,17-28.

Hvordan kan vi anvende de vers, vi har set på i dag, til at besvare argumentet om, at De Ti Bud (eller specifikt sabbatsbuddet) er afskaffet under den nye pagt? Er der overhovedet noget i disse tekster, der siger det? Hvordan kan vi bruge de tekster til at vise lovens evige gyldighed?