---
title:  Den undersøgende dom
date:  10/06/2020
---

Den profetiske oversigt, som vi ser på i denne uge, har haft overvældende støtte blandt protestantiske historisk-profetiske fortolkere lige siden Reformationen. Men det var ikke før Millerbevægelsen i begyndelsen af 1800-tallet, at de 2.300 aftener og morgener og den undersøgende dom blev taget op til ny overvejelse og grundigt studeret. Se følgende skema:

<table cellspacing="0" cellpadding="0">
<tbody>
<tr>
<td valign="top">
<p><strong>Daniels bog 7</strong></p>
</td>
<td valign="top">
<p><strong>Daniels bog 8</strong></p>
</td>
</tr>
<tr>
<td valign="top">
<p>Babylon (l&oslash;ve)</p>
</td>
<td valign="top">
<p>...</p>
</td>
</tr>
<tr>
<td valign="top">
<p>Medo-Persien (bj&oslash;rn)</p>
</td>
<td valign="top">
<p>Medo-Persien (v&aelig;dder)</p>
</td>
</tr>
<tr>
<td valign="top">
<p>Gr&aelig;kenland (panter)</p>
</td>
<td valign="top">
<p>Gr&aelig;kenland (gedebuk)</p>
</td>
</tr>
<tr>
<td valign="top">
<p>Det hedenske Rom (det fjerde dyr)</p>
</td>
<td valign="top">
<p>Det hedenske Rom (hornet bev&aelig;ger sig <br /> horisontalt)</p>
</td>
</tr>
<tr>
<td valign="top">
<p>Det pavelige Rom (det lille horn)</p>
</td>
<td valign="top">
<p>Det pavelige Rom (hornet bev&aelig;ger sig vertikalt)</p>
</td>
</tr>
</tbody>
</table>

`Læs Dan 7,9-14; 8,14.26. Hvad sker der ifølge disse tekster i himlen?`

Efter perioden med Middelalderens forfølgelser, som endte i 1798, da paven blev taget til fange af general Berthier og sat i fængsel (Åb 13,3), taler Daniel 7 og 8 om dom. Dommen finder sted i himlen, hvor ”retten blev sat“ (Dan 7,10) og ”Med himlens skyer kom en, der så ud som en menneskesøn; han kom hen til den gamle af dage og blev ført frem for ham“ (Dan 7,13). Dette er en domsscene, som finder sted efter 1798, men før Jesu genkomst.

Domsscenen i Daniel 7 er en direkte parallel til renselsen af helligdommen i Dan 8,14. Ifølge Dan 8,14 kommer tidspunktet for, at helligdommen får sin ret tilbage, efter de 2300 aftener og morgener eller dage. Med år-dag princippet symboliserer dette 2300 år.

Begyndelsestidspunktet for de 2300 år finder vi i Dan 9,24, hvor profetien på 70 uger (490 år) er fastsat (khatak) eller afskåret fra synet om de 2300 dage (Dan 9,24). Mange forskere ser korrekt profetien om de 2300 dage (år) i Dan 8,14 og profetien om de 70 uger (490 år) i Dan 9,24-27 som to dele af en og samme profeti. Det næste vers i profetien om de 70 uger, Dan 9,25) giver begyndelsespunktet for tidsperioden: ”Fra den tid ordet om at genopbygge Jerusalem udgik.“ Tidspunktet for denne begivenhed er ”kong Artaxerxes’ syvende regeringsår“ (Ezra 7,7) eller 457 f.Kr. Hvis vi tæller 2300 år frem fra det år, kommer vi til 1844 e.Kr., som ikke er ret længe efter 1798 og før Jesu genkomst. Det er på dette tidspunkt, at Jesus gik ind i Det allerhelligste og begyndte sin gerning som mellemmand og den himmelske helligdoms renselse. Se skemaet i fredagsafsnittet.