---
title:  Kaldet
date:   05/07/2025
---

> <p>Ugens vers</p>
> ”Så sagde Herren: ‘Jeg har set mit folks lidelse i Egypten, og jeg har hørt deres klageskrig over slavefogederne. Jeg har lagt mig deres lidelser på sinde, og derfor er jeg kommet ned for at redde dem fra egypterne og føre dem op fra dette land til et godt og vidtstrakt land, et land, der flyder med mælk og honning’“ (2 Mos 3,7-8).

Når Gud kalder, tager vores liv meget ofte en helt ny drejning, og følger vi hans kald, vil vi opdage, at Gud altid leder os i den retning, der er bedst for os. Ikke desto mindre har vi ofte – i hvert fald til at begynde med – svært ved at acceptere Guds kald.

Sådan var det også for Moses, da Gud mødte ham ved den brændende tornebusk. Hvor velkendt Moses var med fysikkens love vides ikke, men han var ikke et øjeblik i tvivl om, at han var vidne til noget mirakuløst, som måtte undersøges nærmere. Der kunne ikke herske nogen tvivl om, at Gud kaldte ham til at udføre en særlig opgave. Spørgsmålet var bare, om Moses var villig til at påtage sig en opgave, der uden tvivl ville vende op og ned på hele hans tilværelse. Og nej, det var han ikke umiddelbart.

Måske har du selv oplevet, at Gud har vendt op og ned på dine planer. Gud kan godt indrette sig efter os, og vi er brugbare i mere end en funktion, men der er ingen tvivl om, at hvis vi er lydhøre over for det, som han kalder os til, og gør det, som han beder os om, vil vi finde det helt anderledes tilfredsstillende. Dermed ikke sagt, at det bliver let. Let var det i hvert fald ikke for Moses, men det er aldrig klogt at insistere på at gå sine egne veje, når Gud peger os i en anden retning.

### Ugens tekster

2 Mos 18,3.4; 2 Mos 3,1-22; 1 Mos 22,11.15-18; 2 Mos 6,3; Joel 3,5; 2 Mos 4,1-31; 1 Mos 17,10-11