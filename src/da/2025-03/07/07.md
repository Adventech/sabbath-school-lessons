---
title:  Til videre studium
date:   15/08/2025
---

Læs Ellen White, Patriarker og profeter, kap. 26, ”Fra Det Røde Hav til Sinaj“.

Ikke længe efter, at Gud på mirakuløs vis havde sørget for vand, stod israelitterne over for en ny trussel (se 2 Mos 17,8-16), idet amalekitterne rettede et uprovokeret angreb imod dem. ”Amalekitterne var ikke uvidende om Guds karakter eller om hans overherredømme, men i stedet for at frygte ham havde de besluttet at trodse hans magt. Amalekitterne spottede de mirakler, Moses havde udført over for egypterne, og gjorde nar af de omboende folks frygt. De havde svoret ved deres guder, at de ville tilintetgøre hebræerne, så ingen undslap, og pralede med, at Israels Gud ikke havde magt til at standse dem. Israelitterne havde hverken voldt dem skade eller truet dem. Deres angreb var ganske umotiveret. Det var for at vise deres had og trods mod Gud, at de søgte at tilintetgøre hans folk. Amalekitterne havde længe været forhærdede syndere, og deres forbrydelser havde råbt til Gud om hævn, men i sin barmhjertighed havde han stadig tilskyndet dem til at omvende sig. Da amalekitterne imidlertid overfaldt de trætte og forsvarsløse israelitter, beseglede de deres nations skæbne“ (Ellen White, Patriarker og profeter, s. 149).

**Spørgsmål til drøftelse**

`Jetro var vidne til, hvad Gud gjorde for sit folk, og blev derved klogere på, hvem Gud er (se 5 Mos 18,8-10). Fungerer det også sådan i dag? Hvad er vores vidnesbyrd som menighed? Hvad mon andre kan udlede om Gud ved at betragte os?`

`Mange opfatter Det Gamle Testamentes Gud som hævngerrig, hadefuld og uforsonlig i modsætning til Jesus. Hvad siger 1 Kor 10,4 om det?`

`Læs citatet om amalekitterne ovenfor. Hvordan var deres indstilling anderledes end Jetros? Hvordan er det med til at forklare, hvorfor Gud greb ind ikke bare over for amalekitterne, men også over for en række andre folkeslag i Det Gamle Testamente, som Israel kom i berøring med?`