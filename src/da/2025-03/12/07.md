---
title:  Til videre studium
date:   19/09/2025
---

Læs Ellen White, Patriarker og profeter, kap. 28: ”Afgudsdyrkelse ved Sinaj“.

En far var med sin søn på besøg i en storslået katedral. Dagen var mørk og overskyet, men idet de betragtede de farvestrålende glasmosaikker, brød solen frem og oplyste billederne. ”Far,“ spurgte drengen, ”hvem er de mennesker på billederne?“ Faderen, der ikke kendte så meget til de bibelske beretninger, svarede: ”Det er nogle kristne.“ Billedet var dog prentet på drengens nethinde, og da hans lærer en dag spurgte klassen: ”Er der nogen, der ved, hvad kristne er?“ svarede han: ”Kristne er mennesker, der skinner.“ Jesus sagde noget lignende til sine efterfølgere: ”Således skal jeres lys skinne for mennesker, så de ser jeres gode gerninger og priser jeres fader, som er i himlene“ (Matt 5,16). Kun mennesker, der skinner, kan gøre en forskel.

**Spørgsmål til drøftelse**

`”Hvis vi ydmygt overgav os til Gud, var venlige, betænksomme, kærlige og medfølende, ville der være hundreder, der omvendte sig, hvor der nu kun er én“ (Ellen White, Testimonies for the Church, bd. 9, s. 189). Hvordan påvirker vores måde at være på vores vidnesbyrd?`

`Hvordan er 2 Mos 34,6-7 Det Gamle Testamentes pendant til Joh 3,16?`

`Hvordan kan du ud fra åbenbaringen om Gud i 2 Mos 34,6.7 fortælle andre noget om, hvem Gud er?`

`Tal om, hvordan det påvirker jer, hvad andre, der bekender sig til Kristus, gør og siger. Eller sagt på en anden måde: Hvilken betydning har f.eks. andre kristnes venlighed, ydmyghed og tilgivende indstilling haft for dit forhold til Gud? Og omvendt: Hvordan har andre såkaldte kristnes ukærlige, uforsonlige og arrogante indstilling påvirket dit gudsforhold?`