---
title:  ”Lad mig dog se“
date:   13/09/2025
---

> <p>Ugens vers</p>
> ”Og Herren gik forbi ham og råbte: ‘Herren, Herren er en barmhjertig og nådig Gud, sen til vrede og rig på troskab og sandhed. Han bevarer troskab i tusind slægtled, tilgiver skyld og overtrædelse og synd; men han lader ikke den skyldige ustraffet; han straffer fædres skyld på børn, børnebørn, oldebørn og tipoldebørn’“ (2 Mos 34,6-7).

Vi skal allesammen vokse i vores vandring med Gud. Uden vækst er vi døde. Som apostlen Paulus udtrykker det: ”Voks i nåde og erkendelse af vor Herre og frelser, Jesus Kristus. Æren er hans både nu og til evighedens dag! Amen“ (2 Pet 3,18). Vi må være villige til at vokse. Vi er indrulleret på Guds universitet, hvorfra vi aldrig dimitterer, men konstant er under oplæring. Du kan være fuldkommen på et hvilket som helst trin af din vækst, hvis du tillader Gud at forme dig til den person, som han i Kristus kalder dig til at være.

Det er som i skolen. Eleverne lærer at læse og at tælle til 100 som noget af det første, når de begynder i skole. De kan rykke op i næste klasse, fordi deres viden er fuldkommen på det niveau, de er på. Hvis en elev i gymnasiet, derimod, ikke har større viden, er der sket et alvorligt svigt et eller andet sted i uddannelsesforløbet. Sådan er det også med vores vækst i nåde og erkendelse af Gud. Vi kan til enhver tid være fuldkomne i vores sfære, ligesom Kristus var fuldkommen i sin.

### Ugens tekster

2 Mos 33,7-34,35; 5 Mos 18,15.18; Joh 17,3; Rom 2,4; Joh 3,16; 2 Kor 3,18