---
title:  Til videre studium
date:   12/09/2025
---

Læs Ellen White, Patriarker og profeter, kap. 28: ”Afgudsdyrkelse ved Sinaj“

Denne uges fokus har været på den forandring, som Gud afstedkommer hos den, der overgiver sit liv til ham. ”Med sin kraft, der virker i os,“ kan Gud ”gøre langt ud over alt, hvad vi beder om eller forstår“ (Ef 3,20). Vi må ikke være optaget af os selv og på opfyldelsen af vores drømme og længsler, for det fører til afgudsdyrkelse. I stedet skal vores fokus være på Gud og på, hvad han kan udrette. Ved hans kraft forvandles og sejrer vi (Fil 4,13; Jud 24-25).

”Det var lige så meget af kærlighed som af retfærdighed, at denne synd blev straffet. Gud er sit folks hersker, men også dets vogter. Han fjerner dem, der vil gøre oprør, for at de ikke skal føre andre i ulykke. Da Gud skånede Kains liv, viste han dermed universet, hvad resultatet ville blive af at lade synden ustraffet. Den indflydelse, Kains liv og undervisning øvede over hans efterkommere, førte til en fordærvelse, der nødvendiggjorde hele verdens tilintetgørelse ved en vandflod … Jo længere menneskene levede, des mere fordærvede blev de. Sådan ville det også være gået ved Sinaj. Hvis overtrædelsen ikke hurtigt var blevet straffet, ville de samme følger have vist sig igen“ (Patriarker og profeter, s. 162).

**Spørgsmål til drøftelse**

`Tænk over spørgsmålet efter mandagsafsnittet. På hvilke måder tilbeder vi skabningen frem for Skaberen? Hvordan sikrer vi, at vores forsøg på f.eks. at værne om skaberværket ikke i sig selv ender med at blive en afgud for os?`

`Situationens alvor går som regel først rigtigt op for os, når vi indser konsekvenserne af vores valg. Hvorfor gav Moses levitterne besked på at henrette dem, der nægtede at angre?`

`Hvorfor er stedfortrædende forsoning den eneste måde at skabe forsoning på? Hvorfor er enhver teori om forsoning, der nedtoner eller ligefrem ignorerer, at evangeliets kerne er Kristi stedfortrædende død, en alvorlig teologisk fejlslutning? Læs 1 Pet 2,24. Hvordan gør denne tekst det klart, at Jesus er vores stedfortræder?`