---
title:  Loven i praksis
date:   23/08/2025
---

> <p>Ugens vers</p>
> ”Herren sagde til Moses: Dette skal du sige til israelitterne:
I har selv oplevet, at jeg har talt til jer fra himlen. I må ikke lave guder af sølv ved siden af mig, og I må ikke lave jer guder af guld“ (2 Mos 20,22-23).

Gud ønskede, at hans folk skulle skille sig ud fra omgivende nationer. De skulle være et trosfællesskab ledet af Gud inden for de rammer, som han havde afstukket for dem. Dommere blev udpeget til at håndhæve loven, og præsterne skulle undervise i den. Også forældrene spillede i den forbindelse en afgørende rolle.

Et samfunds love afspejler lovgiverens karakter, idealer, hensigter og mål. Faraos ondskab kommer tydeligt til udtryk i befalingen om, at de hebraiske drengebørn skal kastes Nilen, og modsat vil en konge, der tilbyder samtlige 18-årige i riget en gratis videregående uddannelse, opfattes som generøs og fremsynet.

Guds lov afspejler hans godhed og kærlighed. Af loven fremgår det, hvad han anser for væsentligt, og hvordan han vil sikre retfærdighed og begrænse det onde. Loven er, ligesom Gud, hellig og retfærdig. Loven skaber rammerne, indenfor hvilke vi kan stortrives, og den fungerer som et værn mod ulykker og farer. Respekt for Gud, for andre mennesker og for livets værd er den røde tråd i Guds lov.

### Ugens tekster

2 Mos 21,1-32; 2 Mos 22,15-23,33; 2 Kong 19,35; Matt 5,38-48; Rom 12,19; Matt 16,27