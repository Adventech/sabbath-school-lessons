---
title:  Til videre studium
date:   29/08/2025
---

Læs Ellen White, Patriarker og profeter, kap. 27: ”Lovgivningen på Sinaj“.

Vi lever på fjendens territorium og er ikke immune over for hans angreb. Den lidelse og smerte, som skyldes synden, rammer os alle uden undtagelse. Sådan er vilkårene desværre. Men Gud giver os kraft til at holde ud. ”Vor dyrebare frelser vil sende hjælp, netop når vi behøver den. Vejen til himlen er helliget af hans fodspor. Hver torn, som sårer vor fod, har også såret hans. Hvert kors, vi er kaldet til at bære, har han båret før os. Herren tillader strid for at berede sjælen til fred. Trængselstiden er en frygtelig ildprøve for Guds børn, men netop da bør enhver oprigtigt troende se opad – og i tro vil han se sig omkredset af løftets regnbue“ (Ellen White, Mod en bedre fremtid, s. 511).

**Spørgsmål til drøftelse**

`Mange af os har med god grund svært ved at forstå, hvorfor de folkeslag, der boede i Kana’an, skulle uddrives og i nogle tilfælde udslettes. Måske er forklaringen, at kærlighed og retfærdighed nødvendigvis må gå hånd i hånd, for hvordan kan Gud være kærlig, hvis ikke han også griber ind over for ondskab og undertrykkelse? Er det muligt, at det, som Gud gør her, i lige så høj grad er et udtryk for hans kærlighed, som for hans retfærdighed?`

`I forlængelse af påbuddet om, at vi skal elske vores fjender og dem, der lægger os for had, siger Jesus: ”Så vær da fuldkomne, som jeres himmelske fader er fuldkommen!“ (Matt 5,48). Hvorfor mon han siger det i netop den kontekst? Hvad vil det sige at være ikke bare ”fuldkommen“, men fuldkommen ”som jeres himmelske fader er fuldkommen“?`

`Paulus var positivt indstillet over for Guds lov og dens funktion, men han protesterede over det misbrug af loven, som han var vidne til. Hvad mener han med ”I er ikke under loven, men under nåden“ (Rom 6,14)? Hvordan kan loven misbruges?`

`Hvordan adskiller retfærdighed sig fra hævn? Er de hinandens modsætninger eller bare to forskellige udtryk for det samme underliggende princip? Hvordan ved vi, om det i virkeligheden er hævn, der driver vores ønske om retfærdighed?`