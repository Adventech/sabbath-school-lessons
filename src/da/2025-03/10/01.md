---
title:  Pagt og plantegning
date:   30/08/2025
---

> <p>Ugens vers</p>
> ”Moses gik hen og kundgjorde alle Herrens ord og alle retsreglerne for folket, og folket svarede med én røst og sagde: ‘Alt, hvad Herren befaler, vil vi gøre’“ (2 Mos 24,3).

Som deres Gud, deres skaber og deres forløser var det Guds ønske at være med sit folk og slå sig ned iblandt dem. Vi er skabt til et have et nært forhold til Gud, men ligesom vores øvrige forhold, der styrkes, jo mere tid vi tilbringer i hinandens selskab, kræver forholdet Gud tid og opmærksomhed. Vi må studere hans ord (høre, hvad han har at sige), åbne vores hjerte for Gud i bøn (samtale med ham) og fortælle andre om Jesus, hans død, opstandelse og genkomst (gøre noget sammen med Gud).

Vores fokus bør være på Gud og ikke på os selv (Hebr 12,1-2), og han giver os kraft til at følge hans anvisninger, når vi er forbundet med ham. I den kontekst giver det god mening, at Guds folk umiddelbart inden Kristi genkomst beskrives som dem, der ”holder fast ved Guds bud og troen på Jesus“ (Åb 14,12).

Det er egentlig ganske enkelt: Vi elsker Gud, og i kærlighed til ham følger vi hans anvisninger.

### Ugens tekster

2 Mos 24,1-18; 1 Kor 11,23-29; 3 Mos 10,1.2; Ez 36,26-28; 2 Mos 25,1-9; 2 Mos 31,1-18