---
title:  Slaveri og undertrykkelse
date:   28/06/2025
---

> <p>Ugens vers</p>
> ”Israelitterne sukkede og klagede under arbejdet, og deres klageråb under arbejdet nåede op til Gud. Gud hørte deres jamren, og Gud huskede på sin pagt med Abraham, Isak og Jakob. Gud så til israelitterne, og han tog sig af dem“ (2 Mos 2,23-25).

Anden Mosebog er en fortælling om de undertrykte, de marginaliserede, de forfulgte og dem, der bliver udnyttet og nedgjort. Også i dag giver beretningen de oversete og undertrykte håb om, at den samme Gud, som i sin tid frelste hebræerne, også kan frelse dem.

Anden Mosebog adresserer vores livs værste kriser og de genvordigheder og uretfærdigheder, som hører menneskelivet til. Alle kan således hente trøst og opmuntring i beretningerne om Guds indgriben på sit hårdt prøvede folks vegne. Gud hører de undertryktes skrig. Han ved, hvad de kæmper med. Han ser deres tårer, og han griber ind for at hjælpe dem.

Gud tager initiativ til at frelse enhver, der sætter sin lid til ham. Det eneste vi skal gøre, er i tro at tage imod hans udstrakte hånd. Anden Mosebog er værd at studere, for den belyser det, Jesus har gjort for os. Det er en bog om udfrielse, forløsning og frelse – den samme frelse, som Kristus Jesus har sørget for, og som ved tro er vores.

Har vi blikket fæstnet på Gud, vil vi opdage, at han er hos os, at han har omsorg for os, og at han som lovet leder os støt og sikkert i retning af det ”forjættede“ land.

### Ugens tekster

2 Mos 1,1-22; 1 Mos 37,26-28; 1 Mos 39,2.21; ApG 7,6; Gal 3,16.17; 2 Mos 2,21-25