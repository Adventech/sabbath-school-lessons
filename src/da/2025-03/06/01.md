---
title:  Gennem Det Røde Hav
date:   02/08/2025
---

> <p>Ugens vers</p>
> ”Men Moses sagde til folket: ‘I skal ikke være bange! Stil jer op og se, hvordan Herren frelser jer i dag. For sådan som I ser egypterne i dag, skal I aldrig mere få dem at se. Herren vil føre krig for jer, og I kan tie stille!’“ (2 Mos 14,13-14).

Udgangen af Egypten er den mest dramatiske og storslåede begivenhed i Det Gamle Testamente og et lysende eksempel på, hvordan Gud overvandt hebræernes fjender og bragte dem sejrende ind i det forjættede land. Det er også et symbol på frelse og forløsning i Kristus.

Israels børn befandt sig i en håbløs for ikke at sige umulig situation, og de havde ikke en jordisk chance for selv at redde sig ud af den. Hvis de skulle frelses, måtte Gud gribe ind. Vi står i en lignende situation, hvad synden angår. Situationen er ganske enkelt håbløs, og skal der findes en udvej, må der et langt større og mere dramatisk mirakel til end det, der beskrives i Anden Mosebog. Kun takket være Kristus, der døde på korset og banede vejen til frihed for os, kan vi smage friheden.

Det er en storslået og helt utrolig fortælling, der strækker sig fra kapitel 12 i Anden Mosebog, hvor israelitterne forlader Goshen, til kapitel 15, hvor Moses løfter stemmen til lovsang. I forbindelse med, at Gud frelser sit folk, sker der tegn og undere som aldrig før.

Alligevel er det intet imod det, som Kristus gjorde for os på korset – den begivenhed, som israelitternes befrielse peger frem imod.

### Ugens tekster

2 Mos 12,31-36; Jak 2,17-20; 2 Mos 13,1-14,31; Hebr 11,22; 2 Mos 15,1-21; Åb 15,2-4