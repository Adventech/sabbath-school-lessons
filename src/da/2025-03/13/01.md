---
title:  Helligdommen
date:   20/09/2025
---

> <p>Ugens vers</p>
> ”Skyen dækkede Åbenbaringsteltet, og Herrens herlighed fyldte boligen … For Herrens sky var over boligen om dagen, og om natten var der en ild i den for øjnene af hele Israels hus på hele deres vandring fra sted til sted“ (2 Mos 40,34.38).

Guds folks primære opgave i Det Gamle Testamente var at have et nært forhold til Gud, at tilbede og tjene ham, og at sørge for, at andre fik et retvisende billede af, hvem han er (5 Mos 4,5-8).

Da Adam og Eva syndede, blev de bange for Gud og gemte sig for ham. Af naturen frygter vi Gud, og vores frygt giver os et fordrejet billede af ham. Men Gud har taget initiativ til forsoning. Han slår bro over den kløft, som er opstået imellem os. ”Hvor er du?“ (1Mos 3,9), kalder han og tilbyder at genetablere det brudte forhold.

At være et retvisende billede af Gud og hans kærlighed er også vores primære opgave. Når mennesker tiltrækkes af Gud og bliver overbevist om, at han elsker dem uden forbehold, vil de overgive sig til ham og med glæde gøre det, som han beder dem om at gøre, fordi de ved, at det er til deres eget bedste.

Helligdommen var et synligt bevis på Guds nærvær og helligdomstjenesten åbenbarede, hvordan han frelser enhver, som i tro kommer til ham.

### Ugens tekster

2 Mos 35,1-36,7; 1 Mos 1,1; 2 Mos 36,8-39,31; Hebr 7,25; 2 Mos 40,1-38; Joh 1,14