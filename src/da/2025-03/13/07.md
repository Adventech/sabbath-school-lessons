---
title:  Til videre studium
date:   26/09/2025
---

Læs Ellen White, Patriarker og profeter, kap. 30: ”Tabernakeltjenesten“.

”Forud for opførelsen af helligdommen havde Gud befriet Israel fra slavetilværelsen i Egypten, hvorefter han havde ytret ønske om at indgå en bindende pagt med sit folk. Han ville være deres Gud, og de skulle blive hans folk (2 Mos 6,7), og i loven havde han fastsat parametre for, hvordan de skulle relatere til ham og til hinanden. Helligdommen var et sted, hvor Gud og mennesker kunne mødes. Først skulle de forløses og forenes med Gud i pagten, og dernæst fik de adgang til Gud i hans bolig“ (Andrews Bible Commentary: Old Testament, ”Exodus“ (Berrien Springs, MI: Andrews University Press, 2020), s. 226).

Ellen White beskriver formålet med helligdomstjenesten på følgende måde: ”Således blev folket i tarbernakeltjenesten og tjenesten i templet, som senere trådte i dets sted, fra dag til dag undervist om de store sandheder, der er knyttet til Kristi død og midlertjeneste, og en gang om året ledtes deres tanker frem til de afsluttende begivenheder i den store strid mellem Kristus og Satan, universets endelige renselse for synd og syndere“ (Patriarker og profeter, s. 178).

**Spørgsmål til drøftelse**

`Centralt i helligdomstjenesten var udgydelsen af blod. Alle former for dyr blev ofret og deres blod anvendt i næsten samtlige ritualer. Hvad symboliserede blodet, og hvad henviste alle disse slagtofre ultimativt til?`

`Det er stort, at Gud, universets skaber, var villig til at bo i et telt hos sit folk, men endnu større, at han i Jesus blev menneske og tog bolig iblandt os. Det i sig selv er et enestående udtryk for hans kærlighed til os, men Gud lod det ikke blive ved det. Han ofrede sig selv som et sonoffer for synd og gik altså i døden for os. Hvad siger det om Gud? Hvad siger det om, hvor meget det betyder for Gud, at vi er sammen med ham i hans evighedsrige?`

`Læs Hebr 8,1-6. Hvordan afspejlede den jordiske helligdom det, som Jesus gør for os nu i den himmelske?`