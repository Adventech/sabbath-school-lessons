---
title:  Pagtslutning ved Sinaj
date:   16/08/2025
---

> <p>Ugens vers</p>
> ”I har selv set, hvad jeg gjorde mod Egypten, og hvordan jeg bar jer på ørnevinger og bragte jer herhen til mig. Hvis I adlyder mig og holder min pagt, skal I være min ejendom, ene af alle folkene, for hele jorden tilhører mig. I skal være et kongerige af præster og et helligt folk for mig“ (2 Mos 19,4-6).

Hvor førte Gud dem hen efter befrielsen fra Egypten? Til det forjættede land, selvfølgelig. Ja, hvis vi taler geografi, men teologisk var målet et andet. ”I har selv set, hvad jeg gjorde mod Egypten,“ sagde Gud, ”og hvordan jeg bar jer på ørnevinger og bragte jer herhen til mig“ (2 Mos 19,4). Guds egentlige mål var at lede dem til ham.

Når mennesker vender sig fra Gud, søger han efter dem og kalder på dem. Gud opgav ikke Adam og Eva, da de efter syndefaldet forsøgte at skjule sig for ham, men søgte efter dem og kaldte på dem (1 Mos 3,9). Gud tager altid initiativet. ”Kom til mig,“ sagde Jesus, ”alle I, som slider jer trætte og bærer tunge byrder, og jeg vil give jer hvile. Tag mit åg på jer, og lær af mig, for jeg er sagtmodig og ydmyg af hjertet, så skal I finde hvile for jeres sjæle“ (Matt 11,28-29).

Gud kalder på os alle, og vores evige skæbne beror på vores respons.

### Ugens tekster

2 Mos 19,1-20,17; Åb 21,3; 5 Mos 5,6-21; Jak 1,23-25; Rom 3,20-24; Rom 10,4