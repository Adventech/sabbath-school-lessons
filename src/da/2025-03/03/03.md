---
title:  Modstand
date:   14/07/2025
---

Selvom Moses udmærket var klar over, at det, Gud bad ham om, ikke ville blive let (og derfor gentagne gange forsøgte at takke nej til opgaven), har han næppe været klar over, hvor vanskeligt hans opgave rent faktisk skulle vise sig at blive.

`Hvad endte Moses’ og Arons første besøg hos Farao med? 5 Mos 5,3-23`

Inden de trådte frem for Farao, sammenkaldte Moses og Aron israels ældste og fortalte dem, hvad Gud havde bedt dem om at gøre. De bekræftede deres kald ved hjælp af undere, og af samme årsag nærede israelitterne på det tidspunkt stor tillid til, at det nok skulle lykkes. Endelig, langt om længe, ville Gud gribe ind og befri dem fra slavetilværelsen i Egypten!

Men det skete ikke, tværtimod. Moses gik til Farao med sit forlangende, og Farao besvarede henvendelsen ved at øge arbejdspresset for israelitterne. De blev beskyldt for dovenskab og fik herefter en langt mere hårdhændet behandling.

Israelitternes formænd, der var særdeles misfornøjede med denne udvikling, konfronterede Moses og Aron og svinede dem til – sådan som israelitterne i mange år fremover gjorde det med jævne mellemrum.

`Sæt dig i formændenes sted. Hvorfor mon de reagerede, som de gjorde? 2 Mos 5,21`

Deres vrede er fuldt forståelig, for, som de sagde: ”Herren se til jer og dømme jer!“ De havde forventet at blive befriet og ikke at blive pålagt yderligere tvangsarbejde.

Moses og Aron havde nu ikke kun egypterne at slås med, men også deres eget folk.

`Til eftertanke. Er der bedre måder at løse konflikter på i menigheden? Hvordan kan du medvirke til en positiv dialog medlemmerne og ledelse imellem, når der (som der jo gør) opstår misforståelser og problemer, der skal løses.`