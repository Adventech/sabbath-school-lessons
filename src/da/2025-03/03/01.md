---
title:  En hård start
date:   12/07/2025
---

> <p>Ugens vers</p>
> ”Derefter gik Moses og Aron til Farao og sagde: ‘Dette siger Herren, Israels Gud: Lad mit folk gå, så de kan fejre min fest i ørkenen.’ Men Farao svarede: ‘Hvem er Herren, som jeg skulle adlyde, så jeg lod israelitterne gå? Jeg kender ikke Herren, og jeg vil ikke lade israelitterne gå!’“ (2 Mos 5,1-2).

Mange kristne forventer, at de er garanteret lykke, fremgang og succes, når de vælger at overgive deres liv til Gud. Men, som det fremgår af utallige fortællinger i Bibelen, er det ikke nødvendigvis sådan det forholder sig. At modstand og uforudsete vanskeligheder indimellem er en del af pakken kan virke frustrerende og give anledning til spørgsmål, hvortil der ikke altid findes noget enkelt svar eller – i hvert fald så vidt vi kan se – noget svar i det hele taget.

Vi kan med andre ord regne med at møde modgang, men sætter vi vores lid til Gud og væbner os med tålmodighed, vil vi erfare, at Gud altid har en løsning. Gud griber ind, men ikke nødvendigvis lige her og nu eller på den måde, som vi forventer, så vi må lære at stole på, at han ved bedst og vil os det bedste.

Hvad Moses angår, skulle man mene, at det ville blive en let sag at gennemføre opgaven. Han var trods alt ikke i tvivl om sit kald, og Gud havde ovenikøbet sørget for, at cementere budskabet ved hjælp af tegn og undere. Men så enkelt skulle det ikke vise sig at være.

### Ugens tekster

2 Mos 5,1-23; Åb 11,8; 2 Mos 6,1-13; Sl 73,23-26; 2 Kor 6,16; 2 Mos 6,28-7,7