---
title:  Plagerne
date:   19/07/2025
---

> <p>Ugens vers</p>
> ”Farao gjorde sig hård, og han lod ikke israelitterne gå, sådan som Herren havde talt ved Moses“ (2 Mos 9,35).

En landmand forsøgte at få sit æsel til at gå, men da bæstet ikke rykkede sig af pletten, tog han en tyk gren og slog det. Først da reagerede æslet.

Da han blev spurgt, hvorfor metoden virkede, svarede landmanden: ”Det gælder om at fange æslets opmærksomhed.“

Uanset hvad vi mener om landmandens metoder, er pointen relevant for beretningen om hebræernes befrielse. Sendt af Gud træder Moses frem for Farao med de berømte ord shalach et amihar, der betyder: ”Lad mit folk gå!“

Farao har imidlertid ingen intentioner om at lade Guds folk gå. Årsagen til, at Farao, der jo frygter et hebraisk oprør (se 2 Mos 1,10), nægter dem udrejse er uklar. Som så ofte, når det drejer sig om slaveri, handler det om økonomi. Hebræerne er billig arbejdskraft, og Farao har ingen intentioner om at give afkald på de indtægter, som de bibringer statskassen. Altså må der mere tungtvejende argumenter på bordet, hvis han skal tage Moses alvorligt og ændre sin indstilling.

### Ugens tekster

2 Mos 7,8-10,29; 4 Mos 33,4; Rom 1,24-32; Sl 104,27.28; Es 28,2.12-17; Es 44,9-10.12-17