---
title:  Påsken
date:   26/07/2025
---

> <p>Ugens vers</p>
> ”Og når jeres børn spørger, hvad det er for en skik, I har, skal I svare: Det er påskeoffer for Herren, fordi han i Egypten sprang israelitternes huse over, da han slog egypterne ned, men skånede vores huse“ (2 Mos 12,26-27).

Den tiende og sidste plage var nu nært forestående. Den sidste advarsel havde lydt, og den endelige beslutning var truffet. Det var nu i sandhed et spørgmål om liv eller død, ikke bare for den enkelte, men for nationen som helhed. Faraos indstilling over for den levende Gud blev af afgørende betydning ikke bare for ham selv, men for hele det egyptiske folk.

Hvordan har vi det, og hvad vælger vi at gøre, når vi er tvunget til at afstikke en kurs, der kan få konsekvenser ikke kun for os selv, men for rigtigt mange?

Gud er mere end villig til at give os visdom, indsigt og kraft til at træffe det rette valg (1 Kor 1,30; Fil 2,13).

Problemet er bare, at vi ikke altid gør det, som vi inderst inde ved er rigtigt. Stædigt trodser vi samvittigheden. I forbindelse med israelitternes befrielse fra slavetilværelsen i Egypten ramte følgerne af én mands stædighed ikke kun ham selv, men utallige andre. Og sådan er det desværre meget ofte.

### Ugens tekster

2 Mos 11,1-10; Mika 6,8; 2 Mos 12,1-30; 1 Kor 5,7; 2 Mos 13,14-16; Hebr 11,28