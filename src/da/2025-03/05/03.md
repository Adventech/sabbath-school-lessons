---
title:  Påske
date:   28/07/2025
---

`Hvilke specifikke instruktioner gav Gud Moses og Aron inden afrejsen? 2 Mos 12,1-20`

Man kunne forvente, at Gud ville specificere, hvordan udrejsen skulle organiseres, om hvilke forsyninger de ville få brug for særligt med tanke på de ældre, på mødrene med småbørn og dyrene osv. Men nej, Gud gav dem i stedet instruktioner om, hvordan de skulle fejre påske. Fokus var med andre ord på tilbedelse af den Gud, som inden længe skulle befri dem. Alt det praktiske kunne vente.

Hver familie skulle tilberede et lam, og det var vigtigt, at intet gik til spilde. Kunne familien ikke selv spise et helt lam, måtte de dele med en anden familie.

`Hvad lovede Gud at gøre for dem, når den sidste plage ramte? Hvad skulle det altsammen symbolisere? 2 Mos 12,13-14`

Hvert år skulle de fejre udgangen af Egypten. Ikke bare for at mindes fortiden og det, som Gud havde gjort for deres forfædre, men som en påmindelse om, at også de var sat fri. Påskefortællingen blev gennem påskefejringen levende og relevant for hver ny generation.

Ordet påske kommer fra det hebraiske pesach, hvis betydning fremgår af vers 12 og 13. Guds dom, dødsenglen, ”forbigår” eller ”går forbi” de hjem, hvor der er smurt blod på dørstolperne, som et symbol på liv og frelse.

Påskefejringen skulle minde israelitterne om Guds mægtige og mirakuløse indgriben på folkets vegne, og festen bekræftede ikke bare deres nationale identitet, men også deres religiøse ståsted.

`Til eftertanke. Hvorfor er det vigtigt, at vi husker alt det gode, som Gud indtil nu har gjort for os, og at vi har tillid til, at han fortsat vil sørge for os?`