---
title:  Løftets søn
date:  08/01/2022
---

> <p>Ugens vers</p>
> ”Men nu ved dagenes ende har han talt til os gennem sin søn, hvem han har indsat som arving til alle ting, ved hvem han også har skabt verden. Han er Guds herligheds glans og hans væsens udtrykte billede, og han bærer alt med sit mægtige ord. Da han havde skaffet renselse for vore synder, tog han sæde ved den Højestes højre hånd i det høje “ (Hebr 1,2-3).

**Introduktion**

Lige efter Adam og Eva havde syndet, lovede Gud dem et ”afkom“, en søn, som skulle befri dem fra fjenden, genvinde den arv, der var gået tabt, og opfylde den hensigt, de var blevet skabt til (1 Mos 3,15). Denne Søn skulle både repræsentere og frelse dem ved at gå i deres sted og til sidste ødelægge slangen.

”Da Adam og Eva havde hørt dette løfte, så de hen til dets snarlige opfyldelse. De tog med glæde mod deres førstefødte søn og håbede, at han var befrieren. Men det varede længe med opfyldelsen af løftet“ (Ellen White, Jesu liv, s. 23).

Løftet blev senere bekræftet til Abraham. Gud svor på, at han skulle få et ”afkom“, en søn, gennem hvem alle jordens folk skulle velsignes (1 Mos 22,16-18; Gal 3,16). Og Gud gjorde det samme over for David. Han lovede David, at hans efterkommer skulle blive indsat af Gud som hans egen søn og som en retfærdig hersker over alle jordens konger (2 Sam 7,12-14; Sl 89,28-30).

**Ugens tekster**

- Es 2,2-3
- Hebr 1,1-4
- 2 Mos 24,16-17
- Es 44,24
- Hebr 1,10
- Luk 1,31-32
- Hebr 1,5