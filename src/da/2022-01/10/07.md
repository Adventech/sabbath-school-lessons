---
title:  Til videre studium
date:  04/03/2022
---

”Kristi opstigning til himlen var tegnet på, at hans efterfølgere skulle modtage den lovede velsignelse. De skulle vente på den, før de gik i gang med deres arbejde. Da Kristus trådte ind gennem de himmelske porte, blev han sat på tronen under englenes hyldest. Så snart denne ceremoni var afsluttet, blev Helligånden nedsendt over disciplene i rige strømme, og Kristus blev virkelig herliggjort med den herlighed, som han havde hos Faderen i al evighed. Udgydelsen på Pinsedagen var himlens meddelelse om, at frelserens højtidelige indsættelse havde fundet sted. I overensstemmelse med sit løfte havde han sendt Helligånden fra himlen til sine efterfølgere som et tegn på, at han som præst og konge havde modtaget al magt i himlen og på jorden og var blevet den salvede over sit folk …

De kunne tale Jesu navn med fuld overbevisning; for var han ikke deres ven og ældre bror? De var trådt ind i et inderligt samfund med Kristus og sad hos ham i himlen. Med brændende iver vidnede de om ham“ (Ellen White, The Acts of the Apostles, s. 38.46; Mesterens Efterfølgere, s. 25-26.29).

**Spørgsmål til drøftelse**:

`1.	Salmisten sagde: ”Min sjæl tørster efter Gud, den levende Gud. Hvornår kan jeg komme og se Guds ansigt?“ (Sl 42,3). Hvordan kan vi få den samme tørst efter at komme Gud nær? Hvis vi ikke nu glæder os over at være sammen med Gud, når vi tilbeder ham og kommer frem for ham i tro, vil vi da glæde os over det i fremtiden? Hvilke ting fører til glæde over at være sammen med Gud?`

`2. I en bog, der hånede troen, skabte nogen en robot, der troede for os. Dette var selvfølgelig en parodi, men hvordan kan vi sikre os, at vi ikke gør som Israel i ørkenen, da de bad om en mellemmand mellem dem og Gud? Vi har en tendens til at lade andre studere Bibelen for os og finde de skatte, der er gemt deri. Nogle fristes måske til at tro, at andre menneskers bønner for dem vejer tungere hos Gud end deres egne bønner. Hvorfor kan vi på grund af Jesus træde frem for Gud uden nogen mellemmand?`

`3.	Hebræerbrevet handler om frelsesvished. Hvordan kan man skelne mellem formastelse og trosvished?`