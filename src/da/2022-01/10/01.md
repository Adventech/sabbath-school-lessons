---
title:  Jesus åbner vejen gennem forhænget
date:  26/02/2022
---

> <p>Ugens vers</p>
> ”For Kristus gik ikke ind i en helligdom, som er gjort med hænder og kun er en efterligning af den virkelige, men ind i selve himlen for nu at træde frem for Guds ansigt til gavn for os“ (Hebr 9,24).

**Introduktion**

Da disciplene vendte tilbage fra Oliebjerget efter Jesu himmelfart, var de fyldt med glæde og triumf. Deres mester og ven var steget op til himlen til en stilling med magt over verden og havde inviteret dem til at træde frem for Gud i hans navn med fuldkommen tillid til, at Gud ville høre og besvare deres bønner (Joh 14,13-14). Selv om de fortsatte i verden og blev angrebet af det ondes magter, var deres håb stærkt. De vidste, at Jesus var faret op til himlen for at gøre en plads rede for dem (Joh 14,1-3). De vidste, at Jesus var banebryderen for deres frelse, og at han med sit blod havde åbnet en vej til det himmelske hjemland.

Jesu himmelfart er vigtig for Hebræerbrevets teologi. Den markerer begyndelsen på Jesu herredømme og begyndelsen på hans præstetjeneste til gavn for os. Og endnu vigtigere er det, at Jesu himmelfart markerer indvielsen af den nye pagt, som tilvejebringer midlet, hvorigennem vi frimodigt gennem tro kan komme frem for Gud. Vi har nu det privilegium, at vi i Jesus kan træde frem for Gud med frimodighed og i tillid til den fortjeneste, han har vundet ved sin retfærdighed.

**Ugens tekster**

- Hebr 9,24
- 2 Mos 19,3-4
- Hebr 12,18-21
- 3 Mos 16,1-2
- Hebr 10,19-22
- Kol 3,1