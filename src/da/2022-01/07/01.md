---
title:  Jesus, sjælens anker
date:  05/02/2022
---

> <p>Ugens vers</p>
> ”Det håb er som et anker for sjælen; det er urokkeligt og sikkert og rækker ind bag forhænget, hvor Jesus gik ind som en forløber for os, idet han blev ypperstepræst for evigt på Melkisedeks vis“ (Hebr 6,19-20).

**Introduktion**

Hebr 5,11-6,20 afbryder den teologiske gennemgang af Jesu præstetjeneste på vores vegne. Paulus indskyder her en alvorlig advarsel om faren ved at falde fra Kristus.

Læserne var åbenbart i fare for at begive sig ud på selvmedlidenhedens og troløshedens glidebane. Apostlen Paulus er bekymret over, at hans læseres og lytteres åndelige sanser er blevet svækket på grund af den vanskelige situation, de befandt sig i, og at de derfor var holdt op med at vokse i deres forståelse af og erfaring med evangeliet.

Er dette ikke en potentiel fare også for os, at vi bliver modløse på grund af vanskeligheder og derfor falder fra?

Men den kraftige advarsel når sit højdepunkt i en kærlig opmuntring. Paulus udtrykker sin tillid til læserne og ophøjer Jesus som legemliggørelsen af Guds urokkelige løfte om frelse (Hebr 6,9-20). Denne cyklus af advarsel og opmuntring gentages i Hebr 10,26-39.

Vi skal studere denne cyklus og fokusere på de stærke opmuntringer, som Jesus giver.

**Ugens tekster**

- Hebr 6,4-6
- Matt 16,24
- Rom 6,6
- Hebr 10,26-29
- Hebr 6,9-13.17-20