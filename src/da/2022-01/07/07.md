---
title:  Til videre studium
date:  11/02/2022
---

· Ellen White, The Acts of the Apostles, ”John the Beloved“, s. 539-545.

· Ellen White, Jesu Liv, ”Judas“, s. 627-634.

”Kampen mod selvet er det største slag, der nogensinde er blevet udkæmpet. At give sig selv og overgive alt til Guds vilje, kræver kamp, men sjælen er nødt til at underlægge sig Gud, før den kan blive fornyet i hellighed“ (Ellen White, Vejen til Kristus, s. 47).

”Johannes higede efter at blive som Jesus; og under Kristi kærligheds forvandlende indflydelse blev han selv sagtmodig og ydmyg. Hans eget jeg var skjult i Jesus. Frem for alle sine meddisciple overgav Johannes sig til kraften i dette forunderlige liv …

Det var Johannes’ dybe kærlighed til Kristus, der fik ham til altid at hige efter at være ham ganske nær. Frelseren elskede alle de tolv, men Johannes havde det mest modtagelige sind. Han var yngre end de andre, og med mere af et barns tillidsfuldhed åbnede han sit hjerte for Kristus. Derved kom han til at stå Kristus nærmere, og gennem ham blev Frelserens dybeste, åndelige lærdomme meddelt folket …

Skønheden i den hellighed, der havde forvandlet ham, skinnede med en kristuslignende stråleglans fra hans ansigt. Med tilbedelse og kærlighed betragtede han Frelseren, indtil det blev hans eneste ønske at blive Kristus lig og få fællesskab med ham, og i hans skikkelse genspejledes Mesterens billede“ (Ellen White, Mesterens Efterfølgere, s. 544-545).

**Spørgsmål til drøftelse**:

`1. Johannes, den elskede apostel, står i stærk kontrast til Judas Iskariot. Da Jesus så Johannes og hans bror, kaldte han dem tordensønner. Johannes havde graverende fejl. Judas havde også fejl, men de var ikke mere dramatiske eller alvorlige end Johannes’. Hvorfor blev Johannes forvandlet til at ligne Jesus, mens Judas begik synd mod Helligånden? Hvori lå forskellen?`

`2.	Jesus beder sine efterfølgere om at tage deres kors op og følge ham. Hvad er forskellen på at tage sit kors op og at finde sig i misbrug fra andre?`

`3.	Hvorfor kræver Gud fuldstændig overgivelse af vores liv til ham? Hvilken forbindelse er der mellem en fri vilje til at vælge og frelse?`