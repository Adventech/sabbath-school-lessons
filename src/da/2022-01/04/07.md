---
title:  Til videre studium
date:  21/01/2022
---

Hebr 2,13 indeholder Jesu ord til sin far, idet han taler om sine brødre: ”Her er jeg og de børn, Gud har givet mig.“ Patrick Gray foreslår, at Jesus her beskrives som sine brødres beskytter. Det romerske system kaldt tuela impuberum bestemte, at ved deres faders død ”blev en vejleder, ofte en ældre bror, ansvarlig for sine yngre søskendes pasning og arv, indtil de nåede voksen alder. Det forstærkede dermed blev den ældste brors naturlige pligt til at tage vare på sine yngre søskende“ (Godly Fear: The Epistle to the Hebrews and Greco-Roman Critiques of Superstition, Atlanta, Society of Biblical Literature, 2003, s. 126). Dette forklarer, hvorfor Hebræerbrevet omtaler os både som Jesu brødre og som hans børn. Som vores ældre bror er Jesus vores vejleder, værge og vogter.

”Kristus kom til jorden, blev menneske og menneskenes repræsentant for i den store strid med Satan at vise, at mennesket, som Gud skabte det, forbundet med Faderen og Sønnen, kunne adlyde hvert eneste guddommelige krav“ (Ellen White, Selected Messages, 1. bd, s. 253).

”Gennem sit liv og sin lære har Kristus givet et fuldkomment eksempel på den uselviske tjeneste, der udspringer fra Gud. Gud lever ikke kun for sin egen skyld. Ved at skabe verden og ved at opretholde alle ting tjener han hele tiden andre. ‘Han lader sin sol stå op over onde og gode og lader det regne over retfærdige og uretfærdige’ (Matt 5,45). Dette ideal for al tjeneste har Gud givet videre til sin Søn. Jesus blev givet os, for at stå i spidsen for hele menneskeheden og for gennem sit eksempel at lære den, hvad det vil sige at tjene“ (Ellen White, Jesu Liv, s. 573).

**Spørgsmål til drøftelse**:

`1.	Hebræerbrevet fortæller os, at Jesus blev vores bror for at frelse os. Hvad betyder det i forhold til det, Gud gjorde for at frelse os?`

`2.	Hvorfor er det vigtigt for os, at Jesus ikke blev født, så han var ”solgt til at være under synden“ (Rom 7,14)? Tænk på Moses, og hvorfor det var vigtigt for israelitterne, at han ikke var slave som dem. Hvordan kan historien om Moses til en vis grad hjælpe os til at forstå, hvad Jesus har gjort for os?`

`3.	Tænk dybere over, hvilken rolle lidelse spiller i vores liv. Hvorfor må vi aldrig tro, at lidelse i sig selv er af det gode, selv om det af og til kan føre til noget godt?`