---
title:  Jesus, troens banebryder og fuldender
date:  05/03/2022
---

> <p>Ugens vers</p>
> ”Idet vi ser hen til Jesus, troens banebryder og fuldender, som for den glædes skyld, der ventede ham, udholdt korset uden at ænse dets skam og nu sidder på højre side af Guds trone“ (Hebr 12,2).

**Introduktion**

Hebr 11 og 12 er muligvis de mest elskede kapitler i Hebræerbrevet. De beskriver det kristne liv som et væddeløb, hvor vi alle deltager, og hvor alle, der forbliver trofaste, får belønningen. De beskriver også frelsens drama som et væddeløb, hvor troshelte fra fortiden holdt ud på trods af lidelser, selv om de endnu ikke havde modtaget prisen.

Men denne historie ender med os, ikke med dem. Vi udgør den afsluttende handling. Dramaet kulminerer med vores deltagelse: vi løber den sidste del af et løb, hvor Jesus sidder ved målstregen ved Guds højre hånd. Han giver os inspiration udover at være vores ultimative eksempel på, hvordan løbet skal gennemføres. Han er det ultimative vidne på, at belønningen er sand, og at han er vores forløber, som åbner vejen for os (Hebr 6,19-20; 10,19-23).

Hebr 11 forklarer, at tro er tillid til Guds løfter, selv om vi ikke nu kan se opfyldelsen. Dette studium vil undersøge, hvad tro er, og ved eksempler fra fortiden se, hvordan vi opnår den. Det vil vi gøre ved specielt og centralt at betragte Jesu eksempel, han som er ”troens banebryder og fuldender“ (Hebr 12,2).

**Ugens tekster**

- Hebr 10,35-39
- Rom 1,17
- Hebr 11
- Jos 2,9-11
- Hebr 12,1-3