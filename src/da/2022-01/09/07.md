---
title:  Til videre studium
date:  25/02/2022
---

· Ellen White, Jesu Liv, ”Golgata“ og ”Korset i centrum“, s. 653-675.

Professor Jiri Moskala har forklaret tanken med denne dom før Jesu genkomst. Gud ”vil ikke udstille mine synder som i et butiksvindue. Han vil i stedet først af alt pege på sin fantastiske forvandlende og mægtige nåde, og over for hele universet vil han som Det Sande Vidne til hele mit liv forklare den holdning, jeg har haft til Gud, og mine indre motiver, mine tanker, mine gerninger og min retning i livet. Han vil vise det hele. Jesus vil aflægge vidnesbyrd om, at jeg gjorde mange fejl, at jeg overtrådte hans hellige lov, men også, at jeg angrede, bad om tilgivelse og blev forvandlet ved hans nåde. Han vil erklære: ’Mit blod er nok for synderen Moskala, hans retning i livet er mig, hans holdning over for mig og andre mennesker er varm og uselvisk, han er til at stole på, han er min gode og trofaste tjener’“ (Jiri Moskala, “Toward a Biblical Theology of God’s Judgment: A Celebration of the Cross in Seven Phases of Divine Universal Judgment“, Journal of the Adventist Theological Society 15 (Spring 2004): s. 155).

”Både de frelste og de ikke faldne væsener vil i Kristi kors finde deres videnskab og sang. Den herlighed, der lyser fra Kristi åsyn, er herligheden fra selvopofrende kærlighed. I lyset af, hvad der skete på Golgata, vil man se, at den selvfornægtende kærlighed, næstekærligheden og kærligheden til Gud er livets lov for jorden og Himmelen. Den kærlighed, som ikke ‘søger ikke sit eget’, og som har sit udspring i Guds hjerte. I Jesus, som var sagtmodig og ydmyg, åbenbaredes Hans væsen, som bor i det lys, intet menneske kan nærme sig“ (Ellen White, Jesu Liv, s. 12-13).

**Spørgsmål til drøftelse**:

`1.	Mennesker har altid haft en tendens til at bringe forskellige former for ofre til Gud som byttehandel for tilgivelse eller frelse. Hvordan betragter vi heroiske bodshandlinger (fx pilgrimsrejser) eller selvopofrende gerninger i lyset af Jesu offer og Skriftens forsikring om, at korset har gjort en ende på alle ofringer (Dan 9,27; Hebr 10,18)?`

`2.	Hvilken rolle spiller opofrelse i den troendes liv? Hvad mente Jesus, da han sagde, at vi skal tage vores kors op og følge ham (Matt 16,24)? Eller hvad mente Paulus, da han sagde, at vi skulle bringe vores legemer som ”et levende og helligt offer, der er Gud til behag“ (Rom 12,1)? Hvilken forbindelse er der mellem Jesus’ og Paulus’ formaninger? Se også Hebr 13,15-16?`