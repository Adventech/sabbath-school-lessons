---
title:  Jesus giver hvile
date:  22/01/2022
---

> <p>Ugens vers</p>
> ”Altså venter der Guds folk en sabbatshvile“ (Hebr 4,9).

**Introduktion**

De første 2 kapitler i Hebræerbrevet fokuserede på Jesu tron-bestigelse som Guds folks herre og befrier. Kapitel 3 og 4 introducerer Jesus som den, der vil give os hvile. Denne udvikling giver god mening, når vi husker, at pagten med David lovede, at Gud ville give den lovede konge og hans folk ”hvile“ fra deres fjender (2 Sam 7,10-11). Denne hvile er tilgængelig for os nu, hvor Jesus sidder ved Guds højre hånd.

Hebræerbrevet beskriver denne hvile både som Guds hvile og som en sabbatshvile (Hebr 4,1-11). Gud gjorde denne hvile, som var hans, tilgængelig for Adam og Eva. På den første sabbat oplevede de fuldkommenhed sammen med ham, som havde gjort en sådan fuldkommenhed mulig. Gud lover en sabbatshvile, fordi sand sabbatsfejring peger frem til den dag, da han vil genoprette denne fuldkommenhed.

Når vi holder sabbat, husker vi, at Gud gav alt, vi havde brug for, da han skabte verden, og da han genløste os på korset. Ægte sabbatsfejring peger først og fremmest tilbage til skabelsen, men den tilbyder os også en forsmag i denne ufuldkomne verden på den fremtid, som Gud har lovet.

**Ugens tekster**

- 1 Mos 15,13-21
- Hebr 3,12-19
- Hebr 4,6-11
- Hebr 4,1.3.5.10
- 5 Mos 5,12-15
- Hebr 4,8-11