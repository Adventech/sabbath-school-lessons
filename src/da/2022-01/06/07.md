---
title:  Til videre studium
date:  04/02/2022
---

”Kristus ser os. Han kender alle vores byrder, vores farer og vores vanskeligheder. Og han fylder sin mund med argumenter på vores vegne. Han tilpasser sin forbøn til enhver sjæls behov, ligesom han gjorde for Peter … Vores talsmand fylder sin mund med argumenter for at lære sine prøvede og fristede efterfølgere, hvordan de kan modstå Satans fristelser. Han læser enhver af fjendens bevægelser. Han styrer begivenhederne“ (Ellen White, SDA Commentary, 7. bd., s. 931 (Brev 90, 1906).

”Det var Satans hensigt at frembringe en evig adskillelse mellem Gud og mennesker; men i Kristus bliver vi mere nært forenede med Gud, end hvis vi aldrig var faldet. Ved at påtage sig vor skikkelse har Frelseren knyttet sig til menneskeheden med et bånd, der aldrig kan brydes … Dette er pantet på, at Gud vil opfylde, hvad han har lovet. ‘For et barn er født os, en søn er givet os, og herredømmet skal ligge på hans skuldre.’ Gud har så at sige adopteret menneskenaturen i sin Søns skikkelse og har ført denne ind i de højeste Himle. Det er ‘Menneskesønnen’, som deler universets trone med Gud. Det er ‘Menneskesønnen’, hvis navn kaldes: ‘Underfuld Rådgiver, Vældig Gud, Evigheds Fader, Freds Fyrste’ (Es 9,6).

Denne JEG ER er forbindelsesleddet mellem Gud og menneskeheden; hans hånd rører dem begge. Han, som er ‘hellig, uskyldig, ren, og skilt ud fra syndere’, ‘skammer sig ikke ved at kalde … os brødre’ (Hebr 7,26; 2,11). I Kristus er den jordiske familie og den himmelske familie forenede. Den herliggjorte Kristus er vor bror. Himmelen er gemt i menneskeheden, og menneskeheden er omfavnet af den evige kærlighed“ (Ellen White, Jesu liv, s. 12-13).

**Spørgsmål til drøftelse**:

`1.	Det første af citaterne ovenfor siger: ”Og han [Jesus] fylder sin mund med argumenter på vores vegne.“ Hvad betyder det løfte for dig? Tænk over, hvad det lærer os om Guds kærlighed til os. Hvorfor er det en stor opmuntring for os? Hvorfor har vi brug for nogen til at argumentere på vores vegne?`

`2. Det andet af ovenstående citater siger: ”I Kristus bliver vi mere nært forenede med Gud, end hvis vi aldrig var faldet.“ Hvad betyder det? Hvordan kan vi opleve dette nære forhold? Hvilken trøst kan vi finde i den erfaring? Beskriv i klassen, hvad en sådan nærhed betyder, og hvordan det er at opleve den. Hvordan kan det, at han bringer ”argumenter på vores vegne“ hjælpe os til at opleve den nærhed?`