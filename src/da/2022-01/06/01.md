---
title:  Jesus, den trofaste præst
date:  29/01/2022
---

> <p>Ugens vers</p>
> ”For en sådan ypperstepræst trængte vi til, en der er hellig, uskyldig, ren, skilt ud fra syndere og ophøjet over himlene“ (Hebr 7,26).

**Introduktion**

Den kløft, som eksisterede mellem Gud og os, opstod på grund af synd. Problemet blev værre, fordi synd også medførte, at vi af natur blev ødelagt. Gud er hellig, og synd kan ikke eksistere i hans nærvær. Så vores egen ødelagte natur adskilte os fra Gud på samme måde som to magneter, der er placeret forkert i forhold til hinanden, frastøder hinanden. I tillæg gjorde vores ødelagte natur det umuligt for os at adlyde Guds lov. Synd medfører også misforståelse. Menneskene mistede Guds kærlighed og barmhjertighed af syne og kom til at opfatte ham som vred og krævende.

I denne uge skal vi studere de ufattelige ting, Faderen og Sønnen gjorde for at bygge bro over denne kløft. Hebr 5-7 giver en grundig analyse af Jesu præstegerning. Forfatteren analyserer dens oprindelse og hensigt (Hebr 5,1-10) og formaner dernæst læserne til ikke at ignorere den (Hebr 5,11-6,8), men derimod at holde fast ved det sikre håb, den giver (Hebr 6,9-20). Han forklarer også Jesu præsteskabs grundfacetter (Hebr 7,1-10) og dets implikationer for Guds forhold til de troende (Hebr 7,11-28). I denne uge kommer vi til især at fokusere på Hebr 5,1-10 og Hebr 7,1-28.

**Ugens tekster**

- Hebr 5,1-10
- 1 Mos 14,18-20
- 1 Pet 2,9
- Hebr 7,1-3
- Hebr 7,11-16.22.26