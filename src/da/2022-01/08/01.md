---
title:  Jesus, den nye pagts formidler
date:  12/02/2022
---

> <p>Ugens vers</p>
> ”Men nu har Kristus fået en langt højere tjeneste, idet han er formidler af en bedre pagt, der er lovfæstet ved bedre løfter“ (Hebr 8,6).

**Introduktion**

Ved at leve et fuldkomment liv og derefter dø i vores sted formidlede Jesus en ny og bedre pagt mellem os og Gud. Ved sin død ophævede Jesus dødsstraffen, som vores overtrædelser krævede, og gjorde den nye pagt mulig.

Denne sandhed forklares i Hebr 10,5-10, som beskriver, at Jesus havde udvist den fuldkomne lydighed, som pagten krævede. Der henvises til Salme 40, som omtaler Messias’ ønske om at vise Gud fuldkommen lydighed: ”Se, jeg er kommet – i bogrullen er der skrevet om mig – jeg ønsker at gøre din vilje, Gud, din lov er i mit indre“ (Sl 40,8-9). ”I den oprindelige sammenhæng beskrev dette udtryk [at gøre din vilje] moralsk lydighed mod Guds vilje. Hebræerbrevets forfatter bruger denne sætning til at vise, at Kristi offer opfyldte Guds vilje ved at skaffe et tilfredsstillende sonoffer, som dyreofringerne ikke havde kunnet“ (The SDA Bible Commentary, 7. bd., s. 460).

For Paulus fik denne salme en særlig betydning med Jesu inkarnation. Jesus personificerede den nye pagts lydighed. Han er vores eksempel. Vi er blevet frelst, ikke kun på grund af hans død, men også på grund af hans fuldkomne lydighed.

**Ugens tekster**

- Hebr 7,11-19
- Hebr 8,10-12
- Jer 31,31-34
- Hebr 8,1-6
- 2 Mos 24,1-8
- Ez 36,26-27