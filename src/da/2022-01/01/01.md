---
title:  Brevet til hebræerne og til os
date:  25/12/2021
---

> <p>Ugens vers</p>
> ”For I har brug for udholdenhed, så I kan gøre Guds vilje og få det, som han har lovet“ (Hebr 10,36).

**Introduktion**

Har du af og til forsøgt at forestille dig, hvordan det ville være at høre Jesus eller en af apostlene prædike? Vi har skriftlige uddrag og resumeer af nogle af deres taler, men de giver os kun en begrænset ide om, hvordan det var at lytte til dem. Men Gud har bevaret i hvert fald en hel prædiken for os i Skriften, nemlig Paulus’ brev til hebræerne.

Paulus, som er forfatter af Hebræerbrevet, omtalte sit eget værk som en ”formaningstale“ (Hebr 13,22). Dette udtryk blev brugt til at identificere prædikenen både i synagogen (ApG 13,15) og i de kristnes gudstjenester (1 Tim 4,13). Det er derfor blevet hævdet, at Hebræerbrevet er det tidligste eksemplar af ”en hel kristen prædiken“, der findes. Hebræerbrevet henvendte sig til troende, som tog imod Jesus, men derefter oplevede vanskeligheder. Nogle blev vanæret offentligt og forfulgt (Hebr 10,32-34). Andre mødte økonomiske vanskeligheder (Hebr 13,5-6). Mange var blevet trætte og var begyndt at sætte spørgsmålstegn ved deres tro (Hebr 3,12-13). Mon nogen af os i dag kan genkende disse problemer?

Men i en gribende tale udfordrede apostlen dem og os til at bevare troen i Jesus og fæste blikket på Jesus, som nu er i den himmelske helligdom.

**Ugens tekster**

- Hebr 2,3-4
- 1 Pet 4,14.16
- Hebr 13,1-9.13
- 1 Kong 19,1-18
- Hebr 3,12-14
- 4 Mos 13