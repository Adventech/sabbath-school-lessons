---
title:  Til videre studium
date:  31/12/2021
---

David A. deSilva forklarer tydeligt, hvorfor de første kristne blev udsat for forfølgelse: ”De kristne tillagde sig en livsstil, som … ville være blevet anset som usocial og til og med samfundsnedbrydende. Loyalitet over for guderne, udtrykt i hengiven deltagelse ved ofringer og deslige, blev betragtet som et symbol på loyalitet over for staten, autoriteter, venner og familie. Tilbedelse af guderne var på en måde et symbol på ens overgivelse til de relationer, som holdt samfundet i balance og fremgang. Ved at afholde sig derfra blev de kristne (ligesom jøderne) betragtet med mistanke som eventuelle overtrædere af lovene og som samfundsnedbrydende elementer i imperiet“ (Perseverance in Gratitude (Grand Rapids, MI: Eerdmans Publishing Company, 2000), s. 12.

”Der findes et effektivt lægemiddel for de modløse. Det hedder tro, bøn, arbejde. Tro og arbejde vil skænke en tillid og en tilfredsstillelse, som vil tiltage dag for dag. Er du fristet til at give efter for bange anelser og dyb fortvivlelse? Du skal ikke frygte, selv ikke i de mørkeste dage, når udsigterne er dårligst. Tro på Gud. Han kender dit behov. Han er almægtig. Hans uendelige kærlighed og omhu svigter aldrig. Du skal ikke frygte for, at han ikke vil opfylde sine løfter. Han er den evige sandhed. Han vil aldrig forandre den pagt, han har sluttet med dem, der elsker ham. Han vil skænke sine trofaste tjenere den hjælp, de behøver i den givne situation. Apostlen Paulus sagde: ‘... men han svarede: ‘Min nåde er dig nok, for min magt udøves i magtesløshed.’ … Derfor er jeg godt tilfreds under magtesløshed, under mishandlinger, under trængsler, under forfølgelser og vanskeligheder for Kristi skyld. For når jeg er magtesløs, så er jeg stærk’ (2 Kor 12,9-10)“ (Ellen White, Profeter og Konger, s. 84).

**Spørgsmål til drøftelse**:

`1.	Er det muligt at være ”anderledes“ på grund af vores kristne overbevisning og alligevel ikke blive beskyldt for adskillelse fra og ligegyldighed over for andre? Hvordan?`

`2.	Ordet ”formaning“ i Bibelen kan henvise både til irettesættelse og opmuntring. På hvilken måde kan vi vise forsigtighed, hvis vi skal formane en person, som er blevet modløs?`

`3.	Hvilke ligheder er der mellem Hebræerbrevets læseres erfaring og Laodikæa-menighedens i Åb 3,14-22? På hvilke måder ligner vores erfaring i dag deres, og hvad kan vi lære af lighederne?`