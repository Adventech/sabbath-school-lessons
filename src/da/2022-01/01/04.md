---
title:  Udmattelse
date:  28/12/2021
---

På trods af foragt og forfølgelse lykkedes det for Hebræerbrevets læsere at bevare troen og deres overgivelse til Kristus. Men i det lange løb kostede kampen dyrt. De kæmpede den gode strid og vandt sejr, men de var også udmattede.

`Læs 1 Kong 19,1-4. Hvori bestod nogle af de udfordringer, som de troende mødte? · Hebr 2,18	· Hebr 3,12-13	· Hebr 4,15`

`Til eftertanke. · Hebr 10,25	· Hebr 12,3.12-13	· Hebr 13,1-9.13`

Hebræerbrevet fortæller os, at læserne hele tiden mødte forskellige vanskeligheder. Verbale og sandsynligvis også fysiske angreb mod deres ære blev ved (Hebr 13,13). Nogle af de troende var stadigvæk i fængsel (Hebr 13,3). Alt dette må have kostet menigheden både økonomisk og psykologisk. De var udmattede (Hebr 12,12-13) og kunne let komme til at ”miste modet“ (Hebr 12,3).

Det er meget almindeligt for både enkeltpersoner og samfund, at når sejrsrusen er overstået, og psykologiske og andre forsvarsmekanismer slappes, bliver de mere sårbare over for fjendens modangreb. Den styrke, som en enkeltperson eller et samfund mobiliserede for at møde en kommende trussel, er meget sværere at mobilisere endnu en gang.

`Hvad skete for Elias?`

”Når mennesker har vist stærk tro og vundet herlige sejre, indtræder der ofte en reaktion. Sådan gik det også for Elias. Han frygtede for, at den reform, som var blevet indledt på Karmel, ikke ville vare ved. Han blev overvældet af nedtrykthed. Han var blevet hævet til Pisgas tinde, men nu var han helt nede i dalen. Da den Almægtiges kraft hvilede over ham, bestod han en overvældende trosprøve; men nu, da han havde tabt modet, og Jesabels trussel ringede i hans ører, og Satan tilsyneladende stadig benyttede denne onde kvinde til at lave intriger, mistede han sit tag i Gud. Han var blevet højt ophøjet, og reaktionen var overvældende. Elias glemte Gud og fortsatte sin flugt. Til sidst befandt han sig alene i en ørken“ (Ellen White, Profeter og Konger, s. 82-83).

`Tænk over de gange, du har lidt nederlag i dit kristne liv og forsøgt at forstå de omstændigheder og faktorer, som bidrog til dit nederlag. Hvad kunne du have gjort anderledes?`