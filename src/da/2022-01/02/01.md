---
title:  Hebræerbrevets budskab
date:  01/01/2022
---

> <p>Ugens vers</p>
> ”Hovedsagen i det, der her siges, er, at vi har en sådan ypperstepræst, som sidder på højre side af den Højestes trone i himlene“ (Hebr 8,1).

**Introduktion**

Et jødisk dokument, som blev skrevet ca. år 100 e.Kr., nogle få årtier efter Hebræerbrevet, indeholder en bøn: ”Alt dette har jeg talt frem for dig, Herre, for du har sagt, at det var for os, at du skabte denne verden … Og nu, Herre, se hvordan disse folk, som regnes for intet, hersker over os og opsluger os. Vi er dit folk. Du har kaldt os din førstefødte, din enbårne, nidkære for dig og højt elsket. Men nu er vi blevet overgivet i deres hænder“ (James H. Charlesworth, ed., The Old Testament Pseudepigrapha, vol. 1, [New York: Hendrickson Publishers, 1983], s. 536).

Hebræerbrevets læsere har sandsynligvis følt det lidt på samme måde. Hvis de var Guds børn, hvorfor skulle de opleve så meget lidelse?

Så Paulus skrev Hebræerbrevet for at styrke de troendes tro midt i deres trængsler. Han mindede dem (og os) om, at Guds løfte vil blive opfyldt gennem Jesus, som sidder ved Faderens højre side, og som snart kommer for at hente os hjem. I mellemtiden formidler Jesus Faderens velsignelser til os. Vi må holde fast ved vores tro indtil enden.

**Ugens tekster**

- Hebr 1,5-14
- Luk 1,30-33
- Sl 132,1-5
- Hebr 2,14-16
- Hebr 5,1-4
- 1 Pet 2,9
- Hebr 8,8-12