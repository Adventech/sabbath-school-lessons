---
title:  Et rige, der ikke kan rokkes
date:  12/03/2022
---

> <p>Ugens vers</p>
> ”Lad os derfor takke for, at vi får et rige, der ikke kan rokkes, og med tak tjene Gud, som det er hans vilje, i gudsfrygt og ærefrygt“ (Hebr 12,28).

**Introduktion**

Hebr 12,18-29 er teksten for denne uges studie, og er Hebræerbrevets klimaks. Den opsummerer brevets hovedtanke ved at gentage den ide, som det begyndte med: Gud har talt til os gennem sin søn, og vi må rette vores opmærksomhed mod ham (Hebr 1,1-2; Hebr 12,25). Beskrivelsen af Jesus i Hebr 12,22-24 sammenfatter brevets påstande om ham: Jesus er den nye pagts formidler, og hans blod skaffer soning for dem, der tror. Hans præstelige og kongelige tjeneste på vores vegne er grundlag for den himmelske hærskares vældige lovprisning. Og det sidste klimaks indeholdt i Hebr 12,25-29 er, at Guds dom kommer. Den vil føre til Guds fjenders ødelæggelse, men retfærdiggørelse og et rige for Guds folk (Hebr 12,28-29).

Brevets afslutning bekræfter betydningen af det, Jesus gjorde på korset, og leder læserne hen til fuldbyrdelsen af Jesu sejr ved hans genkomst. Paulus benytter billeder fra Dan 7 for at minde sine læsere om, at Jesus har modtaget et rige fra Gud, dommeren (Dan 7,7-14), og at han vil dele dette rige med de troende, ”den Højestes hellige,“ som ”skal beholde det i evighed og i evighedernes evighed“ (Dan 7,18).

**Ugens tekster**

- Hebr 12,18-29
- 2 Mos 32,32
- Dan 7,9-10. 13-22
- Hag 2,6-9.20-22
- Sl 15,5; Sl 16,8
- Hebr 13,15-16