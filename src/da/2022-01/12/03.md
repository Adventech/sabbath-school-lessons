---
title:  I er kommet til en dommer, som er alles Gud
date:  14/03/2022
---

`Læs Hebr 12,23 Dan 7,9-10.13-22. Hvis dette er en fejring, hvorfor bliver Gud så beskrevet som en dommer? Hvordan kan en dommer være en del af begrundelsen for vores fejring?`

Beskrivelsen af den fejring, som foregår i himlen, antyder en kommende dom. Gud, dommeren, leder, bøger bruges, og resultatet af denne fremtidige bedømmelse ud fra bøgerne er, at Guds folk modtager riget (Hebr 12,28).

Denne scene fremmaner den store dom før Jesu genkomst, som beskrives i Dan 7. Der beskrives en domsscene, hvor Gud, ”en gammel af dage“ (Dan 7,9), sidder på en trone af ild og er omgivet af ”ti tusind, ja titusinder“ engle (Dan 7,10). Bøger bliver åbnet (Dan 7,10) og dommen fældes til fordel for ”den Højestes hellige folk“, som dernæst ”overtog kongedømmet“ (Dan 7,22).

Hebr 12,22-29 beskriver også en domsscene på Zions bjerg, det himmelske Jerusalem, hvor Gud, som er alles dommer, er omgivet af ”tusinder af engle“. Denne scene er også fyldt med ild (Hebr 12,29. Den indbefatter bøger, for de hellige er ”indskrevet“ i dem (Hebr 12,23), noget der indebærer en fordelagtig dom for de hellige.

Jesus er i centrum af scenen (Hebr 12,24). I Hebr 2 blev han beskrevet som Menneskesønnen, som blev kronet med ”herlighed og ære“, efter at han havde ”smagt døden“ for os (Hebr 2,9). Ifølge Hebr 2,10 led ”menneskesønnen“ (se Hebr 2,6) for at ”føre mange sønner til herlighed“, som vil sige, at de troende også kunne blive i stand til at blive ”kronet med herlighed og ære“. Sønnen har nu ført de troende til Zion, det himmelske Jerusalem, gennem den nye pagts fortjeneste (Hebr 12,22-24), hvor de loves et rige, som ikke kan rokkes (Hebr 12,28).

Denne dom er altså gode nyheder for de troende, for det er en dom, der fældes til deres fordel. Den retfærdiggør dem. Det er en dom, som bringer nederlag til deres modstander, dragen, som står bag de frygtelige dyr, der i tidligere tider har forfulgt de troende (Dan 7) og også vil gøre det i fremtiden (Åb 13).

`Til eftertanke. Hvordan hjælper det, vi har studeret i dag, os til at forstå, at Guds dom i de tre englebudskaber er ”gode nyheder“ i vores tid? Åb 14,6-7; sml. 5 Mos 32,36; 1 Krøn 16,33-35.`