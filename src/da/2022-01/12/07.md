---
title:  Til videre studium
date:  18/03/2022
---

”I de tusind år mellem den første og den anden opstandelse finder dommen over de gudløse sted. Apostlen Paulus omtaler dommen som en begivenhed, der skal finde sted efter Kristi andet komme: ‘Fæld derfor ikke dom før tiden, før Herren kommer! Han skal bringe for lyset, hvad der er skjult i mørket, og åbenbare, hvad hjerterne vil’ (1 Kor 4,5). Og Daniel siger, at da den gamle af dage kom, blev ‘retten givet til den Højestes hellige’ (Dan 7,22). Til den tid skal de tjene Gud som konger og præster for Gud. I Åbenbaringen siger Johannes: ‘Og jeg så troner og nogle, der tog sæde på dem; de fik givet domsmagt … De skal være Guds og Kristi præster og være konger med ham i de tusind år’ Åb 20,4.6). På den tid er det, ‘at de hellige skal dømme verden’, som Paulus har forudsagt det (1 Kor 6,2). Sammen med Kristus skal de dømme de gudløse og sammenligne deres gerninger med Bibelens lov. Hver sag skal bedømmes efter de gerninger, de faktisk har gjort. Så udmåles straffen for hver enkelt og indføres ud for deres navne i dødens bog.

Også Satan og hans onde engle vil blive dømt af Kristus og hans folk. Paulus siger: ‘Ved I ikke, at vi skal dømme engle’ (1 Kor 6,3)? Og Judas minder om, ‘at de engle, som ikke tog vare på deres høje hverv, men forlod deres rette bolig, holder han bundet i mørket med evige lænker indtil dommen på den store dag’ (Jud 6)“ (Ellen White, Mod en bedre fremtid, s. 533-534).

**Spørgsmål til drøftelse**:

`1.	Hvad siger de helliges deltagelse i dommen over de onde (1 Kor 6,3) om Guds åbenhed?`

`2.	Læs 2 Mos 32,32; Sl 56,9; Sl 69,29; Sl 139,16; Es 4,3; Dan 12,1; Mal 3,16; Luk 10,20; Åb 13,8; Åb 17,8. Disse tekster omtaler Guds bøger i himlen. Hvad er optegnet i disse bøger? Hvorfor har det betydning, at Gud for eksempel har en optegnelse af vores tårer (Sl 56,9)? Hvis Gud ved alt, hvilken hensigt har sådanne optegnelser eller bøger?`

`3. Hvorfor tror du, det er vigtigt, at Hebræerbrevet afslutter sin fremstilling med en forbindelse til løfterne i Daniel 7? Hvorfor er disse forbindelser vigtige i forhold til Jesu tjeneste i himlen? Hvad lærer Dan 7 om alle jordiske og syndige tings afslutning?`