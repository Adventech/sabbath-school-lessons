---
title:  Tiende og gaver
date:  10/12/2019
---

Nehemias’ reform af tempeltjenesten indbefattede en gennem-førelse af indsamlingen af tiende og gaver.

**Hvad lærer nedenstående tekster om vigtigheden af tiende og gaver, ikke kun i tempeltjenesten dengang, men også i dag?**

`4 Mos 18,21-24`

`Mal 3,10`

`Matt 23,23`

`1 Kor 9,7-14`

`2 Kor 9,6-8`

`Hebr 7,1-2.`

Uden indsamling af tiende og gaver kunne templet ikke fungere. Når tiendebetalingen standsede, faldt tempeltjenesten fra hinanden, og hele tilbedelsessystemet stod i fare for at bryde sammen. Når arbejderne i templet gik bort for at finde andet arbejde, så de kunne give deres familier mad, kunne de ikke samtidigt fokusere på at tage vare på templet. Følgen var, at tilbedelsen af Gud gik tilbage.

”Tiendesystemet er smukt i al sin enkelhed. Dets retfærdighed udtrykkes i dets proportionale krav til både rig og fattig. I forhold til, hvad Gud har givet os at bruge af hans ejendom, skal vi give en tiendedel tilbage til ham.

Når Gud beder om vores tiende (Mal 3,10), appellerer han ikke til vores taknemlighed eller gavmildhed. Selv om taknemlighed bør være en del af alle de måder, vi henvender os til Gud på, giver vi tiende, fordi Gud har befalet det. Tienden tilhører Herren, og han kræver, at vi giver den tilbage til ham.“ (Seventh-day Asventists Believe ... (2. udg.) (Boise, Idaho: Pacific Press Publishing Association, 2005), s. 304).

Ligesom det skete for israelitternes tempel, ville vores kirke falde fra hinanden uden medlemmernes støtte gennem tiende og gaver. Vores kirkes tjenester ville ikke fungere uden mennesker, der er betalt for at bruge kvalitetstid på tjeneste, planlægning og styring af Guds menighed. Kvaliteten af vores tilbedelse ville også blive svækket. Men det vigtigste er, at evangelisme ville forsvinde uden tiende og gaver.

Vi giver vores tiende og gaver, fordi Gud i sit ord har oprettet et sådant system. Der er tider, hvor Gud ikke behøver at forklare, hvorfor han sætter noget i gang. Han forventer, at vi skal have tillid til, at han har styr på det hele. Vi bør finde ud af og vide, hvordan systemet fungerer, men derefter overlade det i Guds hånd.

`Til at tænke over. Hvorfor har tiendebetaling så stor betydning for vores åndelige liv? Hvorfor er det et udtryk for vores tillid til Gud?`