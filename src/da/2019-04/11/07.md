---
title:  Til videre studium
date:  13/12/2019
---

· Ellen White, Vejen til Kristus, ”Glæde i Herren“, s. 128-142.

”Da han havde mindet dem om Guds befalinger og trusler og de frygtelige straffe, som havde ramt Israel i fortiden på grund af denne synd, vågnede deres samvittighed. Der blev iværksat en reformation med det resultat, at de undgik at få Guds vrede at føle og i stedet vandt hans bifald og velsignelse.

Nogle af de mænd, der beklædte hellige embeder, bad om tilladelse til at beholde deres hedenske hustruer, fordi de ikke nænnede at skille sig af med dem; men der blev ikke gjort forskel og taget hensyn til rang eller stilling. De præster og øverster, der nægtede at afbryde forbindelsen med afgudsdyrkerne, mistede øjeblikkeligt deres stilling i Herrens tempel. En af ypperstepræstens sønnesønner havde giftet sig med en datter af den berygtede Sanballat. Han blev ikke blot fjernet fra sin stilling, men øjeblikkelig udelukket fra Israel. Nehemias bad: ‘Husk dem, min Gud, fordi de har gjort præsteskabet og præsternes og levitternes pagt uren!’ (Neh 13,29)“ (Ellen White, Profeter og konger, s. 327).

**Spørgsmål til drøftelse**:

`1.	Tal sammen i klassen om, hvad I synes om det, Nehemias gjorde, som er beskrevet i citatet ovenfor. Hvorfor gjorde han ingen forskel, end ikke for dem, der så ud til virkelig at elske deres hustruer og ikke ønskede at skille sig fra dem? Synes I, at Nehemias var for streng, for ubøjelig, og burde han have gjort undtagelser? Hvorfor eller hvorfor ikke? Hvordan udøver menigheden disciplin med kærlighed og forståelse samtidigt med, at den er konsekvent og ikke sænker Guds standard for sandheden?`

`2.	Selv om vi ved, at der ikke er noget legalistisk ved at holde den syvende dag som sabbat, ligesom der ikke er noget legalistisk ved ikke at begære, stjæle eller lyve, hvordan kan vi passe på, at vi gør sabbatsfejring (eller lydighed mod et hvilket som helst af buddene) til noget, der bliver lovtrældom? Hvorfor er det vigtigt for os altid at have blikket rettet mod Kristi kors og det, han har gjort for os som den største beskyttelse mod lovtrældommens byrde?`

`3.	Hvordan kan vi beskytte os selv mod de farer, der kommer af langsomt, men sikkert at gå på kompromis, ligesom det kompromis, som Nehemias gjorde op med?`