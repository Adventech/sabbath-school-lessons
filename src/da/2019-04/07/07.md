---
title:  Til videre studium
date:  15/11/2019
---

· Ellen White, Vejen til Kristus, ”Bekendelse“, s. 41-46.

I Neh 9,25 talte israelitterne om, hvordan deres forfædre ”svælgede i“ Guds rige, gode gaver. Grundstammen i dette ord er den samme som navnet ”Eden“ i Edens have.

Evangeliet handler om genoprettelse, og hvilket bedre symbol kan vi finde end Eden til at repræsentere, hvad vi til sidst skal genoprettes til? Gud udvalgte Israels folk og bragte dem til oldtidens korsveje for at skabe så klart et billede af Eden, man kan få i en syndig verden. Selv efter landflygtigheden og hjemkomsten var potentialet stadigvæk til stede. ”Ja, Herren trøster Zion, trøster alle hendes ruiner; han gør hendes ørken som Eden, det øde land som Herrens have“ (Es 51,3).

Det er sandt, at folket nød de materielle velsignelser, som Herren havde lovet dem, velsignelser, som, så vidt det var muligt i en syndig verden, mindede om Edens overflod. Og det var i orden. Det var meningen, at de skulle glæde sig over dem. Gud skabte den fysiske verden præcist sådan, at menneskene kunne nyde den, og det gamle Israel, som var velsignet af Gud, nød den også. Deres synd var ikke, at de glædede sig over Guds store godhed, men at de glemte Herren (Ez 23,35), hvis godhed de glædede sig over. Velsignelserne blev et mål i sig selv i stedet for et middel til målet, som var at åbenbare Gud for dem, der boede omkring dem.

**Spørgsmål til drøftelse**:

`1.	Jesus havde sagt: ”Det, som blev sået mellem tidsler, det er ham, der hører ordet, men denne verdens bekymring og rigdommens blændværk kvæler ordet, så det ikke bærer frugt“ (Matt 13,22). Hvad mener han med ”rigdommens blændværk“, og hvilken forbindelse har det til den bekendelsesbøn, som vi studerer i denne uge?`

`2.	Tænk over det, vi tror om skabelsen. Læg mærke til, at i bønnen i Neh 9 talte de næsten med det samme om Herren som skaber og opretholder. Hvad siger det om, hvor grundlæggende dette trospunkt er for vores tro?`

`3.	Hvordan kan vi, når vi erkender vores naturlige syndighed, samtidigt sikre os, at Satan ikke gør os modløse, så vi helt opgiver vores tro?`