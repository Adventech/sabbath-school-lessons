---
title:  Vores tilgivende Gud
date:  09/11/2019
---

> <p>Ugens vers</p>
> ”Den, der vil skjule sine overtrædelser, går det ikke godt, men den, der bekender dem og holder op med dem, finder barmhjertighed“ (Ordsp 28,13).

**Introduktion**

Efter at løvhyttefesten (Sukkot) var overstået, samlede lederne igen folket. De havde netop fejret festen; nu var det tid til at vende tilbage til den ikke afsluttede anger og bekendelsen af deres synder.

Det er rigtigt, at lederne havde bedt dem om at holde op med at sørge og være bedrøvede over deres fejl; men det betyder ikke, at sorg og syndsbekendelse ikke er vigtigt. Efter at de nu havde fejret løvhyttefesten, var det tid til dyb og ægte bekendelse.

Den rækkefølge, hvori begivenhederne fremstilles, betyder ikke nødvendigvis, at det er den rækkefølge, lovpris og bekendelse altid forekommer. Det betyder heller ikke, at det kun er den modsatte rækkefølge, der er den rette. For os er det måske mest naturligt at have anger og bekendelse først og derefter fejring og fest; men måske burde fejringen af Gud i vores liv komme først. Rom 2,4 siger trods alt, at det er ”Guds godhed“, som fører os til omvendelse. Hans godhed burde føre til lovprisning og fest samtidigt med, at den også minder os om, at vi har behov for Guds tilgivelse, renselse og genskabelse.

**Ugens tekster**

- Neh 9,1-3
- Dan 9,4-19
- Neh 9,4-8
- Kol 1,16-17
- Neh 9,9-37; 10,1
- Rom 5,6-8