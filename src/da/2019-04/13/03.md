---
title:  Hvad der var ondt i Herrens øjne
date:  23/12/2019
---

**Læs følgende tekster. Hvad fortæller de os om disse ledere og deres indflydelse på de mennesker, de herskede over?**

`1 Kong 15,26.34`

`2 Kong 13,1-3`

`Joh 11,46-53`

Det er en alvorlig tanke for mange af os, som har en eller anden form for lederstilling, at vores lederskab har mulighed for at lede mennesker åndeligt op eller ned. I alle eksemplerne ovenfor var resultatet ødelæggende negativt.

Vores karakter og overgivelse til Kristus gør en forskel for de mennesker, vi omgås. Åndelige ledere har indflydelse på andre; enten leder de dem til Gud, hvis de selv søger Gud, eller til ondt, hvis de ikke gør det.

I modsætning til nogle af disse ledere, havde Ezra og Nehemias et stærkt forhold til Gud. Omfanget af faste og bøn, som fortælles om dem i deres bøger, overgår langt det, Bibelen fortæller om andre store ledere. Under deres ledelse vandrede folket med Gud, selv om ikke alt var fuldkomment. Deres retning i livet havde fokus på Gud. På den anden side ser vi, at der var nogle, der ikke blev påvirket eller forandret på grund af Ezras og Nehemias’ indflydelse. Det viser, at det kun er vores egen tro, ingen andres, der tæller i vores liv. Betragt fx de mennesker, som havde mulighed for at se Jesus, mens han var her på jorden, høre ham forkynde og til og med opleve eller høre om hans mirakler. Og alligevel afviste de ham. Det er rigtigt, at vi har en rolle at udfylde, uanset hvad vores stilling i livet er, og vi kan være en indflydelse til enten godt eller ondt. Men til syvende og sidst skal hvert enkelt menneske selv stå til ansvar over for Gud.

`Til at tænke over. Tænk over de mennesker, du selv har indflydelse på. Hvordan kan du forbedre din indflydelse?`