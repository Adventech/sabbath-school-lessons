---
title:  Lederes indflydelse
date:  22/12/2019
---

Hele vejen gennem Bibelen kan vi finde eksempler på lederskab, både gode og dårlige og nogle gange en blanding af begge. Dårlige ledere har til tider gjort noget godt, mens gode ledere af og til har gjort noget dårligt. Alle ledere er trods alt mennesker og derfor i stand til at gøre både godt og ondt, rigtigt og forkert. Hvem af os har ikke oplevet den virkelighed i vores eget liv?

Men problemet er, at når man er en leder, udøver man stor indflydelse. Det er slemt nok at have en negativ indflydelse i dit eget hjem eller på din arbejdsplads. Men når du har en lederstilling, enten åndelig, politisk eller begge dele, bliver din indflydelse mange gange større. Uanset, hvad din rolle er, men især, hvis du har en lederrolle, er det derfor afgørende, at du genspejler Bibelens principper.

**Læs følgende tekster. Hvilken slags eksempel på lederskab finder vi i dem? Forklar, hvorfor du mener, at det er enten et godt eller et dårligt eksempel.**

`Rehabeam (1 Kong 12,1-16)`

`Peter (ApG 15,7-11)`

`Josija (2 Kong 23,1-10)`

`Debora (Dom 4,1-16)`

`Akab (1 Kong 21,1-16)`

`Til at tænke over. Hvad kan vi lære af disse få beretninger om, hvad der gør en leder god eller dårlig, og hvordan kan vi bruge det, vi lærer, i vores egen position?`