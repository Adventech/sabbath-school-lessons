---
title:  Til videre studium
date:  27/12/2019
---

· Ellen White, Vejen til Kristus, ”Bønnens privilegium“, s. 102-116.

”Det genopbygningsarbejde og de reformationer, som blev gennemført af de hjemvendte landflygtige under Zerubbabels, Ezras og Nehemias’ ledelse, er et billede på et åndeligt genopbygningsarbejde, som skal udføres i de sidste dage af denne jords historie. Den rest, som var tilbage af Israel dengang, var svag, og den blev udsat for fjendens angreb; men Gud havde besluttet, at disse skulle holde kundskaben om ham og hans lov ved lige på jorden. De værnede om den sande gudsdyrkelse og vågede over hans hellige ord. De havde mange forskellige erfaringer, mens de var beskæftiget med at genopbygge templet og Jerusalems mur, og de mødte hårdnakket modstand. De mænd, der ledede dette arbejde, måtte trække et tungt læs, men deres tro var urokkelig. De var ydmyge, de stolede fast på Gud og var overbevist om, at han ville føre sin sag frem til sejr. Det, der står skrevet om kong Hizkija, passer også på Nehemias. ’Han holdt fast ved Herren og veg ikke fra ham, og han holdt de bud, Herren havde givet Moses. Herren var med ham‘ (2 Kong 18,6-7)“ (Ellen White, Profeter og konger, s. 328-329).

**Spørgsmål til drøftelse**:

`1.	Hvorfor må vi gøre alt, hvad vi kan, for at støtte vores ledere?`

`2.	Hvorfor er det så vanskeligt at være en leder, som tjener? Hvorfor er det så vigtigt for en kristen leder også at være en tjener?`

`3.	Både i begyndelsen og slutningen af bogen, og også ind imellem, beder Nehemias. Både Ezra og Nehemias var mænd, der bad. Tæl, hvor mange gange ordet bøn eller bede/bad omtales i disse to bøger. Disse ledere bad hele tiden. Hvad bør det lære os om vores eget bønneliv?`

`4.	”Han holdt fast ved Herren og veg ikke fra ham, og han holdt de bud, Herren havde givet Moses“ (2 Kong 18,6). Hvordan holder man fast ved Herren? Hvad betyder det? Er der en sammenhæng mellem at holde fast ved Herren og at holde hans bud?`