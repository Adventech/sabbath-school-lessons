---
title:  Aktiviteter og dialog
date:  08/11/2019
---

* 	Læs følgende eksempler fra Det Gamle Testamente på brugen af ordet tora for at få en fornemmelse af ordets brede betydning.
	* 	2 Mosebog 12,49: ”Én og samme lov …“
	* 	Job 22,22: ”Tag mod belæring …“
	* 	Esajas 8,16: ”Jeg forsegler belæringen ...“
	* 	Habakkuk 1,4: ”Derfor er loven lammet, ...“

* 	Læs de tre dele af festen i Nehemias 8,10 sammen igen.
	* 	Hvordan ville festen have været, hvis et af elementerne blev udeladt?
	* 	Tænk også over disse dele i lyset af den sociale situation, der blev fremstillet i Nehemias 5!

* 	Prøv at finde et kort over Jerusalem, som man forestiller sig, at byen så ud så tidligt i dens renoverede historie!
	* 	Find om muligt Vandporten og nogle af de øvrige lokaliteter nævnt i Ezra og Nehemias.
	* 	Undersøg, hvor stor byen har været i areal.

* 	Beretningerne i Mosebøgerne gav sammen med lovsamlingen folket dets ”rødder og identitet“.
	* 	Hvad giver os i dag vores fælles identitet, som en gruppe, som en kirke, som adventister?
	* 	Deler vi en fælles historie, har vi en narrativ? Har vi et fælles værdigrundlag, hvorpå vi bygger vores tro og praksis?
	* 	Drøft, hvad det i så fald er!

* 	Som adventister bekender vi, at vi lever under ”dommens dag“.
	* 	Må/kan man glæde sig på dommens dag?
	* 	Må man spise fede spiser og drikke søde drikke?

I Bibelen er begrebet dom aldrig kun negativt. I vores kultur og med vores sprogbrug tænker vi hurtigt på dom som fordømmelse eller eksekvering af straf. I Bibelen indebærer dom imidlertid også befrielse – og derfor er det naturligt, at dom bringer jubel og glæde som fx i Salme 96,10-13; 98,4-9. De bibelske dommere, efter hvem Dommerbogen er opkaldt, er befriere: de befriede folket fra dets fjender.

I dag bruges ordet tora ofte i specifik betydning om loven, om de skrifter, vi kalder de fem Mosebøger. De udgør sammen med profeterne (neviim) og skrifterne (ketuvim) den hebraiske bibels tre dele, med forbogstaverne fra de tre forkortet til tanak.

**Noter**

``