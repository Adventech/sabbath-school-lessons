---
title:  At læse og høre loven
date:  04/11/2019
---

Ezra bragte loven til forsamlingen for at læse den for dem. Hvad læste han? Kun De Ti Bud igen og igen i over en halv dag? Henvisningen til lovbogen skal forstås som de fem Mosebøger, der også er kendt som den hebraiske tora. Begrebet ”lov“ omfatter derfor kun en del af det, der var indbefattet i oplæsningen. Guds ”undervisning“ er måske en bedre måde at oversætte ordet på. Disse bøger er Guds undervisning, som gør os i stand til at kende den vej, vi skal gå for ikke at gå forkert af målet. Da Ezra læste, hørte folket om deres historie som Guds folk. Det begyndte med Skabelsen og fortsatte helt til tiden med Josva som leder. Gennem beretninger, sange, poesi, velsignelser og love blev de mindet om, hvor vanskeligt det havde været for dem at følge Gud og om hans trofasthed imod dem. Toraen indbefatter ”loven“; men den er meget mere end det. Den indeholder også Guds folks historie, og især viser den Guds ledelse. Den gav altså folket deres rødder og identitet.

**Hvad lærer nedenstående vers os om, hvordan vi skal forholde os til Guds Ord?**

` Neh 8,3`

` 5 Mos 4,1`

` 5 Mos 6,3-4`

` Jos 1,9`

` Sl 1,2`

` Ez 37,4`

` Matt 17,5`

` Ordsp 19,20`

Folket ønskede at høre Guds Ord, og det var sandsynligvis en følge af, at Ezra havde læst og undervist i Guds Ord, lige fra det tidspunkt han kom til Jerusalem 13 år tidligere. Han var fuldt fokuseret på at gøre Guds værk og besluttet på at gøre en forskel. Guds Ord blev virkeligt for folket, mens de blev ved med at høre det fra Ezra. Og som en følge deraf tog de en bevidst beslutning om at høre og lytte, fordi de var interesserede i at høre fra Gud. I denne situation gik de til toraen med ærbødighed og et ønske om at lære.

Når vi fordyber os i Guds Ord, skaber det en dybere længsel efter Gud i vores liv.

`Til at tænke over. Hvilket forhold har du til Guds Ord? Hvis du hævder at tro på det, hvordan kommer det så til udtryk i dit liv? Hvordan forsøger du at adlyde det, Ordet lærer? Hvor meget anderledes ville dit liv være, hvis du ikke adlød Bibelen?`