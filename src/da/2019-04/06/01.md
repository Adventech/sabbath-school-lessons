---
title:  Oplæsningen af Guds Ord
date:  02/11/2019
---

> <p>Ugens vers</p>
> ”De læste tydeligt op af bogen med Guds lov og forklarede meningen, så man kunne forstå det, der blev læst“ (Neh 8,8).

**Introduktion**

Jerusalems mur var færdigbygget. Med indsættelsen af portene havde israelitterne under Nehemias’ ledelse fuldført hovedopgaven. De omkringliggende folkeslag var forundrede og indså, at det var Guds ”vilje, at dette arbejde var udført“ (Neh 6,16). Fjenderne indså, at Israels Gud var virkelig; for på trods af den ufattelige modstand og det had, israelitterne havde mødt, havde de alligevel fuldendt den opgave, de var gået i gang med.

Efter at muren var bygget, udpegede Nehemias sin bror Hanani som statholder og Hananja som borgkommandant i Jerusalem. Begge mænd blev valgt på grund af deres pålidelighed og gudfrygtighed (Neh 7,2), ikke på grund af deres herkomst. Muren stod færdig i måneden elul (den 6. måned; Neh 6,15).

Hvad var den næste opgave? De følgende kapitler i Nehemias’ Bog (Neh 8-10) beskriver en vigtig række begivenheder i måneden tishri, den 7. måned (Neh 8,2). I disse vers kan vi se eksempler på, hvordan Israels børn var fast besluttede på at adlyde Guds Ord, og hvordan de glædede sig over det.

**Ugens tekster**

- Neh 8,1-8
- 5 Mos 31,9-13
- Matt 17,5
- ApG 2,6-38
- Neh 8,9-12
- 3 Mos 23,39-43