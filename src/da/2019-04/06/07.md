---
title:  Til videre studium
date:  08/11/2019
---

· Ellen White, Profeter og konger, ”Undervisning i Herrens lov“, s. 322-324.

”Nu skulle de glæde sig i troen på, at deres synder var blevet tilgivet, og at Gud havde taget dem til nåde …

Det skaber altid varig glæde at søge Herren af et oprigtigt hjerte. Når en synder giver efter for Helligåndens påvirkning, ser han sin egen skyld og besmittelse i modsætning til den store hjertegranskers hellighed. Han føler sig fordømt på grund af sin synd; men han skal ikke fortvivle, for hans benådning er allerede sikret. Han kan glæde sig i bevidstheden om, at hans synder er tilgivet, og at hans himmelske Fader elsker ham. Guds herlighed består netop i, at han tager syndige, angrende mennesker i sin kærlige favn, forbinder deres sår, renser dem for synd og ifører dem frelsens klæder.“ (Ellen White, Profeter og Konger, s. 324).

**Spørgsmål til drøftelse**:

`1.	Hvad er betingelserne for, at du kan opleve, at ”glæde i Herren“ (Neh 8,10) er din styrke? Er der noget, vi skal gøre, for at erfare Guds styrke og hans tilgivelse i vores liv?`

`2.	Hvordan finder vi den rette balance mellem sorg over vores synd og glæde i Herren? Er det ikke to modsætninger? Hvordan giver loven og evangeliet sammen svaret (se Rom 3,19-24).`

`3.	Læs Neh 8,10, hvor Nehemias siger til folket: ”Gå hen og spis fede retter og drik sød vin, og send noget af det til dem, der ikke har noget, for denne dag er hellig for Herren. Vær ikke bedrøvede, for glæde i Herren er jeres styrke!“ Spis fede retter og drik sød vin, og send noget af det til dem, der ikke har noget, fordi denne dag er hellig for Herren? Hvad siger dette om, hvordan vi kan vise vores glæde i Herren? Hvad betyder det i denne sammenhæng, at dagen er ”hellig“?`