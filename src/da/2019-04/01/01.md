---
title:  Historisk baggrund for Ezras Bog
date:  28/09/2019
---

> <p>Ugens vers</p>
> ”Dette siger perserkongen Kyros: Herren, himlens Gud, har givet mig alle jordens kongeriger, og han har pålagt mig at bygge ham et hus i Jerusalem i Juda.“ (Ezra 1,2).

**Introduktion**

I Jeremias’ skrifter havde Gud lovet, at hans folk skulle vende hjem efter 70 år i babylonisk fangenskab. Kong Kyros var Guds redskab til, at dette skulle ske. Salvet af Gud (Es 45,1) udsendte Kyros en bekendtgørelse omkring år 538 f Kr., som gav Guds folk frihed til at vende tilbage til deres land og til at genopbygge templet.

Det var Gud, ikke Kyros, som sagde om Jerusalem: ”Du skal genopbygges, og templet skal grundlægges“ (Es 44,28). Det var Gud, der garanterede, at Jerusalem skulle genopbygges, og han rørte ved Kyros’ hjerte, så han gav tilladelse til at bygge templet.

Det er altid opmuntrende at se Guds folk reagere positivt på Guds handlinger. ”Overhovederne for Judas og Benjamins fædrenehuse brød nu op tillige med præsterne og levitterne, alle, hvis ånd Gud havde vakt til at drage op og bygge Herrens tempel i Jerusalem“ (Ezra 1,5).

Vi ser her et eksempel på mennesker, der reagerede positivt på Guds store og underfulde gerninger. Vores bedste handlinger kommer, når vi indser, hvem Gud er, og hvad han har gjort, og når vi erfarer, hvor kærligt han griber ind på sit folks vegne.

**Ugens tekster**

- Jer 25,11-12
- Dan 9,1-2
- Ezra 4,1-7
- Es 55,8-9
- Ezra 7,1-28