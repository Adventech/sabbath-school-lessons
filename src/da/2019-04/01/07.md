---
title:  Til videre studium
date:  04/10/2019
---

· Ellen White, Profeter og konger, ”Ezra, den skriftlærde“, s. 296-300.

Tænk over Ezras flittige arbejde: ”Ezra blev Guds talerør og oplærte sine medarbejdere i de principper, som danner grundlaget for Himmelens regering. Resten af sit liv var han hovedsagelig lærer, og han øvede sin lærergerning, både ved den medo-persiske konges hof og i Jerusalem. Hans arbejdsevne voksede, efterhånden som han underviste andre i de sandheder, son han tilegnede sig. Han blev en gudfrygtig og nidkær mand, og Herren benyttede ham for at vise verden, hvorledes Bibelens sandhed kan forædle dagliglivet.“ (Ellen White, Profeter og konger, s. 297).

”I det reformarbejde, der skal udføres i dag, er der brug for mænd, der ligesom Ezra og Nehemias nægter at pynte på eller undskylde synden, og ikke er bange for at forsvare Guds ære. De, der bærer dette tunge ansvar, vil ikke tie, når der begås uret, og de vil heller ikke søge at dække over synden med en kappe af falsk barmhjertighed. De glemmer ikke, at der ikke er personsanseelse hos Gud, og at strenghed over for de få kan betyde barmhjertighed over for de mange. De husker også på, at Kristi ånd altid bør kendetegne det menneske, der revser synden.“ (Ibid., s. 327-328).

**Spørgsmål til drøftelse**:

`1.	Det er rigtigt, at vi har mange vidunderlige løfter fra Gud. Men samtidigt må vi huske, at Gud ikke tvinger sig ind på nogen. Hvilke valg kan vi komme til at foretage, som kan forhindre, at Guds løfter kan gå i opfyldelse i vores liv?`

`2.	Læs Daniels bøn i Dan 9,1-23. Hvilke principper ser vi heri, som kan anvendes på en personlig måde i vores egen erfaring? Hvad gjorde Daniel, hvordan var hans holdning, og hvad bad han om? Hvad ser du ellers i hans bøn, som kunne lære os noget i dag?`

`3.	I torsdagsafsnittet læste vi fra Ellen White om Guds Ords centrale rolle i Ezras arbejde, og hvor flittigt han arbejdede på at sprede det blandt folket. Hvad er Guds Ords rolle i vores personlige liv og i menigheden i dag?`