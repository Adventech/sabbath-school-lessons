---
title:  Aktiviteter og dialog
date:  04/10/2019
---

* 	Nogle få ideer til studiet og samværet dette kvartal, afhængig af klassens eller menighedens størrelse.
	* 	Lav en liste over spørgsmål til de bibeltekster I møder i Ezra og Nehemias og forbered én eller flere sabbatter, hvor I kan tage tid til at finde svarene. Hvis I har brug for assistance, få én eller flere i klassen til at gå i dybden eller henvend jer til personer med særlig ekspertise.

·	Det kan være ord eller udtryk, historiske forhold, teologiske emner m.m.
	* 	Få og bevar et historisk og geografisk overblik.

·	Lav eller få en person til at lave/kopiere et relevant kort over Det Mellemste Østen, hvor man kan se, hvor begivenhederne i disse bøger udspiller sig.

·	Lav et skema, hvor de vigtigste historiske begivenheder fra perioden er indsat i kronologisk orden.

* 	Samvær og fællesskab er godt. At spise sammen er også godt. Arranger evt. en fællesspisning for klasse og/eller menighed.

•	Notér undervejs i studiet personlige lærdomme.
	* 	Hvad siger teksten af betydning for dit daglige kristenliv? Ved kvartalets afslutning kan I da se, hvad I har skrevet, sammenligne med hinanden og drøfte disse punkter sammen.

* 	Få et overblik over persongalleriet. Hvilke personer dukker op i disse bøger?
	* 	Hvem var Ezra, Nehemias, Josva, Zerubbabel osv.?

* 	Både Daniel og Ezra er eksempler på mennesker, der havde fået en meget høj uddannelse på hedenske institutioner. Drøft principperne for sand uddannelse.
	* 	Skal vi være på vagt over for alt akademisk? Mere end for alt ikke-akademisk?
	* 	Er det forkert at læse på verdslige institutioner? Hvad kan være fordele? Hvad er risikoen?

·	Er det kun risikabelt, hvis læreren ikke er kristen/adventist?
	* 	Er det farligt for os, hvis vi lukker os inde med en ”ghetto-mentalitet“ og afviser at lytte eller kende til andres argumenter og livssyn?

·	Hvordan kan vi møde verden, hvis vi ikke kender den?
	* 	Hvad skal/kan jeg gøre for at bevare min tro under forhold, der minder om dem, Daniel og Ezra måtte have mødt?

**Noter**

``