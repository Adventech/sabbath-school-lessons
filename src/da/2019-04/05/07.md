---
title:  Til videre studium
date:  01/11/2019
---

· Ellen White, Profeter og konger, ”Nehemias hjælper de fattige“, s. 314-317.

”Nehemias blev fyldt af harme, da han hørte om denne grusomme undertrykkelse. Han siger: ‘Da jeg hørte deres klager og det, de sagde, blev jeg meget vred.’ Han var klar over, at det var nødvendigt at forsvare retten med hård hånd, hvis han skulle komme dette onde til livs. Med sin karakteristiske energi og beslutsomhed gik han i gang med at hjælpe sine brødre“ (Ellen White, Profeter og konger, s. 315).

”Jesus påpegede videre et princip, der ville gøre edsaflæggelse unødvendig. Han lærer, at den nøjagtige sandhed bør være en lov i al tale. ‘I jeres tale skal et ja være et ja og et nej være et nej. Hvad der er ud over det, er af det onde.’

Disse ord fordømmer alle de intetsigende udtryk og fyldord, som grænser til blasfemi. De fordømmer de falske komplimenter, den omgåelse af sandheden, de smigrende fraser, de overdrivelser, de i handel urigtige fremstillinger, som er almindelige blandt mennesker socialt og forretningsmæssigt. De lærer, at den, der søger at give sig ud for at være noget, vedkommende ikke er, eller hvis ord ikke giver udtryk for, hvad han af hjertet virkelig mener, kan ikke kaldes sandfærdige“ (Ellen White, Med Mesteren på bjerget, s. 72).

**Spørgsmål til drøftelse**:

`1.	Hvilken indflydelse har selviskhed på de medmenneskelige problemer, der kan opstå i forbindelse med økonomi og vores forhold til andre?`

`2.	Hvordan kan Guds folk undgå griskhed? Hvad er Guds løsning på dette problem? Studer følgende tekster: Es 58,3-12; Mika 6,6-8.`

`3.	Tænk grundigere over talens gave og magten i vores ord. Hvad betyder Joh 1,1-2, når det omtaler Jesus som ”Ordet“? Hvordan kan det hjælpe os til at forstå betydningen af ord, og hvad de betyder?`

`4.	Det er forbløffende, at Jesus for flere tusind år siden sagde, at vi altid ville have de fattige iblandt os. Vi formanes også til at hjælpe dem, der er i nød. Hvordan passer disse to begreber sammen, og hvordan motiverer de os som kristne til at arbejde for dem, der har det dårligt?`