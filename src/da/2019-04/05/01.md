---
title:  Overtrædelse af lovens ånd
date:  26/10/2019
---

> <p>Ugens vers</p>
> ”Giv dem straks deres marker, vingårde, olivenlunde og huse tilbage, og eftergiv dem de lån, I har givet dem i penge, korn, vin og olie!“ (Neh 5,11).

**Introduktion**

Også i dag kæmper vi mennesker med spørgsmålet om rigdom og fattigdom, skellet mellem de rige og de fattige, og hvad der kan gøres ved det. Jesus sagde: ”De fattige har I jo altid hos jer“ (Matt 26,11); men det er ikke nogen undskyldning for ikke at gøre noget for at hjælpe dem. Tvært imod. Skriften formaner os til at gøre, hvad vi kan, for at hjælpe. Og hvis vi ikke gør det, kan vi nok egentlig ikke kalde os selv kristne.

Det er fascinerende, at midt i de hjemvendte landflygtiges prøvelser og vanskeligheder, mens de genopbyggede Jerusalem, finder vi også denne problemstilling. Og der var ikke kun tale om fattigdom og de fattige, men om det langt mere alvorlige problem, at de rige undertrykkede de fattige. Det var et problem før landflygtigheden, og det genopstår nu, hvor de igen er tilbage i deres eget land.

I denne uge skal vi se, hvordan dette ældgamle problem viste sig på Nehemias’ tid, og hvad Nehemias gjorde for at løse problemet. Vi skal se, at det, der gjorde denne undertrykkelse endnu værre var, at den så og sige foregik inden for ”lovens bogstav“. Det er et mægtigt eksempel på, hvor forsigtige vi må være, så vi ikke lader regler og normer blive et mål i sig selv fremfor et middel til at nå målet, som er at genspejle Jesu karakter.

**Ugens tekster**

- Neh 5,1-5
- 2 Mos 21,2-7
- Mika 6,8
- Neh 5,7-12
- 5 Mos 23,21-23
- Neh 5,14-19