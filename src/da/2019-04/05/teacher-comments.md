---
title:  Aktiviteter og dialog
date:  01/11/2019
---

* 	Find fem eksempler fra Skriften, hvor undertrykkelse og udnyttelse af fattige og svage fordømmes.
	* 	Inkluder både Moseloven (jf. 3. kvartals lektier) og profeterne.

* 	Læs Nehemias 5 igennem og notér, hvor Gud direkte omtales i kapitlet.
	* 	To af teksterne taler om betydningen af at ”frygte Gud“. Hvad er i disse tekster følgen af at frygte ham?
	* 	Hvorfor priste folket Herren?
	* 	Synes du, at Nehemias er legalistisk eller selvisk i sin bøn i 5,19?

* 	Find, evt. ved hjælp af en ordbog og/eller leksikon, eksempler på ”ordets“ betydning i Bibelens kultur.

* 	Tænk over din egen tilværelse og din bekendelse til Kristus.
	* 	Hvordan er sammenhængen mellem din bekendelse og din livsførelse?
	* 	Hvad kan du gøre for at skabe mere overensstemmelse imellem dine ord og dine handlinger?

* 	Prøv om du kan finde situationer fra nutidens mediebegivenheder, der svarer til situationen i Juda med udnyttelse af de svage i samfundet.

* 	Skal vi hjælpe alle fattige? Eller skal der sættes kriterier?
	* 	Hvis der er kriterier, hvori består de? Skal vi kun hjælpe de fattige, som er kristne, evt. adventister?
	* 	Når profeterne talte imod undertrykkelse og udnyttelse af de svage i samfundet, skelnede de så mellem de ”gode“ og de ”dårlige“ fattige?

* 	Jesus kaldes for ”Ordet“ (Joh 1,1-3).
	* 	Hvorfor kaldes han ikke for Guds ”handling“?
	* 	Hvordan betragter vi mennesker, der er fulde af ord, men hvis handlinger ikke matcher ordene?

**Noter**

``