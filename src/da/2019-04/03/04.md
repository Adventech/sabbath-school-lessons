---
title:  70 uger 2300 aftener og morgener
date:  15/10/2019
---

Ordet ”fastsat“, som vi finder i Dan 9,24 ”Halvfjerds uger er fastsat“, betyder bogstaveligt ”skåret af“. Ordet, som oversættes med ”fastsat“, er ikke benyttet andre steder i Biblen; men det findes i anden jødisk litteratur, og det betegner noget, der er ”skåret af“ fra noget længere. Daniel 8 giver profetien om de 2300 aftener og morgener, hvis begyndelsestidspunkt ikke gives i kapitel 8. Det er derfor logisk, at når det næste kapitel (Dan 9) taler om 490 år som ”fastsat“ eller ”skåret af“, kan det kun være ”skåret af“ perioden på de 2300 profetiske år, som blev omtalt i det foregående kapitel. Hvad skulle denne periode ellers være ”skåret af“ fra, end en anden og længere tidsprofeti?

`Læs Dan 8 især v. 14.26-27. Hvori bestod den del af synet, som ikke blev forklaret?`

Der er mange grunde til, at profetierne om de 70 uger i Dan 9,24-27 og om de 2300 aftener og morgener i Dan 8,14 hører sammen. (1) begge to er tidsprofetier; (2) de specifikke udtryk ”syn“ og ”forstod/forstår“ (se Dan 8,26-27 og 9,23); (3) forklaringen på begge disse profetier blev givet af Gabriel (se Dan 8,16 og 9,21); (4) den eneste del af synet i Dan 8, som ikke blev forklaret, var synet om de 2300 aftener og morgener i Dan 8,14; (5) Dan 8 indeholder synet og dernæst en delvis forklaring af det, mens Dan 9 kun indeholder forklaringen, i dette tilfælde forklaringen af den eneste del af Dan 8, som ikke blev forklaret, nemlig profetien om de 2300 dage i Dan 8,14, der også var den eneste del af synet, som Daniel ikke forstod (se Dan 8,27).

De oplysninger, vi får i Ezras Bog, udfylder de manglende dele af de profetiske forudsigelser i Daniels Bog, nemlig hvornår vi skal begynde den historiske beregning af den profetiske tid omkring afgørende sider ved Kristi tjeneste og gerning for os.

<img style="max-width:100%" src="https://sabbath-school-stage.adventech.io/api/v1/da/quarterlies/2019-04/lessons/03/days/prophecy.png" />