---
title:  Guds kald
date:  12/10/2019
---

> <p>Ugens vers</p>
> ”Lovet være Herren, vore fædres Gud, som gav kongen den tanke at smykke Herrens hus i Jerusalem“ (Ezra 7,27).

**Introduktion**

Kalder Gud mennesker til at udføre bestemte opgaver? Er der kriterier, der gør en person bedre kvalificeret end andre til en bestemt opgave? Har Gud andre kriterier, end mennesker har? De fleste af os ville nok sige ja, især til de to sidste spørgsmål. Til tider forbereder Gud os gennem uddannelse eller erfaringer til en speciel opgave. Til andre tider vælger han os ganske enkelt til at tjene ham, fordi vi er villige og ydmyge. Men det er ikke altid let at vide, hvad Guds kald til os er. Bibelen er fuld af beretninger om mennesker, som Gud valgte til en bestemt opgave.

Ezra og Nehemias blev kaldt af Gud til en helt bestemt opgave, nemlig at genopbygge det, der lå i ruiner. Men genopbyggelse indbefattede i dette tilfælde flere forskellige opgaver. De skulle føre Israels folk tilbage til Jerusalem og genopbygge templet og byen. Samtidigt skulle de lære folket om Gud og frem for alt vejlede dem, så de atter fik et engageret forhold til ham. Her kan vi se et kald fra Gud af meget stor betydning.

**Ugens tekster**

- Ezra 7,10
- Neh 1,1-11
- Dan 9,24-27
- Dan 8
- Rom 8,28-29
- Rom 9
- 2 Mos 3-4