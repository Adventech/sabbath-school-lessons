---
title:  Til videre studium
date:  18/10/2019
---

· Ellen White, Profeter og konger, s. 340 om profetien om de 70 uger og dens historiske opfyldelse.

”Tiden for Kristi komme, hans salvelse ved Helligånden, hans død og evangeliets udbredelse til hedningerne var tydeligt udpeget. Det var det jødiske folks privilegium at forstå disse profetier og at erkende deres opfyldelse gennem Jesu mission. Kristus indprentede sine disciple, hvor betydningsfuldt det var at studere profetierne. Idet han henviste til den profeti, som Daniel havde modtaget med hensyn til deres tid, sagde han: ‘Den, der læser dette, skal mærke sig det!’ Matt 24,15. Efter sin opstandelse udlagde han for sine disciple, hvad der hos ‘alle profeterne … stod om ham’ Luk 24,27. ‘Kristi Ånd i dem … vidnede om Kristi lidelser og den herlighed, der skulle følge’ 1 Pet 1,11)“ (Ellen White, Jesu liv, s. 158).

**Spørgsmål til drøftelse**:

`1.	Tænk nøjere over tanken om, at Gud kalder dig til at gøre noget, du elsker at gøre. Tænk over, hvilke principper du bør følge for at vide, at du gør Guds vilje, ikke kun når det gælder noget, du synes om at gøre, men generelt.`

`2.	Læs beretningen om Jonas. Hvordan han reagerede på Guds kald. Hvad kan vi lære af hans erfaring? Sammenlign det Jonas gjorde, med det Paulus gjorde, da han blev kaldt af Gud (se ApG 9,1-20). Hvad var den store forskel?`

`3.	”Beretningen om Judas tegner et billede af den sørgelige afslutning på et liv, der kunne have været til Guds ære. Hvis Judas var død før sin sidste rejse til Jerusalem, ville han være blevet betragtet som et menneske, der var værdig til at have sin plads blandt de tolv, og som én, der ville blive dybt savnet“ (Ellen White, Jesu liv, s. 519). Tænk over beretningen om Judas. Havde Gud forud bestemt, at det skulle gå ham, som det gik? Hvilken rolle har vores valg? Har vi frihed til at vælge?`