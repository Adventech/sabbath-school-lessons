---
title:  Aktiviteter og dialog
date:  18/10/2019
---

* 	Tænk over det at være kaldet.
	* 	Har du nogensinde følt et kald fra Gud?
	* 	Hvordan kan du vide, om det, du har lyst til, er fra Gud? Hvordan vil du finde ud af det?
	* 	Skal du acceptere eller godkende hver gang, nogen fortæller, at de har et kald fra Gud? Hvilke kriterier skal vi sætte?

* 	Hvem har Gud bestemt til frelse?
	* 	Alle? En forud fastsat gruppe? De mennesker, der reagerer på Guds invitation i tro og tillid? Eller …?
	* 	Har Gud forud bestemt nogle mennesker til fortabelse?

* 	Den nøje forbindelse mellem Daniel 8 og Daniel 9 er af stor betydning for forståelsen af profetierne i disse kapitler. Lektien fremhæver én af forbindelserne mellem de to kapitler, nemlig betydningen af det ord, der på dansk er oversat med ”fastsat“ i Dan 9,24 og kan have betydningen ”afskåret“.

* 	Der findes mange andre træk, som binder disse to kapitler sammen. Gabriel har forklaret alle dele af synet i kapitel 8 til Daniel, undtaget tidsperioden. Han kommer nu på Daniels anmodning tilbage for at forklare, hvad der mangler at blive forklaret.

Få evt. en person til at studere disse to kapitler i brevskolens kursus om Daniels Bog og uddybe forbindelsen mellem Daniel 8 og 9 for klassen.

* 	Vil du godtage, hvis andre er kritiske over for dig, hvis du påstår, at du har et kald fra Gud?

* 	Har de retten til at stille spørgsmål, undersøge og tjekke, om du har ret? Eller har de bare at lytte?

* 	Den nye danske oversættelse skriver Dareios i stedet for Darius. Det skyldes, at man har valgt den græske frem for den latinske stavemåde. Havde man fulgt den hebraiske, havde man skrevet Darjawesh.

**Noter**

``