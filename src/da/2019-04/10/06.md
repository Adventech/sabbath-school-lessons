---
title:  Præsterne og levitternes del i gudstjenesten
date:  05/12/2019
---

`Læs Neh 12,44-47. Hvorfor glædede Juda sig ”over præsterne og levitterne, som forrettede tjeneste“? Hvorfor var de vigtige?`

`Læs Hebr 9,1-11. Hvad symboliserede det arbejde, som præsterne (som var levitter) udførte?`

”Kristi forbøn for mennesker i den himmelske helligdom har lige så stor betydning for frelsesplanen som hans død på korset. Ved sin død påbegyndte han den gerning, som han efter sin opstandelse steg op for at fuldende i himlen. I troen må vi gå ind bag forhænget, ‘hvor Jesus gik ind som en forløber for os’ (Hebr 6,20)“ (Ellen White, Mod en bedre fremtid, s. 393).

Igen må vi huske, at selv om menneskene den gang ikke havde det samme lys, som vi har i dag, forstod de nok til at vide, hvorfor det arbejde, som levitterne som de eneste udførte i templet, var så vigtigt. De glædede sig over, at Guds gerning blev udført gennem dem.

Folket havde tilbragt tid med at læse Guds ord, bede, tilbede og på ny indvie sig til ham. Midt i alt dette indså de, at tjenesten i templet var blevet forsømt og havde brug for at blive genoprettet. Da dette var sket, glædede folket sig over det vigtige arbejde, som levitterne skulle udføre på folkets vegne. Gud gjorde det klart for folket, at tjenesterne i templet var en del af hans plan for tilbedelse.

Desværre bliver præster, de som underviser i Guds ord, og musikere ofte taget for givet. Selv på Nehemias’ tid var støtten til levitterne nogle gange stærk, andre gange meget svag. Mange gange var levitterne nødt til at gå tilbage til andet arbejde for at sørge for deres familier, fordi folket holdt op med at give tiende og gaver.

Uden tiende og gaver vil der ikke være nogen organiseret verdensomspændende kirke. Hvis vi ønsker, at vores arbejde skal fortsætte, må vi være besluttet på at støtte vores arbejdere både med vores penge og vores ord. Menigheden vil aldrig være fuldkommen; men det bør ikke få os til at holde op med at støtte den med vores gaver, så Guds værk kan fortsætte over alt i verden.