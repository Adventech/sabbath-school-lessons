---
title:  Til videre studium
date:  06/12/2019
---

· Ellen White, Vejen til Kristus, ”At vokse i Kristus“, s. 73-83.

”Kristi kors vil være indeholdt i de frelstes viden og sang i al evighed. I den herliggjorte Kristus vil de se den korsfæstede Kristus. Aldrig skal det glemmes, at han, hvis kraft skabte og opretholdt de utallige verdener i rummets umådelige rige, Guds elskede søn, himlens Majestæt, han, som keruber og skinnende serafer tilbad af hele deres hjerte, ydmygede sig for at løfte det faldne menneske op; at han bar syndens skyld og skam og oplevede, at Faderen skjulte sit ansigt for ham, indtil en fortabt verdens elendighed fik hans hjerte til at briste og slukkede hans liv på Golgatas kors. Det vil altid vække universets undren og tilbedelse, at alverdens skaber skulle lægge sin herlighed bort og ydmyge sig af kærlighed til mennesket.

Når de frelste fra alle nationer betragter deres frelser og ser Faderens evige herlighed stråle fra hans ansigt; når de ser hans trone, som er fra evighed til evighed, og ved, at hans rige aldrig får ende, bryder de ud i jubelsang: ‘Værdigt, værdigt er Lammet, det slagtede, som har genløst os til Gud med sit eget dyrebare blod!’“ (Ellen White, Mod en bedre fremtid, s. 526).

**Spørgsmål til drøftelse**:

`1.	Tal sammen i klassen om at finde den rette balance mellem ærefrygt og glæde i vores tilbedelse. Tal også om, hvorvidt ærefrygt og glæde er modsætninger?`

`2.	Israelitterne satte Jerusalems mur under Guds beskyttelse gennem indvielsesceremonien. På den måde erkendte de, at muren var nytteløs, hvis Gud ikke forsvarede den. Salomo udtrykte ”Hvis ikke Herren bygger huset, arbejder bygmestrene forgæves. Hvis ikke Herren våger over byen, våger vægteren forgæves“ (Sl 127,1). Hvad bør det fortælle os om det, vi udfører for Gud?`

`3.	Hvilken rolle spiller musik i din menigheds gudstjenesteoplevelse?`

`4.	Bibelen er tydelig: Jesus er vores ypperstepræst i den himmelske helligdom. Hvad gør han egentlig for os der? Hvad kan præsternes opgaver i det jordiske tempel lære os om, hvad Jesus gør for os i den himmelske helligdom?`