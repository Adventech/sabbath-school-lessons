---
title:  Tilbedelse af Herren
date:  30/11/2019
---

> <p>Ugens vers</p>
> ”De stemte i med lovprisning og tak til Herren: ‘Han er god, hans trofasthed mod Israel varer til evig tid!’ Og hele folket brød ud i høje jubelråb og lovpriste Herren, fordi grunden var lagt til Herrens tempel“ (Ezra 3,11 ).

**Introduktion**

Denne uges bibelvers giver os indsigt i, hvordan israelitterne tilbad Gud, og hvordan deres tak til Gud strømmede over i lovprisning af ham. I 515 f.Kr. fejrede de indvielsen af det nye tempel (Ezra 6,15-18), og ca. 60 år senere fejrede de indvielsen af Jerusalems færdigbyggede mure (Neh 6,15-7,3; 12,27-13,31).

Efter slægtstavlerne i Neh 11 og 12 går forfatteren videre til folkets fejring af indvielsen af bymuren. Det var almindeligt for folket at foretage sådanne indvielser til Gud: af templet, af bymuren og til og med af huse og offentlige bygninger. En indvielse blev nøje forberedt og indbefattede sang, musik, fest, ofringer, lovprisning, glæde og en renselse af folket. David indførte skikken med at bringe ofre i forbindelse med en indvielse, og Israels ledere fulgte denne skik lige fra Salomo, da han førte arken ind i templet (1 Kong 8,5).

I denne uge skal vi se på, hvordan de tilbad Herren på denne tid og opdage ting, som vi kan anvende i dag, når vi tilbeder den samme Herre.

**Ugens tekster**

- Neh 12,27-47
- 1 Krøn 25,6-8
- 1 Joh 1,7-9
- Joh 1,29.36
- 1 Kor 5,7
- Hebr 9,1-11