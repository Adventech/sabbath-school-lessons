---
title:  Til videre studium
date:  22/11/2019
---

· Ellen White, Vejen til Kristus, ”Overgivelse“, s. 47-53.

”Tjenesten i den jordiske helligdom bestod af to afdelinger; præsterne gjorde dagligt tjeneste i det hellige, mens ypperstepræsten én gang om året udførte en særlig forsoningstjeneste i det allerhelligste for at rense helligdommen. Dag for dag førte den angrende synder sit offer hen til tabernaklets dør, lagde sin hånd på offerdyrets hoved, bekendte sine synder og overførte dem billedligt fra sig selv til det uskyldige dyr. Derefter blev dyret slagtet. Hebræerbrevets forfatter siger: ‘Der finder ingen tilgivelse sted, uden at der udgydes blod.’ ‘For kødets liv er i blodet’ (3 Mos 17,11). Overtrædelse af Guds lov krævede synderens liv. Blodet, der repræsenterede synderens forspildte liv, blev af præsten båret ind i helligdommen og stænket foran det forhæng, bag hvilket arken, der indeholdt den lov, som synderen havde overtrådt, befandt sig. Ved denne ceremoni blev synden billedligt overført til helligdommen ved hjælp af blodet. I nogle tilfælde blev blodet ikke bragt ind i det Hellige; men kødet skulle da spises af præsten, sådan som Moses havde befalet Arons sønner, da han sagde: ‘Det har han givet jer, for at I skal tage menighedens skyld bort’ (3 Mos 10,17). Begge disse ceremonier symboliserede syndens overførelse fra den angrende til helligdommen“ (Ellen White, Mod en bedre fremtid, s. 337).

**Spørgsmål til drøftelse**:

`1.	Tænk over de løfter, du har givet, men har brudt på trods af, hvor alvorligt og oprigtigt du havde til hensigt at holde dem. Hvad har du lært af disse erfaringer, som måske kan hjælpe dig til ikke igen at gøre noget tilsvarende?`

`2.	En pagt er et retsligt oprettet forhold. Vi har brudt dette forhold til Gud, men han er altid trofast over for sin del af aftalen, også når vi ikke holder vores del af den. Hvordan kan denne forståelse af Guds godhed og trofasthed drage mennesker nærmere til Gud og hjælpe os til at leve, som vi burde?`

`3.	Tænk over, hvor mange gange du har svigtet Gud og brudt løfter, som vi har fået under ”den nye pagt“ (se Luk 22,20; Hebr 8,13; 9,15). Hvorfor er det så vigtigt at forstå frelsesplanen og det løfte om tilgivelse, som vi har på grund af Jesu offer og hans blod, som beseglede den nye pagt for os?`