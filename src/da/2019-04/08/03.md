---
title:  Pagter ned igennem historien
date:  18/11/2019
---

Efter syndfloden begyndte Gud forfra; denne gang med Noa og de mennesker, der kom efter ham. Også med dem ønskede Gud et personligt forhold, og centralt i dette forhold var tanken om en pagt. Bibelen nævner syv væsentlige pagter, som Gud indgik med mennesker:

1. pagt		Adam (1 Mos 1-3)
2. pagt		Noa (1 Mos 6-9)
3. pagt		Abraham (1 Mos 12-1-3)
4. pagt		Moses og Israels folk (kendt som pagten på Sinaj 	eller den mosaiske pagt; 2 Mos 19-24)
5. pagt		Pinehas (4 Mos 25,10-13)
6. pagt		David (2 Sam 7,5-16)
7. pagt		Den nye pagt (Jer 31,31-34)

**Læs teksterne herunder. Hvad menes der med ”den evige pagt“?**

`1 Mos 9,16`

`1 Mos 17,7`

`Es 55,3`

`Hebr 13,20`

Bibelen bruger udtrykket ”evig pagt“ 16 gange. Tretten gange bruges udtrykket specifikt om pagten med Abraham, med Israel på Sinaj, og med David. Selv om alle de pagter, der nævnes ovenover, var enestående, havde de alle noget af ”den evige pagt“ i sig. Ligesom det evige evangelium første gang nævnes i 1 Mos 3,15 og derefter bliver mere og mere åbenbaret ned igennem Bibelen, gælder det for den evige pagt. Hver ny pagt har til hensigt at forklare og uddybe vores forståelse af kærlighedens evige pagt, som åbenbares allertydeligst i frelsesplanen. Den gamle og den nye pagt, som de ofte kaldes, indeholder de samme komponenter.

1.	Helligelse: ”Jeg lægger min lov i deres indre og skriver den i deres hjerte“ (Jer 31,33; sml. med Hebr 8,10).
2.	Forsoning: ”Jeg vil være deres Gud, og de skal være mit folk“ (Jer 31,33; Hebr 8,10).
3.	Mission: ”Ingen skal længere belære sin landsmand og sin broder og sige: ‘Kend Herren!’ For alle kender mig, fra den mindste til den største“ (Jer 31,34; Hebr 8,11).
4.	Retfærdiggørelse: ”Jeg tilgiver deres skyld og husker ikke længere på deres synd“ (Jer 31,34; Hebr 8,12).