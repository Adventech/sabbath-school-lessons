---
title:  Gud og pagten
date:  16/11/2019
---

> <p>Ugens vers</p>
> ”På grund af alt dette indgår vi skriftligt en overenskomst. Den forseglede skrivelse var underskrevet af vores stormænd, levitter og præster … Vi vil ikke svigte vor Guds hus“ (Neh 10,1.40 ).

**Introduktion**

Hvad mener Bibelen, når den taler om pagten? Den nemme forklaring på denne type bibelske pagt er, at det er den lovmæssige oprettelse af et forhold mellem Gud og hans folk. Gud siger: ”I er mit folk og jeg er jeres Gud.“ Ud over dette kan vi finde skriftlige pagter blandt andre folk i oldtidens verden. De var ofte mellem ledere og de vasaler, der var dem underlagt.

Disse pagter blev oprettet, fordi de var gavnlige for begge parter. Lederen ville sørge for folket, og folket ville betale skat. Men pagten med Gud var anderledes. Gud fik egentlig ikke noget ud af den; men alligevel lovede han at overholde den, selv når folket ikke gjorde det. De velsignelser og forbandelser, som var knyttet til pagten, gjorde det muligt for israelitterne at blive klar over, at når det begyndte at gå dårligt for dem, skyldtes det, at de havde brudt pagten.

I denne uge skal vi studere den pagt med Gud, som israelitterne fornyede i Neh 10. Vi skal også mere generelt drøfte historien omkring pagterne i Bibelen og deres betydning.

**Ugens tekster**

- Neh 10,1-30
- 1 Mos 4,8-19
- Hebr 13,20
- Jos 24
- Neh 10,31-40;
- Hebr 8,1-7