---
title:  Til videre studium
date:  25/10/2019
---

· Ellen White, Profeter og konger, ”Bygningsmændene på muren“, ”Nehemias hjælper de fattige“ og ”Hedningernes sammensværgelse“, s. 309-321.

”De mennesker, som arbejder for Gud i vore dage, vil møde modstand og skuffelser af samme art som håndværkerne på Nehemias’ tid. Denne modstand vil dels komme fra åbenlyse fjender, dels fra mennesker, som udgiver sig for at være venner. Kristne mennesker må ikke blot kæmpe med den vrede, foragt og grusomhed, som de udsættes for fra deres fjenders side, men også med den dvaskhed, vankelmodighed, lunkenhed og det forræderi, som de møder hos såkaldte venner og hjælpere“ (Ellen White, Profeter og konger, s. 313).

”Det var Nehemias’ brændende kærlighed til Guds sag og hans urokkelige tillid til Gud, der kuldkastede hans fjenders planer om at få ham i deres magt. Den ligegyldige lader sig let friste, hvorimod det onde har svært ved at få fodfæste hos det menneske, der har et ædelt livsmål, som lægger beslag på hele dets interesse. Et menneske bliver ikke svagt i troen, når det stadig ser den alkærlige Gud overalt og ved, at han tilrettelægger alt efter sin gode vilje. Guds sande tjenere arbejder med en urokkelig beslutsomhed, fordi de til stadighed får hjælp fra nådens trone“ (Ibid., s. 321).

**Spørgsmål til drøftelse**:

`1.	Forestil dig, at du er Zerubbabel, Jeshua eller en af de andre ledere, da de lokale mænd kom og tilbød deres hjælp. Når vi ser tilbage, kan vi se, at de gjorde det rigtige ved ikke at tage imod tilbuddet. Hvordan kan vi adventister vide, hvornår vi skal eller ikke skal samarbejde med andre, som ikke deler vores tro? Hvordan afgør vi, om det er rigtigt eller forkert? Hvilke kriterier kan vi følge?`

`2.	I hele Bibelen ser vi farerne ved at gå på kompromis med verden mht. vores tro. Hele det gamle Israels historie frem til det babyloniske fangenskab er i virkeligheden et stærkt eksempel på det. Men hvad sker der, når mennesker går til yderligheder i deres forsøg på at undgå den fare? Har vi ikke et godt eksempel på, hvordan anklagere gik til den anden yderlighed, da Jesus selv blev beskyldt for at bryde sabbatsbuddet (se Joh 9,14-16)? Hvordan kan vi finde den rette balance?`