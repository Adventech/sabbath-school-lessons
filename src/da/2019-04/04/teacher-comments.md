---
title:  Aktiviteter og dialog
date:  25/10/2019
---

* 	Skaf jer i forbindelse med denne lektie et overblik over indholdet af Ezras bog.

* 	Prøv evt. at indsamle data fra Unionen eller menighedens kasserer mht. til tiende og gaver. Er de faldende i forhold til medlemstallet? Hvordan er udviklingen? Hvor ligger udfordringerne i dag?

•	Spørg dig selv, om du sætter Guds hus først i dit liv!

* 	Find andre eksempler fra Skriften, hvor Guds folk møder modstand.
	* 	Møder vi modstand i dag? Prøv at definere, hvori den evt. består.
	* 	Er modstand altid et tegn på, at Gud er med og støtter os? Er Gud så ikke med os, hvis jeg ikke møder modstand?

* 	På Haggajs tid var det et problem, at folket ikke satte Guds hus først.
	* 	Gør vi det i dag? Hvad vil det i praksis sige at gøre det?

* 	Nehemias valgte ikke at samarbejde med folkeslagene omkring ham, selv om de tilsyneladende gerne ville samarbejde med ham.
	* 	Er der områder, hvor vi som kirke kan samarbejde med andre organisationer og evt. andre kirkesamfund? Hvis det er tilfældet, på hvilke områder kan vi evt. ikke samarbejde, og hvilke kriterier er der for samarbejde?
	* 	Kan man samarbejde uden at gøre sig afhængig af andre?

Navnet Josva (Neh 8,17; Zak 3,1) er i Det Gamle Testamente kendt fra den mand, der ledte Israel ind i Kana’an. Det blev et populært navn. Det genfindes i en længere og kortere udgave, Jehoshua (Zak 3,1; 6,11) og Jeshua (Ezra 2,2; 3,2) – i disse tekster er Jeshua og Josva den samme person. På hebraisk ville man have udtalt den korte form som Jeshua med tryk på næstsidste stavelse og et stød på den sidste. Dets betydning er ”han frelser“, underforstået som ”Jahve/Herren frelser“. Fra den græske stavemåde kender vi navnet som Jesus. Det er betydningsmæssigt beslægtet med navnet Hoseas.

**Noter**

``