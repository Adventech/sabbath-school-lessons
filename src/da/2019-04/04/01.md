---
title:  Modstand
date:  19/10/2019
---

> <p>Ugens vers</p>
> ”Men Guds øje vågede over judæernes ældste, og man måtte lade dem arbejde videre, indtil en indberetning var nået frem til Dareios, så han kunne sende dem en skrivelse om sagen“ (Ezra 5,5).

**Introduktion**

Ezra 3-6 er opbygget tematisk og dækker forskellige historiske perioder med modstand mod genopbygningen af templet. At forstå denne tematiske opsætning vil være en hjælp til at forstå det grundlæggende budskab.

Ezra nævnes ved navn første gang i Ezra 7,1. Tingene ændrede sig med hans ankomst til Jerusalem i 457 f.Kr., og byen og dens mure begyndte at blive genopbygget, dog med mange afbrydelser. Tretten år senere ankom Nehemias (sendt af kong Artaxerxes i 444 f.Kr.), og opførelsen af muren blev endelig genoptaget. Selv om modstanden var voldsom, blev arbejdet gennemført på 52 dage (Neh 6,15).

Modstand mod Guds værk er et gennemgående tema i de to bøger Ezra og Nehemias. Det er ikke nogen overraskelse, at genrejsningen af templet og Jerusalem førte til så stor modstand og forfølgelse. Uanset hvor vi vender os i dagens verden, er der modstand mod Guds værk. Satan forsøger at sikre sig, at evangeliet ikke udbredes hurtigt; for det truer hans herredømme. Hvordan taklede jøderne den modstand, de mødte under Ezra og Nehemias?

**Ugens tekster**

- Ezra 4,1-5
- 2 Kor 6,14
- Ezra 5,1-5
- Hagg 1
- Ezra 4,6-24
- Neh 3,33-4,17
- Neh 6,1-13