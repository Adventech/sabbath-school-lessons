---
title:  Til videre studium
date:  20/12/2019
---

· Ellen White, Profeter og konger, ”Reformation“, s. 325-332.

”Når Gud betror mennesker et ansvar, er det dets religiøse pligt at røgte det med flid. De bør gribe de anledninger, som Gud giver dem, til at fuldbyrde hans vilje. De vil vinde herlige sejre, hvis de handler hurtigt og beslutsomt; men hvis de tøver og viser forsømmelighed, vil de lide nederlag, og Guds navn vil blive vanæret. Hvis lederne inden for sandhedens sag ikke er i besiddelse af en brændende nidkærhed, men er ligegyldige og ubeslutsomme, bliver menigheden også ligegyldig, sløv og forlystelsessyg. Hvis lederne derimod har fattet et helligt forsæt om at ville tjene Gud og ham alene, vil folket være enigt og fuldt af håb og begejstring.

Guds ord er fuldt af slående modsætninger. Synd og hellighed stilles op imod hinanden, for at vi tydeligt skal kunne se modsætningen og undgå det ene og vælge det andet. Sanballats og Tobijas had, løgne og forræderi er beskrevet på de samme blade som Ezras og Nehemias’ troskab, offervilje og ædle optræden. Vi kan selv bestemme, hvem af dem vi vil ligne. På den ene side ser vi de frygtelige følger af at overtræde Guds bud, og på den anden side ser vi de velsignelser, som er en frugt af lydighed. Vi skal selv afgøre, om vi vil lide under forbandelsen eller nyde velsignelsen“ (Ellen White, Profeter og konger, s. 328).

**Spørgsmål til drøftelse**:

`1.	Når vi læser disse beretninger, synes det klart, at mange blandt folket ikke var overgivet til Gud. En af følgerne var, at de havde taget sig hedenske hustruer. Ezra overlader dem ikke til sig selv, men forsøger at irettesætte og korrigere dem i håbet om, at han vil opnå en forandring. Men var det en ægte forandring, der fandt sted? Var der sket en indre forandring, selv om de ændrede deres opførsel? Hvilke beviser har vi for, at mange af dem egentlig ikke var forandret? Hvad kan vi lære af deres fejl mht. hvor vigtig en forandring af vores hjerte er?`

`2.	Hvordan kan I hjælpe mennesker i vores menighed, som kæmper med problemer som en følge af ukloge ægteskaber?`

`3.	Guds principper er evige og absolutte, men menneskelig kultur er meget forskellig. Hvorfor må vi altid huske disse forskelle i vores forsøg på at anvende Guds principper i vores eget liv og de situationer, vi oplever?`