---
title:  Nehemias’ reaktion
date:  15/12/2019
---

`Læs Neh 13,23-25. Hvad sker der her, og hvordan kan vi forklare Nehemias’ reaktion på situationen?`

Børnene talte hverken aramæisk, som var det sprog, der var blevet talt under landflygtigheden, eller hebraisk. De kunne altså ikke forstå Skriftens undervisning. Dette var et stort problem; for kundskaben om Guds åbenbaring kunne derved let gå tabt eller hans undervisning forvrænget. De skriftkloge og præsterne har mest sandsynligt undervist fra Toraen på aramæisk for at gøre undervisningen tydelig for folket. Men når mødrene kom fra Ammon, Ashdod og Moab, og det generelt var dem, der tog sig af børnene, er det ikke overraskende, at børnene ikke også talte fædrenes sprog. Det sprog, vi taler, former den måde, vi opfatter forskellige begreber; for vi bruger de ord, som hører til det sprogs kultur. Tabet af det bibelske sprog ville have betydet, at de mistede deres særlige identitet. For Nehemias var det derfor helt uacceptabelt, at familier mistede forbindelsen til Guds Ord og dermed også forbindelsen med den levende Gud, jødernes Herre.

Bibelforskere mener, at Nehemias’ handlinger mest sandsynligt var en offentlig vanære, som en del af en tildelt straf på den tid. Når det siges, at Nehemias gik i rette med dem og forbandede dem, bør vi ikke tro, at Nehemias brugte bandeord og eder, men snarere, at han udtalte pagtens forbandelse over dem. 5 Mos 28 beskriver de forbandelser, som ville ramme dem, der brød pagten. Det er meget sandsynligt, at Nehemias valgte ord fra Bibelen for at få dem til at indse deres forkerte handlinger og konsekvenserne af deres dårlige valg.

Når teksten siger, at Nehemias slog nogle af mændene og ”rev dem i håret“ (Neh 13,25), bør vi ikke læse det som, at Nehemias var rasende og reagerede med vrede. Vi bør huske, at prygl var en anerkendt form for offentlig straf. Denne straf blev kun benyttet over for ”nogle“ af dem med henvisning til lederne, som var skyld i eller promoverede disse forkerte handlinger. Denne straf skulle tjene som en offentlig irettesættelse. Nehemias ønskede at sikre sig, at folket forstod, hvor alvorlige deres valg var, og hvilke resultater de ville føre til.

`Til at tænke over. Hvordan bør vi reagere, når vi ser noget i menigheden, vi mener, er forkert?`