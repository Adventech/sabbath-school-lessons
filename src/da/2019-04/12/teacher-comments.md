---
title:  Aktiviteter og dialog
date:  20/12/2019
---

* 	Definér, hvad der var Guds ideal for ægteskabet ifølge 1 Mos 2,18-25, jf. Jesu ord i Matt 19,1-10.

* 	Læs også 5 Mos 20,1-4. Hvad er årsagen til, at skilsmisse blev tilladt? Hvem skulle loven om skilsmisse beskytte?

* 	”Skilsmisse“ i samfund på Bibelens tid betød, at manden skilte sig af med kvinden; det omvendte var ikke kulturelt eller juridisk acceptabelt. Moselovens skilsmisselov var givet af Gud som beskyttelse af de kvinder, som blev smidt ud af deres mænd. Uden den sociale beskyttelse og økonomiske tryghed, som ægteskabet gav sådanne kvinder, ville de stå i en meget vanskelig situation.

* 	Det er let at sige, at skilsmisse bare kunne forbydes; men Gud vidste, at det var en umulighed på grund af mændenes hårde hjerter. Gud gav derfor love, som var tilpasset den sociale situation, selv om den langt fra var idealet. Men Gud taler til mennesket, hvor det er!

* 	Drøft forskellen mellem teokratiet i Israel og kirken af i dag!
	* 	Skal vi blande os i lovgivning, straffe m.m.?

* 	Hvordan skal vi forholde os, hvis mennesker i menigheden mistænkes for at begå forbrydelser, altså overtræder landets love?
	* 	Klare det inden for menigheden, men ellers feje det ind under gulvtæppet?
	* 	Overgive sagerne til politiet for at få dem opklaret?
	* 	Ignorere det?

* 	Den kanaanæiske religion var en frugtbarhedsreligion. Man dyrkede guderne for at opnå frugtbarhed af jorden og for slægten; man overlevede, hvis høsten var god, og hvis man fik børn, især drenge. Tilbedelsen af Ba’al og Astarte, som var nogle af de mest fremtrædende guddomme, foregik derfor ofte ved religiøse fester, der havde et tydeligt seksuelt præg. Fra Moses og Pinehas til profeterne senere i Det Gamle Testamente tordnede Guds repræsentanter mod den åbenlyse umoral. Afgudsdyrkelse blev i princippet sidestillet med seksuel promiskuitet (se fx Jeremias 2-3 og Ezekiel 16 og 23, jf. Hoseas’ Bog og Åb 2,14.)

* 	For Ezra og Nehemias var det nødvendigt med drastiske midler for at holde jødiske mænd væk fra denne religions tiltrækkende sider. Frugtbarhedsreligionen var gennemgående mandsdomineret og appellerede uden tvivl til mange mænd i Guds folk.

**Noter**

``