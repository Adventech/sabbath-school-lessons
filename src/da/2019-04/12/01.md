---
title:  At takle dårlige beslutninger
date:  14/12/2019
---

> <p>Ugens vers</p>
> ”Og [jeg] sagde: ‘Min Gud! Fuld af skam og skændsel løfter jeg mit ansigt mod dig, min Gud, for vore synder er vokset os over hovedet, og vor skyld når til himlen’“ (Ezra 9,6 ).

**Introduktion**

Ezra og Nehemias blev ledere i et samfund, hvor blandede ægteskaber med mennesker, der ikke tilhørte Israel, var blevet standard. Begge ledere var meget bekymrede over det, da de ønskede at lede folket til et dybere forhold til Gud. De var klar over den negative indflydelse, som ikke-troende eller afgudsdyrkere kunne have på Israels folk; for man havde ned igennem historien set frygtelige følger. De kana’anæiske religioner havde i en sådan grad spredt sig i Israel, at man tilbad Ba’al og Ashera på enhver høj. Desuden var den indflydelse, som hedenske ægtefæller havde på israelitiske familier skadelig. Bileam havde rådet moabitterne til at sende deres kvinder til israelitterne i visheden om, at israelitterne ville vende sig fra Gud, når de faldt for disse kvinder. Desværre havde han ret. Ikke alene har ægtefæller indflydelse på hinanden, men deres børns tro bliver også påvirket.

Hvad vil Ezra og Nehemias gøre med situationen i Israel med blandede ægteskaber? Vil de lade det være eller modsætte sig det? I denne uge skal vi se på, hvordan de to ledere taklede problemet.

**Ugens tekster**

- Neh 13,23-25
- 5 Mos 7,3-4
- 2 Kor 6,14
- Ezra 9,10
- 1 Kor 7,10-17