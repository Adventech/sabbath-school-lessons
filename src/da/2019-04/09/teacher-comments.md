---
title:  Aktiviteter og dialog
date:  29/11/2019
---

* 	Læs Ezra 8,21-23 igen.
	* 	Kan du finde andre eksempler fra Skriften, hvor bøn og faste er nøje knyttet sammen?
	* 	Hvad er hensigten med faste i denne forbindelse?

* 	Læs sammen Åb 14,8 og 18,1-4.
	* 	Drøft nogle af grundene til, at nogle mennesker fristes til at blive i Babylon i stedet for at vende hjem til Jerusalem!

* 	Samfundet i dag er præget af mobilitet som aldrig før. Prøv i klassen at undersøge følgende spørgsmål:
	* 	Hvor mange af jer bor i nærheden af det sted, hvor I voksede op?
	* 	Hvor ofte har I flyttet i livet, og hvor langt er I rejst omkring?
	* 	Hvordan har jeres evt. flytteoplevelser været?
	* 	Hvilken betydning har de haft for jeres personlighed, medmenneskelige forhold og menighedsforhold?
	* 	Hvor let har det været at danne nye venskaber?

* 	Tænk over menighedens mission. Mennesker er særligt sårbare, men også særligt åbne under livets overgangssituationer. Sådanne opstår i forbindelse med afgørende skilleveje i livet, fx overgangen til at blive voksen, at blive gift, få det første barn, skilsmisse, nyt job/fyring, alvorlig sygdom, flytning til en anden by, et andet land, overgang til pension osv.
	* 	Kender du mennesker, som for nylig er flyttet nærmere din kirke, og som måske har brug for en hjælpende hånd eller en invitation til et nyt fællesskab?

·	Fx unge studerende, der er ankommet til en uddannelsesinstitution.

* 	Er du/I opmærksom på mennesker, som befinder sig i overgangssituationer og har brug for en opmuntring eller en hjælpende hånd?

* 	Slægtsforskning er blevet populært. Driver nogen i din familie slægtsforskning? Del evt. jeres historier i klassen!
	* 	Hvad gør slægtsforskning interessant for os? Hvorfor gør vi det?
	* 	Sammenlign med slægtstavlerne i fx Ezra og Nehemias. Hvilke forskelle er der mellem sådanne slægtstavler og dem, vi opstiller for vores slægter?

**Noter**

``