---
title:  Til videre studium
date:  29/11/2019
---

· Ellen White, Vejen til Kristus, ”En forandret karakter“, s. 62-72.

”Der er dem, som har kendt til Kristi nådige kærlighed, og som virkelig ønsker at blive Guds børn, men alligevel indser, at deres karakter ikke er perfekt, deres liv er fyldt med fejl, og de tvivler på, om deres hjerter er blevet fornyet af Helligånden. Til disse vil jeg sige: Træk jer ikke tilbage i fortvivlelse. Vi bliver ofte nødt til at bøje os ned og græde ved Jesu fødder på grund af vores fejl og mangler, men vi skal ikke blive modløse. Selvom vi er blevet besejret af fjenden, bliver vi ikke kastet bort, forladt og afvist af Gud. Nej, Kristus er ved Guds højre hånd, og han går også i forbøn for os … Han ønsker at genindsætte dig hos sig og se sin renhed og hellighed genspejlet i dig. Hvis du blot ville overgive dig til ham, vil han, som har begyndt den gode gerning i dig, også fuldende den indtil Jesu Kristi komme. Bed mere oprigtigt; tro mere fuldstændigt. Efterhånden som vi indser, at vi ikke kan stole på vores egen kraft, så lad os stole på vores frelsers magt og lad os prise ham, som er vores kilde til velbefindende“ (Ellen White, Vejen til Kristus, s. 71-72).

**Spørgsmål til drøftelse**:

`1.	Tænk på Daniel kapitel 2, og hvordan Daniel for mange tusinde år siden så nøjagtigt forudsagde verdensrigers fremkomst og fald og også med stor nøjagtighed beskrev det moderne Europas uenighed. Hvordan kan vi finde hjælp og styrke i den profeti, som så stærkt viser os, at selv midt i denne verdens kaos kender Gud alt det, der sker, og har til og med forudsagt det?`

`2.	Gud ved alt om os. Det er en stor trøst og giver os vished om, at han har omsorg for os. ”Men nu siger Herren, han som skabte dig, Jakob, han som dannede dig, Israel: Frygt ikke, for jeg har løskøbt dig, jeg kalder dig ved navn, du er min“ (Es 43,1). Hvordan kan du forsikre andre om Guds nærvær og omsorg, når de oplever følelsesmæssige, medmenneskelige, sociale eller økonomiske kriser?`

`3.	Tænk mere over temaet i onsdagsafsnittet, hvor Ezra ikke ønskede at bede kongen om hjælp, fordi han var bange for, at det ville få hans udtalelse om Guds beskyttelse til at virke tom. Vi ved fx, at Gud kan helbrede. Betyder det, at vi mangler tro, hvis vi opsøger en læge, når vi er syge? Drøft dette i klassen.`