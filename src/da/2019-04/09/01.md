---
title:  Prøvelser, modgang og lister
date:  23/11/2019
---

> <p>Ugens vers</p>
> ”Resten af folket, præsterne, levitterne, portvagterne, sangerne, tempeltrællene og alle, der havde skilt sig ud fra de fremmede folk og holdt sig til Guds lov, tillige med deres hustruer, sønner og døtre, alle, der var i stand til at forstå, sluttede sig til deres fornemme landsmænd og gik ind under forbandelseseden om at følge Guds lov, som blev givet ved Guds tjener Moses, og omhyggeligt at holde alle Herrens, vor Herres, befalinger, retsregler og love“ (Neh 10,29-30 ).

**Introduktion**

Ofte springer vi over slægtstavler og lange lister i Bibelen. Men der er en grund til, at Gud har taget dem med. Bibelens herre er en detaljernes Gud. Han lægger mærke til de små ting, og det forsikrer os om, at vi aldrig er glemt af ham.

Disse få eksempler på slægtstavler fortæller os, at Gud ved alt om vores familier. Og listerne over forskellige ting fortæller os, at Gud har omsorg for selv de mindste ting, som andre måske regner for ubetydelige. Jesus sagde, at Gud har omsorg for spurvene og til og med tæller vores hovedhår: ”Sælges ikke fem spurve for to skilling? Og ikke én af dem er glemt af Gud. Ja, selv alle jeres hovedhår er talt. Frygt ikke, I er mere værd end mange spurve“ (Luk 12,6-7). Den Gud, som er interesseret i sådanne detaljer, har også omsorg for os, og han kender også detaljerne i alt det, der bekymrer os.

Vi kan derfor have tillid, opøve tiltro og hvile i forvisningen om, at Gud bryder sig om alt i vores tilværelse. Dette bør være en stor trøst for os; men det bør også fortælle os, at vi skal være påpasselige med alle sider af vores liv.

**Ugens tekster**

- Ezra 1,9-11
- Dan 1,1-2
- Dan 5
- 5 Mos 30,1-6
- Ezra 8,1-23
- Neh 11,1-2
- Neh 12,1-26