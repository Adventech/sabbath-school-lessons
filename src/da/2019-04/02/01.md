---
title:  Nehemias
date:  05/10/2019
---

> <p>Ugens vers</p>
> ”Da jeg hørte disse ord, satte jeg mig ned og græd og sørgede i dagevis, mens jeg fastede og bad for himlens Guds ansigt. Jeg sagde: ‘Ak, Herre, himlens Gud, du store og frygtindgydende Gud, der bevarer pagten og troskaben mod dem, der elsker dig og holder dine bud!’“ (Neh 1,4-5).

**Introduktion**

På dette tidspunkt er to grupper af fanger vendt tilbage til Juda som en delvis opfyldelse af Guds løfter til det jødiske folk.

Men Gud er ved at forberede flere landflygtige til at rejse hjem. Den gruppe af eksiljøder får som opgave at løse et problem. Selv om de første to grupper vendte tilbage for at genopbygge Jerusalem og fuldføre en del af det projekt ved at færdiggøre templet, blev resten af genopbygningen opgivet, da de omkringliggende nationer ydede modstand. Folk fra de omkringliggende områder ønskede ikke, at israelitterne skulle bygge byen og dens mure; for de var bange for, at israelitterne skulle blive en mægtig nation igen, ligesom de tidligere havde været (Ezra 4,6-24). De opfattede israelitternes tilbagevenden som en trussel, som de var fast besluttede på at standse. Men Gud kaldte ikke sit folk for at lade dem i stikken midt i den opgave, han havde kaldt dem til at udføre.

Han var derfor i færd med at forberede en anden person, som skulle udføre hans vilje og gennemføre det, Gud havde planlagt. Han hed Nehemias, og vi vender os nu til ham og hans gerning for Herren.

**Ugens tekster**

- Neh 1-2
- 5 Mos 7,9
- Sl 23,1-6
- 4 Mos 23,19