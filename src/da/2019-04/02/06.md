---
title:  Nehemias forbereder sig til opgaven
date:  10/10/2019
---

Der var ingen tvivl om, at Gud havde kaldt Nehemias til denne opgave, og at han ville sørge for alt det, som Nehemias havde brug for. Udrustet med kundskaben om Guds løfter og visheden om Guds kald, gik Nehemias i gang. Men han gik frem med forsigtighed og under bøn. Selv om han vidste, at Gud var med ham, fik denne vished ham ikke til at gennemtænke det, han ville gøre.

`Læs Neh 2,11-20. Hvad gjorde Nehemias for at forberede projektet med at genopbygge muren?`

`Læs Neh 2,19-20. Lektier i ledelsesstil: Lærdom nr. 1: Nehemias fortalte ingen, hvilke planer Gud havde tænkt, at Nehemias skulle udføre for Jerusalem (Neh 2,12). Ikke alene fortæller han det ikke til fjenderne; men kan holder det også skjult for de jødiske ledere. Han er på en rekognosceringsopgave for at finde ud af, hvad der er behov for at gøre. Lærdom nr. 2: Før han fremlægger noget for andre, gør Nehemias sit hjemmearbejde og lægger planer for alt det arbejde, der bliver nødvendigt. Lærdom nr. 3: Når han endelig taler om opgaven, giver han først en oversigt over, hvad Gud har gjort indtil nu for at lede ekspeditionen. Derefter tilføjer han kongens ord. Han opmuntrer, før han beder om engagement. Det er næsten et mirakel, at jøderne reagerer så positivt og beslutter sig for at bygge på trods af al den modstand, der vil komme. Gud havde ikke kun forberedt kongen gennem Nehemias’ bøn og faste, men også det jødiske folk, så de reagerede med mod og velvilje.`

`Hvad fortæller disse vers om Nehemias’ tro? Hvordan tror du, tekster som 5 Mos 7,9; Sl 23,1-6 og 4 Mos 23,19 har hjulpet ham?`

Vores samtaler viser, hvem vi er, og hvad vi virkelig tror på. Nehemias havde en tendens til at tale opmuntrende ord. Han var ikke bange for at indbefatte Gud i alt, hvad han sagde, og han var villig til at ære ham, selv når andre spottede og lo. Selv om Nehemias var klar over den foragt, fjenderne følte for ham, lagde han ikke fingrene imellem eller holdt Gud ude af sine samtaler. Ligesom Josef i Egypten mange hundrede år tidligere var Nehemias ikke bange for at fremhæve Gud for de mennesker, som ikke troede på ham.