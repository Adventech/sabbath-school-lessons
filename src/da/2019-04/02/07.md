---
title:  Til videre studium
date:  11/10/2019
---

· Ellen White, Profeter og konger, ”Nehemias – en handlingens mand“, s. 306-308.

Nehemias var en person, der bad: ”Nehemias havde ofte udøst sin sjæl på sit folks vegne, men da han bad ved denne lejlighed, traf han en hellig beslutning. Han ville selv påtage sig at genopbygge Jerusalems mure og give Israel dets nationale storhed tilbage, hvis han kunne opnå kongens samtykke og sikre sig de nødvendige hjælpemidler. Han bad derfor Herren om at måtte finde nåde for kongens øjne, så hans plan kunne lykkes. ‘Lad det lykkes for mig, din tjener,’ bad han, og ‘lad mig finde barmhjertighed hos denne mand.’ Nehemias ventede i fire måneder på en gunstig anledning til at fremsætte sin anmodning for kongen.“ ”(Ellen White, Profeter og konger, s. 307).

**Spørgsmål til drøftelse**:

`1.	Tænk over spørgsmålet i onsdagsafsnittet. Hvordan kan det være, at de mennesker, som var kaldt af Gud, både i Det Gamle og Det Nye Testamente, næsten uden undtagelse blev udsat for stor modstand? Måske ville det være bedre at spørge: Hvilke eksempler kan I finde på nogen, der blev kaldt af Gud til at udføre hans vilje, men som ikke mødte modstand?`

`2.	Læs Neh 2,18. Hvad fortæller dette vers om den magt, et personligt vidnesbyrd kan have, og hvor afgørende det var for den positive reaktion, som Nehemias fik fra de andre jøder?`

`3.	Hverken Ezra eller Nehemias kunne have udrettet noget som helst uden kongens hjælp. Disse Guds mænd arbejdede altså sammen med de politiske myndigheder, som til og med var hedenske. Kan vi her lære noget om, hvornår og hvordan vi som en kirke kan samarbejde med de politiske myndigheder, hvem de end måtte være? Hvorfor må dette altid gøres med meget stor forsigtighed?`

`4.	Gennemgå i klassen Nehemias’ bøn (Neh 1,1-11). Hvad kan vi finde i den, som kan styrke vores forhold til Gud? Hvad lærer den os om overgivelse, bekendelse og tillid til Guds løfter?`