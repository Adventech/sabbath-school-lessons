---
title:  'En guide for din vandring: Hyrden'
date:  26/06/2022
---

Læs Sl 23,1.

Nogle børn blev bedt om at tegne et billede af Gud. Uden undtagelse tegnede de alle sammen noget, der indbefattede et hjerte. Da de blev spurgt om hvorfor, svarede de enstemmigt, at Gud er kærlighed. Så enkelt var det.

Det er let at have et positivt syn på Gud og hans hensigt, når alt går godt. Men når vi bliver ældre, og livet bliver vanskeligere og ofte mere kompliceret, ændres vores opfattelse af Gud ofte. Gud ændrer sig selvfølgelig ikke (Hebr 13,8; Jak 1,17), men det gør vi.

Mennesker på Det Gamle Testamentes tid levede i et samfund, hvor får og hyrder var almindelige. Salme 23 bruger derfor hyrdebilledet til at beskrive Guds omsorg for os. Hyrden bruges som symbol for Gud både i Det Gamle og Det Nye Testamente. Det er et fantastisk, uforanderligt billede. Før vi ser på Salme 23, lad os kigge på, hvordan andre bibelske forfattere opfatter hyrdens arbejde og karakter.

**Hvad kan du lære om Hyrden fra hver enkelt af disse tekster?**

`Til eftertanke. Es 40,11`

`Jer 23,3-4`

`Ez 34,12`

`Joh 10,14-16`

`1 Pet 2,25`

**Læs nu salme 23. Hvad gør hyrden for at passe sine får?**

`Vers 2`

`Vers 3`

`Vers 4`

`Vers 5`

`Vers 6`

`Hvad betyder det for dig, at du ved, at der er én, som på denne måde har omsorg for dig? Hvordan kan du bruge dette billede til at opmuntre personer, hvis billede af Gud er blevet utydeligt på grund af deres egne vanskeligheder?`