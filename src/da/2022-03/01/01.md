---
title:  Hyrdens smeltedigel
date:  25/06/2022
---

> <p>Ugens vers</p>
> ”Han giver mig kraft på ny, han leder mig ad rette stier for sit navns skyld“ (Sl 23,3).

**Introduktion**

Sophie lænede sig op ad døren til sit værelse og gled ned på gulvet. Tårerne begyndte at løbe, og snart hulkede hun. ”Hvordan kunne han? Hvordan kunne han!“ Sophie havde netop modtaget nyheder, der knuste hendes hjerte. En, hun troede var hendes ven, og som hun respekterede og stolede på, spredte frygtelig sladder om hende for at ødelægge hendes ry og det arbejde, hun havde udført. Hun greb sin bibel fra natbordet og stirrede pludseligt på nogle meget kendte ord: ”Han giver mig kraft på ny, han leder mig ad rette stier for sit navns skyld. Selv om jeg går i mørkets dal, frygter jeg intet ondt, for du er hos mig, din stok og din stav er min trøst“ (Sl 23,3-4).

”Det kan ikke passe,“ fór det ud af hende. Men logikken syntes uundgåelig. Hyrden i salmen ledte sine får ad rette veje, men disse veje snoede sig tilsyneladende også gennem mørkets dal. Var det muligt, at selv dette smertefulde svigt fra en vens side, denne mørke dal, kunne bruges af Gud til at oplære hende i det, der er ret?

`Hvornår har dit åndelige liv vokset mest – når alt gik godt, eller når du havde det svært?`

**Ugens tekster**

- Sl 23
- Rom 12,18-21