---
title:  Til videre studium
date:  01/07/2022
---

· Ellen White, Jesu Liv, ”Den gode hyrde“, s. 346-350.

”De, som vinder den endelige sejr, vil ofte i deres religiøse liv have oplevet perioder med frygtelige vanskeligheder og prøvelser; men de må ikke kaste deres frimodighed bort, for sådanne erfaringer er en del af den undervisning, de får i Kristi skole. Og den er nødvendig, for at alle slagger kan blive fjernet. Guds tjener må med sjælsstyrke og mod udholde fjendens angreb og bitre hån, og de må overvinde alle de vanskeligheder, som Satan bringer på deres vej … Men dersom I bliver ved med at se opad og ikke nedad mod jeres vanskeligheder, vil I ikke blive trætte på vejen; I vil snart opdage, at Jesus rækker sin hånd ud for at hjælpe jer, og I behøver da kun at give ham jeres hånd i barnlig tillid og lade ham lede jer. Vises der tillid, styrkes håbet … Hos Kristus vil I få hjælp til at danne en stærk, symmetrisk og smuk karakter. Satan kan ikke tilintetgøre det lys, der skinner fra en sådan karakter… Gud har givet os sin bedste gave, sin enbårne søn, for at ophøje, forædle og gøre os skikkede til et hjem i hans rige, idet han ifører os sin karakters fuldkommenhed“ (Ellen White, Budskaber til de unge, s. 28-29).

**Spørgsmål til drøftelse**:

`1.	I hvor stor grad har du været klar over, at de ”frygtelige vanskeligheder“, du har mødt i dit liv, måske har været en del af din ”undervisning i Kristi skole“?`

`2.	I hvor høj grad kan vores hjælp, trøst og opmuntring til dem, der befinder sig nede i dalen, være en del af Hyrdens måde af hjælpe disse mennesker igennem deres kriser? Hvad kan I som en menighed gøre for bedre at blive brugt af Gud til at hjælpe dem, der trænger til det?`

`3.	Lad hver enkelt i klassen fortælle om, hvordan godhed og troskab har ”forfulgt“ dem. Hvad kan I lære af hinandens erfaringer?`

`4.	Tænk over de sidste timer af Kristi liv, hvor han var i smeltediglen. Ud fra hvad du kan fortælle, enten fra Bibelen eller Ellen White (bogen Jesu Liv er en god kilde), hvordan var Jesus som menneske i stand til at holde ud? Hvad kan vi lære af hans eksempel, som kan hjælpe os i de prøvelser, vi møder?`