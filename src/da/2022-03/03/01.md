---
title:  Fugleburet
date:  09/07/2022
---

> <p>Ugens vers</p>
> ”Da skal I juble, skønt I nu en kort tid, hvis det skal være, må lide under prøvelser af mange slags“ (1 Pet 1,6).

**Introduktion**

”Når en fugl sidder i et bur i fuldt dagslys og hører andre fugle synge, vil den ikke synge den sang, som dens ejer søger at lære den. Den lærer en tone her og en anden tone der, men den lærer aldrig en hel melodi. Nu dækker han buret til og anbringer det et sted, hvor fuglen lytter til den sang, den skal synge. I mørket forsøger den at lære den pågældende sang, indtil den har lært den, og nu kan den synge den perfekt. Nu fjerner dens ejer det klæde, han dækkede buret med, og fuglen kan synge sangen i dagslys. Gud behandler sine børn på samme måde. Der er en sang, han vil lære os, og når vi har lært den i modgangens skole, kan vi synge den resten af livet“ (Ellen White, Vejen til et bedre liv, s. 303).

Læg mærke til, at det er mesteren selv, der bærer fuglen ind i mørket.

Det er let at forstå, at Satan forårsager smerte, men kan Gud spille en aktiv rolle i at lede os ind i smeltediglen, hvor vi oplever forvirring eller smerte?

`Hvilke eksempler fra Bibelen kan du komme i tanke om, hvor Gud selv leder mennesker ind i erfaringer, som han ved vil indbefatte lidelser? Hvilke nye sange tror du, han ønskede, at de skulle lære at synge?`

**Ugens tekster**

- 2 Mos 14
- 2 Mos 15,22-27
- 2 Mos 17,1-7
- Ordsp 3
- Luk 4,1-13
- 1 Pet 1,6-9