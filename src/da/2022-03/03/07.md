---
title:  Til videre studium
date:  15/07/2022
---

· Ellen White, Patriarker og profeter, ”Udgangen af Egypten“ og ”Fra det Røde Hav til Sinaj“, s. 140-150.

· Jesu Liv, ”Fristelsen i Ørkenen“, s. 87-96.

”I fortiden ledte Gud sit folk til Refidim, og han vælger måske også at lede os dertil for at prøve vores troskab. Han leder os ikke altid til behagelige steder. Hvis han gjorde det, ville vi i vores selvtilstrækkelighed glemme, at han er vores hjælper. Han længes efter at vise sig for os og åbenbare det rigelige forråd, der er til vores disposition. Han tillader prøvelser og skuffelser på vores vej, så vi kan indse vores hjælpeløshed og lære at bede ham om hjælp. Han kan få køligt vand til at strømme fra den hårde klippe. Ikke før vi står ansigt til ansigt med Gud, når vi skal se og blive set og kende, som vi er kendt (1 Kor 13,12; 1 Joh 3,2-3), vil vi vide, hvor mange byrder han har båret for os, og hvor mange byrder, han med glæde ville have båret, hvis vi i barnlig tro havde bragt dem til ham“ (Ellen White, ”Rephidim“, Adventist Review and Sabbath Herald, 7. april 1903).

**Spørgsmål til drøftelse**:

`1.	Vi taler ofte om fristelse som noget individuelt, og det er det selvfølgelig også. Men findes der fælles fristelser, ting, som vi som kirke eller lokal menighed bør være på vagt over for? Hvad kunne det evt. være?`

`2.	Bed evt. nogen, der er villig til det, om at dele deres vidnesbyrd om de ”ubehagelige steder“, de er blevet ledt til. Hvorfor var de ubehagelige? Hvis de skulle genopleve disse erfaringer i dag, ville de da se dem anderledes?`

`3.	Vi forstår alle princippet i, at Gud tillader, at vi bliver renset og forædlet gennem prøvelser. Men hvordan skal vi forstå meningsløse situationer – fx at nogen omkommer i en trafikulykke? Drøft i klassen forskellige mulige svar.`

`4.	Tag tid til at bede for hinanden i klassen om, at I alle må blive styrket til at udholde prøvelser og forblive tro.`

`5.	Kender klassen til nogen, der har været udsat for prøvelser og er faret vild? Hvad kan I som klasse evt. på en praktisk måde gøre for at hjælpe en sådan person tilbage til Gud?`