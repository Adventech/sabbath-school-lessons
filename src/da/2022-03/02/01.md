---
title:  Ildprøver, vi udsættes for
date:  02/07/2022
---

> <p>Ugens vers</p>
> ”I kære, I skal ikke undre jer over den ildprøve, I er ude for, som var det noget fremmed, der skete med jer; men glæd jer, når I deler Kristi lidelser, så at I også kan juble af glæde, når hans herlighed åbenbares“ (1 Pet 4,12-13).

**Introduktion**

I kemilaboratorier placerer man ofte forskellige ingredienser i små beholdere og varmer dem op til høje temperaturer. Når beholderen bliver varmere, vil indholdet enten smelte, boble, sprøjte eller brænde, afhængigt af, hvad det består af. Beholderen kaldes en smeltedigel.

En smeltedigel defineres som (1) en beholder, hvori smeltning af stoffer, der kræver høj temperatur, foretages, (2) en vanskelig prøve, (3) et sted eller en situation, hvor koncentrerede kræfter indvirker på hinanden for at skabe eller fremme forandringer eller udvikling.

Disse definitioner giver os også en god indikation af, hvad der sker i vores åndelige liv. I denne uge kommer vi til at fremhæve nogle af årsagerne til, at vi pludselig befinder os under pres og oplever prøvelser. Det kan ske på adskillige områder i livet, og omstændighederne kan få os til at forandres, udvikles og vokse. Vores overvejelser vil hjælpe os til at blive opmærksom på, hvad Gud gør i vores liv, så vi har en ide om, hvordan vi skal reagere, når vi havner i smeltediglen eller udsættes for en ildprøve.

`Hvad er årsagerne til de vanskeligheder, vi møder i livet?`

**Ugens tekster**

- 1 Pet 4,12-19
- 1 Pet 5,8-11
- Rom 1,21-32
- Jer 9,7-16
- 2 Kor 12,7-10