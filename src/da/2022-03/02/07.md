---
title:  Til videre studium
date:  08/07/2022
---

> <p></p>
> ”Gud kan se, hvad der bor i menneskenes hjerte. Han kender deres karakter bedre, end de selv gør. Han ser, at nogle mennesker har anlæg og evner, som kan benyttes til at fremme hans værk, hvis de bliver anvendt rigtigt. Gud sørger for, at disse mennesker kommer til at leve under forskellige forhold i livet. Det giver dem mulighed for at opdage de fejl ved deres karakter, som har været skjult for dem. De får anledning til at rette disse fejl, så de kan blive skikkede til at træde i hans tjeneste. Han tillader ofte, at de bliver prøvet i lidelsens ovn, for at de kan blive lutret“ (Ellen White, Vejen til et bedre liv, s. 302).

**Spørgsmål til drøftelse**:

`1.	Det kan virkelig være svært, når vi må bære følgerne af vores synd. Vi spørger måske: ”Kan jeg nogensinde få det rette forhold til Gud igen?“ Hvilke løfter giver Gud, som kan opmuntre os til at holde ud i sådanne situationer og ikke give op? Se hvad Paulus skriver senere i Rom 5,1-11. Hvad kan du sige til nogen, som stiller dette spørgsmål?`

`2. Hvad mener Ellen White med, at ”Gud sørger for“? Hvordan kan vi vide, når noget sker, at det er Gud, der sørger for det? Har Gud ”sørget for“ noget, der har ført til prøvelser i dit liv? Drøft i klassen, hvad vi kan lære i sådanne situationer. Hvordan kan du hjælpe andre, som undrer sig over, om hændelser i deres liv er noget, Gud har ”sørget for“?`

`3.	Hvis du kender nogen, som lige nu oplever en ildprøve, betyder det så noget, hvad årsagen er? Hvordan bør din reaktion over for denne person være uanset årsagen til ildprøven?`

`4. En ung kristen mand i Sydamerika gennemgik en hård prøve. Efter at den var overstået, flyttede han til Europa og kommenterede over for en bekendt: ”Jeg efterlod mit liv i Sydamerika.“ Hvad betyder det? Hvorfor har vi alle på en måde brug for at efterlade vores liv et eller andet sted? Hvilken rolle spiller prøvelser i den proces?`