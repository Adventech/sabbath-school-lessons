---
title:  Satans smeltedigel
date:  04/07/2022
---

> <p></p>
> ”Vær årvågne og på vagt! Jeres modstander, Djævelen, går omkring som en brølende løve og leder efter nogen at sluge“ (1 Pet 5,8).

Hvilket budskab er der for os i dette vers? Spørg dig selv: ”Hvor alvorligt tager jeg disse ord?“ Hvad gør du i dit liv, som viser, om du tager dem alvorligt eller ej?

Har du nogen sinde betragtet en sulten løve? Det er fascinerende, for du ved, at den kan fange og spise næsten hvad som helst, den ønsker. Peter siger, at Satan går omkring på samme måde. Når vi ser omkring os, kan vi se følgerne af hans ønske om at dræbe. Død, lidelse, fordrejning og forkvakling af moral og værdier allevegne. Vi kan ikke undgå at se, hvordan Satan arbejder.

`Læs 1 Pet 5,8-11. Hvordan bør de kristne reagere på Satans angreb?`

`Læs 1 Pet 5,10. Hvad lover Gud til dem, der lider?`

Peter skriver disse vers i forbindelse med, hvordan man skal reagere på Satans angreb på den kristne tro. Men som vi har sagt, arbejder Satan på mange forskellige måder. Og selv om vi skal være klar over fjendens virkelighed og styrke, må vi aldrig blive modløse. Vi må altid huske, at Jesus har besejret Satan. Han er en slået fjende, og så længe vi er forbundet med Jesus, så længe vi i tro holder fast ved ham, kan vi heller aldrig blive overvundet. På grund af korset er Kristi sejr vores sejr.

`Til eftertanke. Tænk over, hvilke andre måder Satan kan forårsage smerte på? Hvordan kan det at læse 1 Pet 5,8-11 hjælpe os at klare de vanskeligheder, vi møder som en følge af vores tro, når vi lever i en syndig verden, hvor Satan forvolder så meget ødelæggelse?`