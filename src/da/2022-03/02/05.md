---
title:  Renselsens smeltedigler
date:  06/07/2022
---

> <p></p>
> ”Derfor siger Hærskarers Herre: Jeg vil prøve dem i smeltediglen; hvordan skulle jeg ellers behandle mit folks datter?“ (Jer 9,6).

”Hvis Helligånden minder dig om et ord fra Gud, som sårer dig, kan du være overbevist om, at der er noget i dig, som han ønsker at såre så meget, at det dør“ (Oswald Chambers, My Utmost for His Highest (Uhrichsville, OH: Barbour & Company, Inc., 1963), s. 271).

`Hvordan opfatter du citatet og bibelverset ovenfor? Hvad har du selv oplevet mht. den smerte, som renselsesprocessen medfører?`

`Læs Jer 9,6-15. Gud siger, at han vil ”prøve“ Juda og Jerusalem. Hvilke to begrundelser giver Gud? Hvordan vil renselsen ske?`

Renselse og prøvelser fra Gud indbefattede drastiske handlinger. Der er måske tre årsager til, hvorfor renselse og prøvelser kan føles som en smeltedigel. For det første oplever vi smerte, når Gud tillader omstændigheder, der gør os opmærksomme på vores synd. Lidt tidligere i sin bog skriver Jeremias ulykkeligt: ”Bælgen blæser, men ud af ilden kommer kun bly; afsmeltningen er forgæves, de onde bliver ikke udskilt“ (Jer 6,29). Nogle gange er det altså nødvendigt med drastiske handlinger for at fange vores opmærksomhed. For det andet oplever vi sjælekval, når vi bliver kede af den synd, vi nu ser tydeligt. For det tredje bliver vi frustreret, når vi forsøger at leve anderledes. Det kan være temmelig ubehageligt og vanskeligt at blive ved med at vælge at opgive det, der har været en så stor del af os.

`Til eftertanke. Tænk over de synder, du kæmper med. Hvordan ville Gud mon gøre det, hvis han skulle rense og prøve dig i dag? Hvad kan du gøre nu for at undgå, at Gud bliver nødt til at tage mere drastiske midler i brug, ligesom han gjorde med Israel?`