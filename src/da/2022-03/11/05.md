---
title:  'Elias: Utålmodighedens problem'
date:  07/09/2022
---

Læs 1 Kong 18,1 til 19,9. 

Styrkeprøven på Karmelsbjerget var forbi. Ild var kommet ned fra himlen, og hele folket havde anerkendt den sande Gud. De falske profeter var udryddet. Gud havde fået ret. Man skulle tro, at Elias havde fået ny åndelig styrke efter en sådan dag, men pludselig hørte han noget, der skræmte ham så meget, at han ønskede at dø. De sidste ord i teksten er foruroligende: ”Da lød Herrens ord til ham: ‘Hvad vil du her, Elias?’“. Elias’ frygt havde tydeligvis fået ham til at flygte, og nu befandt han sig det forkerte sted.

`Efter en mægtig indgriben fra Guds side på Karmelsbjerget ville man forvente, at Elias var fyldt med tro og tillid. I stedet flygtede han i rædsel for sit liv. Hvad kan vi lære af hans reaktion?`

Denne beretning illustrerer noget vigtigt: når vi har travlt, kan vi meget let havne et forkert sted. I Elias’ tilfælde overvældede hans frygt ham og fik ham til at skynde sig ud i ørkenen, hvor han ønskede, at han aldrig var blevet født. Men der er andre ting, der kan få os til at flygte fra Guds plan for os.

**Hvad fik mennesker i de følgende tekster til at søge væk fra Guds vilje?**

`1 Mos 16,1-3`

`4 Mos 20,10-12`

`Dom 14,1-3`

`Matt 20,20-21`

`Luk 9,52-56`

`ApG 9,1`

Det er meget let for os at lade ambitioner, vrede, lidenskab, mangel på tro eller nidkær iver for Guds sag få os til at haste afsted og lande, hvor vi ikke burde være. Vi må vedholdende arbejde på en tillidsfuld tro på Guds godhed og barmhjertighed. Godt nok er tro en gave, men det er en gave, der skal plejes og passes.