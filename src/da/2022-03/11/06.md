---
title:  Lær at finde glæde i Herren
date:  08/09/2022
---

Læs Sl 37,1-11. 

Sl 37,4 er et fantastisk løfte. Forestil dig, at du fik, hvad du altid har ønsket. Men at få, hvad vores hjerte ønsker, er afhængigt af, at vores hjerte finder sin glæde i Herren. Hvad vil det sige at ”finde sin glæde i Herren“?

Sammenhængen for Sl 37,4 er måske lidt overraskende. David skriver om at være omringet af mennesker, som modarbejder Gud og David selv. Når folk modarbejder os, vil den naturlige respons ofte være at blive vred eller at forsøge at retfærdiggøre os selv. Men Davids råd er et andet.

**Hvad er i disse vers Davids råd til Guds folk i situationen?**

`Sl 37,1`

`Sl 37,5`

`Sl 37,7`

`Sl 37,8`

`Læs Sl 37,4. Læs verset igen. Hvordan vil du uddybe betydningen af ud-trykket ”finde glæde i Herren“ i sammenhæng med de vers, du netop har kommenteret?`

På forskellige måder gentager David igen og igen: ”stol på Gud.“ Stol på, at han vil handle. Bliv ikke vred, for Gud er din Gud, og han er på din side i dag. Du behøver ikke at skynde dig at løse problemerne på egen hånd. Stol på ham. Sæt al din lid til ham.

Det er i denne sammenhæng, David skriver om at finde glæde i Herren. At finde glæde i Herren betyder, at vi lever i en tilstand af fuldkommen tillid. Intet kan ødelægge vores fred, for Gud er her, og han griber ind. Vi kan lovprise ham, vi kan til og med smile, for ingen kan overliste vores Gud! Når vi lærer at gøre dette, vil vi virkelig få det, som vores hjerte længes efter, for vi vil få det, som vores kærlige Fader ønsker at give os på det tidspunkt, hvor det er til størst gavn for os og hans rige.

`Til eftertanke. Hvordan kan du lære ”at finde glæde i Herren“? Tilbring tid i bøn, hvor du søger Guds ledelse, så denne glæde kan blive en virkelighed i dit liv.`