---
title:  Til videre studium
date:  09/09/2022
---

· Ellen White, Patriarker og profeter, ”David salves til konge“, s. 331.

Guds plan for os kræver måske, at vi skal vente længe, og det kan virkelig føles som en smeltedigel. Men det er muligt at lære tålmodighed i en sådan situation, når vi fokuserer på Gud som person og har tillid til, at han handler på vores vegne. Der kan være mange begrundelser for at vente, men alle har at gøre med opfyldelsen af Guds planer for os og for hans rige. Vi kan miste meget ved at skynde os afsted uden Gud, men vi kan vinde meget ved at have tillid til ham og glæde os i ham.

Herren måler og vejer hver eneste prøvelse. ”Jeg kan ikke læse Guds hensigt i mine prøvelser, men han ved, hvad der er bedst, og jeg vil overgive min sjæl, mit legeme og min ånd til ham, som er min trofaste skaber. ‘For jeg ved, hvem jeg tror på, og jeg er vis på, at det står i hans magt at tage vare på den skat, der er betroet mig, til den dag kommer’ (2 Tim 1,12). Hvis vi uddannede og oplærte vores sjæle til at have større tro, mere kærlighed, større tålmodighed og en mere fuldkommen tillid til vores himmelske far, ved jeg, at vi ville have større fred og mere lykke hver dag, mens vi går igennem dette livs prøvelser.

Det behager ikke Herren, at vi klager og bekymrer os selv ud af Jesu arme. Der er mere brug for, at vi i stilhed våger og venter. Vi tror, at medmindre vi føler det, er vi ikke på den rette vej, og vi bliver ved med at se ind i os selv for at finde et tegn, der passer til situationen. Det er dog ikke følelse, vi har brug for, men tro“ (Ellen White, Selected Messages, 2. bd., s. 242).

**Spørgsmål til drøftelse**:

`1.	Hvad vil det sige, at Jesus ”måler og vejer“ hver eneste prøvelse? Hvordan kan det hjælpe os at vide det, mens vi venter?`

`2.	Bed forskellige medlemmer i klassen om at give et personligt vidnesbyrd om, hvad det vil sige at vente tålmodigt. Hvordan gik det? Hvad lærte de? Hvilke løfter hjalp dem?`

`3.	Hvad kan I som menighed gøre for at hjælpe andre, som befinder sig i ”smeltediglen“, mens de venter på Guds rette tid for noget?`

`4.	Hvilken rolle spiller bøn i udviklingen af tålmodighed? Er der nogen, du kan bede for, som har brug for mere tålmodighed i deres liv?`