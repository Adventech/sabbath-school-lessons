---
title:  Ventetid i smeltediglen
date:  03/09/2022
---

> <p>Ugens vers</p>
> ”Men Åndens frugt er … tålmodighed“ (Gal 5,22).

**Introduktion**

Nogle videnskabsmænd foretog et eksperiment med 4-årige børn og skumfiduser. Hvert barn fik at vide, at de ville få en skumfidus, men hvis de ventede, til videnskabsmanden kom tilbage fra et ærinde, ville de få to. Nogle af børnene stoppede skumfidusen ind i munden det øjeblik, videnskabsmanden gik. Andre ventede, til han kom tilbage. Man noterede forskellen.

Videnskabsmændene fulgte derefter disse børn op i teenageårene. De børn, som havde ventet, viste sig at være bedre tilpasset, bedre elever, og havde større selvtillid end de andre, som ikke havde ventet. Det så ud til, at tålmodighed var et udtryk for noget mere, noget vigtigt i menneskers karakter. Det er derfor ikke så underligt, at Gud beder os om at opdyrke denne egenskab.

I denne uge vil vi se på, hvad der kan ligge bag en af de allervanskeligste smeltedigler: det at vente.

`Hvorfor er vi af og til nødt til at vente så længe på noget? Hvilke lektier kan vi lære om tålmodighed, mens vi er i smeltediglen?`

**Ugens tekster**

- Rom 15,4-5
- Rom 5,3-5
- 1 Sam 26
- Sl 37,1-11