---
title:  Til videre studium
date:  05/08/2022
---

· Ellen White, Patriarker og profeter, ”Jakobskampen“, s. 99-102; · Vejen til Kristus, ”Overgivelse“, s. 47-53.

”Viljen, der udgør en så vigtig faktor i menneskets karakter, kom ved syndefaldet under Satans kontrol, og lige siden har han arbejdet på at få menneskene til at ville og gøre det, de selv har lyst til, men som kun fører til total ødelæggelse og ulykke“ (Ellen White, Testimonies for the Church, 5. bd., s. 515).

”For at kunne modtage Guds hjælp må mennesket indse sin egen svaghed og mangelfuldhed. Det må koncentrere sine tanker om den store forandring, der må foregå med det, og tilskyndes til alvorlig og udholdende bøn og arbejde. Forkerte vaner og skikke må fjernes, og sejren kan kun vindes ved, at der gøres målbevidste anstrengelser for at rette disse fejl, og ved at følge de rette principper. Mange får aldrig den stilling, de kunne opnå, fordi de venter, at Gud skal gøre det for dem, som han har givet dem evner til at gøre selv. Alle, der egner sig til tjeneste, må gennemgå den strengeste åndelige og moralske skoling, og Gud vil hjælpe dem ved at forene sin guddommelige kraft med vores menneskelige indsats“ (Ellen White, Patriarker og profeter, s. 126).

**Spørgsmål til drøftelse**:

`1. I hvor høj grad er vi bevidste om, at vores vilje ”ved synde-faldet kom under Satans kontrol“? Hvordan kan vi ved at fokusere på Jesu karakter bedre forstå, hvor syndige vi er, og hvor stor Guds nåde imod os er?`

`2.	Læs beretningen om Jesus i Getsemane (Matt 26,36-42). Hvordan var Jesu egne følelser og ønsker i modsætning til Guds vilje? Hvad kan vi lære af dette eksempel?`

`3.	Hvilke specifikke ting er der i vores kultur, som kan være med til at nedbryde vores forsvar og gøre os mere sårbare mod Satans angreb? Hvad kan vi gøre for selv at stå imod og hjælpe dem, der føler behov for hjælp?`

`4.	Kender du nogen, som måske er parat til at opgive troen, eller som allerede har gjort det? Hvad kan I som en gruppe gøre for at opmuntre vedkommende og hjælpe ham eller hende til ikke at vende sig bort fra Jesus?`