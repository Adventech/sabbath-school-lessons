---
title:  ”Strid med Guds kraft“
date:  30/07/2022
---

> <p>Ugens vers</p>
> ”Det er det, jeg slider og strider for med hans kraft, der virker mægtigt i mig“ (Kol 1,29).

**Introduktion**

En mand og en kvinde deltog sammen under et samtaleprogram. Begge havde oplevet, at deres barn var blevet dræbt. Kvindens søn var blevet myrdet 20 år tidligere, og hendes vrede og bitterhed var stadigvæk lige stor. Manden var helt anderledes. Hans datter var blevet myrdet af terrorister nogle få år tidligere. Han talte om tilgivelse over for morderne og om, hvordan Gud havde forvandlet hans smerte. Uanset hvor frygtelig hans smerte havde været, var denne mand blevet et billede på, hvordan Gud kan bringe lægedom i de mørkeste øjeblikke i vores liv.

Hvordan kan to personer reagere så forskelligt? Hvordan sker den åndelig forandring i den kristnes liv, som gør vedkommende i stand til at modnes gennem livets smeltedigler frem for at blive fuldstændigt overvældet af dem?

`Hvilken rolle spiller vores vilje og viljestyrke i kampen mod selviskhed og synd? Hvordan kan vi undgå den fejl at lade vores følelser styre de valg, vi foretager? Hvorfor må vi holde ud og ikke give op, når vi befinder os i smeltediglen?`

**Ugens tekster**

- Joh 16,5-15
- Kol 1,28-29
- 1 Pet 1,13
- Matt 5,29
- 1 Mos 32