---
title:  Se guldsmedens ansigt
date:  16/07/2022
---

> <p>Ugens vers</p>
> ”Og alle vi, som med utilsløret ansigt i et spejl skuer Herrens herlighed, forvandles efter det billede, vi skuer, fra herlighed til herlighed, sådan som det sker ved den Herre, som Ånden er“ (2 Kor 3,18).

**Introduktion**

Amy Carmichael tog en gruppe børn med til en traditionel guldsmed i Indien. Midt i en kulild lå der en buet tagsten. På tagstenen var der en blanding af salt, tamarindfrugt og murstensstøv. I denne blanding lå der guld. Idet ilden brændte blandingen, blev guldet renset. Guldsmeden tog guldet ud med en tang, og hvis det ikke var rent nok, lagde han det tilbage i ilden i en ny blanding. Men hver gang guldet blev lagt tilbage, blev varmen gjort mere intens. Gruppen spurgte: ”Hvordan ved du, om guldet er rent nok?“ Han svarede: ”Når jeg kan se mit ansigt i det“ (Amy Carmichael, Learning of God, Fort Washington, PA: Christian Literature Crusade, 1989, s. 50).

Gud ønsker at rense os, at forædle os ligesom guld, at forvandle os efter sit billede. Det er et utroligt mål, og det er endnu mere utroligt, at en kristuslignende karakter kan udvikles i os, når vi går igennem livets smeltedigel.

`I en nøddeskal. Hvilken rolle spiller lidelser i renselsesprocessen? Hvordan skal vi forstå dem i lyset af den store strid?`

**Ugens tekster**

- Matt 5,16
- 1 Kor 4,9
- Ef 3,10
- Job 23,1-10
- Matt 25,1-12
- Dan 12,1-10
- Ef 4,11-16