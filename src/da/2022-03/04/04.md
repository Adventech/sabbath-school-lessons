---
title:  Jesu sidste ord
date:  19/07/2022
---

Jesus var i Jerusalem og skulle snart dø. Ifølge Matthæusevangeliet blev den sidste undervisning før påsken tilbragt med at fortælle disciplene lignelser, bl.a. lignelserne om de ti brudepiger og om fårene og bukkene. Disse lignelser handler om den måde, vi bør leve på, mens vi venter på Jesu genkomst. Deres relevans for os i dag, med de mange tegn på, at Jesus snart kommer igen, har aldrig været mere betydningsfulde.

I lignelsen om de ti brudepiger peger mange kommentatorer på, at olien er et symbol på Helligånden. Ellen White er enig, men siger også, at olien er et symbol på karakter, og at det er noget, ingen andre kan opnå for os.

`Læs Matt 25,1-12  Læs lignelsen om brudepigerne. Hvordan ændres lignelsens mening afhængigt af, om du ser olien som et symbol på Helligånden eller på vores karakter? Hvilke konsekvenser har denne beretning for dig, hvis olien repræsenterer Helligånden, eller hvis olien står for en kristuslignende karakter?`

**Helligånden:**

`Karakter:`

`Læs Matt 25,31-46. Læs lignelsen om fårene og bukkene. Hvilke kriterier benyttes for at skille fårene fra bukkene?`

Læg mærke til, at kongen adskiller fårene og bukkene ud fra deres gerninger, deres karakter. Selv om Jesus her ikke lærer frelse ved gerninger, kan vi se, hvor vigtig karakterens udvikling er i frelsesplanen, og hvordan de, som virkelig er frelst af Jesus Kristus, vil genspejle den frelse i deres liv og deres karakter.

`Til eftertanke. Det er blevet sagt, at ”karakteren er det, som et menneske er i mørket“. Hvilken slags person er du, når ingen ser dig? Hvad siger det om de ændringer, du har brug for at foretage i dit liv?`