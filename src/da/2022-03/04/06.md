---
title:  Karakter og fællesskab
date:  21/07/2022
---

Der findes en sang, som siger: ”I am a rock, I am an island“ (”Jeg er en klippe, jeg er en ø“). Har du nogensinde følt det sådan, at du ønsker at stå alene? Du har måske hørt folk sige: ”Min vandring med Gud er et privat anliggende. Det er ikke noget, jeg ønsker at tale om.“

`Læs Ef 4,11-16Hvad er Paulus’ pointe i disse vers? Hvilken rolle opstiller han for fællesskabet?`

Når Paulus skriver til efeserne, beskriver han menigheden som et legeme. Jesus er hovedet, og hans folk udgør resten. Hvis du ser på Ef 4,13, vil du lægge mærke til den egentlige hensigt med at leve i et sådant fællesskab. Det er at opleve ”Kristi fylde“. Og dertil har vi bug for hinanden!

Det er muligt at være en kristen helt alene. Og ligesom for mange kristne ned igennem historien, som er blevet hånet eller forfulgt, er det ofte uundgåeligt at stå alene. Det er et mægtigt vidnesbyrd om Guds kraft, at mænd og kvinder ikke giver efter for det pres, de udsættes for. Men selv om dette er sandt, ønsker Paulus at understrege en vigtig sandhed: i sidste ende oplever og åbenbarer vi Kristi fylde, når vi arbejder sammen i fællesskab med hinanden.

`Læs Ef 4,11-16. Hvad siger Paulus, at der må ske, før Kristi fylde kan åbenbares i vores fællesskab?`

`Læs Ef 3,10. På hvilken måde er en kirke, der åbenbarer Kristi fylde, anderledes end en person, der åbenbarer Kristi fylde? Hvilke konsekvenser har det i forbindelse med den store strid?`

`Til eftertanke.Det er let at være venlig, når man er alene eller sammen med fremmede. Men det er langt sværere at være venlig over for mennesker, du enten kender rigtig godt eller ikke bryder dig om. Det betyder, at når vi alligevel er venlige og omsorgsfulde mod disse mennesker, giver vi et uimodståeligt vidnesbyrd om sandheden om Gud.`