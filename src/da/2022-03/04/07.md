---
title:  Til videre studium
date:  22/07/2022
---

· Ellen White, Guds Sønner og Døtre, 3. april, ”Gud lover os et nyt hjerte af kød“

· Lys over Hverdagen, ”Gå Brudgommen i møde“, bd. 2, s. 225-240

· Mod en bedre fremtid, ”Trængselstiden“, s. 496-513.

”Lignelsen beskriver, at de tåbelige brudepiger beder om olie, men at de ikke får det. Dette symboliserer dem, som ikke har forberedt sig ved at udvikle en karakter, som kan blive stående i en krisetid. Det svarer til, at de skulle henvende sig til deres naboer og sige: Giv mig din karakter. Ellers går jeg fortabt. De, som var kloge, kunne ikke give af deres olie til de tåbelige brudepiger, hvis lamper var ved at gå ud. Karakter kan ikke overføres til andre. Den kan ikke købes eller sælges. Den skal tilegnes. Herren har givet ethvert menneske en mulighed for at skaffe sig en retfærdig karakter i løbet af prøvetidens timer. Men han har ikke tilvejebragt en måde, hvorved et menneske kan overføre denne karakter til et andet menneske. Den er udviklet ved at gennemgå vanskelige erfaringer, ved at lære lektier fra den store lærer, så man kan udvise tålmodighed under prøvelser og have tro til at flytte bjerge, der umuligt kan flyttes“ (Ellen White, The Youth Instructor, 16. januar 1896).

**Spørgsmål til drøftelse**:

`1.	Hvad betyder ”karakterdannelse“, og hvorfor er den vigtig, når vi bliver frelst ved tro på Jesus alene. Hvis hans retfærdighed og hans fuldkomne karakter er det, der frelser os, hvorfor har vi så brug for at udvikle karakteren?`

`2.	I torsdagsafsnittet talte vi om betydningen af menighedsfællesskab i den kristnes liv. Hvor godt fungerer din lokale menighed som Kristi legeme? Hvor godt repræsenterer I Gud som et fællesskab? Tal sammen i klassen om, hvad I kan gøre for at blive bedre.`

`3.	Helen Keller, som fra en meget tidlig alder var døv og blind, skrev: ”Karakteren kan ikke udvikles i bekvemmelighed og ro. Kun ved at erfare prøvelse og lidelse kan sjælen styrkes, synet blive klarere, ambitionerne inspireres og succes opnås“ (Leadership, 17. bd., nr. 4). Er du enig? Drøft forbindelsen mellem karakter, lidelser og den store strid.`