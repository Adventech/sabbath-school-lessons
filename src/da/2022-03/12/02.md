---
title:  Underkastelse til tjeneste
date:  11/09/2022
---

`Læs Fil 2,5-9. Hvilket vigtigt budskab finder vi i disse vers?`

Nutidens kultur opfordrer os til at kræve og hævde vores rettigheder. Og det er godt og ofte, som det bør være. Men som det var for Jesus, kan det være i overensstemmelse med Guds vilje frivilligt at opgive vores rettigheder for at tjene Faderen på måder, der vil have evig betydning for Guds rige. Processen med at opgive vores rettigheder kan være både vanskelig og ubehagelig og føre til omstændigheder, der udgør en smeltedigel.

Se på, hvordan Jesus gjorde det (Fil 2,5-8). Disse vers beskriver tre trin, som Jesus tog, da han underkastede sig Faderens vilje. Og i sin indledning giver Paulus os en alarmerende påmindelse: ”I skal have det sind over for hinanden, som var i Kristus Jesus“ (Fil 2,5).

For at blive i stand til at frelse os, opgav Jesus at være lige med Faderen og kom til jorden som et menneske med alle dets begrænsninger (Fil 2,7).

Som en menneskelig tjener levede Jesus ikke et fredeligt og langt liv, men ”blev lydig indtil døden“. Og han døde ikke engang en ædel og ærefuld død. Nej, han var ”lydig indtil døden, ja, døden på et kors“ (Fil 2,8).

`Til eftertanke. På hvilke områder i livet er det eksempel, som Jesus gav, en model for os? Hvis rettigheder og lighed er godt og bør beskyttes, hvordan kan vi så forklare logikken i, at vi af og til er nødt til at opgive dem? Læs Fil 2,9. Hvordan hjælper dette vers os til at forstå logikken i at underkaste sig Faderens vilje?`

`Bed om visdom fra Helligånden, mens du spørger: ”Hvilke rettigheder holder jeg fast ved lige nu, som i virkeligheden forhindrer mig i at underkaste mig Jesu vilje i min tjeneste for min familie, min menighed og de mennesker, jeg omgives af? Hvor meget er jeg villig til at lide eller udholde af ubehag, så jeg bedre kan tjene andre?“`