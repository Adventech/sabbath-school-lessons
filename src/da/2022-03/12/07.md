---
title:  Til videre studium
date:  16/09/2022
---

· Ellen White, Patriarker og profeter, ”Eli og hans sønner“, s. 298-301 og ”Sauls formastelse“, s. 320-324.

Underkastelse under Gud vilje kræver, at vi lægger vores egne ønsker og ambitioner til side. Dette baner vejen for sand tjeneste for andre. Når vi lever for Gud, lever vi i konstant åbenhed over for Guds stemme. Vi må være i stand til at genkende farerne ved at stole på os selv og på erstatninger for Guds Ord og hans kraft. Underkastelse under Guds vilje er væsentlig for kristenlivet, og derfor vil Gud måske tillade smeltedigler i vores liv for at lære os at være afhængig af ham.

”Elis forsømmelse er tydeligt fremlagt for enhver far og mor i landet. Som følge af hans vanhellige hengivenhed og hans uvilje til at udføre en ubehagelig pligt høstede han sine egensindige sønners uretfærdighed. Både faderen, som tillod ondskaben, og børnene, som udførte den, var skyldige for Gud, og han ville ikke modtage noget slagtoffer for deres overtrædelser“ (Ellen White, Barnet i Hjemmet, s. 268).

**Spørgsmål til drøftelse**:

`1.	Tal sammen i klassen om Guds søns ufattelige storhed, da han kom til jorden som et menneske for at dø for vores synder. Hvad siger det om betydningen af selvopofrelse og selvfornægtelse til fordel for andre? Vi kan aldrig gøre noget, der svarer til, hvad Jesus gjorde, men hans handlemåde viser et princip, som vi altid bør have for øje. Hvad kan vi i vores egen sfære gøre for at efterligne den form for overgivelse og selvopofrelse, som Jesus viste os på korset?`

`2.	For mange kan det være skræmmende at underkaste sig Guds vilje uden at vide, hvad der så vil ske. Hvordan kan du rådgive mennesker, som stoler på sig selv i stedet for på Gud? Hvad kan du sige, som kan hjælpe dem til at komme af med deres frygt for ikke at kende eller være i stand til at styre fremtiden?`

`3.	Hvad kan I rent praktisk gøre for at hjælpe mennesker til at indse, at de kan overgive sig til Gud, og at hans vej er den bedste? Hvordan kan Gud bruge dig/jer til at hjælpe andre til at opleve hans kærlighed og villighed til at hjælpe?`