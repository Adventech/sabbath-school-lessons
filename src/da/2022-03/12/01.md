---
title:  At dø som et frø i jorden
date:  10/09/2022
---

> <p>Ugens vers</p>
> ”Sandelig, sandelig siger jeg jer: Hvis hvedekornet ikke falder i jorden og dør, bliver det kun det ene korn; men hvis det dør, bærer det mange fold“ (Joh 12,24).

**Introduktion**

Jesu billede af et hvedekorn, som dør, er et fascinerende billede på, hvordan vi underkaster os Guds vilje. For det første er der faldet. Hvedekornet, som falder fra hvedeakset, har ingen kontrol med, hvor eller hvordan det falder i jorden. Det har ingen kontrol over jorden, der omgiver det og dernæst presses ned over det.

For det andet er der en venteperiode. Mens kornet ligger i jorden, ved det ikke, hvad fremtiden indeholder. Det kan ikke ”forestille sig“, hvordan livet i fremtiden bliver, for det er kun et hvedekorn.

For det tredje er der død. Hvedekornet har ikke mulighed for at blive et hvedestrå, medmindre det opgiver sin trygge og komfortable situation som hvedekerne. Det må ”dø“, som vil sige, det må opgive, hvad det altid har været, så det kan blive forvandlet fra et frø til en plante, der bærer frugt.

`Hvis vi ved, at Guds vilje er det bedste for os, hvorfor er det så svært for os at acceptere den? Hvilket eksempel på underkastelse har Kristus givet os? Hvordan kan billedet med hvedekornet bruges på dit eget liv?`

**Ugens tekster**

- Fil 2,5-9
- Rom 12,1-2
- 1 Sam 2,12-3,18
- 1 Sam 13,1-14
- Zak 4,1-14