---
title:  Til videre studium
date:  12/08/2022
---

· Ellen White, Uddannelse, ”Skolen i det hinsidige liv“, s. 301-309;

· Vejen til et bedre liv, ”Hjælp i hverdagen“, s. 301-302.

”Alle mennesker vil i perioder komme ud for bitter skuffelse og knugende modløshed. Der vil komme dage, hvor sorgen er deres lod, og hvor de har svært ved at tro, at Gud stadig vil sine jordiske børns bedste – dage, hvor sjælen er så nedbøjet af bekymringer, at de foretrækker døden. Det er i sådanne perioder, at mange mister deres tag i Gud og bliver ofre for tvivlens slaveri og vantroens trældom. Hvis vi i sådanne øjeblikke var i besiddelse af åndeligt klarsyn og kunne se hensigten med Guds forsyns styrelse, ville vi se engle arbejde på at redde os fra os selv. Vi ville se dem søge at anbringe vore fødder på en grundvold, som er mere sikker end de evige bjerge, og dette ville give os ny tro og nyt liv“ (Ellen White, Profeter og konger, s. 83).

**Spørgsmål til drøftelse**:

`1.	Ellen White siger, at vi ”alle“ kommer ud for perioder med ”bitter skuffelse og knugende modløshed“. Hvordan kan vi blive bedre til at give håb til hinanden, når vi oplever bitter skuffelse?`

`2.	Se på svarene fra tirsdagsafsnittets spørgsmål. Hvilken forskel gjorde det, når du havde opmærksomheden rettet mod Guds nærvær i dit liv?`

`3.	Find nogle afsnit fra Job 38-41 og læs dem højt. Hvilket billede af Gud gives i disse kapitler? Hvad kan du lære, som giver dig håb og opmuntring?`

`4.	Forvandlende håb kommer fra himlen. Det betyder, at vi kan bede om, at vi alle sammen får håb i vores tilværelse. Tilbring tid i bøn for dem, hvis håb er blevet svækket på det seneste, og bed om, at deres håb må blive fornyet. Hvad kan I gøre for andre, som er ved at tabe kampen om at finde håb?`

`5.	Hvis nogen er villig til det, så bed vedkommende om at fortælle om en tid, hvor fortvivlelse og prøvelser førte til, at vedkommende mistede troen og håbet. Hvad fik situationen til at vende? Hvad kan vi dele med hinanden, som kan være til hjælp, når vi oplever perioder med tvivl og fortvivlelse?`