---
title:  ”Herren tugter den, han elsker“
date:  11/08/2022
---

`Læs Hebr 12,5-13. Hvilket budskab er der til os i disse vers, og hvordan hænger det sammen med det, vi har studeret i dette kvartal?`

I Hebr 12,5-13 beskriver Paulus prøvelser i forbindelse med opdragelse. Forskellige former for ordet disciplin forekommer ti gange i dette afsnit. I den græske verden var dette ord det mest grundlæggende ord for ”uddannelse“. At forså ”tugt“ eller ”opdragelse“ er altså at forstå, hvordan Gud underviser os i troens skole, som Paulus netop har beskrevet i Hebr 11.

I Hebr 11 har Paulus malet billeder af troens mænd og kvinder. Det var deres tro, der holdt dem gående, når de mødte alle former for prøvelser. Når vi går ind i kapitel 12, henvender Paulus sig til os, læserne, og siger, at siden så mange før os på trods af alt har holdt ud, kan vi også gøre det og afslutte troens løb. Hemmeligheden er at se ”hen til Jesus“ (Hebr 12,2), så han kan være vores eksempel i vanskelige situationer (Hebr 12,3). At læse Hebr 12 er som at blive givet et par læsebriller. Uden disse briller vil vores syn på eller opfattelse af vanskeligheder altid være uklart. Men disse briller vil korrigere de uklare forklaringer på lidelser, som vores kultur pådutter os. Vi vil blive i stand til at forstå tydeligt og til at reagere intelligent på prøvelser.

**Læs Hebr 12,1-13. Læs teksten igen og koncentrer dig om vers 5-13.**

`Hvad er kilden til opdragelsen?`

`Hvordan er vores reaktion på opdragelsen?`

`Hvad er opdragelsens mål?`

`Til eftertanke. Læs Hebr 12,1-13 endnu engang. Lav en liste over alle de begrundelser, du kan finde, som er grundlag for håb. Hvordan har du selv erfaret dette håb i dine egne oplevelser af åndelig ”uddannelse“?`