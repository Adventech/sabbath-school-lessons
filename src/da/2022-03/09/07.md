---
title:  Til videre studium
date:  26/08/2022
---

· Ellen White, Profeter og konger, ”Josafat – Judas konge“, s. 96-101

· Patriarker og profeter, ”Jerikos fald“, s. 249-254.

”Lad os vænne os til at lovprise Gud med hjerte og mund for hans uforlignelige kærlighed. Lad os bevare håbet og blive stående i det lys, som skinner fra Golgatas kors. Vi må aldrig glemme, at vi er den himmelske konges børn. Vi er Hærskarernes Herres sønner og døtre. Det er vores forret at hvile i Gud“ (Ellen White, Vejen til et bedre liv, s. 160).

”Mens jeg tilbeder og ophøjer ham, ønsker jeg, at I ophøjer ham sammen med mig. Lovpris Herren, selv når mørke omgiver dig. Lovpris ham, selv når du fristes. ‘Glæd jer altid i Herren!’ siger apostlen; ‘og atter siger jeg: Glæd jer!’ Vil det medføre dysterhed og mørke i jeres familier? Nej, slet ikke. Det vil bringe en solstråle. På den måde kan du samle stråler af evigt lys fra herlighedens trone og sprede dem omkring dig. Lad mig opfordre dig til at tage del i dette arbejde og sprede dette lys og liv omkring dig, ikke kun på din egen sti, men også på de menneskers sti, som du har kontakt med. Lad det være din hensigt at gøre menneskene omkring dig bedre, at løfte dem op, at vise dem hen til himlen og herligheden. Led dem til, hævet over alle jordiske ting, at søge det, der er evigt, den udødelige arv, de rigdomme, som ikke forgår“ (Ellen White, Testimonies for the Church, 2. bd., s. 593-594).

**Spørgsmål til drøftelse**:

`1.	Hvilken rolle spiller fælles lovprisning i den kristnes liv? Hvordan vil du beskrive lovprisningen i jeres sabbatsgudstjeneste? Er den opløftende? Opmuntrer den medlemmerne til at holde fast ved deres trofasthed også under prøvelser og vanskeligheder? Hvis ikke, hvad kan der gøres ved det?`

`2.	Hvad betyder det at ”lovprise Herren, selv når mørke omgiver dig“ eller at ”lovprise ham, selv når du fristes“? Hvordan kan lovprisning hjælpe os i sådanne situationer?`

`3.	Lad medlemmerne fortælle deres vidnesbyrd om, hvordan lovprisning har påvirket deres liv. Hvad kan I lære af hinandens erfaringer?`

`4. Vælg som klasse en lovprisningssalme og læs den sammen. Hvad lærer den jer om lovprisning? Hvilken virkning har lovprisning på jeres tro?`