---
title:  Et liv fyldt med lovprisning
date:  20/08/2022
---

> <p>Ugens vers</p>
> ”Glæd jer altid i Herren! Jeg siger atter: Glæd jer!“ (Fil 4,4).

**Introduktion**

Det er altid let at råbe af fryd til Gud, når vi er glade. Men det er ikke så let at gøre det, når det går dårligt, når vi befinder os i den værst tænkelige situation, når smeltediglen bliver ophedet. Men det er lige netop da, at vi måske mere end på noget andet tidspunkt har brug for at lovprise Gud, for lovprisning er et middel, der hjælper os til at opretholde troen.

Lovprisning kan faktisk forvandle selv vores mørkeste omgivelser. Måske ikke ved at kendsgerningerne omkring os forandres, men ved, at den kan forandre os og dem, vi er sammen med, og gør os i stand til at udholde vanskelighederne.

Lovprisning er tro i praksis. Det kan være, at det ikke altid synes naturligt for os, men når vi øver os i at lovprise, bliver den en naturlig del af vores liv, og den indeholder kraft til både omvendelse og at sejre.

`Hvad er lovprisning? Hvordan kan lovprisning være et åndeligt våben i vanskelige tider? Hvordan kan lovprisning forvandle os og den situation, vi befinder os i?`


**Ugens tekster**

- Fil 4,4-7
- Jos 5,13-6,20
- Sl 145
- ApG 16,16-34
- 2 Krøn 20,1-30