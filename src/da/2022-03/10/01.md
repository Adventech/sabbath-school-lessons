---
title:  Ydmyghed i smeltediglen
date:  27/08/2022
---

> <p>Ugens vers</p>
> ”Salige er de sagtmodige, for de skal arve jorden“ (Matt 5,5).

**Introduktion**

Vi hører ikke ordet ydmyg ret tit, måske med undtagelse af, når vi læser om Moses eller studerer saligprisningerne. Og det er heller ikke svært at regne ud hvorfor. Ydmyghed defineres som ”at udholde overlast med tålmodighed og uden bitterhed.“ Det er ikke så mærkeligt, at vi ikke hører ret meget om det, for det er ikke et karaktertræk, som sættes højt i vores dages kultur. Nogle gange oversætter Bibelen ordet med ”sagtmodig“. Og sagtmodighed er heller ikke et karaktertræk, som er ønskværdigt i de fleste kulturer.

Men ydmyghed, at udholde overlast med tålmodighed og uden bitterhed, er en af de stærkeste karakteregenskaber hos Jesus og hans efterfølgere. En ydmyg ånd kan være et stærkt våben i hænderne på dem, som står midt i smerte og lidelser. Smeltediglen er et godt sted at lære hjertets ydmyghed, for når vi er nedbrudte i sjæl og sind, kan vi ved ydmyghed være mægtige vidner for Gud.

`Hvilken forbindelse er der mellem lidelser og ydmyghed? Hvordan kan vi i vores egen ydmyghed og vores egne vanskeligheder være et vidne for andre? Hvordan kan ydmyghed virkelig være en styrke, ikke en svaghed, for de kristne?`

**Ugens tekster**

- Ez 24,15-27
- 2 Mos 32,1-14
- Matt 5,43-48
- 1 Pet 2,18-25
- Sl 62,1-9