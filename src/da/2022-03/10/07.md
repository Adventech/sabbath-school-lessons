---
title:  Til videre studium
date:  02/09/2022
---

· Ellen White, Vejen til et bedre liv, ”Søg efter ægte kundskab“, s. 290-291

· Jesu Liv, ”Bjergprædikenen“, s. 209-221

· Evangelism, ”The Worker and His Qualifications“, s. 630.

”De vanskeligheder, vi udsættes for, kan mindskes rigtigt meget ved en ydmyghed, som skjuler sig i Kristus. Hvis vi er i besiddelse af hans ydmyghed, vil vi være hævet over de forbigåelser, de afvisninger og de ærgrelser, som vi daglig er udsat for, og de vil ophøre med at kaste skygge over vort sind. For en kristen er selvbeherskelse det største vidnesbyrd om et ædelt sind … Ydmyghed er den styrke, som giver sejr til Kristi efterfølgere; den er tegnet på deres forbindelse med himlen“ (Ellen White, Jesu Liv, s. 257).

**Spørgsmål til drøftelse**:

`1.	Hvordan gør ydmyghed os i stand til at ”være hævede over“ smerte og ærgrelser? Hvad mener du er ydmyghedens vigtigste egenskab?`

`2.	Hvordan betragtes ydmyghed og dens kendetegn inden for din kultur? Med respekt, foragt eller …? Hvilken form for pres oplever du i din kultur, som står i kontrast til udviklingen af dette karaktertræk?`

`3.	Kan du finde store, nulevende eksempler på ydmyghed? Hvordan har de evt. udtrykt disse karaktertræk, og hvad kan du lære deraf?`

`4.	Hvorfor bliver ydmyghed ofte betragtet som svaghed?`

`5.	Vi så på, hvordan David søgte tilflugt hos Gud. Men hvordan gør man det? Hvordan vil denne tilflugt vise sig? Hvordan kan vi som en menighed være et tilflugtssted for dem, der har brug for det? Hvilken slags tilflugtssted er din lokale menighed? Hvad kan du personligt bidrage med for at gøre menigheden til et tilflugtssted for dem, der har brug for det?`