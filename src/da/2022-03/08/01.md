---
title:  Se den usynlige
date:  13/08/2022
---

> <p>Ugens vers</p>
> ”I tro forlod han Egypten uden at frygte kongens vrede; han holdt ud, for det var, som om han så den usynlige“ (Hebr 11,27).

**Introduktion**

Definitionen på tro i Hebræerbrevet er altid udfordrende. ”Tro er fast tillid til det, der håbes på, overbevisning om det, der ikke ses“ (Hebr 11,1). Hvordan kan vi være overbevist om noget, vi ikke kan se? Alligevel er det nøjagtigt, hvad der siges om Moses i vores bibeltekst for i dag: ”han holdt ud, for det var, som om han så den usynlige“ (Hebr 11,27).

Det er en endnu større udfordring at indse, at vi er kaldet til at se ”den usynlige“ ikke kun, når alt går godt, men især når alt går galt. For at være i stand til det har vi brug for tro, der afspejler Kristus og er formet af sandheden om Gud og hans rige. Sandheden om Faderens godhed, kraften i Jesu navn, opstandelsens kraft og Guds barmhjertighed er grundlæggende sandheder, som vil gøre os i stand til at stå fast, når vi er i smeltediglen og måske fristes til at tvivle på alt.

`Hvilke sandheder om Gud kan holde os oppe selv i de sværeste situationer?`

**Ugens tekster**

- Rom 8,28-39
- Joh 14,1-14
- Ef 1,18-23
- Es 40,27-31