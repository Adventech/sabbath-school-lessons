---
title:  Vor Faders overvældende gavmildhed
date:  14/08/2022
---

> <p></p>
> ”Hvis Gud virkelig elskede mig, ville han i hvert fald gøre  for mig!“ Gad vide, hvor mange gange en sådan tanke er faret igennem vores sind. Vi betragter vores situation og begynder at spekulere på, om Gud virkelig elsker os, for hvis han virkelig gjorde det, ville alt være anderledes.

Der gives ofte to begrundelser for at tvivle på Guds godhed. 1) Når vi har et brændende ønske i vores hjerte og sind om noget, som vi tror er godt, kan tanken om, at Gud måske ønsker noget andet for os, synes latterlig. 2) Vi tvivler måske på Guds godhed, fordi vores erfaring står i modsætning til det, vi tror. Hvis noget ser godt ud eller føles godt eller lyder godt eller smager godt, må det være godt. Og så bliver vi vrede på Gud, når vi ikke kan få det.

Det er her troen spiller ind. Tro bliver til handlig lige netop i de situationer, hvor vi fristes til at tvivle på Gud og hans godhed.

`Læs Rom 8,28-39. Dette er et stærkt afsnit, som beskriver Guds godhed imod os. Hvad kan du finde i disse vers, som kan hjælpe dig til ikke at tvivle på Guds godhed?`

Den klare logik i Rom 8,32 kan forhindre os i at blive overvældet af vores omstændigheder. ”Gud lod Kristus dø for vores skyld. Han skånede ikke engang sin egen søn. Tror I så ikke, at han også vil give os alt muligt andet?“ (Rom 8,32 fra Den Nye Aftale). Hvordan kan vi i det hele taget tro, at Gud var villig til at sende Jesus til at dø for os, men derefter er ond og smålig?

En følge af ideen i Romerbrevet er, at sandheden om Guds gavmildhed imod os i lyset af Jesu død skal have større indvirkning på vores tanker end al den tvivl, som smeltediglen kan frembringe i os.

`Til eftertanke. Hvordan kan det lade sig gøre, at en sandhed som dette, at Gud er god, kan få større indflydelse på dig end dine tvivl? Tilbring tid i meditation over den sandhed, at Gud i Jesus døde i dit sted, og at denne ufattelige gavmildhed fortsætter på tusind forskellige måder for dig i dag.`