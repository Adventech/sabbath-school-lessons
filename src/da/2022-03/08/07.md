---
title:  Til videre studium
date:  19/08/2022
---

· Ellen White, Profeter og konger, ”I dronning Esters dage“, s. 292-295.

”Har Gud ikke lovet, at han vil give Helligånden til dem, der beder ham om det? Og er Helligånden ikke en virkelig og sand vejleder? Nogle synes at være bange for at tage Gud på ordet, som om det ville være formasteligt at gøre det. De beder om, at Herren skal undervise os, men er alligevel bange for at tro på Guds Ords autoritet og acceptere, at vi er blevet undervist af ham. Så længe vi kommer til vores himmelske far i ydmyghed og med en lærevillig ånd, villige og ivrige efter at lære, hvorfor skulle vi så tvivle på Guds opfyldelse af sine egne løfter? ... Måske har vi ikke tillid til os selv og er bange for, at vi misforstår hans undervisning, men gør også dette til et bedeemne og stol på ham. Bliv ved med at stole på ham til det yderste, at hans hellige Ånd vil lede dig til på rette måde at tolke hans planer og hans forsyns ledelse“ (Ellen White, Manuscript Releases, 6. bd., s. 225).

”Troen vokser sig stærk, når den kommer i konflikt med tvivl og modsatte påvirkninger. Den erfaring, man får gennem disse prøvelser, har større værdi end de mest kostbare juveler“ (Ellen White, Testimonies for the Church, 3. bd., s. 555).

**Spørgsmål til drøftelse**:

`1.	Tal sammen i klassen om usynlige ting, som vi ved er virkelige. Hvordan kan det hjælpe os til bedre at forstå, hvad det vil sige at se ”den usynlige“?`

`2.	Drøft det sidste spørgsmål i onsdagsafsnittet. Hvor ofte befinder vi os i en sådan situation? Hvad kan vi gøre, som vil gøre os bedre i stand til at stole på, at Herrens veje er de bedste, selv om det ikke er, hvad vi har lyst til?`

`3.	Hvis ”troen vokser sig stærk, når den kommer i konflikt med tvivl og modsatte påvirkninger,“ hvordan påvirker det vores opfattelse af sådanne konflikter?`

`4.	De fleste af os har set mennesker i situationer, hvor resultatet – set fra vores synsvinkel – har været forfærdeligt. Det allerværste, vi kunne forestille os, skete, på trods af bøn og ihærdig indsats. Hvordan skal vi, i lyset af det, vi har studeret, forstå sådanne situationer?`