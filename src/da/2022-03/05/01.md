---
title:  Intens varme
date:  23/07/2022
---

> <p>Ugens vers</p>
> ”Det var Herrens vilje at knuse ham med sygdom. Når hans liv er bragt som skyldoffer, ser han afkom og får et langt liv, og Herrens vilje lykkes ved ham“ (Es 53,10).

**Introduktion**

Da den berømte forfatters C.S. Lewis’ hustru lå for døden, skrev Lewis: ”Jeg står ikke i stor fare (tror jeg) for at ophøre med at tro på Gud. Den virkelige fare er, at jeg kommer til at tro frygtelige ting om ham. Den konklusion, jeg frygter, er ikke: ’Så der er altså alligevel ikke nogen Gud,’ men ’Så, det er sådan Gud virkelig er’“ (A Grief Observerd, New York: Harper Collins Publishers, Inc., 1961, s. 6-7).

Når tilværelsen bliver virkelig smertefuld, vil nogle af os fuldstændig fornægte Gud. Andre, som C.S. Lewis, fristes til at ændre deres syn på Gud og forestille sig alle mulige onde ting om ham. Spørgsmålet er, hvor varmt kan det blive? Hvor meget varme er Gud villig til at risikere at udsætte sit folk for med den hensigt at danne os ”efter sin søns billede?“ (Rom 8,29).

`Hvorfor tror du, at Gud er villig til at risikere at blive misforstået af dem, han ønsker skal kende ham og elske ham? Hvor meget tror du, Gud er villig til at blive misforstået, så han kan danne dig ”efter sin søns billede“?`

**Ugens tekster**

- 1 Mos 22
- Hos 2,3-14
- Job 1,6-2,10
- 2 Kor 11,23-29
- Es 43,1-7