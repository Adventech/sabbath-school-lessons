---
title:  Overlevelse gennem håb
date:  27/07/2022
---

> <p></p>
> ”Om den trængsel, som ramte os i provinsen Asien, vil vi have, at I skal vide dette, brødre: Den var så tung, at det var langt mere, end vi kunne bære, så vi endog opgav håbet om at bevare livet. Ja, vi havde fældet dødsdommen over os selv, for at vi ikke længere skulle stole på os selv, men på Gud, som oprejser de døde“ (2 Kor 1,8-9).

`Læs 2 Kor 11,23-29 2 Kor 1,3-11. Som Guds udvalgte apostel havde Paulus lidt mere end de fleste. Men Paulus blev ikke knust. I stedet voksede hans hengivenhed. Læs hans liste over vanskeligheder og derefter hans lovprisning af Gud.`

`Paulus siger, at hensigten med at få Guds trøst og omsorg er, ”så vi kan trøste alle dem, der er i trængsel, med den trøst, vi selv trøstes med af Gud.“ I hvor stor grad kan lidelse være et kald til tjeneste? Hvordan kan vi blive mere opmærksomme på denne mulighed?`

Gud ønsker igennem os at arbejde for mennesker, der lider. Det betyder, at han måske først må tillade, at vi oplever den samme form for lidelse. Derefter kan vi give opmuntring, ikke ud fra teoretisk kendskab, men fra egen erfaring af Guds omsorg og trøst. Dette er et princip fra Jesu liv (se Hebr 4,15).

Paulus’ levende beskrivelse af sine vanskeligheder skal ikke få os til at føle medynk med ham. Han deler det med os, for at vi kan vide, at selv når vi havner langt nede, kan Faderen stadigvæk gribe ind for at bringe sin omsorg og trøst. Vi kan komme til at frygte for livet og endog miste det, men frygt ikke. Gud lærer os at stole på ham. Vi kan have tillid til ham, for vores Gud ”oprejser døde“ (2 Kor 2,9).

Mens Paulus fortsætter med at have blikket fæstet på forkyndelsen af evangeliet, ved han, at Gud vil redde ham også i fremtiden. Paulus’ evne til at stå fast støttes af tre ting, han omtaler i 2 Kor 1,10-11. For det første Guds hidtidige indgriben: ”Ham var det, som friede os og vil fri os“ (2 Kor 1,10). For det andet Paulus’ beslutning om at koncentrere sig om Gud selv: ”Vi har det håb til ham, at han også i fremtiden vil fri os“ (2 Kor 1,10). Og for det tredje de helliges vedvarende forbøn: ”når også I hjælper til med forbøn for os“ (2 Kor 1,11).

`Til eftertanke. Hvad kan du lære af Paulus, som kan forhindre dig i at havne i selvmedlidenhed midt i dine egne vanskeligheder?`