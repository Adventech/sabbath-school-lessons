---
title:  Til videre studium
date:  29/07/2022
---

· Ellen White, Patriarker og profeter, ”Trosprøven“, s. 73-77.

”Gud har altid prøvet sit folk i prøvelsens ildovn. Det er i smelteovnens hede, slaggerne skilles fra det sande guld i den kristnes karakter. Jesus overvåger prøven. Han ved, hvad der er nødvendigt for at rense det ædle metal, så det kan genspejle hans kærligheds glans. Det er ved hårde, krævende prøver, Gud uddanner sine tjenere. Han ser, at nogle har evner, som kan bruges til fremme af hans værk, og dem sætter han på prøve. I sit forsyn fører han dem ind i situationer, der sætter deres karakter på prøve … Han viser dem deres svagheder og lærer dem at søge hen til ham … Således nås hans hensigt. De bliver undervist, oplært og uddannet, beredt til at opfylde den store hensigt, hvormed deres evner blev givet dem“ (Ellen White, Patriarker og profeter, s. 64).

”Hvis vi i Guds forsyn kaldes til at udholde prøvelser, lad os acceptere korset og drikke det bitre bæger, mens vi husker, at det er Faderens hånd, der holder det op til vores læber. Lad os stole på ham i mørket så vel som i dagslyset. Kan vi ikke tro, at han vil give os alt, som er til det bedste for os?... Hvordan kan vi selv i prøvelsens nat nægte at løfte hjerte og stemme i taknemlig pris, når vi husker hans kærlighed til os, som den kommer til udtryk på Golgatas kors?“ (Ellen White, Testimonies for the Church, 5. bd., s. 316).

**Spørgsmål til drøftelse**:

`1.	Lad nogen i klassen fortælle om en trosprøve. Hvad kan vi lære af vedkommendes erfaring – succes eller nederlag?`

`2.	Tænk over de sidste 24 timer af Jesu liv før korsfæstelsen. Hvilke ekstremer blev han udsat for? Hvordan udholdt han dem? Hvilke principper kan vi finde i hans eksempel, som vi kan anvende på vores eget liv, når vi befinder os i en smeltedigel?`

`3.	Drøft den tanke, vi har berørt i denne uge, at vores egne lidelser kan være til hjælp for andre, som lider.`

`4.	Ellen White skrev: ”Lad os stole på ham i mørket så vel som i dagslyset.“ Det er lettere sagt end gjort. Hvordan kan vi hjælpe hinanden til at udvikle en tro, som gør os i stand til netop det? Hvor vigtigt er det at stole på Gud i vanskelige tider?`