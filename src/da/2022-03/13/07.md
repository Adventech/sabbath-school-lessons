---
title:  Til videre studium
date:  23/09/2022
---

· Ellen White, Jesu Liv, ”Getsemane“, s. 497-505.

”Tre gange havde han opsendt denne bøn. Tre gange var det menneskelige i ham veget tilbage for det sidste, afgørende offer. Men nu viser menneskeslægtens historie sig for verdens Frelser. Han ser, at lovens overtrædere må gå til grunde, hvis de bliver overladt til sig selv. Han ser menneskets hjælpeløshed. Han ser syndens magt. En fortabt verdens lidelser og elendighed viser sig for ham. Han ser den skæbne, der truer den, og hans beslutning er taget. Han vil frelse mennesket, uanset hvad det måtte koste ham selv. Han tager imod sin blodige dåb, for at millioner af fortabte kan opnå evigt liv gennem ham. Han har forladt de himmelske boliger, hvor alt er renhed, lykke og herlighed, for at frelse det ene mistede får, den ene verden, der er gået fortabt på grund af synd. Og han vil ikke svigte sin opgave. Han vil blive sonofferet for en slægt, der har valgt at synde. Nu er der kun lydighed i hans bøn: ‘Hvis det ikke er muligt, at dette bæger går mig forbi, men jeg skal drikke det, så ske din vilje’“ (Ellen White, Jesu Liv, s. 607-608 ).

**Spørgsmål til drøftelse**:

`1.	Hvor meget betyder Jesu lidelse for vores skyld for os? Er det en hjælp for os, når vi selv møder lidelse, at tænke på, hvad Jesus følte, da han ofrede sig? Tænk over dit svar og tænk over følgende udtalelse fra Ellen White: ”Al den lidelse, som er en følge af synd, blev udøst over Guds syndfrie søns hjerte“ (Selected Messages, 3. bd., s. 129).`

`2.	Tal sammen i klassen om Jesu lidelser, som vi har studeret i denne uge. Hvilke smeltedigler blev Jesus udsat for? Hvordan ligner de vores, og hvordan er de anderledes? Hvad kan vi lære af, hvordan han mødte sine udfordringer, og hvordan kan det hjælpe os i vores egne smeltedigler?`

`3.	Nedskriv nogle af dine yndlingsløfter fra Bibelen, som du kan holde fast ved, når du oplever sorg og smerte. Del dem med klassen.`

`4.	Skriv et kort resumé med nogle få fremhævede punkter fra dette kvartals studier. Hvilke spørgsmål blev besvaret for dig? Hvilke problemstillinger er endnu ubesvarede? Hvordan kan vi hjælpe hinanden med de ting, som er vanskelige for os?`