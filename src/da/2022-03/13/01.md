---
title:  Kristus i smeltediglen
date:  17/09/2022
---

> <p>Ugens vers</p>
> ”Og ved den niende time råbte Jesus med høj røst: ‘Elí, Elí! lemá sabaktáni?’ – det betyder: ‘Min Gud, min Gud! Hvorfor har du forladt mig?’“ (Matt 27,46).

**Introduktion**

Hver gang vi ser på emnet lidelse, må vi overveje, hvordan synd og lidelse opstod. Gennem guddommelig åbenbaring har vi gode svar: Det skete, fordi frie væsener misbrugte den frihed, som Gud havde givet dem. Det fører til et andet spørgsmål: Vidste Gud på forhånd, at disse væsener ville falde? Ja, men det er tydeligt, at han mente, at det, som C.S. Lewis skrev, ”var risikoen værd“.

Risikoen værd? For hvem? For os, mens Gud sidder i himlen på sin trone? Egentlig ikke. Frihed for alle hans intelligente skabninger var et så urørligt princip, at frem for at nægte os frihed valgte Gud selv at bære de lidelser, som er en følge af vores misbrug af denne frihed. Denne lidelse ser vi i Jesu liv og død, hvor han som menneske blev udsat for lidelse og derved skabte en forbindelse mellem himmel og jord, som vil vare i al evighed.

`Hvad led Kristus for vores skyld? Hvad kan vi lære fra hans lidelser?`

**Ugens tekster**

- Luk 2,7.22-24
- Matt 2,1-18
- Joh 8,58-59
- Luk 22,41-44
- Matt 27,51-52
- Rom 6,23
- Tit 1,2