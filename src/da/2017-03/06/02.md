---
title:  Lov og tro
date:   30/07/2017
---

_Gal 3,15-18_

Selv om Paulus’ modstandere gik med til, at Abrahams liv først og fremmest var kendetegnet af tro, vidste han, at de stadigvæk ville have spørgsmål om, hvorfor Gud gav loven til Israel ca. fire hund- rede år efter Abraham. Gjorde lovgivningen ikke alle tidligere aftaler ugyldige?

`Hvad er Paulus’ pointe i sammenligningen mellem et menneskes testamente og Guds pagt med Abraham?`

En pagt og et testamente er i reglen forskellige. En pagt er typisk en gensidig aftale mellem to eller flere personer og kaldes typisk en kontrakt eller en aftale; et testamente derimod er en enkeltpersons tilkendegivelse. Den græske oversættelse af Det Gamle Testamente, Septuaginta, oversætter aldrig Guds pagt med Abraham med det græske ord, der bruges om gensidige aftaler eller kontrakter (syntheke). I stedet bruger det ordet for testamente (diatheke). Hvorfor? Sandsynligvis fordi oversætterne var klar over, at Guds pagt med Abraham ikke var en kontrakt mellem to individer, hvor gensidigt bindende løfter blev givet. Tvært imod var Guds pagt ba- seret udelukkende på hans egen vilje. Der var ingen ”hvis, og eller men“ knyttet til pagten. Abraham skulle ganske enkelt tage Gud på ordet.

Paulus bruger den dobbelte betydning af testamente og pagt for at fremhæve særlige egenskaber ved Guds pagt med Abraham. Lige- som med et menneskeligt testamente handler Guds løfte om en be- stemt modtager, nemlig Abraham og hans afkom (1 Mos 12,1-5; Gal 3,16); det indebærer også en arv (1 Mos 13,15; 17,8; Rom 4,13; Gal 3,29). Og for Paulus er Guds løftes uforanderlighed det vigtigste. På samme måde som et menneskes testamente ikke kan forandres, når det først er blevet underskrevet, kan Guds lov givet gennem Moses ikke annullere Guds tidligere pagt med Abraham. Guds pagt er et løfte (Gal 3,16), og Gud er ikke en, der bryder sine løfter (Es 46,11; Hebr 6,18).

`Udskift ordet pagt med løfte i disse bibeltekster. Hvori består ”pagten“ i hver tekst? Hvordan bliver meningen i hver tekst lettere at forstå, hvis vi opfatter det som et løfte, og hvordan hjælper det os til bedre at forstå, hvad en pagt er? (1 Mos 9,11-17; 15,18; 17,1-21) Hvad lærer disse tekster os om Guds karakter, og hvordan vi kan stole på ham?`
