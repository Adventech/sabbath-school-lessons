---
title:  Guds lovs varighed
date:   02/08/2017
---

`Betyder Paulus’ udtalelse om, at loven blev føjet til på Sinaj, at den ikke fandtes tidligere? Hvis ikke, hvad var forskellen før og efter Sinaj? Læse 1 Mos 9,5-6; 18,19; 26,5; 39,7-10 2 Mos 16, 22-26.`

Det var ikke nødvendigt for Gud at åbenbare sin lov for Abraham med torden, lyn og dødsstraf (2 Mos 19,10-23). Hvorfor gjorde han det på den måde over for Israels børn? Det var fordi israelitterne i deres fangenskab i Egypten havde tabt Guds storhed og hans høje moralske standard af syne. Som et resultat af det havde de brug for at blive gjort opmærksom på omfanget af deres egen syndighed og Guds lovs hellighed. Åbenbaringen på Sinaj gjorde netop det.

`Hvad mener Paulus, når han siger, at loven blev føjet til ”indtil det afkom, som havde fået løftet, var kommet“? (Gal 3,16-19)`

Mange har den opfattelse, at denne tekst betyder, at loven, der blev givet på Sinaj, kun var midlertidig. Den havde sin begyndelse 430 år efter Abraham og endte, da Kristus kom. Men denne fortolkning er i modstrid med det, Paulus siger om loven i Romerbrevet, samt andre afsnit i Bibelen, fx Matt 5,17-19.

Den fejl, læsere af dette afsnit ofte begår, er, at de tager for givet, at ordet indtil altid angiver en begrænset tidsperiode. Men det er ikke tilfældet. I Åb 2,25 siger Jesus: ”Men hold fast ved det, I har, indtil jeg kommer.“ Mener Jesus, at vi ikke længere behøver at væres trofaste, når han er kommet?

Lovens rolle ophørte ikke med Kristi komme. Den vil blive ved med at vise os vores synd, så længe den eksisterer. Det, Paulus siger, er, at Kristi komme markerer et afgørende skel i menneskehedens historie. Kristus kan gøre det, loven aldrig kunne – tilbyde et sandt middel mod synd, det vil sige retfærdiggøre syndere og ved hans Ånd opfylde loven i dem (Rom 8,3-4).

`Har du nogen sinde tænkt: ”Hvis bare Jesus gjorde dette eller hint for mig, ville jeg aldrig mere tvivle eller stille ham spørgsmål“? Tænk over, hvad der skete på Sinaj, hvordan Gud på en så mægtig måde viste sin kraft over for israelitterne – og alligevel handlede, som de gjorde. Hvad siger det os om, hvad sand tro er, og om hvor- dan vi får den og vedligeholder den? (Se Kol 2,6).`
