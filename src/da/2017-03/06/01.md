---
title:  Løftets prioritet
date:   29/07/2017
---

#### Ugens tekster
Gal 3,15-20; 1 Mos 9,11-17; Matt 5,17-20; 2 Mos 16,22-26; 1 Mos 15,1-6.

> <p>Ugens vers</p>
> ”Hvis arven fås på grund af loven, fås den ikke mere på grund af løf- tet. Men det var ved et løfte, Gud gav Abraham arven” (Gal 3,18).

En præsidents ledende rådgiver blev en gang spurgt: ”Har præsiden- ten holdt alle de løfter, han gav under valgkampen?” Han svarede: ”Ja, præsidenten har holdt alle de løfter, han havde i sinde at holde.” Hvem har ikke på et eller andet tidspunkt været udsat for et brudt løfte? Og hvem har ikke selv på et eller andet tidspunkt brudt et løfte?

Mange mennesker afgiver et løfte i den hensigt helt sikkert at holde det, men senere gør de det ikke; andre giver et løfte vel vidende, at fra det øjeblik, ordene kommer ud af deres mund eller bogstaverne fra deres fingre, er det hele en løgn.

Heldigvis for os er Guds løfter af en helt anden art. Guds Ord er sik- kert og uforanderligt. ”Min beslutning står fast, alt det, jeg vil, gør jeg,” siger Herren (Es 46,10).

I denne uges bibelstudium leder Paulus vores opmærksomhed hen på forholdet mellem Guds løfte til Abraham og loven, der blev givet til Israel 430 år senere. Hvordan skulle forholdet mellem de to for- stås, og hvilke følger har det for forkyndelsen af evangeliet?
