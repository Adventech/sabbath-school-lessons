---
title:  Gud elsker retfærdighed
date:   01/02/2025
---

> <p>Ugens vers</p>
> “Nej, den, der er stolt, skal være stolt af dette, at han har indsigt og kender mig. For jeg, Herren, øver trofasthed, ret og retfærdighed på jorden; det er, hvad jeg ønsker, siger Herren“ (Jer 9,25).

På Det Gamle Testamentes tid var nationernes ”guder“ ikke bare omskiftelige, amoralske og uforudsigelige, de var også blodtørstige. Børneofringer var f.eks. almindelig praksis. Alligevel kunne man aldrig vide sig sikker, og man levede således i frygt for uforvarende at vække ”gudernes“ vrede.

Ifølge 5 Mos 32,17 tilbad man således dæmoner (se også 1 Kor 10,20.21), der benyttede anledningen til at skabe forvirring og kaste menneskeheden ud i et uigennemtrængeligt åndeligt og moralsk mørke.

Bibelens Gud er disse ”guders“ diametrale modsætning. Gud er god, og han er uforanderlig, og netop derfor er der håb for os nu og i al evighed. I modsætning til fortidens og nutidens ”guder“ bekæmper Gud aktivt ondskab, lidelse, uretfærdighed og undertrykkelse, som han ikke bare utvetydigt fordømmer, men også lover at gøre op med én gang for alle.

### Ugens tekster

Sl 33,5; Sl 85,11; 5 Mos 32,4; Jak 1,17; Tit 1,2; 2 Mos 32,14; Matt 5,43-48