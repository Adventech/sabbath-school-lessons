---
title:  Retfærdig og kærlig
date:   10/03/2025
---

Kristus er i fuld gang med at udbedre den skade, som Satan har forvoldt. Ifølge 1 Joh 3,8 blev Jesus ”åbenbaret … for at tilintetgøre Djævelens gerninger“, og ”med sin død“ skulle Kristus ”gøre ham magtesløs, som har dødens magt, nemlig Djævelen“ (Hebr 2,14). Djævelens endelige fald sker af to omgange. På korset tilbageviste Kristus Satans anklager og løgne, og på sigt vil han endeligt udslette Satan.

`Hvordan tilbageviser Kristus ifølge disse tekster Satans anklager? Rom 3,23-26; Rom 5,8`

Fjenden hævder, at Gud hverken er retfærdig eller kærlig. Men på korset beviste Kristus det modsatte. Da Jesus var død indså Satan, at ”hans bedrag var afsløret. Hans væsen var nu blevet åbenbaret for de syndfri engle og hele det himmelske univers. Han havde afsløret sig selv som morder. Ved at udgyde Guds Søns blod havde han afskåret sig selv fra enhver form for sympati fra de himmelske magter“ (Ellen White, Jesu liv, s. 671).

`Hvordan kaster Åb 12,10-12 lys over den kosmiske betydning af Kristi sejr på korset? Åb 12,10-12; 1 Mos 3,15`

Frelseshistorien bekræfter, at Gud står som garant for, at udfaldet i sidste ende bliver det, som er bedst for alle parter. Indenfor de rammer, som er udstukket for den kosmiske konflikt mellem godt og ondt, gør Bibelens Gud altid det, der er bedst (5 Mos 32,4; 1 Sam 3,18; Sl 145,17; Dan 4,34; Hab 1,13; Åb 15,3; 1 Mos 18,25).

`Til eftertanke. Hvilken betydning har det for udfaldet af konflikten, at Gud viser, at han er både retfærdig og kærlig? Giver Guds frelsesplan dig tillid til hans kærlighed, og kan du finde håb i den, når du er midt i prøvelser eller lidelser?`