---
title:  Til videre studium
date:   14/03/2025
---

Læs Ellen White, Vejledning for menigheden, bd. 3, ”Belønning for alvorlig bestræbelse“.

”Alt det, der her har forvirret os i Guds ledelse med os, vil i den kommende verden blive gjort klart. De ting, som her var vanskelige at forstå, vil der få en forklaring. Nådens mysterier vil åbne sig for os. Der, hvor vore begrænsede sind kun så forvirring og brudte løfter, skal vi se den mest fuldkomne harmoni. Vi skal se, at den uendelige kærlighed stod bag de erfaringer, som syntes mest prøvende. Når vi forstår den ømme omsorg hos ham, som lader alle ting samvirke til vort bedste, da skal vi fryde os med en usigelig og forherliget glæde“ (Ellen White, Vejledning for menigheden, bd. 3, s. 378.)

**Spørgsmål til drøftelse**

`Har du haft svært ved at forstå Guds handlemåde? Hjælper det dig at vide, at du en dag vil få den fulde forklaring?`

`Tænk over, hvad Kristus forlod for at blive menneske og dø for vores skyld. Hvad siger det dig om Guds kærlighed? Kan vi nære tillid til ham? Hvad mere kunne han gøre?`

`Hvorfor er Guds omdømme, ”Guds navn“, så vigtigt? Hvilke implikationer har det for os, der kalder os kristne? På hvilke måder har kristne indimellem været med til at give Gud et dårligt omdømme, og hvad kan vi gøre for at vise vores omgivelser, hvad det i praksis vil sige at følge Kristus?`

`Selv vores bedste forklaringer på ondskabens problem er indtil videre utilstrækkelige. Hvad kan vi, mens vi venter på Guds endelige løsning på ondskabens problem, gøre for at afhjælpe lidelse og nød i denne verden?`

`Kristus tog ”vore sygdomme“ og bar ”vore lidelser“ (Es 53,4). Hvordan giver det, som guddommen gjorde på korset, os en større forståelse for frelsen og den pris, som Gud betalte for den?`