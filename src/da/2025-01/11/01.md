---
title:  Hvad mere kunne jeg have gjort?
date:   08/03/2025
---

> <p>Ugens vers</p>
> “Pilatus sagde til ham: ‘Så er du altså konge?’ Jesus svarede: ‘Du siger, jeg er konge. Derfor er jeg født, og derfor er jeg kommet til verden, for at jeg skal vidne om sandheden. Enhver, som er af sandheden, hører min røst’“ (1 Joh 3,8).

Denis var forældreløs. Han nærede et indædt had til kongen, for i forbindelse med forældrenes sygdom havde kongens soldater fjernet ham fra hjemmet, og han så dem aldrig igen. Først senere fandt han ud af, at kongen ved sin indgriben havde reddet ham fra også at bukke under for pesten, den sorte død, der havde gjort krav på hans forældre. Nu, hvor Denis kendte sandheden, kunne han endelig slippe det had, som han hele livet havde næret mod kongen, hvis bevæggrunde han nu forstod.

Mange mennesker i dag tager afstand fra Gud på grund af det onde, som de har været vidne til eller personligt har lidt under. Hvor er Gud, når vi lider? Hvis Gud er god, hvordan kan det så være, at ondskaben tilsyneladende har frit spil? Den kosmiske konflikt forklarer en del, men der er fortsat meget, vi ikke forstår. Alligevel kan vi, takket være det, som Jesus gjorde for os på korset, sætte vores lid til, at Gud elsker os og vil os det godt.

### Ugens tekster

Joh 18,37; Rom 3,23-26; Rom 5,8; Es 5,1-4; Matt 21,33-39; Es 53,4; Rom 3,1-4