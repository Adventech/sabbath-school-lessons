---
title:  Til videre studium
date:   10/01/2025
---

Læs Ellen White, Vejen til Kristus, ”Bønnens privilegium“.

“Fortæl Gud om dine ønsker, dine glæder, dine sorger, dine bekymringer og din frygt. Du kan ikke overbebyrde ham eller gøre ham træt. Han, som ved, hvor mange hår du har på hovedet, er ikke ligeglad med sine børns behov. ‘Herren er barmhjertig og rig på nåde’ (Jak 5,11). Hans kærlige hjerte bliver berørt af vores sorger, også idet vi fortæller ham om dem. Bring alt det til ham, som bekymrer dit sind. Intet er for stort for ham at bære, for det er ham, der styrer alle ting i universet.

Intet, som på nogen måde har med vores fred at gøre, er for småt til, at han lægger mærke til det. Der er ikke noget kapitel i vores liv, som er for mørkt for ham at læse. Der er ingen kompliceret situation, som er for svær for ham at rede ud. Ingen ulykke kan ramme det mindste af hans børn, ingen frygt kan plage sjælen, ingen glæde opmuntre, ingen oprigtig bøn kan slippe læberne, uden vores himmelske far er klar over det, eller uden han straks interesserer sig for det. ‘Han læger dem, hvis hjerte er knust, og forbinder deres sår’ (Sl 147,3). Forholdet mellem Gud og hvert enkelt menneske er lige så enestående og fuldstændigt, som hvis der ikke havde været andre på jorden, han kunne dele sin omsorg med. Ingen anden, for hvem han gav sin elskede søn“ (Ellen White, Vejen til Kristus, s. 110-111).

**Spørgsmål til drøftelse**

`”Forholdet mellem Gud og hvert enkelt menneske er lige så enestående og fuldstændigt, som hvis der ikke havde været andre på jorden, han kunne dele sin omsorg med. Ingen anden, for hvem han gav sin elskede søn.“ Hvad betyder det for dig, at Gud elsker dig så højt? Hvilken indvirkning har det på dit liv at vide, at Gud altid er dig nær og har omsorg for dig?`

`Hvordan forstår du Sl 103,17-18 i lyset af det, som vi har studeret i denne uge? Hvad siger teksten om Guds evige kærlighed? Skal vi aktivt vælge Gud til, hvis vi skal nyde godt af hans velsignelser?`

`Hvordan påvirker den viden dit forhold til Gud? Har denne forståelse indvirkning på, hvordan du forholder dig til andres problemer?`