---
title:  Kærlighedspagten
date:   04/01/2025
---

> <p>Ugens vers</p>
> ”Jesus svarede ham: ‘Den, der elsker mig, vil holde fast ved mit ord, og min fader vil elske ham, og vi skal komme til ham og tage bolig hos ham’“ (Joh 14,23).

Mange har fået den opfattelse, at det græske ord agape dækker over en kærlighed, der er unik for Gud og dermed fuldkommen, mens andre ord for kærlighed, som f.eks. filia, dækker andre mere middelmådige former for kærlighed. Nogle vil endda påstå, at agape er en form for envejs kærlighed – en kærlighed, der udelukkende giver uden at få noget igen, og som derfor er helt uafhængig af menneskelig respons.

Men en nærmere undersøgelse af Guds kærlighed i Bibelen afslører, at disse idéer – til trods for, at de er almindeligt udbredte – ikke holder vand. Det græske ord agape bruges for det første ikke kun om guddommelig kærlighed. Ordet bruges også om vores ufuldkomne menneskelige kærlighed (2 Tim 4,10). For det andet er det ikke kun ordet agape, der i Bibelen bruges om Guds kærlighed. Som Jesus sagde: ”Faderen selv elsker (filia) jer, fordi I elsker (filia) mig“ (Joh 16,27). Her dækker det græske ord filia ikke bare menneskelig kærlighed, men også den kærlighed, som Gud har til os. Filia er altså ikke nogen middelmådig form for kærlighed.

Ifølge Bibelen er Guds kærlighed desuden relationel og altså på ingen måde et envejsfænomen. Det er af afgørende betydning for Gud, om vi mennesker vælger at gengælde hans kærlighed og afspejle hans kærlighed i vores indbyrdes forhold.

### Ugens tekster

2 Pet 3,9; 5 Mos 7,6-9; Rom 11,22; 1 Joh 4,7-20; Joh 15,12; 1 Joh 3,16