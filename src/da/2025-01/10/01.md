---
title:  Krigskonventioner
date:   01/03/2025
---

> <p>Ugens vers</p>
> “Den, der gør synden, er af Djævelen, for Djævelen har syndet fra begyndelsen. Derfor blev Guds søn åbenbaret: for at tilintetgøre Djævelens gerninger“ (1 Joh 3,8).

Beretningen i 1 Kong 18,19-40, hvor Gud på Karmels bjerg afslører de omkringliggende nationers såkaldte ”guder“, illustrerer tydeligt, hvad der er på spil i den kosmiske konflikt mellem Gud og Satan. ”Guderne“ var ikke bare et udslag af hedensk overtro, for bag disse ”guder“ var der usynlige kræfter på spil.

“De ofrede til dæmoner, som ikke er guder, til guder, de ikke før havde kendt, nye guder, der lige var kommet til, jeres fædre kendte ikke til dem“ (5 Mos 32,17). Og Paulus tilføjer: ”Det, der ofres, ofres til dæmoner og ikke til Gud, og jeg vil ikke, at I skal have fællesskab med dæmonerne“ (1 Kor 10,20).

Disse såkaldte ”guder“ var altså dæmoner i forklædning, og følgelig er alle tekster, der i Bibelen omhandler afgudsdyrkelse, relevante for forståelsen af den kosmiske kamp mellem Gud og Satan. På den baggrund forstår vi bedre, hvad konflikten handler om, hvad der er på spil, og hvorfor lidelse og ondskab er en realitet.

### Ugens tekster

Dan 10,1-14; Åb 13,1-8; Job 1,1-12; 2,1-7; Joh 12,31; 14,30; Mark 6,5; 9,29