---
title:  Til videre studium
date:   07/03/2025
---

Læs Ellen White, Vejledning for menigheden, bd. 1, ”Satans magt“, s. 101-106.

“Det faldne menneske er Satans retmæssige fange. Kristus’ mission var at frelse det fra dets store modstander. Mennesket har en naturlig tilbøjelighed til at følge Satans indskydelser og kan ikke med held modstå en så frygtelig fjende, medmindre Kristus, den mægtige sejrherre, bor i det, leder dets ønsker og giver det styrke. Gud alene kan begrænse Satans magt. Den onde strejfer om på jorden og gennemvandrer den. Af frygt for at gå glip af en anledning til at ødelægge sjæle forlader han ikke sin post et øjeblik. Det er vigtigt, at Guds folk forstår dette, for at det må kunne undfly hans snarer.

Satan forbereder sine bedrag, for at Guds folk i hans sidste felttog imod dem ikke skal forstå, at det er ham. ‘Og det er intet under. Satan selv giver sig jo ud for at være lysets engel’ (2 Kor 11,14). Medens nogle vildledte sjæle forfægter, at han ikke eksisterer, tager han dem til fange og virker i stor udstrækning gennem dem. Han ved bedre end Guds folk, hvilken magt de kan have over ham, når deres styrke er i Kristus. Når de i ydmyghed anråber den mægtige guddommelige sejrherre om hjælp, kan den svageste, der tror på sandheden og forlader sig fast på Kristus, med virkning tilbagevise Satan og hele hans hærskare. Han er for listig til at komme åbenlyst og frækt med sine fristelser, for i så fald ville en kristens sløve kræfter vågne, og han ville sætte sin lid til den mægtige befrier“ (Ellen White, Vejledning for menigheden, bd. 1, s. 101).

**Spørgsmål til drøftelse**

`Hvad menes der med, at ”det faldne menneske er Satans retmæssige fange“? Betyder det, at djævelen kan gøre med os, hvad han vil? Hvordan hænger ”krigskonventionerne“ sammen i den store kosmiske kamp mellem Gud og Satan?`

`Hvorfor har Satan fået visse beføjelser i forbindelse med den kosmiske kamp? Hvad siger det om, hvordan Gud bærer sig ad med at besvare Satans anklager?`

`Hvordan forholder du dig til påstanden om, at Satan ikke i håndgribelig forstand eksisterer? Hvilke gode argumenter kan du finde for, at Satan virkelig findes?`