---
title:  En forsinket engel
date:   02/03/2025
---

Ikke bare var afguderne dæmoner i forklædning. Der er evidens for, at også jordiske regenter blev styret af dæmoniske magter, som iøvrigt heller ikke veg tilbage for at lægge Guds engle hindringer i vejen.

`Læg især mærke til vers 12 og 13. Hvad får vi at vide her, der relaterer til den kosmiske konflikt? Hvordan skal det mon forstås, at ”Fyrsten over perserriget har stået [det himmelske sendebud] imod i enogtyve dage“? Dan 10,1-14`

Hvordan kan en Guds engel blive forhindret i hele tre uger. Man må gå ud fra, at Den Almægtige, hvis han ville, uden problemer kunne sørge for, at Daniel fik svar med det samme, men ikke desto mindre står der, at ”Fyrsten over perserriget har stået [englen] imod i enogtyve dage“. Hvad i alverden er det, der foregår?

“Gabriel kæmpede med mørkets magter i tre uger for at modvirke den indflydelse, som blev øvet over Kyros’ sind … Himlen gjorde alt for at hjælpe Guds folk. Til sidst var sejren sikret. De fjendtlige kræfter blev holdt i skak, så længe Kyros levede, og ligeledes under hans søn Kambyses“ (Ellen White, Profeter og konger, s. 278).

Gud gennemtvinger tydeligvis ikke sin vilje. Fjenden nyder en vis grad af frihed til at øve indflydelse, dog indenfor for visse rammer, som er udstukket på forhånd, og som begge parter er bekendt med. Der synes at være en række krigskonventioner i den kosmiske konflikt, som selv Guds engle må respektere.

De rammer, indenfor hvilke Gud opererer, bliver lettere at forstå, når vi husker, at kærlighed ligger til grund for alt, hvad Gud gør. Han vælger konsekvent kærlighed frem for tvang.

`Til eftertanke. Har du selv erfaret, hvordan kærlighedsprincippet påvirker din handlefrihed? Hvilke begrænsninger sætter det at vælge kærlighed fremfor tvang for din magt og indflydelse?`