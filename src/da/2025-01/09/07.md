---
title:  Til videre studium
date:   28/02/2025
---

Læs Ellen White, Mod en bedre fremid, kap. 29, ”Det ondes oprindelse“.

“Intet siges mere tydeligt i Den hellige Skrift, end at Gud på ingen måde var ansvarlig for, at synden opstod. Guds nåde blev ikke vilkårligt trukket tilbage, og det var ikke en fejl i hans styreform, der var årsag til, at der blev oprør. Synden er en ubuden gæst, og ingen kan forklare, hvorfor den kom. Den er mystisk og uforklarlig. At undskylde den er det samme som at forsvare den … Hvis han [Satan] straks var blevet udslettet, ville de [Himlens og de andre verdeners beboere] have tjent Gud af frygt i stedet for af kærlighed. Hverken bedragerens indflydelse eller oprørsånden ville være blevet helt udryddet. Det onde måtte have lov til at udvikle sig helt. Af hensyn til hele universets evige fremtid måtte Satan have lejlighed til at udvikle sine principper fuldt ud, så hans beskyldninger mod Guds styre kunne ses i det rette lys af alle skabninger, og sådan at Guds retfærdighed og barmhjertighed og hans lovs uforanderlighed i al fremtid ville være hævet over enhver tvivl“ (Ellen White, Mod en bedre fremtid, s. 399, 403, DB 2020).

**Spørgsmål til drøftelse**

`Mange undrer sig over, at en skabning, der som Lucifer var uden synd, alligevel valgte at synde. Hvorfor er synden sådan et mysterium? Hvordan forklarer vi den første synd uden af den grund at undskylde eller forsvare den?`

`Hvorfor udslettede Gud ikke straks Satan? Hvorfor var det nødvendigt, at synden fik ”lov til at udvikle sig helt“? Hvorfor afhang ”hele universets evige fremtid“ af det?`

`Hvorfor er det så vigtigt, at vi forstår, at konflikten mellem Gud og Satan ikke så meget handler om, hvem der er stærkest, men om noget helt andet? Hvorfor giver det langt mere mening, at konflikten drejer sig om, hvorvidt vi kan stole på Gud, eller om Satan har ret i sine anklager?`

`Når vi først forstår, hvad konflikten drejer sig om, forstår vi også, at den samme konflikt udkæmpes i os. Hvordan bekræfter din egen erfaring, at konflikten er en realitet? Hvordan viser du i praksis, hvis side du står på?`