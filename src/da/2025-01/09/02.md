---
title:  Det har en fjende gjort
date:   23/02/2025
---

`Hvilken forklaring giver lignelsen på det onde? Matt 13,24-27`

En mand, siger Jesus, plantede udelukkende god sæd i sin mark, og alligevel voksede der ukrudt frem blandt hveden. Da det gik op for folkene, spurgte de: ”Herre, såede du ikke god sæd i din mark? Hvor kommer da ukrudtet fra?“ (Matt 13,27). De undrede sig på samme måde, som man i dag undrer sig over det onde, for hvis det, som Gud skabte, var godt, hvor kommer så det onde fra?

`Hvordan belyser Jesus’ svar, hvad der er på spil i kampen mellem godt og ondt – mellem Gud og Satan? Matt 13,28-30; Matt 13,37-40`

“Det har en fjende gjort,“ svarer manden sine folk (Matt 13,28), og i sin forklaring røber Jesus, at ”Den, der sår den gode sæd, er Menneskesønnen“ – altså Jesus selv (Matt 13,37). ”Marken er verden“ (Matt 13,38), og ”fjenden“, der såede ukrudtet, ”er Djævelen“ (Matt 13,39). Der udspiller sig altså ifølge Jesus en kosmiske kamp mellem Gud og Satan. Hvor kommer det onde fra? Fra fjenden (Djævelen), Guds modstander. ”Det har en fjende gjort“ (Matt 13,28).

Som en naturlig reaktion på den oplysning følger endnu et spørgsmål: ”Vil du have, at vi skal gå ud og luge det væk?“ ”Nej,“ svarer Herren, ”for når I luger ukrudtet væk, kommer I til at rykke hveden op sammen med det. Lad blot begge dele gro side om side indtil høsten“ (Matt 13,29-30; se også Mark 4,29). Ifølge lignelsen vil Gud i sidste ende sætte en stopper for det onde, men handler han for tidligt, risikerer han at volde uoprettelig skade også på det gode.

`Til eftertanke. Hvad er risikoen ved at forsøge at rykke ukrudtet op her og nu? Betyder det, at vi bare skal tie stille og ikke forsøge at gøre noget ved det onde?`