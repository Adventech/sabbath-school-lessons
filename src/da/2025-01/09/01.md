---
title:  Den kosmiske kamp
date:   22/02/2025
---

> <p>Ugens vers</p>
> “Jeg sætter fjendskab mellem dig og kvinden, mellem dit afkom og hendes: Hendes afkom skal knuse dit hoved, og du skal bide hendes afkom i hælen“ (1 Mos 3,15).

Konteksten for Bibelens fortælling er kampen mellem Kristus og Satan. Men til trods for, at den kosmiske kamp mellem Gud og Satan – mellem det gode og det onde – er et af Bibelens ledende motiver (Matt 13,24-30.37-39; Åb 12,7-10) og fylder en hel del i den kristne tradition, er der mange kristne i dag, der blank afviser eller ignorerer den del af fortællingen.

Men ignorerer man den kosmiske kamp, i hvilken Djævelen og hans engle bekriger Gud, giver en stor del af den bibelske fortælling ikke længere mening. I evangelierne er der f.eks. utallige henvisninger til Djævelen og de dæmoner, der har sat sig op imod Gud.

Vi vil tage hul på emnet ved at give nogle forslag til, hvordan følgende spørgsmål kan besvares ud fra nogle af Bibelens centrale tekster.

1. Hvor i Bibelen står der, at der udspiller sig en kosmisk kamp mellem Gud og Satan?
2. Hvad drejer konflikten sig om i følge Bibelen?

### Ugens tekster

Matt 13,24-27; 1 Mos 1,31; Ez 28,12-19; Es 14,12-15; Matt 4,1-11; Joh 8,44-45