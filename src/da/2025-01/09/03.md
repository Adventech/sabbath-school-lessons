---
title:  Begyndelsen på oprøret på jorden
date:   24/02/2025
---

Hvordan kan det være, at der er ukrudt i marken, når nu ejeren udelukkende plantede god sæd? Det er et godt spørgsmål og et, der vækker undren også i dag: Hvis det, Gud skabte, var godt, hvor kommer så det onde fra?

`Hvordan beskrives Guds skaberværk her, og hvorfor er det væsentligt? 1 Mos 1,31`

Ifølge 1 Mos 1,31 betragtede Gud sit fuldendte skaberværk og ”så, hvor godt det var“. I kapitel 1 er der ingen indikationer på, at der på jorden fandtes noget, der var ondt. Men hvordan er det onde så blevet en del af den menneskelige erfaring?

`Hvordan vandt det onde indpas på jorden? Hvad drejer den kosmiske kamp sig om? (Se også Åb 12,7-9). 1 Mos 3,1-7`

I denne beretning sår slangen, der siden i Åb 12,7-9 identificeres som Djævelen (den gamle slange), med sine løgne tvivl om Guds karakter. Det første spørgsmål vender Guds befaling på hovedet og lægger ham ord i munden. Det andet spørgsmål sår tvivl ved rigtigheden af det, som Gud har sagt: ”Vist skal I ikke dø!“

Enten lyver slangen eller også lyver Gud, og det er op til Eva at vælge, hvem hun stoler mest på.

Ifølge Bibelen drejer konflikten i bund og grund om, hvad og ikke mindst hvem vi kan stole på, og svaret på det spørgsmål afhænger af den enkeltes opfattelse af og forhold til Gud. Din opfattese af Gud – hvem han er, og hvorvidt han er troværdig – afgør, hvorvidt du kan elske og nære tillid til ham, og, som i beretningen her, hvorvidt du har tænkt dig at følge hans vejledning.

`Til eftertanke. Allerede her introduceres evangeliet i den bibelske fortælling. Kvindens sæd, Messias, skal knuse slangens hoved. Hvordan bekræfter netop dette vers, at der udkæmpes en kamp, men også, at der er håb for fremtiden? 1 Mos 3,15`