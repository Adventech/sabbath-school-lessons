---
title:  Til videre studium
date:   24/01/2025
---

Læs Ellen White, Jesu liv, kap. 31, ”Bjergprædikenen“ (første del).

“Alle, der har en forståelse af deres dybe sjælelige fattidom og indser, at de ikke selv rummer noget godt, kan finde retfærdighed og styrke hos Jesus. Han siger: ‘Kom til mig, alle I, som slider jer trætte og bærer tunge byrder’ (Matt 11,28). Han tilbyder dig sin rige nåde i bytte for din åndelige fattigdom. Vi har ikke gjort os fortjent til Guds kærlighed, men Kristus, vores garant, er værdig, og han er fuldt ud i stand til at frelse enhver, der kommer til ham. Uanset, hvad der gemmer sig i din fortid, og hvor håbløs din nuværende situation ser ud, kan du komme til Jesus, præcis som du er, svag, magtesløs og fortvivlet. Hvor langt borte du end befinder dig, kan du være sikker på, at han vil løbe dig i møde, omslutte dig med sine kærlige arme og lægge sin retfærdighedskappe om dine skuldre. Inden Jesus præsenterer os for sin far, iklæder han os sin egen rene og ubesmittede karakter, og han går i forbøn for os med ordene: Jeg er trådt i synderens sted. Se ikke på dette vildfarne barn, men se på mig. Om Satan vil påstå, at vores synd gør os til hans retmæssige bytte, så taler Kristus’ blod med endnu større kraft“ (Ellen White, Med Mesteren på Bjerget s. 16-17, ny oversættelse).

**Spørgsmål til drøftelse**

`Jesus præsenterer os for sin far iklædt hans ”rene og ubesmittede karakter“. Vi har en tendens til at fortvivle over vores fejl og mangler eller fokusere på, hvor dårlige vi er til at videreformidle Guds kærlighed til andre. Hvorfor er det vigtigt, at vi husker os selv på, at Jesus står inde for os, at han iklæder os sin ”rene og ubesmittede karakter“, og at Gud tager imod os med åbne arme?`

`Hvad har moderen mon følt i beretningen fra Første Kongebog kapitel 3? Læg mærke til, hvordan vers 26 beskriver, at ”moderfølelsen ... vældede … op i hende“. Den samme formulering findes i Hos 11,8 til at beskrive Guds følelser for sit folk. Hvordan er det med til at belyse, hvad Gud føler for os?`

`Samtlige evangelier beskriver igen og igen, at Jesus blev opfyldt af medynk og handlede på det. Hvordan kan du personligt og I som menighed i praksis imødekomme andres behov?`