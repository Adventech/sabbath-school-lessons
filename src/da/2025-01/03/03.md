---
title:  Han jubler over dig med fryd
date:   13/01/2025
---

Hvert eneste menneske er uendelig dyrebart for Gud, og han jubler, når vi vælger at tage imod hans frelse.

`Hvordan kaster verset lys over lignelsen om den fortabte søn? Sef 3,17`

Guds elsker sine børn. Stort set samtlige hebraiske udtryk for fryd og glæde benyttes her til at beskrive den glæde, som Gud føler, når vi vender os til ham. Intet enkeltstående udtryk er tilsyneladende tilstrækkeligt.

Læg mærke til, hvor Gud ifølge verset befinder sig. Som faderen i lignelsen kortlægger Gud distancen mellem sig selv og os og tager personligt initiativ til forsoning. Selv før du bestemmer dig for at vende hjem, er han ”hos dig“.

Esajas sammenligner forsoningen med et ægteskab. Ifølge Es 62,4 skal Guds folk ”kaldes Elsket“, og landet skal kaldes ”Hustru“. Hvorfor? Fordi ”Herren elsker dig og tager dit land til hustru“. Gud kan ikke være lykkeligere, end han er, når vi er hos ham. Med jubel tager han imod sit folk og glæder sig over os på samme måde, som faderen jublede, da hans elskede søn kom hjem.

`Hvordan skal vi elske hinanden? Ef 5,25-28`

Denne tekst tilskynder mænd til at elske deres ægtefælle, ”ligesom Kristus har elsket kirken og givet sig hen for den“ og ”som deres eget legeme“ (Ef 5,25.28). Den kærlighed, som teksten beskriver, er altså den kærlighed, som Kristus har til sit folk (kirken, menigheden). Vi er en integreret del af ham og tilhører så at sige hans ”legeme“.