---
title:  Dyrebar i Guds øjne
date:   11/01/2025
---

> <p>Ugens vers</p>
> “Herren din Gud er hos dig, helten, der bringer frelse. Han fryder sig i glæde over dig og viser dig sin kærlighed på ny. Han jubler over dig med fryd“ (Sef 3,17).

Du kan vel ikke forestille dig følgende scenarie: På fars dag kommer en femårig glædestrålende hen til sin far med en gave, som han ubehjælpsomt selv har pakket ind. Forestil dig, at faderen siger:

”Du behøver ikke at give mig gaver! Du har jo ikke noget, som jeg ikke kan give mig selv. Faktisk er det jo mig selv, der i sidste ende har betalt for det, du kan give mig. Behold din gave selv. Jeg har i hvert fald ikke brug for den. Men jeg elsker dig alligevel.“

Av!

Man kan vist roligt beskrive faderens respons med ord som ”hjerteløs“, ”følelseskold“ og ”hård“. Er det sådan Gud er? Eller glæder Gud sig over os, sådan som vi nu engang er: faldne og syndige mennesker med onde tilbøjeligheder? Ja, det gør han. Guds indstilling ligner på ingen måde faderens i ovenstående scenarie. Vi er dyrebare i hans øjne, og det, som vi takket være Kristus kan bidrage med, er uendeligt værdifuldt for ham.

### Ugens tekster

Luk 15,11-32; Sef 3,17; Ef 5,25-28; Es 43,4; Rom 8,1; Rom 5,8; Mark 9,17-29