---
title:  Til videre studium
date:   17/01/2025
---

Læs Ellen White, Jesu liv, kap. 73, ”Jeres hjerte må ikke forfærdes“.

”Herren er skuffet, når hans folk vurderer sig selv for lavt. Han ønsker, at hans udvalgte arv skal værdsætte sig selv i forhold til den pris, han har betalt for dem. Gud havde brug for dem, ellers ville han ikke have udsendt sin Søn i et så kostbart ærinde for at frelse dem. Han har noget at bruge dem til, og det behager ham, når de stiller de største krav til ham, så de kan herliggøre hans navn. De kan vente store ting, hvis de stoler på hans løfter.

Men det betyder meget at bede i Jesu navn. Det betyder, at vi skal tage imod hans karakter, åbenbare hans ånd og gøre hans gerninger. Frelserens løfte er givet os på betingelser. Han siger: ‘Elsker I mig, så hold mine bud.’ Han frelser mennesker, ikke i synd, men fra synd; og de, som elsker ham, vil vise deres kærlighed ved lydighed.

Al sand lydighed kommer fra hjertet. Det var hjertets arbejde, Jesus gjorde. Hvis vi samtykker, vil han identificere sig med vores tanker og hensigter, bringe vores hjerte og sind i overensstemmelse med hans vilje, så at vi, når vi adlyder ham, blot vil handle efter vores egen tilskyndelse. Vi vil finde den største glæde ved at tjene ham. Når vi kender Gud, som det er vores privilegium at kende ham, vil vi kun leve i lydighed. Hvis vi værdsætter Kristus’ egenskaber og lever i kontakt med Gud, vil vi afsky synden“ (Ellen White, Jesu liv, s. 589).

**Spørgsmål til drøftelse**

`Mon forholdet mellem at give og at modtage bliver anderledes i himlen og på den nye jord?`

`Fra et sted langt borte – længere borte end James Webb-rumteleskopets ville kunne nå – omtalte himmelske budbringere Daniel som chamudot, den ”højtelskede, dyrebare, ædle“. Det skete tre gange. I Daniel 9,23 siger Gabriel: ”ki chamudot attah“ (du er en højtelsket mand). I Daniel 10,11 og igen i Dan 10,19 kalder et himmelsk væsen (måske Gabriel igen) ham ”ish chamudot“ (du højtelskede mand). Hvad siger det om Guds nærvær og kærlighed? Giver det dig grund til at håbe?`

`Hvad er sammenhængen mellem ugens bibelstudium og listen af troshelte i Hebræerbrevet kapitel 11? Belyser eksemplerne i Hebræerbrevet, hvordan vi ved tro kan glæde Gud, og hvordan troen omsættes til praksis?`