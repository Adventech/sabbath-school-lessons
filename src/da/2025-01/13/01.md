---
title:  Guds lov er kærlighed
date:   22/03/2025
---

> <p>Ugens vers</p>
> “Vær ingen noget andet skyldig end at elske hinanden; for den, der elsker andre, har opfyldt loven“ (Rom 13,8).

Da man i menighedsbestyrelsen drøftede et medlem, som skabte problemer, sagde et af bestyrelsesmedlemmerne til præsten: ”Vi kan ikke lade omsorg være grundlaget for vores beslutninger.“ Kan vi ikke? Præsten kunne ikke undgå at spekulere på, hvilket billede vedkommende havde af Gud og af Guds lov? Vi skal om noget behandle andre omsorgsfuldt, og da særligt dem, der er på afveje. Kærlighed fordrer omsorg og barmhjertighed, og som Rom 13,8 formulerer det: ”Den, der elsker andre, har opfyldt loven.“

Hvis kærlighed således er indbegrebet af loven, bør vi vare os for at betragte loven som noget, der er adskildt fra kærlighed, eller kærlighed som noget, der er adskilt fra loven. I Bibelen hænger de to ting uløseligt sammen. Han, der har givet os loven, er kærlighed, og Guds lov er således kærlighedens lov. Loven er, som Ellen White formulerer det, et udtryk for Guds karakter (se Kristi Lignelser, s. 318).

Guds lov er ikke en samling abstrakte principper, men en vejledning i, hvordan vi som mennesker kan trives og blomstre. Guds lov er kærlighed.

### Ugens tekster

2 Mos 20,1-17; Rom 6,1-3; Rom 7,7-12; Jer 31,31-34; Matt 23,23-24; Jak 2,1-9