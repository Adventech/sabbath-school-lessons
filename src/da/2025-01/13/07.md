---
title:  Til videre studium
date:   28/03/2025
---

Læs Ellen White, Jesu liv, kap. 70, ”En af disse mine mindste brødre“.

“De, som hjælper andre, vil selv blive hjulpet af den Store Hyrde. De vil selv komme til at drikke af livets vand og få slukket deres tørst. De vil ikke mere længes efter spændende fornøjelser eller efter en forandring i deres tilværelse. Det største mål for deres interesse vil være, hvordan de skal frelse dem, der er ved at fortabes. Socialt samvær vil være en fordel. Frelserens kærlighed vil knytte os sammen til en enhed.

Når vi gør os klart, at vi er Guds medarbejdere, vil hans løfter ikke blive omtalt med ligegyldighed. De vil brænde i vores hjerter og fænge på vores læber. Da Moses blev kaldet til at tjene et uvidende, udisciplineret og oprørsk folk, gav Gud ham dette løfte: ‘Jeg vil selv gå med og skaffe dig et sted at bo.’ Og han sagde: ‘Jeg vil være med dig.’ Dette løfte gælder alle, der arbejder i Kristi sted for hans plagede og lidende menneskebørn“ (Ellen White, Jesu liv, s. 565).

**Spørgsmål til drøftelse**

`Læs 1 Kor 13,4-8. Hvordan er 1 Kor 13 med til at give os et godt bud på, hvordan Gud ønsker vi skal være?`

`Hvad kendetegner fårene i Matt 25,31-46? Hvad er mon Jesus’ pointe med fortællingen, hvis ikke det drejer sig om, at vi frelses ved gerninger?`

`Hvordan opfatter du citatet fra torsdagsafsnittet: ”Når vi elsker verden, sådan som han elskede den, så har han nået sit mål med os. Så er vi tilpasset himlen; for vi ejer himlen i vores hjerter“? Hvordan kan vi leve som statsborgere i Guds rige her og nu og aktivt formidle Guds kærlighed til dem, der bliver undertrykt, udnyttet og uretfærdigt behandlet?`

`Hvordan kan jeres menighed vise det omgivende samfund, at I tjener en Gud, der står for kærlighed og retfærdighed? Hvad gør I allerede, og hvad kan I gøre bedre? Hvilke konkrete skridt kan I tage hver for sig og i fællesskab for at omsætte det, som I har studeret i dette kvartal vedrørende Guds kærlighed og retfærdighed, til praksis?`