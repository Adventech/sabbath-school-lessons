---
title:  Til videre studium
date:   21/03/2025
---

Læs Ellen White, Jesu liv, kap. 29, ”Sabbatten“.

“Spionerne vovede ikke at svare Kristus i nærværelse af menneskemængden for ikke at pådrage sig vanskeligheder. De vidste, at han havde talt sandhed. Hellere end at afvige fra deres traditioner ville de lade et menneske pines, skønt de ville befri et dyr på grund af det tab, det ville volde ejeren, hvis man undlod det. Sådan blev der vist større omsorg for et umælende dyr end for et menneske skabt i Guds billede. Dette er et eksempel på virkningen af alle falske religioner. De stammer fra menneskets ønske om at ophøje sig over Gud, men de ender med at regne mennesket for ringere end dyr … Evangeliet regner menneskeslægten for meget værdifuld, fordi den er betalt med Kristi blod, og det lærer os kærlig omsorg for menneskers nød og ulykke. Herren siger: ‘Jeg gør et menneske mere sjældent end det reneste guld, en mand mere sjælden end Ofir-guld’ (Es 13,12).

Da Jesus vendte sig mod farisæerne med spørgsmålet, om man på sabbatten havde lov til at gøre godt eller ondt, at frelse liv eller slå ihjel, konfronterede han dem med deres egne onde hensigter. De stræbte ham efter livet med det bitreste had, mens han frelste liv og bragte lykke til mange mennesker. Var det bedre at slå ihjel på sabbatten, som det var deres hensigt at gøre, end at helbrede de plagede, som han havde gjort? Var det mere retsindigt at gå med mordtanker i hjertet på Guds hellige dag end med den kærlighed til alle mennesker, som giver sig udtryk ved barmhjertige gerninger?“ (Ellen White, Jesu liv, s. 242).

**Spørgsmål til drøftelse**

`Hvordan kan vi gøre en målrettet indsats for at undgå ligegyldighed over for andre både i og udenfor menigheden?`

`Hvis Gud elsker retfærdighed og barmhjertighed, hvilke praktiske konsekvenser har det så for os? Hvordan kan vi holde fokus på det i loven, som med Jesus’ egne ord ”vejer tungere“?`

`Når vi tænker på og taler om dommen, hvor ofte sætter vi så, som Jesus, fokus på, at vi er kaldet til at vise andre – særligt de underkuede og undertrykte – omsorg og kærlighed? Tænk over dit svar i lyset af Matt 25,31-46.`