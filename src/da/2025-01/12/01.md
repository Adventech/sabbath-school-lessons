---
title:  Kærlighed og retfærdighed – de to største bud
date:   15/03/2025
---

> <p>Ugens vers</p>
> “Hvis nogen siger: ‘Jeg elsker Gud,’ men hader sin broder, er han en løgner; for den, der ikke elsker sin broder, som han har set, kan ikke elske Gud, som han ikke har set“ (1 Joh 4,20).

Gud vil i sidste ende sørge for, at det ender godt, og at retfærdigheden sker fyldest. Ikke desto mindre er det ikke uvæsentligt, hvad vi, som kalder os kristne, gør her og nu for at lindre lidelse og sikre retfærdighed. Faktisk er det vores pligt at gøre, hvad vi kan.

Som vi har set, er kærlighed og retfærdighed to sider af samme sag. De to ting hænger uløseligt sammen. Gud elsker retfærdighed, og følgelig vil det også være vigtigt for os at sikre retfærdighed.

Elsker vi Gud, vil vi elske hinanden, og vores næstes ve og vel vil ligge os på sinde. Vi kan ikke stiltiende være vidne til fattigdom, undertrykkelse og uretfærdighed, men vil – hver især og i fællesskab – gøre, hvad vi kan for at hjælpe. Det vil være vigtigt for os at formidle Guds kærlighed og retfærdighed til en verden i nød.

### Ugens tekster

Matt 22,34-40; Zak 7,9-12; Sl 82; Mika 6,8; Matt 23,23-30; Luk 10,25-37