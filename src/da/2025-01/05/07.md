---
title:  Til videre studium
date:   31/01/2025
---

Læs Ellen White, Patriarker og Profeter, kap. 28 ”Afgudsdyrkelse ved Sinaj“.

Ellen White kommenterer konsekvenserne af Israels frafald i forbindelse med guldkalven således: ”Israelitterne havde gjort sig skyldige i forræderi, endda over for en konge, der havde overøst dem med velsignelser, og hvis myndighed de frivilligt havde lovet at adlyde. For at den guddommelige regering kunne bestå, måtte forræderne straffes. Men også her blev Guds nåde lagt for dagen. Selv om han stadfæstede sin lov, gav han dem, der ville, anledning til at angre. Kun de, der fortsat gjorde oprør, blev hugget ned.

Det var nødvendigt at straffe denne synd, for at de omkringboende folk kunne se Guds afsky for afgudsdyrkelse. Da Moses havde straffet de skyldige, skulle han som Guds redskab nedskrive en alvorlig, offentlig fordømmelse af deres forbrydelse. Når israelitterne senere fordømte nabofolkenes afgudsdyrkelse, ville deres fjender til gengæld rette den anklage imod dem, at det folk, der kaldte Herren for deres Gud, havde lavet en guldkalv og tilbedt den ved Horeb. Selv om Israel så blev nødt til at indrømme denne beskæmmende sandhed, kunne de henvise til overtrædernes frygtelige skæbne som bevis på, at deres synd ikke var blevet billiget eller undskyldt.

Det var lige så meget af kærlighed som af retfærdighed, at denne synd blev straffet … Det var en Guds nåde, at tusinder kom til at lide for at forebygge, at det blev nødvendigt at straffe millioner. For at frelse de mange måtte han straffe de få“ (Ellen White, Patriarker og profeter, s. 162).

**Spørgsmål til drøftelse**

`Hvilke forskelle er der på begreberne hævn og straf? Hvad er forskellen menneskers og Guds måde at hævne eller straffe?`

`Hvordan var dommen over israelitterne i forbindelse med guldkalven et udtryk for Guds barmhjertighed og nåde? Er der andre eksempler i Bibelen på, at Guds dom er en kærlighedshandling?`

`Når nu Gud er i sin fulde ret til at fordømme og gribe ind overfor det onde, hvorfor må vi så ikke på samme måde fordømme hinanden? Drøft jeres holdninger til det spørgsmål i lyset af 1 Kor 4,5.`