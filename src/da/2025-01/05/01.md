---
title:  Retfærdig harme
date:   25/01/2025
---

> <p>Ugens vers</p>
> “Men han er barmhjertig, han tilgiver synd og ødelægger ikke; gang på gang holdt han igen på sin vrede og lod ikke hele sin harme bryde ud“ (Sl 78,38).

Guds omsorg har vi ingen problemer med. Hans vrede, derimod, er straks vanskeligere for os at forstå. En kærlig Gud bliver ikke vred, tænker vi, og glemmer, at Gud jo netop bliver vred, fordi han elsker.

Nogle vil hævde, at Det Gamle Testamentes Gud er vred, mens Det Nye Testamentes Gud er kærlig. Men der er kun én Gud, og han er ifølge både Det Nye og Det Gamle Testamente den samme. Gud er kærlighed, og af samme årsag kan han ikke bare lade stå til. Jesus selv blev tydeligt oprørt af den ondskab, som han var vidne til, og Det Nye Testamente beskæftiger sig i høj grad med Guds retfærdighed og Guds retfærdige harme.

En retfærdig og kærlig Gud kan ikke bare stiltiende være vidne til ondskab, undertrykkelse og uretfærdighed. Guds vrede – dvs. hans retfærdige harme – udspringer af hans kærlighed til os og hans ønske om, at ingen af hans skabninger skal lide. Gud er de forsvarsløse og undertryktes forsvarer og retter sin vrede mod dem, der handler ondt. Hans vrede er et udtryk for hans kærlighed.

### Ugens tekster

Sl 78; Jon 4,1-4; Matt 10,8; Matt 21,12-13; Jer 51,24.25; Rom 12,17-21