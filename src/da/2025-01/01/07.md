---
title:  Til videre studium
date:   03/01/2025
---

Læs Ellen White, Kristi lignelser, ”Gå brudgommen i møde“, s. 434-450.

”Mørket, som skjuler jorden, er en forkert opfattelse af Gud. Menneskene er ved at miste kundskaben om hans karakter Den er blevet misforstået og fremstillet forkert. På dette tidspunkt vil der blive forkyndt et budskab fra Gud, et budskab, som vil sprede lys og være mægtigt til at frelse. Hans karakter vil blive åbenbaret. Hans herligheds, godheds, barmhjertigheds og sandheds lys vil stråle ud i denne verdens mørke.

Det er den gerning, der beskrives af profeten Esajas, når han siger: ‘Stig op på et højt bjerg, Zions budbringer, råb højt, Jerusalems budbringer, råb uden frygt! Sig til Judas byer: Her kommer jeres Gud! Gud Herren kommer i styrke, han hersker med sin arm. Hans løn er med ham, hans fortjeneste går foran ham’ (Es 40,9-10).

De, der venter på Brudgommens komme, skal sige til folk: ‘Se, jeres Gud!’ De sidste nådens stråler, det sidste nådens budskab, som skal forkyndes for verden, er en åbenbaring af hans kærlighed. Guds børn skal åbenbare hans herlighed. I deres liv og karakter skal de vise, hvad Guds nåde har udrettet for dem.

Lyset fra Retfærds Sol skal strømme ud fra gode gerninger i sande ord og hellige gerninger“ (Ellen White, Kristi lignelser, s. 443).

**Spørgsmål til drøftelse**

`Tanken om, at Gud hader os, er langt mere ødelæggende end ideen om, at Gud ikke findes. Hvordan ville verden mon se ud, hvis det virkelig var tilfældet?`

`Hvorfor tror du, at mange har en fejlagtig opfattelse af, hvordan Gud er? Hvordan kan du og jeg være med til at vise andre, at Gud er kærlighed?`

`Hvad er det for et budskab om Gud, som skal forkyndes for verden i dag? Hvordan kan vi formidle det budskab til nogen, for hvem Guds kærlighed er et ukendt begreb? Hvilke håndgribelige eksempler på Guds kærlighed kan du henvise til?`

`At tale om Guds kærlighed er en ting, at afspejle hans kærlighed i praksis noget helt andet. Hvordan ser det ud, når ord bliver til handling i vores liv? Hvordan bærer vi os ad med i praksis at prøve at overbevise andre om, at Gud er kærlighed?`