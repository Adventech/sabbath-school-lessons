---
title:  Med glæde
date:   28/12/2024
---

> <p>Ugens vers</p>
> ”Jeg vil helbrede deres frafald og elske dem med glæde. Min vrede vender sig fra dem“ (Hos 14,5).

Selvom Peter fornægtede Jesus tre gange, nøjagtigt som Jesus havde forudsagt (Matt 26,34), var det langt fra enden på historien. Efter opstandelsen spurgte Jesus Peter: ”Simon, Johannes’ søn, elsker du mig mere end de andre?’ Han svarede: ‘Ja, Herre, du ved, at jeg har dig kær.’ Jesus sagde til ham: ’Vogt mine lam!’ Igen, for anden gang, sagde han til ham: ‘Simon, Johannes’ søn, elsker du mig?’ Han svarede: ‘Ja, Herre, du ved, at jeg har dig kær.’ Jesus sagde til ham: ‘Vær hyrde for mine får!’ Jesus sagde til ham for tredje gang: ’Simon, Johannes’ søn, har du mig kær?’ Peter blev bedrøvet, fordi han tredje gang spurgte ham: ‘Har du mig kær?’ og han svarede ham: ‘Herre, du ved alt; du ved, at jeg har dig kær.’ Jesus sagde til ham: ‘Vogt mine får!’“ (Joh 21,15-17). Tre gange havde Peter fornægtet Jesus, og tre gange fik han nu anledning til at gøre det godt igen. Peter fik til gengæld tre gange en bekræftelse på, at Jesus stadig havde tillid til ham og fortsat kunne bruge ham.

Det er i bund og grund det samme spørgsmål, Gud stiller hver enkelt af os i dag: Elsker du mig? Og hvad vi vælger at svare, er altafgørende.

### Ugens tekster

2 Mos 33,15-22; Hos 14,2-5; Åb 4,11; Joh 17,24; Matt 22,1-14; Joh 10,17-18