---
title:  Den almægtige
date:   17/02/2025
---

Bibelen taler sit tydelige sprog om Guds forunderlige magt, og der er utallige eksempler på, at Gud på mirakuløs vis griber ind. Ikke desto mindre sker der meget, som bestemt ikke er i overensstemmelse med Guds ønsker.

`Hvad fortæller disse vers om Guds magt? Åb 11,17; Jer 32,17-20; Luk 1,37; Matt 19,26; Hebr 1,3`

Disse og mange andre tekster fastslår, at Gud er almægtig. Han sørger for og opretholder vores verden. Et udtryk som ”Herren, Gud den almægtige“ (pantokrator) gentages igen og igen ikke mindst i Johannes’ Åbenbaring (Åb 11,17; 2 Kor 6,18; Åb 1,8; 19,15; 21,22). Og det er ikke en påstand uden belæg, for Bibelen kommer med utallige eksempler på, at Gud griber mirakuløst ind for bl.a. at frelse sit folk.

At Gud er almægtig er dog ikke ensbetydende med, at han kan og vil gøre hvad som helst. Som Tim 2,13 udtrykker det: ”Fornægte sig selv kan han ikke.“ Gud Den Almægtige modsiger ikke sig selv og handler ikke i modstrid med den, han er. Kristus, der flere gange fastslog, at ”for Gud er alting muligt“ (Matt 19,26), bad f.eks. følgende bøn i Getsemane: ”Min fader, hvis det er muligt, så lad dette bæger gå mig forbi. Dog, ikke som jeg vil, men som du vil“ (Matt 26,39).

Ja, Gud havde magt til at gribe ind og hindre korsfæstelsen, men gjorde han det, kunne han ikke samtidigt frelse menneskeheden. Det var et enten eller.

`Til eftertanke. Ifølge Bibelen er det Guds ønske, at alle skal frelses (se f.eks. 1 Tim 2,4-6; Tit 2,11; 2 Pet 3,9; Ez 33,11), men det er han ikke alene om at bestemme. Hvilken indflydelse har den frie vilje, som vi jo har fået af Gud, på hans muligheder for at gribe ind?`