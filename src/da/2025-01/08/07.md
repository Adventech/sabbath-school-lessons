---
title:  Til videre studium
date:   21/02/2025
---

Læs Ellen White, Jesu liv, kap. 1, ”Gud med os“.

“Planen om vores forløsning var ikke en plan, der blev lagt efter Adams fald i synd. Den var ‘åbenbaringen af den hemmelighed, der har været hyllet i tavshed i evige tider’ (Rom 16,25). Den var en åbenbaring af de principper, der fra evige tider havde været grundvolden for Guds trone. Lige fra begyndelsen vidste Gud og Kristus besked om Satans frafald og om menneskets fald på grund af den frafaldnes vildledende påvirkning. Gud havde ikke bestemt, at synden skulle være til, men han forudså dens eksistens og traf forberedelser til at imødegå den. Så stor var hans kærlighed til verden, at han besluttede sig til at give sin enbårne Søn, ‘for at enhver, som tror på ham, ikke skal fortabes, men have evigt liv’ (Joh 3,16)“ (Ellen White, Jesu liv, s. 14-15).

**Spørgsmål til drøftelse**

`Gud får ikke altid sin vilje og har tilsyneladende en lang række uopfyldte ønsker. Hvilke praktiske implikationer har det for dit syn på det, der sker omkring dig, og på din ageren i verden?`

`Gud vidste, at Satan ville gøre oprør og tage menneskeheden med sig i faldet, og alligevel valgte han at skabe os med frihed til at elske. Hvad siger det om Gud, at han hellere ville dø end at nægte os den frihed, som er forudsætningen for kærlighed?`

`Ofte begræder vi denne verdens nød og elendighed, men hvor ofte tænker vi over, at Gud faktisk selv sørger over ondskab og lidelse? Ser du anderledes på nød og elendighed, når det går op for dig, at Gud selv lider pga. det onde?`

`Langtfra alt det, der sker, er et udtryk for Guds vilje. Kan det være en lettelse at vide, at der ikke altid er en dybere mening med det, der sker, og kan bevidstheden om, at det, der rammer os, ikke nødvendigvis er et udtryk for Guds vilje, hjælpe os med at bearbejde sorgen?`