---
title:  Det ondes problem
date:   08/02/2025
---

> <p>Ugens vers</p>
> “Han vil tørre hver tåre af deres øjne, og døden skal ikke være mere, ej heller sorg, ej heller skrig, ej heller pine skal være mere. Thi det, der var før, er forsvundet“ (Åb 21,4).

Den største udfordring for kristendommen er nok det ondes eksistens. Hvordan kan en god og kærlig Gud leve med ondskaben? Eller sagt på en anden måde: Hvis Gud er god og almægtig, hvordan kan det så være, at han ikke for længst har grebet ind overfor ondskaben?

Det er ikke bare et filosofisk spørgsmål, men et reelt dilemma, der bekymrer mange og afholder dem fra at lære Gud nærmere at kende.

“For mange mennesker er syndens oprindelse og årsagen til det ondes eksistens en stor gåde. De ser syndens værk og den frygtelige sorg og fortvivlelse, den forårsager – og de spørger, hvordan dette kan findes under Guds overhøjhed, han, som er uendeligt vis, mægtig og kærlig. Her er et mysterium, som de ikke kan finde nogen forklaring på“ (Ellen White, Mod en bedre fremtid, s. 396)

Mange ateister begrunder deres ateisme med ovenstående problematik, men som vi vil opdage i denne uge og i de kommende uger, er Bibelens Gud, til trods for det onde, der har inficeret vores jord, både god og ét hundrede procent troværdig.

### Ugens tekster

Job 30,26; Matt 27,46; Job 38,1-12; Sl 73; 1 Mos 2,16-17; Åb 21,3-4