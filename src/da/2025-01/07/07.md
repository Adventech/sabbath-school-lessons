---
title:  Til videre studium
date:   14/02/2025
---

Læs Ellen White, Patriarker og profeter, kap. 1 ”Hvorfor tillod Gud synden“.

“Selv da Satan var udstødt af Himlen, tilintetgjorde Gud i sin evige visdom ham ikke … Himlens og klodernes beboere, der på det tidspunkt var ude af stand til at fatte syndens natur og følger, kunne ikke have indset det retfærdige i, at Gud havde dræbt Satan. Hvis han straks var blevet udslettet, ville nogle have tjent Gud af frygt i stedet for af kærlighed … Til bedste for hele universet gennem evige tider måtte Satan have anledning til at udvikle sine principper, så alle skabte væsener kunne se hans anklager imod Guds regering i det rette lys, og så Guds barmhjertighed og hans lovs uforanderlighed for stedse kunne være hævet over enhver tvivl.

Satans oprør skulle være en lære for universet gennem alle kommende tider, et evigt vidnesbyrd om syndens natur og frygtelige resultater… Således skulle dette frygtelige oprørsforsøgs historie virke som en evig sikkerhedsforanstaltning for alle hellige væsener, forhindre dem i at blive bedraget med hensyn til overtrædelsens natur og frelse dem fra at begå synd og lide dens straf“ (Ellen White, Patriarker og profeter, s. 16).

**Spørgsmål til drøftelse**

`Forsøget på at retfærdiggøre Guds accept af lidelse og ondskab kalder man med et teologisk udtryk teodicé. At der findes en forklaring på, at det onde eksisterer, betyder dog ikke, at det onde er en god ting eller på nogen måde er et udtryk for Guds vilje. ”Tak Jesus, nu forstår jeg den dybere mening med, at min familie blev mishandlet og myrdet for øjnene af mig,“ er næppe en samtale, der kommer til at udspille sig i himlen. Det ville jo være helt absurd. Hvorfor er det vigtigt at vide, at lidelse og ondskab på ingen måde er en del af Guds plan?`

`Har du haft det som Job, der ikke kunne gennemskue, hvorfor han og hans familie skulle lide, som de gjorde? Job endte med at erkende: ”Jeg har talt om noget, jeg ikke forstod“ (Job 42,3). Er vi på samme måde nødt til at leve med, at der er noget, vi ikke forstår, og at nogle spørgsmål ikke umiddelbart lader sig besvare?`