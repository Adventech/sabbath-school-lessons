---
title:  Den tidlige kirkes oplevelse af enhed
date:   27/10/2018
---

> <p>Ugens vers</p>
>”De holdt fast ved apostlenes lære og fællesskabet, ved brødets brydelse og ved bønnerne“ (ApG 2,42).

**Introduktion**

Enhed i kirken er et resultat af en fælles åndelig erfaring i Jesus, som selv er sandheden. ”Jeg er vejen og sandheden og livet; ingen kommer til Faderen uden ved mig“ (Joh 14,6). Stærke fællesskabsbånd dannes ved en fælles åndelig vandring og erfaring. De første adventister havde en sådan erfaring i Millerbevægelsen. Deres fælles oplevelse i 1844 bandt deres hjerter sammen, idet de søgte at finde en forklaring på deres skuffelse. Den erfaring førte til dannelsen af Syvendedagsadventistkirken og sandheden om dommen før Jesu genkomst og alt det, det indebærer.

Jesu disciples erfaring efter hans himmelfart er et vidnesbyrd om den kraft, der er i Guds Ord, bøn og almindeligt fællesskab, og som er i stand til at skabe enhed og harmoni blandt troende med vidt forskellig baggrund. Den samme erfaring er stadigvæk mulig i dag.

”Jeg vil insistere på, at fællesskab er et særligt vigtigt element i fælles tilbedelse … For den kristne findes der ingen erstatning for virkeliggørelsen af det åndelige bånd, der forener ham med andre troende og med vor Herre Jesus Kristus … Jesus Kristus bringer først et menneske til sig, men dernæst forener han det altid med andre troende i sit legeme, kirken.“ (Robert G. Rayburn, O Come, Let Us Worship (Grand Rapids: Baker Book House, 1980), s. 91).

**Ugens tekster**

*	ApG 1,12-14
*	ApG 2,5-13
*	Åb 14,12
*	ApG 2,42-47
*	ApG 4,32-37
*	ApG 5,1-11
*	2 Kor 9,8-15
