---
title:  Aktiviteter og dialog
date:   02/11/2018
---

**Guds Ord og klassens aktiviteter**

*	Prøv at samle tekster i ApG 1-5, hvor bøn er omtalt, eller hvor der er bønner.
  *	Hvad handler disse bønner om?
  *	Hvornår bad de første kristne?

` `

*	Hvilke fire aspekter af kristenlivet er fremhævet i ApG 2,42 og efterfølgende vers?

` `

**Uddybende spørgsmål**

*	Drøft, om nogen af elementerne i den første kristne kirkes liv var vigtigere end de andre: læren, fællesskabet, bønnerne, fællesspisningerne i hjemmene.

` `

*	Når du analyserer vores/din menighed, hvad synes så i praksis at betyde mest for os af disse elementer?

` `

*	Hvad kan vi gøre for at styrke
  *	Undervisningen af andre?
  *	Forbønnen for andre?
  *	Omsorg for andre i madfællesskab eller lignende?
  *	Kom gerne med konkrete forslag!

` `

*	En række menneskelige træk er med til at forhindre ægte åndelig enhed, som fx begær, selviskhed, misundelse, ønsket om anerkendelse, trangen til at vise sig etc.
  *	Hvilke andre sådanne egenskaber kan du nævne?
  *	Hvordan kan vi holde sådanne træk nede, så de ikke får afgørende betydning for menighedens fællesskab?

` `

**Personligt kristenliv**

*	Alle har nok erfaret betydningen af fælles oplevelser for at skabe gensidige bånd mellem mennesker. Familier opretter en fælles mindebank, når de samler billedalbum fra ferier etc.

` `

*	Hvilke fælles oplevelser har du med andre adventister, som er med til at knytte jer sammen også i troen?
  *	Hvad kan du og jeg gøre for at skabe en positiv mindebank, der knytter menighedens medlemmer bedre sammen som en familie?
  *	Skal vi kun arrangere missionsaktiviteter sammen? Eller kan andre typer af aktiviteter styrke også det åndelige fællesskab?

` `

**Til at tænke over**

*	Jeg husker en teenager, som til det lokale kirkeblad forandrede et kendt dansk slogan om enighed ved at tilføje et enkelt bogstav. Mottoet blev nu til: ”Menighed gør stærk!“
  *	Kan du sige det oprigtigt om dit menighedsfællesskab?

` `

**Noter**

` `
