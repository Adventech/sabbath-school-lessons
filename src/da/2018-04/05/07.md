---
title:  Til videre studium
date:   02/11/2018
---

Læs Ellen White, The Acts of the Apostles, ”Pentecost“ [Pinsedagen], s. 35-46.

Læs ApG 2,44-45; 4,32-35. ”Gavmildheden hos de troende var resultatet af Åndens udgydelse. De, som var blevet omvendt til evangeliet, var ”ét i hjerte og sind“. De var styret af en fælles interesse – succes i den opgave, de var blevet betroet; og der var ingen plads til misundelse og begær i deres liv. Deres kærlighed til deres brødre og den sag, de havde viet sig til, var større end deres kærlighed til penge og ejendele. Deres gerninger vidnede om, at de regnede menneskers sjæle for mere værdifulde  end jordisk rigdom.

Sådan vil det altid være, når Guds Ånd overtager vores liv. De, hvis hjerter er fyldt med Kristi kærlighed, vil følge eksemplet fra Jesus, som for deres skyld blev fattig, så de ved hans fattigdom kan blive rige. Penge, tid, indflydelse – alle de gaver, de har modtaget fra Herrens hånd, vil blive værdsat som midler til at fremme evangeli ets sag. Sådan var det i den tidlige menighed; og når det ses i vores menighed i dag, at medlemmer i Åndens kraft har fjernet deres kærlighed fra det, der tilhører denne verden, og er villige til at ofre, for  at deres medmennesker kan høre evangeliet, vil de sandheder, der forkyndes, have en mægtig indflydelse på lytterne.“ (Ellen White, Acts of the Apostles, s. 70-71).

**Spørgsmål til drøftelse**

`1.	Hvilke faktorer var med til at skabe den enhed, som den tidlige kristne kirke oplevede? Hvordan kan vi som kirke i dag gøre noget tilsvarende?`

`2.	På hvilken måde kan vi bruge de tidlige menigheders eksempel på gavmildhed i dag? Hvordan kan vi involvere os i lokalsamfundet for at afhjælpe grundlæggende behov?`

`3.	Hvad kan vi lære af beretningen om Ananias og Safira? Hvad betyder udtrykket fra ApG 5,5 og 5,11, at ”stor frygt“ kom over menigheden i forbindelse med de to dødsfald?`

**Resume**

Den tidlige kirkes fællesskab og enhed i troen var midler, Helligånden brugte til at forberede deres hjerter til Pinsedagen. Efter Pinsedagen fortsatte Helligånden med at forvandle dette nye samfund, noget,  der viste sig i deres indbyrdes gavmildhed og i kirkens hurtige vækst.
