---
title:  Aktiviteter og dialog
date:   21/12/2018
---

**Guds Ord**

*	Prøv at drøfte, hvilke bibeltekster I vil støtte jer til, hvis I ud fra Bibelen skal fortælle om Guds hensigt med sin kirke. Hvilke er de vigtigste? Hvorfor mener du/I det?
  *	Hvad fortæller disse tekster os om menighedens opgave?

` `

*	Læs sammen Matt 23,8-12
  *	Hvorfor taler Jesus så stærkt imod disse titler?

` `

**Uddybende spørgsmål**

*	Når du tænker over de bibelske tekster om kirkens opgave, hvordan vil du så vurdere de kirkelige aktiviteter i din lokale menighed?
  *	Hvorfor og hvordan tilbeder vi?
    *	Hvor meget siger Bibelen om gudstjenesteformen?

` `

  *	Hvordan driver vi udadvendt mission?
    *	Er Det Nye Testamente vældig konkret mht. hvordan vi kan/ skal gøre det?

` `

  *	Hvordan trives fællesskabet?
    *	Fx når det gælder bøn og forbøn
    *	Omsorg, venskaber

` `

*	Hvorfor tror du, at mennesker ønsker at blive ledere?
  *	Er det forkert at have lederambitioner?
  *	Hvad bør være vores hovedmotiver?
  *	Hvilke motiver bør vi vogte os for?

` `

**Til eftertanke**

Hvorfor tror du, at Ellen White gav så stærkt udtryk for sit syn på lederskab som i disse udtalelser:

*	”Gud har aldrig så meget som antydet i sit ord, at han har udpeget et menneske til at være kirkens hoved.“ (Mod en bedre fremtid, s. 43).

*	”Kristus, ikke præsten, er menighedens hoved.“ (The Signs of the Times, 27. januar, 1890).

*	”Kristus er kirkens eneste hoved.“ (Manuscript Releases, bind 21, side 274).

` `

**Baggrund**

*	To af hovedhensigterne med kirken var afgørende for den kristne kirkes forståelse af treenighedslæren, hvor man udtrykker, at der er mere end én person i den ene Gud.
  *	I kirken samles mennesker til tilbedelse. Da de første kristne med Skriften i hånden tilbad Jesus, fulgte spørgsmålet naturligt om, hvem Jesus er. Kan man tilbede en person, som ikke er Gud? Svaret er naturligvis ”nej“!
  *	Men kirken går også ud til verden med evangeliet. I mødet  med den græsk-romerske, hedenske kultur måtte man derfor forklare, hvad man mente med ”Gud“, når man tilbad Jesus som sådan. Her tyede man til Skriftens definition. Hedningerne mente nemlig, at der var mange guder, at Jesus derfor kunne være skabt af eller underlagt en større Gud. Det måtte kirken naturligvis sige nej til. Det er ikke sådan, Bibelen beskriver Gud.

` `

**Mødet med dagligdagen**

*	Udviklingen inden for de sidste 60-70 år har ført med sig, at formel disciplin og tugt i menigheden udøves langt mindre, end det engang var tilfældet.

` `

*	Hvor nogle kan påpege, at dette er udtryk for en slaphed omkring fx moralske principper – og det er der givetvis en sandhed i – vil andre fremhæve nogle af problemerne bag en overdreven streng disciplin:
  *	De praktiske vanskeligheder ved at være konsekvent og behandle alle på samme måde
  *	Vanskeligheden ved at udføre disciplin efter almindeligt gældende retsprincipper, såsom
    *	Uskyldig indtil andet er bevist
    *	Domfældelse kræver uvildige vidner, hvis der ikke er en bekendelse af skyld
    *	Usikkerheden om, hvem der bærer egentlig skyld, og hvorvidt vi evner at dømme derom
  *	Alt for ofte har vi oplevet, at et ønske om streng disciplin skyldes vrede, hykleri eller andre motiver, som ikke bør motivere vore handlinger

` `

*	I menighedssammenhæng bør vi først af alt nære et ønske om  at redde syndere. Det kan indebære overbærenhed, men vil altid
også betyde, at vi må fremholde både loven og evangeliet. Vi bør ikke være tavse, hvis mennesker følger en kurs, som efter Guds Ord vil føre til fortabelse. Og selv om vi måske ikke som menighed i praksis kan gennemføre nogen disciplinær handling, bør vi alle som mennesker huske, at vi må leve med vores samvittighed over for Guds domstol.

` `

**Noter**

` `
