---
title:  Til videre studium
date:   21/12/2018
---

Læs Ellen White, Testimonies to Ministers and Gospel Workers, ”Individual Responsibility and Christian Unity“ [Individuelt ansvar  og kristen enhed], s. 485-505; Gospel Workers, ”Unity in Diversity“ [Enhed i forskellighed], s. 483-485, og ”Church Discipline“ [Menighedsdisciplin], s, 498-503 samt artiklerne i The Ellen G. White Encyclopedia ”Church“ [Menighed], s. 707-710 og ”Church Organization“ [Kirkens organisation], s. 712-714.

”Principper til godt lederskab gælder i alle samfund, kirken indbefattet. Men kirkens leder må være mere end en sådan leder. Han må også være en tjener. Der er en tydelig modsigelse mellem at være en leder og en tjener. Hvordan kan man lede og tjene på samme tid?

Har lederen ikke en ærefuld stilling? Befaler han ikke og forventer, at andre skal adlyde ham? Hvordan kan han da indehave den lavere position som tjener og modtage ordrer og udføre dem?

For at løse det paradoks må vi se på Jesus. Han repræsenterede i særdeleshed det princip, at en leder er tjener. Hele hans liv var et liv i tjeneste. Samtidig var han den største leder, verden nogen sinde har set.“ (G. Arthur Keough, Our Church Today: What It Is and Can Be (Washington, D.C., and Nashville: Review and Herald, 1980), s. 106).

**Spørgsmål til drøftelse**

`1.	Tænk nøjere over tanken om en leder, der tjener. Kan vi finde eksempler på det fra den sekulære verden?`

`2.	Læs Matt 20,25-28 igen. Hvad er Guds opfattelse af ordet ”stor“ (Matt 20,26) i modsætning til verdens opfattelse?`

`3.	Hvis en af menighedsledernes opgaver er at bevare enhed, hvad bør vi gøre, når menighedsledere svigter, når deres menneskelighed forhindrer dem i at være fuldkomne eksempler?`

`4.	Hvorfor er det så vigtigt, at vi altid udøver menighedsdisciplin med en kærlig holdning over for den, der har fejlet? Hvorfor bør Matt 7,12 altid være først i vores tanker under den proces?`

**Resume**

God menighedsorganisation er vigtig for kirkens mission og for enhed blandt de troende. Kristus er kirkens hoved, og kirkens ledere skal følge hans eksempel, når de leder Guds folk. Enhed bevares ved trofast undervisning i Guds Ord og ved at leve i lydighed mod det.
