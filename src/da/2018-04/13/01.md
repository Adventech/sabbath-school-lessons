---
title:  Den endelige genoprettelse af enhed
date:   22/12/2018
---

> <p>Ugens vers</p>
>”Men efter hans løfte venter vi nye himle og en ny jord, hvor retfærdighed bor“ (2 Pet 3,13).

**Introduktion**

Et af de største løfter i Bibelen er Jesu løfte om at komme igen. Uden det har vi intet; for vores håb bygger på det løfte, og hvad det betyder for os. Når Kristus kommer i himlens skyer, vil alt, som er jordisk og menneskeskabt og dermed kun midlertidigt og til tider meningsløst, forsvinde. Efter de tusind år i himlen vil denne jord, med alle dens krige, hungersnød, sygdomme og tragedier blive gjort ny og blive de frelstes bolig, hvor de endelig bliver genforenet med deres Herre og med hinanden.

Håbet om Jesu genkomst er et af hovedtemaerne i Det Nye Testamente, og i århundreder har de kristne længtes efter opfyldelsen af dette løfte. Vi syvendedags adventister længes også efter hans genkomst. Selve vores navn udtrykker dette håb.

I det sidste studium i dette kvartal skal vi se på det løfte, og hvad   det betyder for kristen enhed. Vores enhed med Kristus bliver ofte udfordret af vores begrænsninger og svagheder. Men vi skal ikke længere have brug for at finde løsninger på vores splittelser; for de vil ikke længere eksistere. Ved Jesu genkomst skal vi være et med Herren, endelig genforenet, og vi skal udgøre en genoprettet familie.

**Ugens tekster**

*	Joh 14,1-3
*	Es 11,1-10
*	Åb 21,1-5
*	1 Thess 4,13-18
*	Åb 22,1-5
*	Es 35,4-10
