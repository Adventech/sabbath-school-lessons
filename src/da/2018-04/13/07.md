---
title:  Til videre studium
date:   28/12/2018
---

Læs Ellen White, Counsels for the Church, ”’Behold, I Come Quickly’“ [Se, jeg kommer snart], s. 355-356. Læs følgende artikler i The Ellen G. White Encyclopedia: ”Resurrection“ [Opstandelse], s. 1082-1084; ”Heaven and New Earth“ [Himlen og Den Nye Jord], s. 863-864.

”Der er hjem til jordens pilgrimme. Der er klædninger til de retfærdige, med herlighedens kroner og sejspalmer. Alt det, der har forvirret os i Guds viljes udførelse, vil blive tydelige i den kommende verden. Det, som var svært at forstå, vil da blive forklaret. Nådens mysterier vil åbenbares for os. Hvor vores dødelige sind kun så forvirring og brudte løfter, skal vi der se den mest fuldkomne og smukke harmoni. Vi kommer til at se, at evig kærlighed befalede de erfaringer, som syntes mest vanskelige. Når vi indser den ømme omsorg fra Gud, som lader alt virke sammen til gode for os, skal vi juble med en usigelig stor glæde fuld af herlighed.“ (Ellen White, Counsels for the Church, s. 358).

**Spørgsmål til drøftelse**

`1.	Selv om der også er andre, der tror på Jesu bogstavelige genkomst, hvad finder du enestående ved adventisternes håb?`

`2.	To fisk svømmede sammen. Den ene spurgte: ”Hvordan er vandet?“ Den anden svarede: ”Hvad er vand?“ Pointen er, at vi kan vænne os så meget til noget, at vi ikke lægger mærke til det. Hvordan kan vi, som er født i synd og som lever i en syndig verden, virkelig få en fornemmelse af, hvilken fantastisk ny tilværelse der venter os, og hvordan kan vi glæde os i forventningen?`

`3.	Der er ingen tvivl om, at uanset, hvordan vores tilværelse bliver på den nye jord, så kommer vi alle til at leve i enhed. Hvad kan vi gøre her og nu for at forberede os?`

**Resume**

Bibelen taler med overbevisning om den tid, da denne jord skal genskabes og syndens ødelæggelser skal fjernes for evigt. Endelig skal menneskeheden genoprettes efter dens oprindelige hensigt, og alle mennesker skal leve sammen i harmoni. Vores nuværende enhed i Kristus er måske kun delvis; men da skal den blive en levende og evig virkelighed.
