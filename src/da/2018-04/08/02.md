---
title:  Frelse i Jesus
date:   18/11/2018
---

Selv om vi som syvendedags adventister har meget til fælles med andre kristne kirker, danner vores trospunkter et enestående system af bibelske sandheder, som ingen andre i den kristne verden forkynder. Disse sandheder er med til at definere os som Guds rest i de sidste tider.

`Læs ApG 4,8-12; 10,43. Hvilken vægt lægger Peter i sin opfattelse af frelsesplanen på Jesu Kristi rolle?`

Apostlen Paulus fortalte korintherne, at den gode nyhed er, at ”det var Gud, der i Kristus forligte verden med sig selv“ (2 Kor 5,19). Kristi død forliger os med Faderen og slår bro over den afgrund, som synd og død har skabt. I århundreder har kristne grublet over betydningen af Jesu død, opstandelse og den forligelse, han kom for at tilvejebringe. Denne forligelsesproces kaldes ofte også for forsoning. Når   et personligt forhold har været brudt, bliver resultatet af denne forligelse indbyrdes harmoni. Gennem Kristi forligelse danner han altså enhed i kirken.

Hvad lærer følgende bibeltekster om betydningen af Jesu død og opstandelse?

`Rom 3,24-25`

`1 Joh 2,2`

`1 Joh 4,9-10`

`1 Pet 2,21-24`

Selv om vi deler denne tro på Jesu død og opstandelse med mange andre kristne kirker, forkynder vi det i forbindelse med ”et evigt evangelium“ (Åb 14,6), som en del af de tre englebudskaber i Åb 14,6-12. Som syvendedagsadventister lægger vi vægt på disse budskaber på en måde, som ingen andre kristne kirker gør.

**Til at tænke over**

`Hvordan kan vi lære hele tiden at fokusere på virkeligheden af Jesu død og opstandelse og det håb, dette giver os?`
