---
title:  Enhed i tro
date:   17/11/2018
---

> <p>Ugens vers</p>
>”Og der er ikke frelse i nogen anden, ja, der er ikke givet mennesker noget andet navn under himlen, som vi kan blive frelst ved“ (ApG 4,12).

**Introduktion**

I 1888 oplevede syvendedags adventisterne en periode med intens debat omkring fortolkningen af nogle nøgletekster fra Bibelen. Mens præster og kirkens ledere drøftede de ti horns identitet i profetien i Dan 7 og loven i Gal 3,24, indså kun få af dem, hvordan deres fjendtlige holdning over for hinanden ødelagde deres fællesskab og venskab og dermed skæmmede kirkens enhed og opgave.

Ellen White afskyede denne tilstand voldsomt og opmuntrede alle, der var involveret i diskussionerne, til nøje at tænke over deres forhold til Jesus, og hvordan Jesu kærlighed burde vise sig i vores opførsel, især når vi er uenige. Hun sagde også, at vi ikke bør forvente, at alle i kirken skal være enige om alt i fortolkning af alle bibeltekster.

Men hun understregede også, at vi bør stræbe efter enhed i forståelse, når det gælder væsentlige adventisttrospunkter (Ellen White, Counsels to Writers and Editors, s. 28-32). I denne uge skal vi se på en række væsentlige bibelske lærepunkter, der gør os til adventister og former vores enhed i tro.

**Ugens tekster**

*	ApG 4,8-12
*	ApG 1,11
*	Matt 25,1-13
*	Hebr 9,11-12
*	2 Mos 20,8-11
*	1 Kor 15,51-54
