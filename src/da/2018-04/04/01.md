---
title:  Nøglen til enhed
date:   20/10/2018
---

> <p>Ugens vers</p>
>”Ved at lade os kende sin viljes hemmelighed ud fra den gode beslutning, han selv forud havde fattet om den frelsesplan for tidernes fylde: at sammenfatte alt i Kristus, både det himmelske og det jordiske“ (Ef 1,9-10).

**Introduktion**

Efesos var et vigtigt handelscentrum med stor indflydelse i Lilleasien. Menigheden i Efesos bestod af jøder, hedninger og folk fra alle sociale samfundslag. En så stor variation af medlemmer kunne have skabt den samme type konflikter, som fandtes i den verden, de levede i, hvis ikke det var for Kristus og den enhed, de havde i ham som lemmer på hans legeme. Paulus’ bekymring for enhed blandt de kristne er det centrale tema i hans brev til efeserne.

Paulus opfattelse af enhed har to dimensioner: enhed i kirken, hvor jøder og hedninger er blevet bragt sammen i et legeme – Kristus; og enhed i universet, hvor alt både i himlen og på jorden finder deres ultimative enhed i Kristus.

Kilden til den enhed er Kristus. Paulus bruger udtrykket ”i Kristus“ eller ”med Kristus“ mange gange i dette brev for at vise, hvad Gud har gjort for os og for universet gennem Jesu Kristi liv, død og opstandelse. Guds ultimative hensigt i frelsesplanen er at genforene alt gennem Kristus. Den enhed vil kun blive virkelighed ved tidens afslutning.

**Ugens tekster**

*	Ef 1,3-14
*	Gal 4,7
*	Ef 2,11-22
*	4,1-6. 11
*	Matt 20,25-28
*	Ef 5,15-6,9
