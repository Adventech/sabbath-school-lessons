---
title:  Til videre studium
date:   26/10/2018
---

Læs Ellen White, Testimonies for the Church, 9. bind: ”The Spirit of Unity“ [Enhedens Ånd], s. 179-188.

”Kristus betragter ingen som bedre på grund af nationalitet eller rang eller bekendelse. De skriftkloge og farisæerne ønskede at gøre alle himlens gaver til en lokal og national fordel og udelukke resten af Guds familie i verden. Men Kristus kom for at nedbryde enhver mur, der skiller. Han kom for at vise, at hans gave af barmhjertighed og kærlighed er lige så ubunden som luften, lyset og regnbygerne, der forfrisker jorden.

Kristi liv grundlagde en religion, hvor der ikke er noget kastesystem, en religion, hvor jøde og hedning, fri og træl, er bundet sammen i et ligesindet broderskab, og har samme status i Guds øjne. Hans gøremål blev aldrig influeret at spørgsmål om policy. Han gjorde ingen forskel på naboer og fremmede eller venner og fjender. Det, der appellerede til hans hjerte, var en sjæl, der tørstede efter livets vand.“ (Ellen White, Testimonies for the Church, 9. bind, s. 190-191).

**Spørgsmål til drøftelse**

`1.	Tænk over følgende udtalelse: ”I det fjerde kapitel i Efeserbrevet åbenbares Guds plan så tydeligt og enkelt, at alle hans børn kan forstå sandheden. Her kundgøres tydeligt de midler, som Gud har udpeget for at opretholde enhed i hans kirke, så dens medlemmer kan åbenbare en sund religiøs erfaring for verden.“ (Ellen White kommentarer, The SDA Bible Commentary, 6. bind, s. 1117). Hvad ser du i Ef 4, som peger på menighedens enhed? Hvad kan vi gøre for at sikre den enhed?`

`2.	Behovet for at underordne os og ydmyghed står centralt i spørgsmålet om enhed. Hvordan kan nogen enhed eksistere i menigheden uden de karakteregenskaber? Hvis vi er stolte og uvillige til at lytte til andre, er der ingen chance for enhed. Hvordan kan vi lære at være ydmyge og at underordne os under hinanden?`

`3.	Hvordan kan vi have enhed, selv når vi ikke altid er enige om alt?`

**Resume**

I sit brev til Efeserne giver Paulus mange råd om, hvad det betyder at være ”i Kristus“. Frelsen i Jesus forvandler vores liv helt praktisk. Alle vores medmenneskelige forhold – også mellem brødre og søstre i menigheden – forvandles gennem Kristi kraft i vores liv. Og en sådan forvandling er afgørende for, at vi kan have enhed.
