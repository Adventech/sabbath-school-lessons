---
title:  Aktiviteter og dialog
date:   26/10/2018
---

**Guds Ord og klassens aktiviteter**

*	Læs Efeserbrevet igennem og find alle steder, hvor Ånden omtales.

*	Læs Efeserbrevet igennem og find alle henvisninger til bøn.

*	Sammenlign. Hvilken rolle spiller Helligånden for vores bønner?

` `

**Uddybende spørgsmål**

*	Drøft hvilke sider ved Ånden, som er med til at skabe større enhed.

*	Kan du finde eksempler fra Bibelen eller dagligdagen, hvor ydmyghed hjalp til større enighed og enhed i en konfliktsituation? Forhandling er kompromis – skal vi gå på kompromis?

` `

**Forstå det bedre**

*	Mange kristne tænker over treenigheden som tre personer med en vis forskel i rang, bl.a. fordi de læser fx dåbsbefalingen i Matt 28,18-20 eller den apostolske velsignelse i 2 Kor 13,13. Men i virkeligheden er der ingen fast rækkefølge i den måde, de tre personer i guddommen omtales sammen i Det Nye Testamente. I Åb 1,4-6 er rækkefølgen Faderen, Helligånden, Jesus, og Paulus har Jesus først de fleste gange, han omtaler treenighedens personer sammen. Rækkefølgen afhænger altså ikke af rang, men af forfatterens sammenhæng, altså hvad forfatteren ønsker at understrege.

*	I Ef 4,4-6 er rækkefølgen Helligånden, Sønnen, Faderen, og eftertrykket er her på Helligåndens virke til enhed og fred. Det understreges i de efterfølgende vers, hvor Kristi gaver til menigheden gennem Ånden beskrives (Ef 4,7-13).

*	Åndens gaver beskrives i Ef 4,7-13 på en anden måde end fx i 1 Kor 12,4-11 eller Rom 12,3-8. I Efeserbrevet er Kristi gaver til menigheden personer, apostle, profeter, evangelister, hyrder, lærere osv.

` `

**Personligt kristenliv**

*	Ser du dig selv som en gave, Kristus ved sin Ånd har givet til menigheden?

` `

*	Tænk over din indflydelse i menigheden. Er du med til at stifte fred og skabe større enhed? Eller har du en tendens til at blive involveret i strid og diskussion?

` `

**Til eftertanke**

Vi tænker ofte på Helligånden som den ”ydmyge“ person i Guddommen. Han taler meget lidt om sig selv, men viser os i stedet hen til Kristus. En sådan ydmyg holdning er med til at skabe enhed.

Hvis du og jeg skal medvirke til at skabe større enhed i kirken, må vi derfor også fokusere mindre på os selv og vise mere hen til Kristus. Det drejer sig ikke om, hvorvidt jeg altid får ret.

` `

**Baggrund**

*	Læren om Guds forudbestemmelse har skabt meget forvirring og mange personlige kriser i kristendommens historie. Bibelen lærer, at Gud har forudbestemt enhver, der tror på Jesus og elsker Gud, til at blive frelst (jf. Rom 8,28-30).

*	I teologihistorien er dette blevet misforstået. Reformatoren Jean Calvin lærte dobbelt forudbestemmelse: Gud har fra evighed forudbestemt nogle bestemte mennesker til at blive frelst og nogle andre til at gå fortabt. I realiteten adskilte Calvin dermed den personlige tro fra frelsen og retfærdiggørelsen. Frelsen blev upersonlig og menneskers valgmulighed blev forkastet.

*	Selv om Luthers udtalelser om emnet var svingende, tog hans efterfølgere stærk afstand fra den calvinistiske lære, og lutheranere har derfor afvist den dobbelte forudbestemmelseslære. Man lærer her, at Gud har forudbestemt troende til frelse, men ikke at Gud har forudbestemt bestemte mennesker til fortabelse.

` `

**Noter**

` `
