---
title:  Skabelse og syndefald
date:   29/09/2018
---

> <p>Ugens vers</p>
>”Så tog han ham udenfor og sagde: ”Se på himlen, og tæl stjernerne, hvis du kan.“ Og han sagde: ”Så mange skal dine efterkommere blive.“ Abram troede Herren, og han regnede ham det til retfærdighed“ (1 Mos 15,5-6).

**Introduktion**

Guds folks historie begynder med skabelsen af menneskene og deres tragiske syndefald. Ethvert forsøg på at forstå, hvad enhed i menigheden er, må begynde med Guds oprindelige plan ved skabelsen og dernæst behovet for en genoprettelse efter syndefaldet.

Bibelens første kapitler viser, at Gud havde til hensigt, at alle mennesker skulle forblive én familie. Men desværre blev denne enhed ødelagt efter syndens tragedie. Det var gennem synd alene, at roden til splid og adskillelse opstod. Det var endnu en af ulydighedens frygtelige konsekvenser. Vi får et hint om denne adskillelse i den umiddelbare dialog mellem Adam og Eva, da Gud første gang henvendte sig til dem, efter at de havde spist frugten fra det forbudte træ (se 1 Mos 3,11). Blandt alle de ting, som frelsesplanen vil udrette, er genoprettelsen af denne oprindelige enhed også et afgørende formål. Abraham, Guds folks fader, blev en nøglespiller i Guds frelsesplan.

Abraham beskrives i Skriften som det store eksempel på ”retfærdiggørelse ved tro“ (se Rom 4,1-5), den slags tro, som forener Guds folk med hinanden og med Herren selv. Gud arbejder gennem mennesker for at genoprette enhed og for at gøre sin vilje kendt over for den fortabte menneskehed.

**Ugens tekster**

*	1 Mos 1,26-27
*	1 Joh 4,7-8.16
*	1 Mos 3,16-19
*	1 Mos 11,1-9
*	Gal 3,29
*	5 Mos 7,6-11
