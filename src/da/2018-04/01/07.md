---
title:  Til videre studium
date:   05/10/2018
---

Læs Ellen White, Patriarker og profeter: ”Skabelsen“, s. 17-21 og ”Abrahams kald“, s. 62-65.

Guds oprindelige hensigt med at skabe mennesket ses også i oprettelsen af familien (1 Mos 2,21-24) og sabbatten. Sabbatten var tiltænkt hele menneskeheden. Det fremgår tydeligt af Jesu ord i Mark 2,27-28.

Dens universelle karakter ses også i selve skabelsesberetningen, da Gud satte den syvende dag til side helt fra begyndelsen, før synden opstod i verden. Det var den dag, som Gud havde tænkt skulle minde Adams og Evas efterkommere om deres fælles forbindelse med ham og med hinanden. ”Både sabbatten og familien blev indstiftet i Eden, og i Guds hensigt er de uløseligt knyttet til hinanden. På den dag, mere end på nogen anden, er det muligt for os at opleve Edens tilværelse. Det var Guds plan for familiemedlemmer, at de skulle være sammen i arbejde og studium, i tilbedelse og adspredelse. Faren skulle være familiens præst, og både far og mor skulle være børnenes lærere og venner.“ (Ellen White, Child Guidance, s. 535).

**Spørgsmål til drøftelse**

`1.	Hvordan viser skabelsesberetningen den nærhed og intimitet, der skulle være mellem mand og hustru, når den fortæller, at kvinden blev skabt fra Adams side? Hvad siger det os om, hvorfor Gud i hele Bibelen bruger billedet på mand og hustru som et eksempel på den nærhed, han ønsker med sit folk?`

`2.	Selv om beretningen om Babelstårnet fortæller, at menneskenes etniske og sproglige forskellighed ikke var Guds oprindelige plan, hvordan kan vi hæve os over disse adskillelser i dag? Hvordan kan kirken opleve enhed og harmoni, selv om den består af mennesker fra mange nationer med så mange kulturer og sprog?`

`3.	Del nogle af de paralleller, I fandt mellem Guds kald af det gamle Israel og hans kald til os som syvendedags adventister. Hvad kan vi lære af dem, som kan hjælpe os til at være tro mod vores hellige kald i Kristus?`

**Resume**

Guds oprindelige plan ved Skabelsen var, at alle mennesker skulle leve sammen i harmoni og enhed som én familie. Vores første forældres ulydighed forårsagede en afbrydelse i Guds plan. Men Gud kaldte Abraham til at grundlægge et folk gennem hvem han kunne holde løftet i live om en genoprettelse, som kun kan findes i Kristus.

` `