---
title:  Årsager til uenighed
date:   06/10/2018
---

> <p>Ugens vers</p>
>”At frygte Herren er begyndelsen til visdom, at kende den Hellige fører til forstandighed“ (Ordsp 9,10).

**Introduktion**

Det Gamle Testamentes profeter formanede igen og igen Israels folk til at adlyde Guds befalinger. Ulydighed og ligegyldighed førte til frafald og splittelse. Det var meningen, at lydighed mod Guds love skulle bevare folket mod syndens naturlige konsekvenser og hellige dem midt iblandt alle de andre nationer. At følge Guds vilje ville skabe harmoni blandt folket og styrke deres fælles vilje til at modstå hedenske og onde tilbedelsesskikke, som omgav dem i næsten alle retninger. Det var Guds hensigt for sit folk, at de skulle være hellige og et vidne for folkene omkring dem.

Efter at Gud havde befriet israelitterne fra Egypten, sagde han: ”Se, nu lærer jeg jer love og retsregler, sådan som Herren min Gud har befalet mig; dem skal I følge i det land, som I skal ind og tage i besiddelse. I skal følge dem omhyggeligt! Så vil andre folk få øjnene op for jeres visdom og indsigt, for når de hører om alle disse love, vil de sige: ‘Hvor dette store folk dog er et klogt og forstandigt folk!’“ (5 Mos 4,5-6).

Der er ingen tvivl. Hvis de forblev trofaste, ville Guds folk blive rigt velsignet og ville have været en velsignelse for andre. Men troløshed ville føre til mange problemer, hvoraf splittelse kun var et af dem.

**Ugens tekster**

*	5 Mos 28,1-14
*	Jer 3,14-18
*	Dom 17,6
*	1 Kong 12,1-16
*	1 Kor 1,10-17
*	ApG 20,25-31
