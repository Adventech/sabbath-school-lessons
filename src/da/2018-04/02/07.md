---
title:  Til videre studium
date:   12/10/2018
---

Læs Ellen White, Profeter og konger, ”Riget deles“, s. 68-76 og The Acts of the Apostles, ”A Message of Warning and Entreaty“, s. 298-308.

”Herren ønsker, at hans udvalgte tjenere skal forene sig i harmonisk indsats. Nogle synes måske, at forskellen mellem deres gaver og deres medarbejderes gaver er for stor til, at de kan forenes i harmonisk indsats; men når de husker, at der er forskellige sind, der skal nås, og at nogle vil afvise sandheden, som den præsenteres af en arbejder, kun for at åbne deres hjerte for Guds sandhed, som den præsenteres på en anden måde af en anden arbejder, vil de forhåbentlig søge at arbejde sammen i enhed. Hvor forskellige deres talenter end er, kan de alle styres af den samme Ånd. Venlighed og kærlighed vil vise sig i hvert ord og handling; og når enhver arbejder trofast udfylder sin bestemte plads, vil Kristi bøn om enhed blandt hans efterfølgere blive besvaret, og verden vil vide, at de er hans disciple.“ (Ellen White, Gospel Workers, s. 483).

**Spørgsmål til drøftelse**

`1.	Tanken om at gøre, hvad man selv finder for godt, er ikke ny. Postmodernismen protesterer mod en overordnet intellektuel eller moralsk autoritet. Denne tankegang kan bane vej for moralsk anarki. Hvordan møder vi som kristne og som kirke denne type udfordring?`

`2.	Tænk over beretningen om Rehabeam og delingen af Israel (1 Kong 12). Er der en lærdom for os i dag?`

`3.	Hvad kan vi gøre for at forhindre strid og kliker i menigheden? Hvad kan vi lære af menigheden i Korinth? Sammenlign også med Ordsp 6,16-19.`

**Resume**

I Bibelen finder vi situationer, som førte til splittelse. Når Guds folk levede i trofast lydighed, blev farerne for splid i stor grad formindsket. Eksempler fra dommertiden såvel som fra Rehabeams regeringstid viser, hvordan splittelse kan opstå. Selv på Det Nye Testamentes tid var der muligheder for splittelse. En rigtig forståelse af Guds Ord og en helhjertet indsats for at adlyde Skriften er den bedste beskyttelse mod splittelse og splid blandt os.
