---
title:  Lektie
date:   03/11/2018
---

> <p>Ugens vers</p>
>”For ligesom legemet er en enhed, selv om det har mange lemmer, og alle legemets lemmer, så mange som de er, dog danner ét legeme, sådan er det også med Kristus“ (1 Kor 12,12).

**Introduktion**

Som enhver, der studerer Bibelen, ved, er den fuld af billeder og symboler, der peger på en større virkelighed end symbolerne og billederne selv. For eksempel er kernen i hele det bibelske offersystem på en måde et symbol på en meget større virkelighed, nemlig Jesus og hele frelsesplanen.

Der benyttes mange andre billeder i Bibelen, nogle gange fra de  mest basale elementære elementer som vand, ild og vind. Afhængig af sammenhængen er de billeder på åndelige og teologiske sandheder. Da Jesus fx sagde: ”Vinden blæser, hvorhen den vil, og du hører den suse, men du ved ikke, hvor den kommer fra, og hvor den farer hen. Sådan er det med enhver, som er født af Ånden“ (Joh 3,8). Blev vinden brugt som et symbol på Helligånden.

Bibelen bruger en del billeder til at beskrive den form for enhed, vi finder i kirken, og som Gud har kaldet den til at vise over for verden. Hvert enkelt billede er ikke i sig selv fuldstændigt. I stedet viser disse billeder samlet meget om enhed i kirken, som fx kirkens forhold til Gud, medlemmernes forhold til hinanden og kirkens forhold til samfundet som et hele.

I denne uges studium vil vi se på nogle af disse billeder, og hvad de viser os om enhed i Kristus.


**Ugens tekster**

*	1 Pet 2,9
*	2 Mos 19,5-6
*	Ef 2,19-22
*	1 Kor 3,16-17
*	1 Kor 12,12-26
*	Joh 10,1-11
*	Sl 23
