---
title:  Aktiviteter og dialog
date:   09/11/2018
---

**Guds Ord og klassens aktiviteter**

*	Hvilke billeder kan du finde brugt i Bibelen om menigheden?
  *	Prøv sammen at lave en liste og drøft, hvad disse billeder evt. siger om menighedens enhed.

` `

*	Gud er omtalt på mange måder som en person i Bibelen.
  *	Prøv at finde nogle af de tekster, der omtaler Gud som
  *	Far, mor, elsker, bror, søn, ven etc.!

` `

*	Efeserbrevet blander bevidst metaforerne for menigheden:
  *	Menigheden er en bygning (2,21), men også et menneske, et legeme (Ef 2,15-16), hvori ”hedninger“ kan ”indlemmes“ (3,6), når de omvendes!
    *	Drøft, hvad meningen er med en sådan levende bygning!

` `

**Uddybende spørgsmål**

*	Er din lokalmenighed begrænset i sine funktioner? Udgør den et ”helt legeme“?
  *	Hvor mange lemmer er der i den?

` `

*	Sagt på anden måde: skal den lokale menighed udføre alle kirkens funktioner? Kan vi? Hvad gør vi i praksis, når vi ikke kan?
  *	Hvis en lokalmenighed indser, at den forsøger at udføre mere, end den har resurser til, hvordan skal vi så i praksis finde ud  af, hvad vi skal koncentrere os om, og hvad vi skal lade være? Hvad er vores hovedfunktion?

` `

**Forstå det bedre**

Den kollektive anvendelse af ”menneske/legeme“ om en gruppe mennesker, der sammen udgør en enhed, hjælper os til at forstå billedet, som Paulus bruger i forbindelse med Åndens gaver i 4,11-16. Når han taler om, at ”vi alle når frem til enhed i troen“ og ”til at være et fuldvoksent menneske, som kan rumme Kristi fylde,“ taler Paulus ikke om den enkelte, men om menigheden som et hele. Hver enkelt af os bidrager (vers 16), men ingen af os udgør det hele.

` `

**Personligt kristenliv**

Tænk over, hvordan du bedst bidrager til helheden uden at være eller ville være det hele.

` `

**Til eftertanke**

*	At Helligånden er en person med egen vilje (1 Kor 12,11) viser sig bl.a. ved den forskellighed, hvormed han arbejder.
  *	Han har inspireret mennesker til at skrive Bibelens bøger på vidt forskellig måde. Han giver sine gave til mennesker i meget forskellige sammenhænge og med mange forskellige formål.
  *	Netop i denne forskellighed virker Ånden enhed (Ef 4,3). Hvis man bekæmper denne forskellighed, bekæmper man Ånden og skaber splid!

` `

**Noter**

` `
