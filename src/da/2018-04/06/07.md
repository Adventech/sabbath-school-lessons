---
title:  Til videre studium
date:   09/11/2018
---

Læs Ellen White, Jesu liv, ”Den gode hyrde“, s. 346-350;

Counsels for the Church, ”The Church on Earth“, s. 240-243.

”I forbindelse med templet i Jerusalem så vel som med de allestedsnærværende græsk-romerske templer benyttede de nytestamentlige forfattere tempelbilledet for at gøre de troende i stand til at forestille sig kirkens hellighed, Guds rolle i oprettelsen af kirken og dens vækst, Kristi og Helligåndens gernings afgørende rolle samt samhørigheden blandt de troende inden for menigheden. Arkitekturens verden syntes at antyde et statisk billede. Men metaforen bruges sammen med biologiske billeder, og byggeprocessen er ofte fremhævet. Frem for et statisk billede tilskyndes vi til at forestille os en fortælling om byggeprocessen frem for den færdige bygning. Kirken har fået det fantastiske privilegium i ydmyghed at vise i sit liv og historie ”den levende Guds tempel“ (2 Kor 6,16).“ (John McVay, ”Biblical Metaphors for the Church: Building Blocks for Ecclesiology“ i Angel Manuel Rodrigues, ed., Message, Mission, and Unity of the Church (Hagerstown, Md.: Review and Herald, 2013), s. 52).

**Spørgsmål til drøftelse**

`1.	Tænk over bibelske billeder på kirken. Hvilket synes du bedst om og hvorfor? Se også 1 Tim 3,15; 2 Tim 2,3-5; 1 Pet 2,9.`

`2.	”Gud ønsker, at hans folk skal være forenet med kristent fællesskabs tætteste bånd; tillid til vores brødre er afgørende for kirkens fremgang; forening i handling er vigtig i en religiøs krise. Et ubetænksomt skridt, en uforsigtig handling, kan styrte kirken ud i vanskeligheder og prøvelser, som den i mange år ikke vil komme sig over.“ (Ellen White, Testimonies for the Church, 3. bind, s. 446). Hvilken rolle spiller hver enkelt af os i dette ansvar?`

`3.	Søndagens studium lagde vægt på, at vi som ”Guds folk“ må stole på hans nåde alene, når det gælder frelsen. Kan vi i virkeligheden hævde, at det er vores tillid til, at frelsen er Guds fortjeneste, der gør os til ”Guds folk“? Hvorfor eller hvorfor ikke?`

**Resume**

Det Nye Testamente benytter forskellige billeder for at illustrere kirkens natur og dens mission. Metaforerne viser, at Gud våger over sit folk og beskytter dem og at Guds folk er forbundet med hinanden, og at vi har brug for hinanden for at udføre det arbejde, vi er blevet kaldet til at gøre.
