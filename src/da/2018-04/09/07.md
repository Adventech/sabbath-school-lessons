---
title:  Til videre studium
date:   30/11/2018
---

Læs Ellen White, Evangelism, ”Unity in Diversity“ [Enhed i forskellighed], s. 98-103.

Følgende citat viser, hvordan den tidlige kirke, forenet i Kristus, var i stand til at bevare enhed på trods af forskelligheder iblandt dem, og dermed blive et mægtigt vidnesbyrd for verden. ”Skriften illustrerer, hvordan Helligånden inden for menigheden ledte den tidlige kirke i dens beslutningsprocesser. Det foregik på mindst tre forskellige nært forbundne måder: åbenbaring (dvs. Helligånden fortalte mennesker, hvad de skulle gøre; Cornelius, Ananias, Filip; og måske ved at de kastede lod), gennem Skriften (kirken havde allerede nået til en konklusion, hvori Skriften havde været benyttet), og enighed (Ånden arbejde indenfor fællesskabet, næsten umærkeligt, idet den skabte enighed gennem samtale og studium, hvorefter kirken indså, at Ånden havde arbejdet med den). Når de stod over for kulturelle, doktrinære og teologiske stridigheder blandt de troende, ser det ud til, at Helligånden arbejdede gennem generel enighed i kirkens beslutningsproces. I den proces ser vi hele menighedens aktive rolle, ikke kun ledernes, og betydningen af at bede om sund dømmekraft. Helligåndens ledelse fornemmes hele tiden gennem menighedens forståelse af Guds Ord, fællesskabets erfaring og behov, og gennem ledernes erfaringer fra deres tjeneste. Forskellige beslutninger i kirken blev foretaget ved en proces, ledet af Helligånden, hvor Skriften, bøn og erfaring udgjorde elementer i deres teologiske overvejelser.“ (Denis Fortin, “The Holy Spirit and the Church,“ i Ángel Manuel Rodríguez, ed., Message, Mission, and Unity of the Church, s. 321, 322).

**Spørgsmål til drøftelse**

`1.	Tal sammen i klassen om jeres svar på onsdagsafsnittets spørgsmål om, hvordan vi afgør, hvilke lærepunkter og skikke, der er væsentlige for os som syvendedags adventister, og hvilke der ikke er det.`

`2.	Hvordan skal vi forholde os til kristne fra andre kirkesamfund, der som os tror på Jesu død og opstandelse?`

**Resume**

Det mest overbevisende bevis på enhed er, at brødre og søstre elsker hinanden, som Jesus gjorde. Tilgivelsen af vores synder og den frelse, vi som adventister har tilfælles, er de stærkeste bånd i vores fællesskab. I Kristus kan vi vise verden vores enhed og vidne om vores fælles tro. Vi er kaldet til intet mindre end det.
