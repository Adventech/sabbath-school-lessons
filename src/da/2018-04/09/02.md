---
title:  Under Jesu kors
date:   25/11/2018
---

Som så mange andre åndelige velsignelser, som Gud giver sit folk, er enhed i kirken også en gave fra Gud. Enhed er ikke menneskeskabt ved vores indsats, gode gerninger og hensigter. Grundlæggende skaber Jesus Kristus den enhed gennem sin død og opstandelse. Når vi gennem dåben i tro tager imod hans død og opstandelse og får tilgivelse for vores synd, når vi tilslutter os det almindelige fællesskab, og når vi forkynder de tre englebudskaber for verden, er vi forenet med Kristus og har enhedens fællesskab med hinanden.

`Læs Joh 11,51-52 og Ef 1,7-10. Hvilken begivenhed i Jesu liv er grundlaget for enhed blandt os som syvendedags adventister?`

”Det sagde han [Kajfas] ikke af sig selv; men som ypperstepræst det år profeterede han, at Jesus skulle dø for folket; og ikke for folket alene, men også for at samle Guds spredte børn til ét“ (Joh 11,5152). Hvor er det mærkeligt, at Gud brugte Kajfas til at forklare betydningen af Jesu død, selv om Kajfas ikke vidste, hvad han gjorde, da han fordømte Jesus til at dø. Præsten havde heller ikke nogen ide om, hvor dybsindig hans udtalelse var. Kajfas troede kun, at han kom med et politisk udsagn. Men Johannes brugte det til at åbenbare en grundlæggende sandhed om, hvad Jesu stedfortrædende død betød for alle Guds trofaste børn, som en dag skulle ”samles til ét“.

Hvad vi som syvendedags adventister ellers tror, og hvilket budskab vi som de eneste forkynder, finder vi kun grundlaget for vores enhed i vores fælles anerkendelse af Kristi død for os.

Desuden erfarer vi også den enhed i Kristus gennem dåben. ”For I er alle Guds børn ved troen, i Kristus Jesus. Alle I, der er døbt til Kristus, har jo iklædt jer Kristus“ (Gal 3,26-27). Dåben er et andet bånd, som vi adventister har fælles med hinanden, idet det symboliserer vores tro på Kristus. Vi har en fælles Fader; dermed er vi alle Guds sønner og døtre. Og vi har en fælles Frelser, og vi er alle døbt til hans død og opstandelse (Rom 6,3-4).

**Til at tænke over**

`Hvorfor bør vores fælles tro på Jesus sættes højere end alle kulturelle, sociale, etniske og politiske forskelligheder, der findes blandt os syvendedags adventister?`
