---
title:  Til videre studium
date:   14/12/2018
---

Læs følgende artikler i The Ellen G. White Encyclopedia: ”Prayer“ [Bøn], s. 1044-1046 og ”Worship“ [Tilbedelse], s. 1290-1291.

”’Sabbattens betydning som et minde om skabelsen består i, at den stadig fremholder den sande grund til, at Gud fortjener at blive tilbedt’ – fordi han er Skaberen, og vi tilhører ham. ’Derfor er sabbatten en betydningsfuld del af grundlaget for gudsdyrkelse; for den lærer os denne store sandhed på den mest overbevisende måde, og det er der intet andet, der gør. Den sande årsag til at tilbede Gud, ikke blot på den syvende dag, men i al tilbedelse, beror på forskellen mellem Skaberen og hans skabninger. Denne kendsgerning kan aldrig blive forældet og må aldrig glemmes.’“ (J.N. Andrews, History of the Sabbath, kapitel 27).

”Hvis sabbatten var blevet helligholdt overalt, ville mennesker have rettet deres tanker og kærlige følelser mod Skaberen. De ville have æret og tilbedt ham, og der ville aldrig have eksisteret en afgudsdyrker, en gudsfornægter eller en vantro. At helligholde sabbatten er et tegn på loyalitet over for den sande Gud, som ”har skabt himmel og jord og hav og kilder.“ Deraf følger, at det budskab, der befaler menneskene at tilbede Gud og adlyde hans bud, først og fremmest befaler dem at holde det fjerde bud.“ (Ellen White, Mod en bedre fremtid, s. 353-354).

**Spørgsmål til drøftelse**

`1.	Den bibelske opfattelse af tilbedelse, skabelse og frelse er nært forbundet med hinanden. Hvilken rolle spiller sabbatten i profetien om de sidste tider i Åb 14,6-7? Hvorfor henvises der til sabbatten i den første engels budskab?`

`2.	Vi taler ofte om tilbedelse og gudstjeneste i forbindelse med, hvad vi må eller ikke må, når vi tilbeder. Hvad handler tilbedelse egentlig om? Hvordan oplever du en meningsfyldt tilbedelse?`

`3.	I nogle samfund bliver kristen fælles gudstjeneste langsomt glemt eller afskaffet, også inden for adventistkredse. Hvad kan din menighed gøre for at modvirke denne tendens?`

**Resume**

Tilbedelse er den kristnes taknemlige svar til Gud for frelsens gave. Det er også et væsentligt element i de kristnes oplevelse af enhed og fællesskab. Uden bøn og bibelstudium med ønske om at kende Guds sandhed for os, vil vi ikke erfare enhed i Kristus.
