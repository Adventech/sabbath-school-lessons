---
title:  Aktiviteter og dialog
date:   14/12/2018
---

**Guds Ord og klassens aktiviteter**

*	Kan du finde træk i Åb 14,6-7, som viser, at dette budskab er sendt for at skabe enhed?

` `

*	Når du tænker på beretningen om Daniels tre venner i Daniel 3,
  *	hvad fortæller den dig om sand og falsk tilbedelse?
  *	hvori ligner deres situation den, som beskrives i Åb 13,11-18?

` `

*	Nævn nogle af de måder eller nogle af de karaktertræk, hvori Daniel er et eksempel for Guds folk i endens tid.

` `

**Uddybende spørgsmål**

*	Hvis ægte tilbedelse ikke kan påtvinges, hvordan kan vi så hjælpe vores børn og unge til at tilbede af hjertet?

` `

*	Hvad er væsentlige elementer i en ”god“ tilbedelse? Hvad gør ”god“ tilbedelse god?
  *	Prøv i din klasse at glemme vores nuværende gudstjenesteform og sammensæt en sabbats formiddag, hvor tilbedelsen er i højsædet, og hvor I tror, at menighedens medlemmer vil trives allerbedst.
  *	Bed evt. en gruppe unge, juniorer eller børn om at gøre det samme og vær villig til evt. at lave en gudstjeneste efter deres forslag!

` `

*	Er vi i stand til som gruppe/fællesskab at tilbede Gud, hvis vi ikke som enkeltpersoner beder til ham i vores private liv?
  *	Hvad sker der med liturgien, gudstjenesteformen, hvis en gruppe mennesker kun tilbeder som gruppe, men aldrig personligt?

` `

*	Skal vi være opdelt, når (menigheds-)familien tilbeder?
  *	Hvad kan vi gøre for at skabe en indholdsrig tilbedelse, hvor alle kan være sammen?
  *	Hvilke begrundelser kan du finde for eller imod af og til at have aldersopdelte gudstjenester?

` `

**Personligt kristenliv**

*	Hvis Daniel og hans venner er eksempler for os, der lever i endens tid, gælder det også hans bønneliv?

` `

**Til eftertanke**

Ægte tilbedelse har altid Gud i fokus. Tilbedelse drejer sig aldrig om, hvad vi er i stand til at fremføre.

` `

**Forstå det bedre**

*	Der er ingen tvivl om, at Daniel og hans venner er beskrevet som forbilleder. I en vis forstand indeholder første halvdel af Daniels Bog beretninger, hvori de fremstilles som ”helte“, som vi alle gerne vil ligne. Vi sang en gang børnesangen ”Vov at stå som Daniel“, frygtløs foran fjendtlige konger; ligesom vennerne under trussel om død i en brændende ildovn, eller som Daniel ansigt til ansigt med løver. I bogens anden halvdel skifter Daniel rolle. Han er ikke længere den suveræne vismand, der hjulpet af Gud påpeger kongers synd og svaghed. Nu modtager han selv syner og bliver bange og forvirret i lyset af en usikker fremtid (jf. Dan 7,28; 8,27; 10,2-3.8).

*	Guds børn er i de sidste tider som Daniel i første halvdel af bogen. De skal være ”vismænd“ (11,33; 12,3.10, jf. 1,4, udtrykkene ”indsigtsfulde“ og ”med indsigt i al visdom“ er oversat fra det samme hebraiske ord, maskilim). Guds børn skal i de sidste dage fortolke Daniels fremtidsprofetier for verden, ligesom Daniel forklarede dem for hedenske konger. Guds børn skal være standhaftige ligesom Daniel og hans venner, når forfølgelse og krise truer.

*	Men det mest tydelige karaktertræk ved Daniel er hans ydmyghed over for Gud samt hans bønneliv (Dan 2,17-23.27-28; 6,11; 9,1-19). Guds børn i de sidste tider må karakteriseres ved samme ydmyghed og et tilsvarende bønneliv, hvis de ønsker at eje indsigt som Daniel og ”stå som Daniel“.

` `

**Noter**

` `
