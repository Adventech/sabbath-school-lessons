---
title:  Enhed i tilbedelse
date:   08/12/2018
---

> <p>Ugens vers</p>
>”Jeg så endnu en engel flyve midt oppe under himlen; den havde et evigt evangelium at forkynde for dem, der bor på jorden, og for alle folkeslag og stammer, tungemål og folk, og englen sagde med høj røst: Frygt Gud og giv ham ære, for timen er kommet, da han dømmer. Tilbed ham, som har skabt himmel og jord og hav og kilder“ (Åb 14,6-7).

**Introduktion**

Kort tid efter Pinsedagen tilbragte de første kristne meget af deres tid i bøn. ”De holdt fast ved apostlenes lære og fællesskabet, ved brødets brydelse og ved bønnerne“ (ApG 2,42). Den glæde, der kom af at kende Jesus som Messias og opfyldelsen af de gammeltestamentlige profetier, fyldte deres hjerter med tak til Gud. Hvilket privilegium det var at kende denne vidunderlige sandhed! De første kristne følte behov for at tilbringe tid sammen i fællesskab, studium og bøn for at takke Gud for hans åbenbaring i Jesu liv, død og opstandelse, og for det, han havde gjort i deres liv.

Jesu Kristi kirke defineres som et tilbedende fællesskab, som er kaldet af Gud til at være ”et åndeligt hus, til et helligt præsteskab, der bringer åndelige ofre, som takket være Jesus Kristus er kærkomne for Gud“ (1 Pet 2,5). Taknemlighed mod Gud udtrykt i fælles tilbedelse forvandler menneskers hjerte og sind til at ligne Guds karakter og forbereder dem til tjeneste.

Denne uges studium fokuserer på betydningen af tilbedelse, og hvordan den bevarer enhed blandt dem, der tror på Jesus.

**Ugens tekster**

* Åb 4,8.11
*	Matt 4,8-9
*	Dan 3,8-18
*	Åb 14,9
*	Åb 14,6-7
*	ApG 4,23-31
