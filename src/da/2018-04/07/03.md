---
title:  Hedningernes omvendelse
date:   12/11/2018
---

Hedningernes omvendelse til evangeliet om Jesus Kristus er en begivenhed i Apostlenes Gerninger, der iscenesætter den største konflikt i den tidlige kirkes liv, en, der kom til at true dens eksistens og mission.

`Læs ApG 10,1-23. Hvilke elementer i dette afsnit viser, at Helligånden arbejdede i manges hjerter for at bane vej for, at hedningerne skulle modtage evangeliet?`

Synet må have virket mærkværdigt for Peter. Han er chokeret; for som en trofast jøde havde han, som loven krævede, aldrig spist uren eller vanhellig føde (se 3 Mos 11; Ez 4,14; Dan 1,8). Men hensigten med synet havde intet med spisevaner at gøre, men om det skel mellem jøder og hedninger, der forhindrede udbredelsen af evangeliet. Sådanne skel var mindst ligeså fremherskende i oldtidens verden,  som de er i dag.

I det første århundrede bestod kristendommen grundlæggende   af jøder, der havde taget imod Jesus som den lovede Messias fra Det Gamle Testamentes profetier. Disse tidlige troende var trofaste jøder, som overholdt loven, som de var blevet oplært til. De opfattede ikke, at evangeliet om Jesus Kristus havde udvisket eller afskaffet de gammeltestamentlige forskrifter (se Matt 5,17-20).

`Læs ApG 10,28-29.34-35. Hvordan tolkede Peter det syn, han fik i Joppe? Hvad førte ham til den fortolkning?`

Det, vi ser ske i Apostlenes Gerninger, er, at Helligånden havde forberedt vejen for, at hedningerne kunne optages i det kristne samfunds fællesskab. Og de kunne blive det uden først at skulle omskæres og blive jøder. Det, der overbeviste Peter og hans venner om, at det virkelig var Guds vilje, er Helligåndens udgydelse over Cornelius og hans husstand på samme måde, som det var sket for Jesu disciple på Pinsedagen (ApG 10,44-47). Hvis Helligånden kan gives til hedningerne på samme måde, som den var givet til jøderne, var det tydeligt, at omskærelse ikke var en betingelse for at tro på Jesus som Messias. Denne konklusion skabte en stor teologisk konflikt blandt de tidlige kristne.
