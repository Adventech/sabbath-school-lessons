---
title:  Til videre studium
date:   16/11/2018
---

Læs Ellen White, The Acts of the Apostles, ”A Seeker for Truth“ [En sandhedssøger], s. 131-142;  ”Jew and Gentile“ [Jøde og hedning], s. 188-200.

”Rådet, der besluttede denne sag, bestod af apostle og lærere, som havde været fremtrædende i arbejdet med at oprette de jødekristne og hedningekristne menigheder, med delegerede fra forskellige steder. Ældste fra Jerusalem og udsendinge fra Antiokia var til stede,  og de mest indflydelsesrige menigheder var repræsenteret. Rådet handlede i overensstemmelse med oplyst dømmekrafts krav og med en værdighed, der passede sig for en kirke, der var oprettet efter guddommelig vilje. Som en følge af deres drøftelser så de alle, at Gud selv havde besvaret det spørgsmål, de drøftede, ved at udgyde Helligånden over hedningerne; og de indså, at deres del bestod i at følge Åndens ledelse.

Det var ikke alle de kristne, der blev indkaldt til at stemme om spørgsmålet. ’Apostlene og de ældste’, indflydelsesrige mænd med dømmekraft, udarbejdede og udsendte det dekret, som derefter blev alment accepteret af de kristne menigheder. Men ikke alle var glade for afgørelsen; der var en gruppe ambitiøse og selvsikre brødre, som var uenige med dem. Disse mænd påtog sig at tage del i arbejdet på eget ansvar. De nød at engagere sig i megen klage og at finde fejl; de foreslog nye planer og forsøgte at nedrive de mænds arbejde, som Gud havde ordineret til at lære evangeliets budskab. Lige fra begyndelsen har kirken mødt sådanne forhindringer, og det vil fortsætte lige til tidens ende.“ (Ellen White, The Acts of the Apostles, s. 196-197).

**Spørgsmål til drøftelse**

`1.	På trods af den positive løsning på problemet i citatet her, var ikke alle tilfredse. Hvad kan vi lære af den sørgelige virkelighed?`

`2.	Hvilke af de trin i konfliktløsning, som vi finder i denne uges beretning, kan anvendes i din menighed, når uenighed opstår? Et af de problemer, som kirken her var uenig om, var af teologisk art, men hvad kan vi alligevel lære, som kan hjælpe os, når kulturelle, politiske eller etniske problemer truer vores enhed?`

**Resume**

`Den tidlige kirke blev truet af interne stridigheder omkring forskellige spørgsmål, som kunne have haft en ødelæggende virkning. Under Helligåndens ledelse og underkastelse under Guds Ord, var kirken i stand til at løse disse konflikter og undgå splittelse.`
