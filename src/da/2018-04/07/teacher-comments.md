---
title:  Aktiviteter og dialog
date:   16/11/2018
---

**Guds Ord**

*	Læs nøje ApG 6,2-4 igennem i sin sammenhæng.
  *	Hvilke to former for tjeneste fortsatte apostlene med at udføre?

` `

* Beskæftigede Stefanus og de andre af de syv (jf. Philip i ApG 8) sig kun med praktiske forhold?
  *	Hvad blev de først og fremmest kendt for?

` `

**Uddybende spørgsmål**

*	Hvorfor tror du, at apostlene havde en særlig autoritet?
  *	Simpelthen fordi de var apostle?
  *	Kunne en apostel tage fejl? (jf. Gal 2,11-14; ApG 15,37-40)

` `

*	Skal Adventistkirken i dage ledes af 12 apostle ligesom den første kirke i Jerusalem? Har vi i dag apostle, der kan/skal bestemme på menighedens vegne?
  *	Hvorfor/hvorfor ikke?
  *	Skal vi, som de gjorde, vælge vores ledere ved lodtrækning? (ApG 1,26)

` `

**Baggrund**

Apostlene havde i den første menighed en særlig rolle som offentlige vidner om, at den Jesus, som havde virket tre og et halvt år, var den samme, som de havde mødt efter opstandelsen. Der var derfor også sikkert en særlig respekt om deres undervisning – de kunne videregive, hvad de havde modtaget direkte fra Jesus.

De havde også alle oplevet Jesu forbøn for dem, og det var naturligt, at medlemmer og måske også andre ønskede, at apostlene skulle bede for dem, sådan som Jesus havde bedt for apostlene.

Hvorfor glemmes apostlenes bønnetjeneste mon ofte, når man taler om deres gerning?

Apostlenes autoritet har fået en særlig betydning i kirkehistorien. Den katolske kirke lærer nemlig, at ved ordinationen er denne autoritet givet videre til de særligt udvalgte. Da man samtidigt hævder Peters førstemyndighed i forhold til andre apostle, udviklede den romerske kirke dogmet om apostolsk succession. Fra Peter er autoriteten over kirken og dens læreembede givet videre til biskoppen i Rom (paven) og derfra til alle, som via paven er blevet ordineret til tjeneste.

Derved skabtes et ordineret præsteskab, der på grund af deres ordination adskiller sig principielt fra lægfolket i kirken.

Den protestantiske kirke, ikke mindst den lutherske, tog skarpt afstand fra denne opfattelse, og adventister har traditionelt gjort det samme.

` `

**Til eftertanke**

*	Tiden ville komme, da der ikke længere var nogle apostle og ingen, der som fx Mattias (ApG 1,21-22) kunne vidne og sige: ”Jeg kendte Jesus, mens han levede, og jeg har set ham, efter at han var død. Jeg ved, at det var ham!“
  *	Ved at overlade valget til menigheden selv, lægger apostlene op til en ledelsesform, der kan vare ved, når de ikke længere er der!

` `

**Forstå det bedre**

Det var nødvendigt, at lederne af arbejdet med uddelingen af brød til de fattige havde en dyb teologisk forståelse af den grundlæggende ligestilling, der burde herske i kirken. Disse syv ledere skulle undervise de mange, som tog sig af det praktiske arbejde. I lyset af de store mængder, som behøvede hjælp kan vi forstå, at de syv måtte organisere dette arbejde og undervise underledere om deres opgave.


` `

**Noter**

` `
