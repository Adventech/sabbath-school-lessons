---
title:  Når konflikter opstår
date:   10/11/2018
---

> <p>Ugens vers</p>
>”Alle I, der er døbt til Kristus, har jo iklædt jer Kristus. Her kommer det ikke an på at være jøde eller græker, på at være træl eller fri, på at være mand og kvinde, for I er alle én i Kristus Jesus“ (Gal 3,27-28).

**Introduktion**

En af de sværeste opgaver for et kristent fællesskab er at opretholde enhed, når der opstår forskellige synspunkter om kirkens identitet eller mission. Sådanne forskelligheder kan have ødelæggende konsekvenser.

Vore dages kristne samfund er ikke i princippet anderledes end dem, vi ser i Det Nye Testamente. Mennesker er mennesker, og der vil opstå forskellige meninger selv vedrørende vigtige emner. De tidlige kristne mødte konflikter, der opstod både på grund af fordomme medlemmerne imellem og alvorlige forskelle i fortolkningen af væsentlige beretninger og ritualer i Det Gamle Testamente. Disse konflikter kunne have ødelagt kirken lige fra begyndelsen, hvis det ikke var for betænksomme apostle og ledere, som søgte Helligåndens og Skriftens ledelse til at løse stridighederne.

For et par uger siden studerede vi, hvordan den tidlige kirke oplevede enhed. I denne uge skal vi se på, hvordan den tidlige kirke løste de interne konflikter, der underminerede og truede dens overlevelse. Hvori bestod konflikterne, hvordan blev de løst, og hvad kan vil lære i dag af deres erfaringer?

**Ugens tekster**

*	ApG 6,1-6
*	ApG 10,1-3
*	Matt 5,17-20
*	ApG 11,3-27
*	ApG 15,1-22
*	Amos 9,11-12
