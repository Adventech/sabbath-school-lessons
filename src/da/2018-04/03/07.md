---
title:  Til videre studium
date:   19/10/2018
---

Læs Ellen White, Mod en bedre fremtid, ”Guds uforanderlige lov“, s. 357-360.

”Selv om Syvende Dags Adventistkirken er en verdenskirke med mange lokale menigheder, hævder adventisterne ikke at være Kristi universelle kirke. Den universelle kirke er langt bredere end noget kirkesamfund. Den er synlig og usynlig, for så vidt som den består af dem, der tror på Jesus og følger ham ...

Derfor begrænser adventister ikke begrebet Guds sande menighed til deres eget kirkesamfund. De indbefatter heller ikke automatisk andre kristne kirker under den betegnelse. Guds sande menighed består af de enkeltpersoner, som virkelig tror på ham. Gud kender dem. På den anden side hævder adventister, at de er Guds særlige synlige rest fra Åbenbaringen 12,17 og kapitel 12-14. Denne rest har både en lokal og en universel karakter (Åb 2,24 og 12,17).“ (Ekkehardt Mueller, “The Universality of the Church in the New Testament“, in Ángel Manuel Rodríguez, ed., and Message, Mission, and Unity of the Church (Silver Spring, Md.: Biblical Research Institute, General Conference of Seventh-day Adventists, 2013), s. 37).

**Spørgsmål til drøftelse**

`1.	Hvorfor er opfyldelsen af Jesu bøn i Joh 17 så vigtig for vores kirke? Hvad fortæller Jesu ønske om enhed i kirken?`

`2.	Har jeres menighed samarbejdet med andre kristne om noget? Hvordan kan vi samarbejde uden at gå på kompromis med de sandheder, vi tror på?`

`3.	Hvilken betydning har følgende citat: ”Hvis de mennesker, der bekender sig til at være Guds børn, ville modtage det lys, der skinner på dem fra Guds ord, ville de opnå den enhed, som Jesus bad om, og som Paulus beskriver således: ”Åndens enhed med fredens bånd: ét legeme og én ånd, ligesom I jo også blev kaldet til ét håb; én Herre, én tro, én dåb“ (Ef 4,3-5).“ (Ellen White, Mod en bedre fremtid, s. 305).`

**Resume**

Jesu ypperstepræstelige bøn i Joh 17 er en påmindelse om, at Jesus stadig ønsker kirkens enhed i dag. Hans bøn bør også være vores. Indbyrdes kærlighed bør kendetegne vores forhold til alle, også andre kristne, uanset hvilke teologiske forskelle vi måtte have.
