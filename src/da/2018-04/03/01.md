---
title:  ”At de må være ét“
date:   13/10/2018
---

> <p>Ugens vers</p>
>”Ikke for dem alene beder jeg, men også for dem, som ved deres ord tror på mig, at de alle må være ét, ligesom du, fader, i mig og jeg i dig, at de også må være i os, for at verden skal tro, at du har udsendt mig“ (Joh 17,20-21).

**Introduktion**

Johannesevangeliet giver os et vindue til Jesu umiddelbare bekymringer, da Judas’ forræderi og Jesu død truede forude. I fem afgørende kapitler (Joh 13-17) får vi Jesu sidste undervisning, som når sit højdepunkt med det, der ofte kaldes hans ypperstepræstelige bøn (Joh 17).

”Det er en meget passende betegnelse; for vores Herre helliger sig i denne bøn til det offer, hvori han samtidigt både er præst og offer. Samtidigt er det en bøn, hvor han helliger dem, for hvem offeret gives – disciplene, som var til stede i salen ovenpå og de, som senere ville komme til troen på grund af deres vidnesbyrd“ (F. F. Bruce, The Gospel of John (Grand Rapids: Eerdmans, 1983), s. 328).

Centralt i denne bøn finder vi Jesu bekymring for enhed blandt sine disciple og dem, som senere ville komme til at tro på ham. Dette var et hovedtema i hans bøn: ”Jeg beder for dem; ikke for verden beder jeg, men for dem, du har givet mig, for de er dine; alt mit er dit, og dit er mit, og jeg er herliggjort i dem“ (Joh 17,9-10).

Ingen meningsfyldt drøftelse om kirkens enhed, om vores enhed i Kristus, er fuldendt uden at være nøje opmærksom på denne bøn. Hvad bad Jesus om, hvem bad han for, og hvad betyder hans bøn for os i dag?

**Ugens tekster**

* Joh 17,1-26
*	1 Joh 5,19
*	Joh 13,18-30
*	Joh 5,20-23
*	Mark 9,38-41
*	Åb 18,4
*	1 Joh 2,3-6
