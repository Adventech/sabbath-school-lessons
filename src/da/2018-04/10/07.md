---
title:  Til videre studium
date:   07/12/2018
---

Læs Ellen Whites artikel i The Ellen G. White Encyclopedia, ”Forgiveness“ [Tilgivelse], s. 825.

”Når Kristus bor i arbejdernes hjerte, når al selviskhed er død, når der ikke findes nogen rivalisering, ingen kamp om overherredømme, når enhed findes, når de helliger sig selv, så kærlighed over for hinanden ses og føles, da vil Helligåndens nådesstrømme falde over dem lige så sikkert, som hvert eneste bogstav og hver eneste tøddel af Guds løfte vil blive opfyldt.“ (Ellen White, Selected Messages, 1. bind, s. 175).

”Hvis vi på Herrens store dag står med Kristus som vores tilflugtssted, vores fæstning, må vi fjerne al misundelse, al kamp om at være størst. Vi må helt og aldeles ødelægge roden til sådanne vanhellige ting, så de ikke igen kommer til live. Vi må helt og fuldt stille os på Herrens side.“ (Ellen White, Last Day Events, s. 190).

**Spørgsmål til drøftelse**

`1.	Læs Kol 3,12-17. Drøft de kristne egenskaber, som Paulus opfordrer kirken i Kolossæ til at stræbe efter. Hvorfor er disse egenskaber grundlaget for al konfliktløsning? Hvordan vejleder de os i at følge de principper, som Jesus gav os i Matt 18,15-18?`

`2.	Se på de lærdomme, vi finder i Kol 3,12-17. Hvorfor har de så afgørende betydning for enhed i kirken?`

`3.	Når vi ser på vores kirke, dvs. Syvendedagsadventistkirken som et hele, hvad er da den største forhindring for at opnå den enhed, der skal til for at nå verden? Er det vores lære og trospunkter? Selvfølgelig ikke. Dette er jo selve det, Gud har givet os at forkynde for verden. Måske ligger problemet snarere i os, i vores medmenneskelige forhold, vores smålige misundelse, vores skænderier, vores selviskhed, vores ønske om magt, og en lang række andre ting. Hvorfor må du trygle Gud om, at Helligåndens kraft må frembringe de forandringer, der er nødt til at ske i dig, før vi kan se enhed i hele kirken?`

**Resume**

Jesu Kristi evangelium handler om helbredelse og forvandling. Og når det sker, kan det ikke undgå at have indflydelse på vores forhold til andre. Bibelen giver os mægtige principper for og eksempler på, hvordan vi kan opnå et godt og nært forhold til andre, selv i en syndig verden.
