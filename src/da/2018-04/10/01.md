---
title:  Enhed og brudte relationer
date:   01/12/2018
---

> <p>Ugens vers</p>
>”For mens vi endnu var hans fjender, blev vi forligt med Gud, ved at hans søn døde; så skal vi så meget mere, når vi er forligt med Gud, frelses, ved at han lever“ (Rom 5,10).

**Introduktion**

Som vi har set var forholdet mellem de troende af og til anspændt selv efter Pinsedagen. Det Nye Testamente beskriver gentagne eksempler på, hvordan kirkens ledere og individuelle medlemmer ordnede sådanne udfordringer. De principper, vi finder der, er yderst værdifulde for kirken også i dag. De viser de positive resultater, som kan opnås, når vi bruger bibelske principper til at løse konflikter og bevare vores enhed i Kristus.

I denne uges studium skal vi fokusere på genoprettede personforhold, og hvilken indflydelse vores medmenneskelige forhold har på vores enhed i Kristus. Helligåndens arbejde indbefatter at bringe mennesker nærmere til Gud og til hinanden. Det indebærer, at barrierer både i vores forhold til Gud og til hinanden nedbrydes. Kort sagt er det bedste eksempel på evangeliets kraft ikke nødvendigvis, hvad kirken siger, men hvordan den lever.

”Deraf kan alle vide, at I er mine disciple: hvis I har kærlighed til hinanden“ (Joh 13,35). Uden en sådan kærlighed vil al vores snak om enhed i kirken være nytteløs.

**Ugens tekster**

*	2 Tim 4,11
*	Filem 1-25
*	2 Kor 10,12-15
*	Rom 5,8-11
*	Ef 4,26
*	Matt 18,15-17
