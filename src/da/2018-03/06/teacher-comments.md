---
title:  Aktiviteter og dialog
date:   10/08/2018
---

**Guds Ord**

*	Prøv ved hjælp af et kort at stedsfæste og sammenligne Filips virksomhed i kap 8 med Peters missionsvirksomhed som er fortalt i ApG 9, 32-10,48.

` `

*	ApG 8-10 fortæller om tre mennesker, der blev omvendt og døbt.
  *	Hvem? Hvordan vil du karakterisere dem i forhold til ”almindelige“ medlemmer?

` `

*	I de kapitler, som ugens lektie dækker, er Cornelius’ historie fortalt to gange; men den genfortælles også, eller refereres til, på apostelmøde i 15,7-9.
  *	Hvorfor er denne beretning så betydningsfuld? Hvorfor er det denne historie og ikke fx den etiopiske eunuks dåb, der er i fokus i forbindelse med hedningers optagelse?

` `

*	Prøv at løbe beretningen om Cornelius igennem og noter de steder, hvor der findes en bøn eller henvises til bøn?
  *	Hvor i beretningen ser du himlens indblanding i begivenhederne?

` `

*	Læs ApG 10,34-48 igen
  *	Hvori består det budskab, der giver Helligånden mulighed for at blive udgydt? (jf. Gal 3,1-2)
  *	Hvorfor er rækkefølgen af begivenhederne vigtig (jf. ApG 11,4)?
    *	Hvornår forventede man normalt, at Helligåndens gave blev givet til dem, der omvendte sig?

` `

**Uddybende spørgsmål**

*	Prøv at finde tekster og eksempler fra det, vi hidtil har læst i Apostlenes Gerninger, hvor det universelle understreges, altså det princip, at Gud elsker og ønsker at frelse alle, og at alle står lige for Ham.

` `

*	Hvorfor tror du, at det var så vanskeligt for en jøde, som fx Peter, at se, hvad vi i dag synes er indlysende?
  *	Er der forhold mht. til diskrimination og ulighed, som vi i dag har vanskeligt ved at se, men som for himlens engle og eftertiden måske synes indlysende?

` `

**Ord og udtryk**

Da Peter udtalte vendingen ”Tabitha, stå op“ (ApG 9,40), på aramæisk ”tabitha qum“, adskilte hans sætning sig kun fra Jesu ord til den lille pige i Mark 5,41 ved et enkelt bogstav!
Peters helbredelser er fortalt og udført på en måde, der minder om Jesu virke. Hvad Peter gjorde, havde han fra frelseren selv.

* ”Niende time“ (ApG 10,3) henviser til bedetiden i templet i forbindelse med det daglige offer, det såkaldte tamid-offer.

` `

**Forstå det bedre**

I lyset af Apostlenes Gerningers vægt på, hvorledes evangeliet skal prædikes i Jerusalem og Judæa og Samaria, ja helt til jordens ende (ApG 1,8), er det interessant at se, hvor vi rent geografisk er endt ved afslutningen af kapitel 12. Vi er ikke længere ført tilbage til Jerusalem; i stedet er Antiokia blevet udgangspunktet for missionen. Og det er der, Paulus begynder sin første missionsrejse (13,1-3).

Antiokia ved floden Orontes var på dette tidspunkt den tredjestørste by i Romerriget, kun overgået af Rom selv og Alexandria. Der fandtes en stor jødisk menighed, de højeste vurderinger nærmer sig 40.000. Den blev et naturligt centrum for kristen missionsvirksomhed. I den tidlige kirkehistorie blev byen hovedsæde for flere betydningsfulde kirkemøder, og mange betydningsfulde personligheder havde deres virke i Antiokia. Den blev også et patriarkat, der dog gik til grunde ved Islams overtagelse af Syrien i 630’erne.

` `


**Noter**

` `
