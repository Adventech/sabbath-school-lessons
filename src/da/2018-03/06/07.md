---
title:  Til videre studium
date:   10/08/2018
---
”I det tiende kapitel i Apostlenes Gerninger finder vi endnu et eksempel på, at himlens engle griber ind, og resultatet er, at Cornelius og hans hus omvender sig. Lad disse kapitler blive læst [8-10] og givet særlig opmærksomhed. I dem ser vi, at himlen er meget tættere på den kristne, der er i gang med at arbejde for sjæles frelse, end mange tror. Vi bør fra dem også lære den lektie, at Gud bryder sig om hvert eneste menneske, og at alle bør behandle sine medmennesker som Guds redskaber til at udføre sit værk her på jorden.“ (Ellen White kommentarer, The SDA Bible Commentary, 6. bind, s. 1059).

”Når kirken beder, vil Gud sag blive fremmet, og hans fjender blive til intet, selv om det ikke fritager kirken fra lidelse og martyrdød. Lukas’ tro på evangeliets sejr er meget realistisk og indser, at selv om Guds ord ikke lægges i lænker, kan dets tjenere komme til at lide og blive bundet.“ (I. Howard Marshall, The Acts of the Apostles (Grand Rapids: Eerdmans, 1980), s. 206-207).

**Spørgsmål til drøftelse**

`1.	Cornelius beskrives som ”from og gudfrygtig, ligesom hele hans husstand; han gav folket mange almisser og bad bestandig til Gud“ (ApG 10,2). Det er tydeligt, at Helligånden allerede havde arbejdet med Cornelius, længe før han mødte Peter. Kan det tænkes, at hans andagtsliv var en anledning for Gud til at nå ham med evangeliet? Hvad kan vi lære af beretningen om ham?`

`2.	Drøft det sidste spørgsmål fra mandagsafsnittet og overvej følgende: Hvordan er den kulturelle, sociale og politiske sammenhæng, du lever i, som måske kan være med til at skabe etniske fordomme? Hvordan kan vi som kristne med andre ord hæve os op over vores kultur og baggrund, når det er nødvendigt?`

`3.	Forfølgelsen af de kristne havde en positiv sideeffekt. De flygtninge, som kom til Antiokia, forkyndte evangeliet både for jøder og hellenister. Del erfaringer med hinanden om smerte og lidelse, som blev vendt til velsignelse.`

`4.	Jakob var en af Jesu nærmeste disciple (Mark 5,37; 9,2; 14,33); alligevel var han den første af de tolv, der led martyrdøden. Hvilke andre eksempler finder vi i Bibelen på trofaste mennesker, der oplevede uretfærdig lidelse? Hvad kan vi lære af de beretninger om hele problemstillingen omkring lidelse?`
