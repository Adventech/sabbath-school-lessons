---
title:  Peters arbejde
date:   04/08/2018
---

> <p>Ugens vers</p>
>”Så tog Peter ordet og sagde: ‘Nu forstår jeg, at Gud ikke gør forskel på nogen, men at han i et hvilket som helst folk tager imod den, der frygter ham og øver retfærdighed’“ (ApG 10,34-35).

**Introduktion**

Efter at Paulus tog til Tarsus, er Peter igen hovedpersonen i Lukas’ beskrivelse af den kristne kirkes første tid. Peter fremstilles som en slags omrejsende prædikant i Judæa og de omkringliggende områder. Apostlenes Gerninger gengiver to korte mirakler, helbredelsen af Æneas og Tabithas opvækkelse fra de døde. Disse efterfølges af beretningen om Cornelius i kapitel 10.

Omvendelse af hedninger var det mest omstridte emne i apostelmenigheden. Selv om den debat, der opstod efter Cornelius’ dåb, langt fra løste alle problemerne, var Helligåndens udgydelse, som mindede om det, der skete på Pinsedagen, med til at overbevise Peter og brødrene i Jerusalem om, at evangeliets velsignelser ikke var forbeholdt jøderne. Og i mellemtiden var menigheden i Antiokia allerede begyndt at forkynde for hedningerne.

Denne uges studium indbefatter en ny kortvarig forfølgelse, denne gang under kong Herodes, og hvad den betød for apostlene, som var blevet sparet i den tidligere forfølgelse, som Paulus havde udført.

**Ugens tekster**

*	ApG 9,32-43
* ApG 10,9-16
* Ef 2,11-19
* ApG 11,1-26
* ApG 12,1-18
