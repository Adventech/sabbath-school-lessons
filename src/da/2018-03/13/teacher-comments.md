---
title:  Aktiviteter og dialog
date:   28/09/2018
---

**Guds Ord og klassens aktiviteter**

*	Denne sabbat er den sidste, hvor studiet er i Apostlenes Gerninger. Har du/I samlet specifikke spørgsmål til forståelse af bibelteksten, er det chancen for at finde svar.

` `

*	Det er også anledningen til at opsummere:
  *	Hvad har du specielt lært fra dette kvartal? Om Gud, om dig selv, om Skriften?
  *	Hvad føler du, at du særligt kan bruge i din kristne vandring?

` `

*	Prøv at samle tekster, der omtaler/indeholder
  *	Jesu død og opstandelse
  *	Bønner
  *	Andre temaer, som I har fået særlig interesse for undervejs i læsningen

` `

*	Prøv at samle eksempler og tekster fra Apostlenes Gerninger, hvor evangeliets sejrsmarch understreges.
  *	Betyder denne kendsgerning, at apostlene og de kristne undgår lidelser?

` `

*	Et stort spørgsmål står tilbage: Hvorfor slutter Lukas Apostlenes Gerninger, som han gør?
  *	Drøft nogle af mulighederne!
    *	Han vidste ikke mere om, hvad der skete senere med Paulus
    *	Han ønsker at slutte positivt
    *	Hans bog er ikke en biografi om Peter eller Paulus, men en fortællingen om evangeliets sejrsgang
    *	Forkyndelsen af evangeliet er nået fra Jerusalem til Rom (jf. ApG 1,8); men det er ikke slut endnu, og du og jeg som læsere opfordres til at tage del i forkyndelsen og bringe den til afslutning (jf. Matt 24,15; Åb 14,6-7)

` `

**Uddybende spørgsmål**

*	I ApG 27,10 fortæller Paulus, at turen vil koste menneskeliv. Men i 27,21-24 fortæller han, at det ikke vi ske?
  *	Hvorfor tror du, at der er denne forskel mellem de to budskaber fra Paulus?

` `

*	Hvorfor spiser de i vers 36? Hvorfor havde de ikke spist tidligere? Hvilken praktisk betydning har det, at de gør det nu?

` `

**Mødet med dagligdagen**

*	Livet er fuldt af storme, og af og til ser det så mørkt ud, at man fristes til bare at lade stå til.
  *	Tænk over storme, du har været igennem. Når du ser tilbage, kan du så sige, at du alligevel kom igennem dem. Når du ser frem, tror du, at der vil komme mørke perioder, og tror du alligevel, at Gud vil være med dig ind i evigheden?

` `

**Baggrund**

Undersøgelser af havbunden og revene ved Maltas vestkyst har vist en utrolig overensstemmelse mellem Lukas’ angivelser i ApG 27,2728 m.m. og den bugt, som i dag kaldes St. Paulusbugten. Beretningens mange detaljer fremhæver den historiske troværdighed. Dette var specielt vigtigt for Lukas, fordi sø-historier også i datiden til tider simpelthen var eventyrlige snarere end realistiske.

` `

**Forstå det bedre**

*	Den dramatiske beretning om Paulus’ sørejse til Rom er ikke blot taget med i Apostlenes Gerninger, fordi Lukas syntes, at det var en vældig god historie. Datiden betragtede havet med frygt og forbandt den med dødens kræfter. Fortællingen om, hvordan Gud på mirakuløs vis redder Paulus og ikke bare ham, men også alle dem, der rejste med ham, understreger også, at Gud er i stand til at overvinde alle forhindringer for evangeliet og til og med at frelse dem, der forbliver i ”evangeliets båd“.
  *	Samtidig med, at beretningen i sine detaljer bekræfter, at det virkeligt skete, ville samtiden være opmærksom på en sådan overført betydning, en åndelig lærdom fra sejladsen.

` `

**Ord og udtryk**

*	Syrtebugten (ApG 27,17) lå nord for Cyrene og kaldes i dag Sideragolfen. Beskrivelser fra det første årh. fremhæver ofte, hvor farligt området var, med områder med pludselig ringe dybde og evt. kviksand. Sømænd ville for enhver pris undgå at havne i Syrtebugten.

*	Adriaterhavet (ApG 27,17) havde på den tid bredere betydning end i dag og strakte sig fra Kreta til Sicilien.

*	Med udtrykket 276 mennesker eller 276 sjæle (ApG 27,37), som det siges i oversættelsen fra 1948, fremhæver Lukas Guds omsorg for hver enkelt person om bord. Det græske ord ”psyche“ for menneske/sjæl henviser naturligvis ikke til en immateriel, udødelig del af menneskenaturen, men til selve personen i sin helhed.

*	Tvillingerne (ApG 28,11) er guderne Castor og Pollux, som specielt blev regnet som sømænds beskyttere.

` `

**Noter**

` `
