---
title:  Til videre studium
date:   28/09/2018
---

”Gud har givet sin kirke en hellig opgave. Ethvert medlem bør være en kanal, hvorigennem Gud kan kommunikere sin nådes skatte til verden, Kristi uudgrundelige rigdom. Der er intet, Frelseren ønsker mere, end redskaber, som vil repræsentere hans Ånd og hans karakter over for verden. Der er intet, verden har mere brug for, end Frelserens kærlighed udtrykt gennem mennesker. Hele himlen venter på mænd og kvinder, hvorigennem Gud kan åbenbare kristendommens kraft.“ (Ellen White, The Acts of the Apostles, s. 600).

”Gud har ventet længe på, at tjenestens ånd skal herske i hele kirken, så alle kommer til at arbejde for ham i overensstemmelse med deres evner. Når Guds kirkes medlemmer gør det arbejde, de er sat til, på de missionsmarker, hvor der er så stort behov både hjemme og ude, vil hele verden snart være blevet advaret og Herren Jesus vil komme igen til jorden med magt og megen herlighed.“ (Ibid, s. 111).

**Spørgsmål til drøftelse**

`1.	Hvordan beskriver Lukas Paulus’ tillid til Gud på hele rejsen til Rom? Hvordan blev andre påvirket af en så ubetinget tro?`

`2.	På trods af alt det, Paulus havde gennemgået, opgav han aldrig sin tro eller sin mission. I Rom blev han ved med at prædike på trods af sin begrænsede frihed. Hvad kan vi gøre, når vi fristes til at opgive med at forkynde evangeliet for nogen?`

`3.	Læs Rom 1,14-15. Hvorfor følte Paulus, at det var hans pligt at forkynde evangeliet for alle? Er vi mindre forpligtede end ham? Tænk over følgende udtalelse: ”At redde sjæle bør være enhver bekendende kristens livsgerning. Vi står i gæld til verden for den nåde, Gud har givet os, for det lys, som har skinnet på os og for, at vi har opdaget sandhedens skønhed og kraft.“ (Ellen White, Testimonies for the Church, 4. bind, s. 53.)`

`4.	Læs igen det afsnit fra Esajas, som Paulus anvendte. Hvordan kan dets indhold bruges på os? Vi har også fået en stor mængde sandhed. Drøft, hvilke åndelige farer vi udsætter os selv for, hvis vi forhærder os over for sandheden eller de dele af den, som måske er i konflikt med vores egne ønsker og lyster.`

`5.	Forestil dig at være den soldat, der var lænket til Paulus. Hvad tror du, han så hos den mand, han var så nært knyttet til?`
