---
title:  Til videre studium
date:   27/07/2018
---
”Den forfølgelse, som ramte menigheden i Jerusalem, resulterede i, at evangeliets udbredelse fik et stort skub fremad. Ordets forkyndelse havde haft stor succes i Jerusalem, og der var fare for, at disciplene ville blive der for længe og ikke adlyde Frelserens befaling om at gå ud i al verden. Idet de glemte, at kraft til at modstå det onde bedst opnås gennem aggressiv tjeneste, begyndte de at tro, at de ikke havde nogen vigtigere opgave end at beskytte menigheden i Jerusalem mod fjendens angreb. I stedet for at oplære de nyomvendte i at bringe evangeliet til dem, der endnu ikke havde hørt det, stod de i fare for at vælge en kurs, der ville resultere i, at de alle var tilfredse med det, de havde opnået. For at sprede sine repræsentanter uden for Jerusalem tillod Gud, at de blev udsat for forfølgelse. ‘De, der var blevet spredt, begyndte nu at drage rundt og forkynde ordet.’“ (Ellen White, Acts of the Apostles, s. 105).

**Spørgsmål til drøftelse**

`1.	Læs Ellen White citatet oven over om den fare, den første kristne kirke mødte med hensyn til at være tilfredse med sig selv og det, der blev opnået gennem dem. For det første betød det, i modsætning til populære opfattelser, at mange jøder faktisk tog imod Jesus som Messias. Men endnu vigtigere er, hvad vi som et folk i dag kan lære af det. Hvordan kan vi sikre os, at vi ikke bliver så optaget af at beskytte det, vi allerede har, i modsætning til at gøre det, vi egentlig burde gøre – at nå ud til verden med evangeliet?`

`2.	På apostlenes tid var forholdet mellem jøder og samaritanere præget af århundreder med stærk fjendtlighed. Hvad kan vi lære af det faktum, at Filip, som sandsynligvis var jøde, vidnede om Jesus i Samaria? Selv som syvendedags adventister er vi ikke immune over for kulturelle og etniske fordomme. Hvad bør korset lære os om, hvordan vi alle er lige over for Gud? Hvad bør Kristi døds universelle karakter også lære os om, hvor uendelig stor værdi hvert eneste menneske har?`

`3.	Hvordan henvendte Filip sig til etiopieren (ApG 8,27-30)? Hvordan kan vi være mere åbne over for anledninger til at dele evangeliet med andre?`

`4.	Hvad har vi lært fra ApG 6-8, som kan hjælpe os med at blive mere effektive til at opfylde menighedens missionsopgave?`
