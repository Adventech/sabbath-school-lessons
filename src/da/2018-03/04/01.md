---
title:  Lektie
date:   21/07/2018
---

> <p>Ugens vers</p>
>”Guds ord havde fremgang, og tallet på disciple i Jerusalem blev større og større; også en stor gruppe præster blev lydige mod troen“ (ApG 6,7).

**Introduktion**

Mange af de nyomvendte på Pinsedagen var hellenistiske jøder, det vil sige jøder fra den græsk-romerske verden, der nu levede i Jerusalem (ApG 2,5. 9-11). Selv om de var jøder, var de på mange måder anderledes end de jøder, der kom fra Judæa, ”hebræerne“, som omtales i ApG 6,1. Den mest oplagte forskel var, at de i al almindelighed ikke kendte til aramæisk, det sprog, der taltes i Judæa.

Der var også andre forskelle, både kulturelle og religiøse. Da de var født i fremmede lande, havde de ingen rødder i de hebraiske jødiske traditioner, eller deres rødder gik ikke så dybt som de hebraiske jøders. Man formodede, at de ikke var helt så knyttet til tempelceremonierne og de sider ved Moseloven, der kun gjaldt i landet Israel.

Da de havde tilbragt det meste af deres liv i græsk-romerske omgivelser og i nær kontakt med hedninger, var de naturligt mere villige til at forstå, at den kristne tro indbefattede alle. Gud brugte faktisk mange hellenistiske troende til at udføre befalingen om at være vidner for hele verden.

**Ugens tekster**

*	ApG 6
* ApG 7,48
* Hebr 5,11-14
* Mika 6,1-16
* ApG 7
* ApG 8,4-25
