---
title:  I fængsel i Cæsarea
date:   15/09/2018
---

> <p>Ugens vers</p>
>”Paulus svarede: ‘Om det er lige ved eller langt fra, så ville jeg ønske til Gud, at ikke blot du, men alle, som hører mig i dag, fik det som jeg, lige bortset fra disse lænker’“ (ApG 26,29).

**Introduktion**

Paulus’ overflytning til Cæsarea var begyndelsen på et toårigt fængselsophold (ApG 24,27), nærmere bestemt i Herodes’ borg (ApG 23,35), som var den romerske statholders officielle bolig. I løbet af de to år blev der afholdt adskillige retsmøder, hvor Paulus fik foretræde for to romerske statholdere (Felix og Festus) og en konge (Agrippa II). På den måde fuldførte han den opgave, som Gud gav ham (ApG 9,15).

Ved alle disse retsmøder hævdede Paulus, at han var uskyldig, og fremholdt, at man ikke var i stand til at bringe noget bevis imod ham, hvad manglen på vidner med tydelighed viste. Det er hele beskrivelsens hensigt at vise, at Paulus ikke havde gjort noget, der retfærdiggjorde hans arrest, og at han kunne være blevet løsladt, hvis ikke han havde appelleret til kejseren (ApG 26,32). Men disse retsmøder gav ham anledning til at vidne om Jesus og det store håb, vi finder i løftet om opstandelsen.

Men det var også år med stor bekymring og med en kedelig indespærring, hvor apostlen tilsyneladende ikke havde nogen form for støtte fra kirken i Jerusalem, hvis ledere ”stadigvæk hægede om en følelse af, at Paulus i stor grad selv burde holdes ansvarlig for de herskende fordomme.“ (Ellen White, The Acts of the Apostles, s. 403.)

**Ugens tekster**

*	ApG 24
* ApG 25
* ApG 26
* 1 Kor 1,23
