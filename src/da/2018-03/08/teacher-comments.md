---
title:  Aktiviteter og dialog
date:   24/08/2018
---


**Guds Ord og klassens aktiviteter**

*	Kan du finde andre beretninger eller bibelske tekster, som omhandler konflikt mellem mennesker?

` `

*	Temaet om frelse for alle, uanset baggrund, er centralt i Apostlenes Gerninger.
  *	Prøv at samle nogle af de tekster, der understreger det.

` `

*	I ApG 15, 28 siges det, at ”Helligånden og vi har besluttet …“
  *	På hvilke måder havde Helligånden allerede før apostelmødet givet sin mening til kende?

` `

**Uddybende spørgsmål**

*	Oplever du/I af og til vanskelige eller tilsyneladende uløselige konflikter med andre mennesker, også mennesker, du holder af og måske er bundet til at have fællesskab med?
  *	Hvad kan du/I gøre for at begrænse virkningerne af en konflikt?
  *	Hvordan afgør du, om en sag er en konflikt værd?

` `

**Mødet med dagligdagen**

*	I nordiske lande har vi som i andre lande ofte konflikter i det politiske eller i det faglige liv, og vi har udarbejdet generelt accepterede procedurer i fx fagkonflikter.
  *	Hvad synes du om den model? Hvad er gode og evt. dårlige sider ved den? Kan kirken lære af den?

` `

**Personligt kristenliv**

*	Hvis du står i en konflikt, prøver du da at:
  *	Se sagen fra den anden side?
  *	Bede for modparten? (Jf. Matt 5,44)
  *	Søge råd hos tredjepart?

` `

**Forstå det bedre**

*	Den beslutning, apostelmødet ender med at tage, er bemærkelsesværdig, fordi den hverken vedrører doktriner eller moral, men simpelthen fastsætter en praktisk rettesnor for fredens og enhedens skyld.
  *	Dekretet er ikke doktrinært, det vil sige, det afviser, at omskærelse og overholdelse af Moseloven er et spørgsmål om frelse. Hedninger behøver ikke at gøre det; hvis jøde-kristne vil, står dem derimod frit for.
  * Dekretet er heller ikke moralsk. Der fastsættes ikke etiske normer. Det vil være en misforståelse at tro, at punktet om ”utugt“ her skal fortælle, at almindelig seksualmoral skulle opfattes som en ekstra ”byrde“ (ApG 15,28). Naturligvis forventedes alle kristne at leve et rent liv på dette område, og punktet drejer sig snarere om at gifte sig inden for socialt accepterede rammer, fx ikke med fætter og kusine.
    *	Derfor handler dekretet overhovedet ikke om moralloven i skikkelse af De Ti Bud. Hvordan ville dette ikke at stjæle og slå ihjel have været en ekstra ”byrde“? Disse bud var naturligvis allerede taget for givet.

Dekretet følger simpelthen de traditionelle råd, baseret på 5 Mosebog 17, til mennesker, der ønsker at leve i et jødisk samfund – som kirken jo i høj grad var på dette tidspunkt.

` `

**Baggrund**

I kirkens historie blev der siden gjort meget ud af vendingen ”Helligånden og vi“, ikke mindst af ledere, som gerne i praksis vendte det til ”Vi og Helligånden“ og lod medlemmer forstå, at når ”vi“ ledere havde talt, så var det per automatik Helligånden, så I må hellere følge trop!

` `

**Til eftertanke**

Peters og Jakobs indlæg på apostelmødet fremhævede to aspekter af Helligåndens virke: Åndens ledelse i den praktiske mission (Cornelius m.m.) og Åndens tale gennem Skriften. Når de to går hånd i hånd, gør vi klogt i at følge Åndens beslutning.

` `

**Noter**

` `
