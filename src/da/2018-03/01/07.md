---
title:  Til videre studium
date:   06/07/2018
---

”Hele den mellemliggende periode mellem Pinsedagen og Parousien [Jesu genkomst], uanset hvor lang eller kort den måtte være, skal fyldes med kirkens verdensomspændende mission gennem Helligåndens kraft. Kristi efterfølgere skulle både forkynde, hvad han havde opnået ved sit første komme, og kalde mennesker til omvendelse og tro som en forberedelse på hans andet komme. De skulle være hans vidner ”lige til jordens ende“ (ApG 1,8) og ”indtil verdens ende“ … Vi kan ikke tage os den frihed at standse, før begge disse mål er nået.“ (John R.	W. Stott, The Message of Acts: The Spirit, the Church & the World (Downers Grove: InterVarsity, 1990), s. 44).

”Det hverv, Frelseren pålagde disciplene, omfattede alle de troende. Det omfatter alle, der tror på Kristus, til tidernes ende. Det er en skæbnesvanger misforståelse, at arbejdet med at frelse mennesker alene afhænger af den ordinerede prædikant. Enhver, der tager imod livet i Kristus, er indviet til at arbejde for sine medmenneskers frelse. Til dette arbejde blev menigheden etableret, og alle, der påtager sig dens hellige løfter, er dermed forpligtet til at arbejde sammen med Kristus.“ (Ellen White, Jesu liv, s. 597).

**Spørgsmål til drøftelse**

`1.	ApG 1,7 er en gentagelse af Mark 13,32: ”Men den dag eller time er der ingen, der kender, hverken englene i himlen eller Sønnen, men kun Faderen.“ Ellen White siger: ”Der vil aldrig igen blive et budskab til Guds folk, som er baseret på tid. Vi kan ikke vide den nøjagtige tid hverken for Helligåndens udgydelse eller for Kristi komme.“ (Selected Messages, 1. bind, s. 188). Og hun tilføjer: ”Enhver, der begynder at forkynde et budskab, der bekendtgør timen, dagen eller året for Jesu genkomst, har påtaget sig et åg og forkynder et budskab, som Herren aldrig har givet ham.“ (Advent Review and Sabbath Herald, 12. sept. 1893). Hvilken betydning har en sådan udtalelse for os i dag?`

`2.	Nogen har engang sagt: ”Gud har mere brug for vidner end for advokater.“ Hvad mener du om denne udtalelse?`

`3.	Hvilken rolle spillede bøn i den første menighed? Er det en tilfældighed, at vi på næsten ethvert afgørende tidspunkt i menighedens liv finder en omtale af bøn (ApG 1,24; 8,14-17; 9,11-12; 10,4.9.30; 13,2-3)? Hvilken rolle spiller bøn i vores liv?`
