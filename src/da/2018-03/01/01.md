---
title:  I skal være mine vidner
date:   30/06/2018
---

> <p>Ugens vers</p>
>”Men I skal få kraft, når Helligånden kommer over jer, og I skal være mine vidner både i Jerusalem og i hele Judæa og Samaria og lige til jordens ende“ (ApG 1,8).

**Introduktion**

Jesu opgave her på jorden var afsluttet. Gud ville snart sende Helligånden, som ved at bekræfte deres indsats med mange tegn og undere ville give disciplene kraft og lede dem på en mission, der ville nå lige til jordens ende. Jesus kunne ikke blive hos dem for evigt i menneskelig skikkelse. Hans inkarnation medførte ikke alene en fysisk begrænsning i forhold til en verdensomspændende mission; men hans himmelfart og ophøjelse i himlen var nødvendige, for at Helligånden kunne komme.

Men det forstod disciplene ikke før Jesu opstandelse. Da de forlod alt for at følge ham, troede de, at han var en politisk frihedskæmper, som en dag ville uddrive romerne af landet, genoprette Davids kongehus og give Israel dets tidligere herlighed tilbage. Det var ikke let for dem at tænke anderledes.

Og dette er hovedtanken i Jesu sidste instrukser til disciplene i ApG 1. Løftet om Helligånden kommer i den sammenhæng. Kapitlet beskriver også Jesu tilbagevenden til himlen, og hvordan den første kirke forberedte sig på Pinsedagen.

**Ugens tekster**

*	ApG 1,6-8
* Luk 24,25
* Luk 24,44-48
* 5 Mos 19,15
* ApG 1,9-26
* Ordsp 16,33
