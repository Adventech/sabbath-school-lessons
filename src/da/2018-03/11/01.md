---
title:  Arrestation i Jerusalem
date:   08/09/2018
---

> <p>Ugens vers</p>
>”Den følgende nat stod Herren foran Paulus og sagde: ’Vær ved godt mod! For ligesom du har vidnet om mig i Jerusalem, skal du også vidne i Rom’“ (ApG 23,11).

**Introduktion**

Kort tid efter Paulus’ første missionsrejse blev det tydeligt, at der var grundlæggende uenighed i kirken om, hvordan hedningerne skulle få adgang til troen (ApG 15,1-5). Måske fornemmede Paulus en voksende konflikt, og kom derfor med en plan til at fremme enhed i kirken. Siden han under kirkemødet blev bedt om at huske de fattige (Gal 2,10), besluttede han at invitere de hedningekristne menigheder til at give økonomisk støtte til brødrene i Judæa, ”indsamlingen til de hellige“ (1 Kor 16,1), måske i det håb, at det kunne være med til at bygge bro mellem de to grupper.

Det kan måske forklare, hvorfor han på trods af farerne var så opsat på at rejse til Jerusalem efter sin tredje missionsrejse. På den ene side følte han stor kærlighed til sine jødiske brødre (Rom 9,1-5); på den anden side længtes han efter en forenet kirke (Gal 3,28; 5,6). Siden både jøder og hedninger blev frelst på samme måde ved tro, ikke ved lovgerninger (Rom 3,28-30), var enhver social adskillelse mellem dem baseret på lovens ceremonielle krav i modstrid med evangeliets ikke-diskriminerende natur (Ef 2,11-22).

Lad os følge Paulus, idet han går ind i denne nye fase af sit liv og sin mission.

**Ugens tekster**

*	ApG 21
* Rom 2,28-29
* Gal 5,6
* ApG 22
* ApG 23,1-30
* Matt 22,23-32
