---
title:  Aktiviteter og dialog
date:   14/09/2018
---


**Guds Ord**

*	Endnu en sabbat, hvor det kan være nyttigt at se på evt. indsamlede spørgsmål om nogle af de mange specifikke historiske, kulturelle eller geografiske detaljer i Apostlenes Gerninger.

` `

*	Kapitlerne 21-26 indeholder en række situationer, hvor Paulus må forsvare sig ved hjælp af ordets magt. Prøv at skaffe jer en oversigt over disse situationer, over hvem Paulus taler til, hvordan han argumenterer, og hvordan det går.

` `

*	Paulus fortæller, at han, mens han var i Jerusalem i den periode, Lukas omtaler i ApG 9,26-30, fik et syn i selve tempelområdet (ApG 22,17-21). I dette syn så han ”Herren“. På græsk er ordet her ”kyrios“, som blev brugt til at gengive Det Gamle Testamentes navn for Gud.
  *	Prøv, om du/I kan finde andre eksempler fra Skriften på mennesker, der så Herren i templet.
  *	Hvorfor tror du, at Paulus netop i sin tale til jøderne understregede, at han havde haft et tempelsyn?

` `

**Personligt kristenliv**

*	Tag tid i klassen til hver især at dele med hinanden, hvordan og hvorfor I blev kristne/adventister. Det er en god måde at minde hinanden om ”den første kærlighed“ (jf. Åb 2,4)

` `

*	Midt i begivenheder, der må have været meget deprimerende for Paulus, viste Jesus sig pludselig for ham i et syn (ApG 23,11, jf. 19,21).
  *	Prøv at finde situationer i dit eget liv, hvor det har set mørkt ud, men hvor Gud pludselig på en eller måde har sendt et glimt af lys og opmuntring. Del evt. sådanne erfaringer med din klasse.

` `

**Forstå det bedre**

*	Hvorfor blev ypperstepræsten Ananias så vred (ApG 23,2)? Hananja, som var hans hebraiske navn, var ypperstepræst fra 4759 e.Kr. og kendt i samtiden for sit enorme pengebegær. Den jødiske historieskriver Josefus fortæller, at han ligefrem ”med magt tilrev sig den tiende, der tilhørte præsterne“ (Antiquities 20:9.2).

*	Det mest sandsynlige svar er, at han forstod, at Paulus hævdede stadig at være en god jøde, selv efter at han var blevet en kristen. Og hvis Paulus var oprigtig over for Gud, hvorfor var Ananias og andre jødiske ledere så ikke også blevet kristne? Fordi de ikke var oprigtige. På en måde var Paulus i stedet for at være den anklagede selv blevet anklager.

*	Var Paulus uhøflig, da han skældte ypperstepræsten ud? Da han derefter sagde, at han jo ikke vidste, at det var ypperstepræsten (ApG 23,5), er hans ord fulde af ironi. Pointen er, at ingen værdig ypperstepræst jo ville have opført sig som Ananias.

*	Paulus’ ord til Ananias har et profetisk element, når han siger: ”Gud skal slå dig!“ (ApG 23,3, sml. 5 Mos 28,22). Kun kort inde i det jødiske oprør mod Rom, som Ananias arbejdede så stærkt sammen med, blev han dræbt af zeloterne.

` `

**Baggrund**

Døde de fyrre mænd af sult eller tørst (ApG 23,12-13)? Næppe. Selv om de havde lovet ikke at spise eller drikke, før de havde dræbt Paulus, var der regler for, hvornår sådanne ”hellige“ løfter kunne ophæves.

` `

**Noter**

` `
