---
title:  Til videre studium
date:   14/09/2018
---

”Ved denne anledning præsenterede Paulus og hans ledsagere formelt for lederne af arbejdet i Jerusalem de pengegaver, der var blevet sendt fra de hedningekristne menigheder, og som skulle støtte arbejdet blandt deres fattige brødre i Jerusalem …
Disse frivillige gaver var et tegn på de omvendte hedningers loyalitet over for Guds organiserede arbejde i hele verden, og burde være blevet modtaget med stor taknemlighed og påskønnelse. Men det blev tydeligt for Paulus og hans ledsagere, at selv blandt dem, de nu stod foran, var der nogle, som ikke var i stand til at sætte pris på den broderkærlighed, som havde tilskyndet til disse gaver …

Hvis kirkens ledere helt havde opgivet deres bitterhedsfølelser mod apostlen og accepteret ham som en, der var særligt kaldet af Gud til at bringe evangeliet til hedningerne, ville Herren have reddet ham for dem. Gud havde ikke bestemt, at Paulus’ arbejde skulle ende så hurtigt; men han udførte ikke et mirakel for at modvirke den kæde af omstændigheder, som lederne af kirken i Jerusalem havde sat i gang.

Den samme holdning fører stadig til de samme resultater. En forsømmelse af at værdsætte og gøre brug af det, som den guddommelige nåde har givet, har berøvet kirken for mange velsignelser. Hvor ofte ville Herren ikke have forlænget en trofast prædikants arbejde, hvis hans arbejde var blevet værdsat! Men hvis menighedsmedlemmerne tillader sjælefjenden at ødelægge deres forståelse, så de misrepræsenterer og misforstår Kristi tjeners ord og handlinger, hvis de tillader sig selv at stå i vejen for og forhindrer, at prædikantens arbejde gør gavn, vil Herren af og til fjerne den velsignelse, som han gav dem …

Efter at hænderne er foldet på det livløse bryst, når advarslens og opmuntringens stemme er tavs, kan det være, at de stivnakkede vækkes til at se og værdsætte de velsignelser, de har smidt væk.

Deres død kan udrette det, som deres liv ikke var i stand til at gøre.“ (Ellen White, The Acts of the Apostles, s. 399-400; 417-418).

**Spørgsmål til drøftelse**

`1.	Bør vi som Paulus sætte kirkens interesser over egne personlige interesser? I hvilken grad?`

`2.	Hvad kan vi lære af Paulus’ kompromis i Jerusalem? Hvordan kan vi være politisk korrekte uden at opgive de principper, vi lever efter? Eller kan vi?`

`3.	Enhed i kirken er altid vigtigt. Hvordan kan vi lære at arbejde sammen i enhed, selv når vi har forskellige synspunkter?`
