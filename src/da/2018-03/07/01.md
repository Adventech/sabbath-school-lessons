---
title:  Paulus’ første missionsrejse
date:   11/08/2018
---

> <p>Ugens vers</p>
>”Det skal I altså vide, brødre, at det er ved ham, der forkyndes jer syndsforladelse; og i alt det, hvori I ikke kunne gøres retfærdige ved Moseloven, bliver enhver, der tror, gjort retfærdig ved ham“ (ApG 13,38-39).

**Introduktion**

Det var helt sikkert, at evangeliet skulle forkyndes både for hedninger og jøder. Det var en kendsgerning, som langsomt, men sikkert begyndte at gå op for de første jødekristne.

Den første direkte rapport om hedninger, der slutter sig til troen i større målestok, kommer fra Antiokia. Det var altså i Antiokia, at den første hedningekristne menighed blev oprettet, selv om den også havde et stort antal jøde-kristne (Gal 2,11-13). Takket være grundlæggernes missionsiver og den nye drivkraft, der kom med Paulus’ og Barnabas’ ankomst, voksede menigheden hurtigt, og den blev det første kristne center af betydning uden for Judæa. På nogle områder overgik den faktisk til og med menigheden i Jerusalem.

Siden apostlene stadigvæk opholdt sig i Jerusalem, blev Antiokia den kristne missions vugge. Det var derfra, fra begyndelsen med støtte fra de lokale troende, at Paulus tog af sted på sine tre missionsrejser. Det var på grund af deres helhjertede støtte, at kristendommen blev det, Jesus havde haft til hensigt, nemlig en verdensreligion, hvor evangeliet skulle udbredes til ”alle folkeslag og stammer, tungemål og folk“ (Åb 14,6).

**Ugens tekster**

*	ApG 13
* 2 Kor 4,7-10
* Rom 10,1-4
* Rom 3,19
* ApG 14,1-26
* Rom 9-11
