---
title:  Til videre studium
date:   17/08/2018
---

”I løbet af sit liv på jorden havde Kristus forsøgt at lede jøderne ud af deres eksklusivitet. Helbredelsen af den romerske officer og den kana’anæiske kvinde var eksempler på hans direkte arbejde uden for det anerkendte Israels folk. Tiden var nu kommet til et aktivt og vedblivende arbejde blandt hedningerne. Blandt dem var der hele byer, der med glæde modtog evangeliet og priste Gud for lyset fra en intelligent tro. Jødernes vantro og ondskab tilsidesatte ikke Guds hensigt; et nyt Israel blev indpodet på det gamle oliventræ. Synagogerne blev lukket for apostlene; men privathjem blev åbnet, så de kunne benytte dem, og hedningernes offentlige bygninger blev også brugt, hvorfra man kunne forkynde Guds ord.“ (Ellen White, Sketches From the Life of Paul, s. 51).

”I alle deres missionsaktiviteter forsøgte Paulus og Barnabas at følge Kristi eksempel i villig opofrelse og trofast, ivrigt arbejde for mennesker. De var på vagt, ivrige og utrættelige, og de tænkte ikke på deres egne ønsker eller personlig komfort. Men under bøn og ængstelse samt utrættelig aktivitet såede de sandhedens sæd. Når apostlene såede sæden, lagde de stor vægt på at give praktiske råd af uendelig stor værdi til alle dem, der tog imod evangeliet. Denne ånd af alvor og gudsfrygt gjorde et varigt indtryk på de nye disciple med hensyn til vigtigheden af evangeliets budskab.“ (Ellen White, The Acts of the Apostles, s. 186).

**Spørgsmål til drøftelse**

`1.	Studér historien om Johannes Markus, hvordan han rejste hjem, da det blev svært. Senere havde Paulus og Barnabas et skænderi, da Barnabas ønskede at bruge Johannes Markus igen, men Paulus ikke ønskede det (se ApG 15,37). Men mange år senere skrev Paulus: ”Tag Markus med, han er mig til god hjælp i tjenesten“ (2 Tim 4,11). Hvad kan vi lære af forløbet med Johannes Markus – om at svigte og om at vende tilbage?`

`2.	Læs ApG 14,21-23. Hvad kan vi, baseret på Paulus’ og Barnabas’ eksempel, hver især og som menighed gøre for at hjælpe og styrke deres tro, som er nye i menigheden?`

`3.	Hvordan kan vi sikre os, at vi ikke lader menneskeskabte traditioner eller til og med trospunkter, som vi har holdt fast ved i lang tid, stå i vejen for at vokse i sandhed, ligesom det blev gjort af de religiøse ledere, der satte sig op imod Paulus?`
