---
title:  Til videre studium
date:   03/08/2018
---
”En general, der falder i kamp, er tabt for sin hær; men hans død giver ingen yderligere styrke til fjenden. Men når en højtstående mand tilslutter sig modstandernes rækker, er hans tjeneste ikke alene tabt; men dem, han tilslutter sig, opnår en stor fordel. På sin vej til Damaskus kunne Saulus fra Tarsus med lethed være blevet dræbt af Gud, og megen styrke ville være gået tabt for de forfølgende magter. Men Gud i sit forsyn sparede ikke alene Saulus’ liv, han omvendte ham og flyttede dermed en kæmpe fra fjendens side til Kristi side.“ (Ellen White, The Acts of the Apostles, s. 124).

”Kristus havde befalet sine disciple at gå ud og undervise alle folkeslag; men de tidligere lærdomme, som de havde modtaget fra jøderne, gjorde det vanskeligt for dem helt at forstå deres Mesters ord, og derfor var de sene til at reagere på dem. De kaldte sig Abrahams børn og betragtede sig som arvinger ifølge et guddommeligt løfte. Det var ikke før flere år efter Herrens himmelfart, at deres sind var blevet tilstrækkeligt udvidet, så de tydeligt forstod hensigten med Kristi ord, nemlig at de skulle arbejde både for hedningernes og jødernes omvendelse.“ (Ellen White, Sketches from the Life of Paul, s. 38).

**Spørgsmål til drøftelse**

`1.	Tænk over Jesu spørgsmål til Paulus på vejen til Damaskus: ”Hvorfor forfølger du mig?“ (ApG 9,4). For Paulus var dette spørgsmål et tegn på, at Jesu af Nazaret virkelig var blevet opvakt fra de døde. Yderligere var det også et tegn på den åndelige identifikation, der eksisterer mellem Jesus og hans kirke (se også Matt 25,34-45). Konsekvenserne er indlysende. Enhver skade gjort mod kirken, er en skade mod Jesus selv. Hvad betyder det rent praktisk for os i dag?`

`2.	At vidne for Jesus indbefatter at lide for Jesus. Det er ikke tilfældigt, at det græske ord for ”vidne“ (martys) kom til at blive associeret med martyrdød. Hvad vil det sige at lide for Jesus?`

`3.	Der findes en gammel latinsk sentens, Credo ut intelligam, som betyder: ”Jeg tror for at forstå“. Hvordan hjælper denne tanke os til at forstå, hvad der skete med Saulus fra Tarsus? Det vil sige, at før sin omvendelse, før Paulus begyndte at tro på Jesus, forstod han ikke. Kun efter sin omvendelseserfaring var han i stand til at forstå. Hvad kan vi lære af det, når vi selv er frustreret over dem, der ikke tror de sandheder, der er så indlysende for os?`
