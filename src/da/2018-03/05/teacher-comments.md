---
title:  Aktiviteter og dialog
date:   03/08/2018
---


**Guds Ord**

*	Beretningen om Paulus’ omvendelse er gengivet tre gange i Apostlenes Gerninger. Det vidner om dens store betydning. Kun en anden begivenhed fortælles også tre gange, nemlig historien om Cornelius’ omvendelse.

` `

*	Hver af disse tre gengivelser er fortalt i sin egen sammenhæng. De har forskellige perspektiver. Prøv at sætte de tre (ApG 9,1-19, 22,3-21 og 26,9-20) op ved siden af hinanden og overvej følgende spørgsmål:
  *	Hvem fortæller historien til hvem?
  *	Hvad er ligheder, og hvad er forskelle? Hvilke enkelttræk fortælles kun i den ene af de tre? Hvordan supplerer de hinanden? Hvorfor tror du fx, at Ananias omtales meget et sted, men ikke et andet?
  *	Hvordan beskrives Paulus’ rolle i forfølgelsen af de kristne, når vi lægger disse gengivelser sammen?

` `

*	Hvem har netop i ApG 7,55-56 haft et syn af den himmelske Jesus?
  *	Hvordan kan Stefanus og Paulus sammenlignes?

` `

*	Hvilke ligheder kan du finde mellem Paulus’ syn af Jesus og Guds kald til fx Ezekiel i Ez 1 eller Daniels syn i Dan 10?

` `

**Uddybende spørgsmål**

*	Tænk over dit eget liv og dit forhold til Jesus
  *	Har du fået et kald? Får alle kristne et kald?
  *	Hvori består Guds kald? Behøver det at være et særskilt kald til et bestemt hverv?
  *	Hvad nu, hvis jeg ikke føler, at jeg har fået et specielt kald, men håber/venter at få det? Skal jeg så vente med at vidne om Gud eller hjælpe menighedens fællesskab?
  *	Er Guds kald altid en opfordring til at gøre noget specielt religiøst?

` `

**Personligt kristenliv**

*	Luther talte meget om kald og stand og det faktum, at Gud har kaldt dig som kristen lige netop, hvor du er.
  *	Føler du, at dit arbejde i dagliglivet er et kald fra Gud?
  *	Gør det en forskel, hvis du opfatter din daglige gerning som noget, du udfører for Gud?

` `

**Baggrund**

Beskrivelsen af hvordan Jesus viser sig for Paulus, svarer på mange måder til det, som ofte kaldes ”teofani“ (se lektie 2).
  *	Et strålende lys viser sig.
  *	Modtageren falder til jorden,
  *	bliver rejst op på sine fødder
  *	og bedt om at profetere, forkynde.

I modsætning til fx Ezekiel så Paulus ikke Guds trone; men flere træk hjælper til at fremhæve Jesu guddommelighed i dette syn:
  *	Paulus tiltaler Jesus som ”Herre“, (ApG 9,5), her utvivlsomt, fordi han opfatter den, der taler til ham, som et guddommeligt væsen
  *	Jesus svarer ved at fremhæve sig selv med den velkendte ”jeg er“-formel, når han siger ”Jeg er Jesus, som du forfølger“ (ApG 9,5). Udtrykket er på græsk langt stærkere end på dansk og svarer til Joh 6,48; 8,12.18.58; 10,11 m.fl.), hvor Jesus identificerer sig med Jahve, den store ”Jeg Er“.

` `


**Ord og udtryk**

Arabien. Når Paulus i Gal 1,17 fortæller, at han ”drog til Arabien“, mente han efter al sandsynlighed den romerske provins, der bar dette navn. Dette geografiske område svarer ikke til, hvad vi i dag kalder fx Saudi Arabien. Den romerske provins nåede ganske vist så langt syd som Det Røde Hav, men nordgrænsen lå tæt ved vore dages libanesisk-syriske grænse. Fra et rent geografisk synspunkt kan Paulus have tilbragt sin tid til eftertanke i ørkenområderne syd for Damaskus, og det var derfor naturligt, at han vendte tilbage dertil (Gal 1,17).

` `


**Til eftertanke**

“En person, som er mægtigere end Satan, havde udvalgt Saulus til at tage martyren Stefanus’ plads, til at prædike og lide for Jesu navns skyld, og til at udbrede det glade budskab om frelse i Jesu blod til fjern og nær.“ (Ellen White, Acts of the Apostles, s. 102).

` `

**Noter**

` `
