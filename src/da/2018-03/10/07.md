---
title:  Til videre studium
date:   07/09/2018
---
”Den succes, som forkyndelsen af evangeliet havde, vakte igen jødernes vrede. Alle vegne fra kom der rapporter om udbredelsen af den nye lære, hvor jøderne blev fritaget fra at overholde ceremonilovens ritualer, og hedninger blev givet samme privilegier som Abrahams børn, som jøderne havde … Paulus’ eftertrykkelige udsagn: ”Her kommer det ikke an på at være græker og jøde, omskåret og uomskåret“ (Kol 3,11) blev af hans fjender betragtet som dristig gudsbespottelse, og de besluttede, at hans stemme skulle gøres tavs ...

Og han kunne ikke engang regne med sympati og støtte fra sine egne brødre i troen. De uomvendte jøder, som hele tiden havde fulgt ham i hælene, havde ikke været sene til at sætte de mest negative rapporter i omløb i Jerusalem, både personligt og gennem breve om ham og hans arbejde. Og nogle, selv blandt apostlene og de ældste, havde accepteret disse rapporter som sande og aldrig gjort noget forsøg på at modsige dem eller vist noget ønske om at forenes med ham.“ (Ellen White, The Acts of the Apostles, s. 390; 398)

**Spørgsmål til drøftelse**

`1.	De tolv disciple, som Paulus mødte i Efesos, var tidligere disciple af Johannes Døber, som var blevet Jesu disciple (ApG 19,1-7). Tror du, at det er rigtigt at bruge dette afsnit fra Bibelen som argument for at kræve gendåb af kristne, som ønsker at tilslutte sig advent-troen, og som allerede er døbt ved neddykning i andre kirkesamfund? Har det nogen betydning, at Apollos blev døbt igen?`

`2.	Tænk over Paulus’ situation. Han blev afvist af sine egne landsmænd, som ikke troede på Jesus. Selv blandt de jøder, der troede på Jesus, betragtede mange Paulus med stor mistænksomhed og mistillid, fordi de mente, at han forvrængede ”milepælene“. Mange af hedningerne hadede det evangelium, han forkyndte. Hvorfor blev Paulus alligevel, på trods af al den modstand, ved med at fortsætte? Hvad kan vi, selv om vi ikke er Paulus, lære af hans livshistorie?`

`3.	Tænk over nogle af de andre argumenter, som mennesker bruger for at bevise, at sabbatten blev forandret til søndag, eller at den ikke længere gælder for os. Hvordan svarer vi på disse argumenter på en måde, der viser, at lydighed mod sabbatten ikke er mere lovtrældom end lydighed mod noget andet af de andre ni bud? Samtidigt må vi understrege, at vi er lydige i tro og har en forståelse af, hvori vores eneste håb om frelse findes.`
