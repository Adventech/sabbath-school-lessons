---
title:  Paulus’ tredje missionsrejse
date:   01/09/2018
---

> <p>Ugens vers</p>
>”Men jeg tillægger ikke mit liv nogen betydning, når bare jeg må fuldføre mit løb og den tjeneste, jeg har fået fra Herren Jesus: at vidne om evangeliet om Guds nåde“ (ApG 20,24).

**Introduktion**

Lukas’ gengivelse af Paulus’ tredje missionsrejse starter temmelig brat. Teksten siger kun, at efter at have tilbragt nogen tid i Antiokia, som var centrum for Paulus’ missionsrejser, gav apostlen sig ud på endnu en rejse, hvor han ”rejste fra sted til sted gennem det galatiske land og Frygien og styrkede alle disciplene“ (ApG 18,23). De første 2400 km dækkes i en sætning.

Det skyldes, at hovedformålet med denne rejse var Efesos, hvor Paulus tilbragte mere tid end i nogen anden by på sine rejser. Fra et evangelistisk synspunkt gav hans arbejde i Efesos store resultater. Følgerne af hans forkyndelse nåede hele provinsen Asien (ApG 19,10.26). Det var sandsynligvis i denne periode, at menighederne i Kolossæ, Hierapolis og Laodikea blev grundlagt, måske af Epafras (Kol 4,12-13), som var en af Paulus’ medarbejdere (Kol 1,7; Filem 23).

Det bemærkelsesværdige ved denne rejse er, at det er den sidste af Paulus’ rejser omtalt i Apostlenes Gerninger, som Paulus foretog som en fri mand. Lukas gengiver endnu en rejse, denne gang til Rom; men da er Paulus fange.

**Ugens tekster**

*	ApG 18,24-28
* ApG 19
* ApG 20,7-12.15-17
* 2 Kor 4,8-14
* ApG 21,1-15
