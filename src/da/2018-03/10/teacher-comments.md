---
title:  Aktiviteter og dialog
date:   07/09/2018
---

**Guds Ord**

*	Hvorfor og hvornår samledes man i Troas (ApG 20,7-12)?
  *	Hvad vil det sige at ”bryde brødet“ (jf. Luk 24,30; ApG 27,35)?
  *	Er det automatisk en henvisning til nadver/eukarist?

` `

*	Læs Paulus’ tale i Milet igen (ApG 20,20-35).

` `

*	Hvorved adskiller den sig fra andre taler i Apostlenes Gerninger mht. til tilhørere?

` `

*	Prøv at notere, hvordan de tre personer i Guddommen Faderen, Sønnen og Helligånden, er omtalt af Paulus.
*	Læg specielt mærke til den centrale sætning i talen, vers 28.

` `

*	Hvad vil I betegne som Paulus’ hovedtanke i denne tale?
  *	Hvad opfordrer han specielt lederne til at være/gøre?

` `

**Uddybende spørgsmål**

*	Hvordan vil du/I argumentere, hvis I møder en person, der hævder, at beretningen i ApG 20,7-12 viser, at de første kristne holdt søndagen hellig?

` `

*	I sin tale til lederne fra Efesos giver Paulus et dystert billede af menighedens umiddelbare fremtid, når han forudsiger et frafald, der ville komme indefra, fra kirkens egne rækker.
  *	Hvad vil være typisk for lederne af dette frafald?
  *	Hvordan blev dette opfyldt i kirkens historie?

` `

*	Drøft lederes rolle i den kristne kirke.
  *	Hvor længe skal en leder sidde i sit embede? Kan/skal han/hun skiftes ud? Hvor ofte?
  *	Hvilken forskel er der mellem lederne og resten af menigheden?
  *	Hvilke hverv kan fx forstandere og præster udføre, som ingen andre har ret til at udføre?
  *	Har de stadig denne myndighed, når de ikke længere er valgt til det, bare fordi de en gang blev indsat/ordineret?

` `

**Forstå det bedre**

*	I sin rejsebeskrivelse i disse kapitler har Lukas det som vane at tilføje en tidsangivelse.
  *	“I tre måneder“ (19,8), “dagligt“ (19,9), “I to år“ (19,10),
  *	“I tre måneder“ (20,3),
  *	“fem dage senere“ (20,6), “I syv dage“ (20,6),
  *	“den første dag i ugen“ (20,7), “næste dag“ (20,7), “den næste dag“ (20,15),
  * “til pinsedag“ (20,16).

` `

*	Dr. Norm Young fra Avondale har påvist, hvorledes referencen til den første dag i ugen derfor ikke er meget mere end et sammentræf; Lukas har ikke til hensigt at henvise til denne dag som en særlig ugentlig helligdag. Havde Lukas ønsket at fremhæve, at søndagen havde erstattet sabbatten, havde han haft mange gode anledninger. Men det gør han aldrig.

` `

*	Som sagt af C.K. Barrett, ”Lukas’ henvisning til ugens første dag er en henkastet bemærkning, som en naturlig forklaring til, at de kristne spiste sammen.“ (A Critical and Exegetical Commentary on the Acts of the Apostles, ICC, 2 volumes (Edinburgh: T & T Clark, 1994-1998), 2:952).

` `

**Baggrund**

*	Det kan være usikkert, om henvisningen til aftenen på den første dag i ugen (ApG 20,7) er vores lørdag eller vores søndag aften! Hvis tidsregningen var romersk, betød det, at man samledes søndag aften. Hvis Lukas fulgte jødisk tidsregning, hvilket er mest sandsynligt, samledes man lørdag aften efter solnedgang, og Paulus rejste videre næste morgen, altså om søndagen.

` `

**Noter**

` `
