---
title:  Aktiviteter og dialog
date:   13/07/2018
---


**Guds Ord**

*	Jesus som alles Herre
  *	Læs ApG 2,21 og 38. Peters prædiken på Pinsedagen indledes og afsluttes med en henvisning til Herrens ”navn“.
    *	Drøft, hvad Jesu navn her indebærer mht. til hans natur og autoritet!
  *	Sammenlign ApG 2,17 og 33. Hvem ”udgyder“ Ånden? Er det Faderen eller Sønnen?
  *	Sammenlign ApG 2,36 med 10,37
    *	Hvor i beretningen i ApG 2 kan du finde vidnesbyrd om, at Jesu gerning ikke bare er for jøderne, men for alle?

` `

*	Helligånden til alle
  *	Læg mærke til de grupper, som Helligånden ifølge Joel skulle udgydes over:
  *	Vers 17: _________	mennesker
    *	Med hensyn til køn:
    *	Med hensyn til alder:
    *	Med hensyn til social status:

` `

**Uddybende spørgsmål**

*	Hvilken betydning har det for den kristne kirke, at Jesus er alles Herre?
  *	Bør der i kirken være roller og autoritet, der favoriserer fx de rige, de hvide eller mænd frem for fattige, farvede eller kvinder?

` `

*	Syvende Dags Adventistkirken har udtrykt sin tro på alle kristnes ligestilling i kirken i punkt 14 i sine officielle trospunkter, kaldt ”Enhed i Kristi Legeme“:
  *	”Menigheden er ét legeme med mange lemmer, kaldet fra alle folkeslag, stammer, tungemål og folk. I Kristus er vi en ny skabning. Særpræg i race, kultur, uddannelse og nationalitet eller forskel på høj og lav, rig og fattig, mand og kvinde må ikke skabe splittelse blandt os. Vi er alle lige i Kristus, der med én Ånd har bundet os sammen i et fællesskab med ham og med hinanden. Vi skal alle tjene og lade os tjene uden partiskhed eller forbehold. Gennem åbenbaringen af Jesus Kristus i Skriften er vi fælles om samme tro og håb, og vi aflægger det samme vidnesbyrd over for alle. Dette fællesskab har sin oprindelse i den treenige Gud, der har antaget os som sine børn.“
  *	Læs og drøft indholdet i klassen.

` `

**Mødet med dagligdagen**

Find eksempler på diskrimination omtalt i ugens medier, hvor grupper diskrimineres simpelthen på grund af køn, alder eller social status.

` `

**Personligt kristenliv**

Når du og jeg af og til befinder os i situationer, hvor vi skal vurdere andre mennesker, fx til jobinterviews eller menighedspositioner, hvordan kan jeg da sikre mig, at jeg ikke påvirkes af fordomme mod bestemte grupper?

` `

**Ord og udtryk**

* Teofani“ er et teknisk udtryk fra græsk, sammensat af ordene Theos (Gud) og phaino (vise sig). Det bruges om situationer og beskrivelser af situationer, hvor Gud viser sig for mennesker. I Bibelen beskrives sådanne tilsynekomster ofte med de samme vendinger.

* ”Indgav at sige“. Det udsagnsord, som i ApG 2,4 oversættes med ”indgav at sige“, anvendes også af Lukas I ApG 26,25, hvor det til dansk oversættes med at ”sige noget forstandigt“: Paulus’ ord er sande og ”forstandige“ og ikke som mere end antydet af Festus meningsløse eller vanvittige.

* Udtrykket ”de sidste dage“ bruges af Joel og fortolkes af Peter som en betegnelse for de ”afgørende tider“. Der tænkes ikke først og fremmest på en periode, der afslutter verdenshistorien, men på den tidsalder, der er afgørende for historien: Gud er blevet menneske, forsoningen er vundet, døden er besejret, Ånden er udgydt, og alle Guds løfter sikret.
På hvilken måde er det, der foregik i Judæa for nu to tusind år siden afgørende for dit og mit liv – og for verdenshistorien?

` `

**Noter**

` `
