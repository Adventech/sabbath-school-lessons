---
title:  Til videre studium
date:   13/07/2018
---

Helligåndens udgydelse på Pinsedagen åbenbarede en vigtig sandhed om, hvad der skete i himlen, og hvordan Gud Faderen accepterede Kristi offer for verdens synd. Udgydelsen af Ånden viste også, at Kristi gerning for os i himlen, baseret på hans offer her på jorden, nu var sat i gang. Disse forbløffende begivenheder er yderligere beviser på den fantastiske sandhed, at himmel og jord er forbundet på måder, vi slet ikke kan fatte.

”Kristi himmelfart var signalet om, at hans efterfølgere skulle modtage den lovede velsignelse … Da Kristus gik ind gennem himlens porte, blev han indsat på tronen, mens englene tilbad ham. Liges så snart denne ceremoni var overstået, kom Helligånden ned til disciplene i rige strømme, og Kristus blev i sandhed forherliget også med den herlighed han havde med Faderen i al evighed. Pinsedagens udgydelse var himlens måde at tilkendegive, at Forløserens indvielse var fuldendt. I overensstemmelse med sit løfte havde han sendt Helligånden fra himlen til sine efterfølgere som et tegn på, at han som præst og konge havde modtaget al magt i himlen og på jorden og var den Salvede over sit folk.“ (Ellen White, Acts of the Apostles, s. 38-39).

**Spørgsmål til drøftelse**

`1.	Hvad kan kirken forvente at erfare af Pinsedagen i dens liv i dag? Hvad kan gentages, og hvad kan ikke?`

`2.	Jesu opstandelse var en væsentlig del af Peters budskab på Pinsedagen. Uanset hvilke jødiske messiasforventninger der måtte have været på den tid, forventede ingen en messias, der vile opstå fra de døde. Tænk over, hvor vigtigt det er at vide, hvad Bibelen faktisk lærer – i modsætning til at lytte til tidens populære teologiske teorier.`

`3.	ApG 2,38 taler om nødvendigheden af at blive døbt. Betyder det, at alle, som har troet på Jesus, men døde uden at blive døbt, vil gå fortabt? Begrund dit svar.`
