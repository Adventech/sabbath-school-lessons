---
title:  Pinsedagen
date:   07/07/2018
---

> <p>Ugens vers</p>
>”Denne Jesus har Gud ladet opstå. Det er vi alle vidner på. Han er ophøjet til Guds højre hånd og har fra Faderen fået Helligånden som lovet, og den har han nu udgydt. Det er det, I både ser og hører“ (ApG 2,32-33).

**Introduktion**

Ordet pinse kommer af det græske pentēkostē, som er navnet for den jødiske fest Ugefesten (2 Mos 34,22). Den blev også kaldt Førstegrødefesten (4 Mos 28,26). Ordet betyder halvtreds og kommer af, at denne fest blev fejret på den halvtredsindstyvende dag efter den første afgrøde af byghøsten den første dag efter påske. Det var en glædens dag fyldt med taksigelse, hvor israelitterne bragte ”den første afgrøde af hvedehøsten“ frem for Herren (2 Mos 34,22).

Denne fest blev et meget passende symbol på den første åndelige afgrøde i den kristne kirke, da Helligånden blev udgydt i større mål end nogensinde før, og tre tusind mennesker blev døbt på en enkelt dag (ApG 2,41). Efter Jesu himmelfart og ophøjelse i himlen var denne åndsudgydelse en pludselig og overnaturlig begivenhed, der forvandlede apostlene fra enkle og ukendte galilæere til mænd med en overbevisning og et mod, der kunne forandre verden.

Pinsedagen kaldes ofte den kristne kirkes fødselsdag, det tidspunkt, hvor Kristi efterfølgere, jøder og senere hedninger blev legitimeret som Guds nye forsamling på jorden.

**Ugens tekster**

*	ApG 2,1-4
* Joh 14,16
* ApG 2,5-13
* Joel 3,1-5
* ApG 2,22-39
* Sl 110,1-3
