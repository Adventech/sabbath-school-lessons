---
title:  Til videre studium
date:   20/07/2018
---

”Vi er forvaltere, der af vores fraværende Herre er blevet betroet at tage vare på hans husholdning og interesser, som han kom til verden for at tjene. Han er vendt tilbage til himlen og har overdraget ansvaret til os, og han forventer, at vi er trofaste i vores opgave, så han ikke pludseligt kommer og finder os sovende.“ (Ellen White, Testimonies for the Church, 8. bind, s. 37).

”Det er nødvendigt, Guds folk bliver gjort opmærksom på, hvor hellige de løfter og aftaler er, som de afgiver for Guds sags skyld. Sådanne løfter opfattes generelt ikke så bindende som en skriftlig aftale mellem mennesker. Men er et løfte mindre helligt og bindende, fordi det er afgivet til Gud? Vil den kristne tilsidesætte den forpligtelse, vedkommende har lovet, bare fordi den mangler nogle tekniske udtryk og ikke kan gennemtvinges med lov? Intet juridisk dokument eller aftale er mere bindende end et løfte givet til Guds sag.“ (Ellen White, The SDA Bible Commetary, 6. bind, s. 1056).

**Spørgsmål til drøftelse**

`1.	Blandt det, Jesus efterlod sine disciple, var der to umiddelbare ting: forventningen om hans snare genkomst og en verdensomspændende missionsopgave. Hvilken indflydelse bør det have på vores opfattelse af mission og kaldet til at forkynde evangeliet?`

`2.	Nogen har engang sagt: ”Vi må være rede, som om Jesus kom igen i dag, men arbejde som om der ville gå hundrede år, inden han kommer.“ Hvilken visdom finder vi i den holdning, og kan vi bruge den i vores kald?`

`3.	Hvorfor må Jesu liv, død, opstandelse og genkomst være det centrale i alt det, vi forkynder? Sagt på en anden måde: Hvad gavner alt det, vi prædiker, hvis disse begivenheder mangler?`

`4.	Hvad bør beretningen om Ananias og Safira lære os om, hvor vanskeligt det er for os at kende andre menneskers hjerte, både på godt og ondt?`

`5.	Kender du nogle moderne udgaver af Gamaliel? Eller er du måske i stand til at udfylde den rolle over for andre? Tal sammen i klassen og del med hinanden eksempler på, hvordan det har været gavnligt at give eller modtage vise råd. Hvad kan vi lære af disse eksempler?`
