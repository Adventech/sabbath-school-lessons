---
title:  Aktiviteter og dialog
date:   20/07/2018
---


**Guds Ord og klassens aktiviteter**

*	Læs Peters bekendelse i ApG 4,12
  *	Hvad er betydningen af Jesu ”navn“ (sml. 2,21 og 38)?
    *	Virker det magisk, blot ved at udtale navnet?
    *	Henviser det til autoritet elle bemyndigelse?

` `

*	Læs menighedens bøn i ApG 4,24-30 sammen.
  *	Hvad er det helt præcist, de beder om?
    *	Hvorfor beder de ikke om at blive befriet for forfølgelse og problemer?

` `

**Uddybende spørgsmål**

*	Prøv at lave en kort oversigt over kendetegnene for den første kristne kirkes liv. Sammenlign med din egen menighed. Hvilke træk er fælles, hvor er der mangler, og hvordan kan du/I komme til at ligne apostelmenigheden mere?
  *	Havde de første kristne et kommunistisk fællesskab?
  *	Hvis ikke, hvad er forskellen?

` `

**Personligt kristenliv**

Tænk over, hvad du beder om, når du som kristen møder udfordringer! Beder du om at undgå udfordringerne, eller beder du om visdom til at møde dem og muligheder til at vidne om Jesus med frimodighed?

` `

**Forstå det bedre**

Den dramatiske historie om Ananias og Safira er fortalt på en måde, der mindede de første læsere om historien om Akan fra Det Gamle Testamente (Jos 7). Bedrag stopper midlertidigt Guds folks fremgang; når det i ApG 5,3 siges, at Ananias havde ”stukket“ nogle af pengene ”til side“, bruges et græsk ord, der også dukker op i den græske oversættelse af Jos 7,1.

` `

**Baggrund**

*	ApG 3,1 (jf. 10,3) antyder, at de første kristne samledes til bøn ved de faste bedetider, det vil sige det tidspunkt, hvor det daglige offer blev bragt i templet. Den kristne menigheds tilbedelse og fællesskab byggede på Jesu offer, bragt én gang for alle på Golgata, og den afspejlede Jesu tjeneste i den himmelske helligdom, i særlig grad i den Hellige afdeling:
  *	Røgelsesalteret – Jesu forbøn for de troende i himlen – de troendes forbøn for andre på jorden
  *	Skuebrødsbordet – Guds omsorg for de troende – de troende på jorden deler deres brød med andre i deres husfællesskaber Lysestagen – de troende har modtaget Helligånden – og ved Helligåndens hjælp deler de Guds Ord med andre

` `

* Det stærke eftertryk på Jesu enestående navn er knyttet til hans guddommelige autoritet. På Jesu tid udtalte jøder af respekt ikke navnet Jahve. Når de omtalte Gud, ville det ofte ske ved simpelthen at sige ”navnet“, altså det ord, der betød ”navnet“ – på hebraisk Ha-Shem.

` `

**Ord og udtryk**

Er det nadver at ”bryde brødet“? På grund af udviklingen i den katolske kirke mener mange forskere, at det faktum, at de kristne dagligt hjemme ”brød brødet“ (ApG 2,46) betyder, at de fejrede nadver - eller eukarist, som dette almindeligt bliver betegnet i kristenheden.

To ting bør huskes. Selve udtrykket ”at bryde brødet“ var simpelthen en betegnelse brugt, når man spiste sammen. I ApG 27,35 bryder Paulus brødet, da han opfordrer sine skibsfæller til at tage føde til sig; tydeligvis har dette intet med nadver at gøre. Dernæst skal man vogte sig for at læse senere kirkelige traditioner tilbage i den bibelske beskrivelse. Først langt senere opfattes nadveren som et offer, bragt og kontrolleret af den ordinerede præst. I Apostlenes Gerninger henvises der her til fællesskabsmåltider, hvor man deler sit brød med de fattige. Der siges intet om ugentlige gudstjenester med et nadverritual.

` `

**Noter**

` `
