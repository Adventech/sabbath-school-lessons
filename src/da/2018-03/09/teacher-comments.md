---
title:  Aktiviteter og dialog
date:   31/08/2018
---

**Guds Ord og klassens aktiviteter**

*	Denne sabbat kan være en god anledning til at samle op på specifikke spørgsmål til teksten. Forbered besvarelsen af sådanne spørgsmål, evt. ved at indkalde en person med historisk, geografisk og bibelsk ekspertise for dagens lektie.

` `

*	Prøv sammen at følge Paulus’ rejserute på et godt kort
  *	Hvilke områder er nye i forhold til hans tidligere rejse?

` `

*	Sammenlign Paulus’ tale på Areopagos (ApG 17,22-31) med hans indledning i Romerbrevet 1,16-3,21
  *	Hvilke ligheder kan du/I finde i hans disposition?

` `

*	I ApG 17,2 bruger Lukas udtrykket ”efter sædvane“ om Paulus’ besøg i en synagoge om sabbatten. I sit evangelium anvender han nøjagtigt den samme vending om Jesus i 4,16.
  *	Hvad fortæller det dig om sabbatten, at Jesus før korset og Paulus efter korset havde samme forhold til denne helligdag?

` `

**Uddybende spørgsmål**

*	Hvordan tror I, at Helligånden tilkendegav for Paulus, hvor de ikke skulle rejse hen? (ApG 16,6-7)
  *	Hvordan oplever du/I, at Guds Ånd taler i dit/jeres liv?
  *	Hvordan undgår man at overfortolke tilfældigheder som Guds ledelse, men på den anden side at bevare troen på Guds ledelse?

` `

**Personligt kristenliv**

*	Er du i stand til at synge lovsange midt om natten, når din situation ser så mørk og dyster ud som tænkes kan?

` `

*	Hvorfor er det bedre at synge lovsange end at forbande og se sig fortabt på mørket?

` `

**Til eftertanke**

Den danske, lutherske teolog Bente Bagger Larsen har kommenteret Lukas’ fortælling om, at Paulus besøgte synagogen om sabbatten ”efter sædvane“: ”Paulus opsøger således ikke synagogen af missionsstrategiske grunde, men fordi det var, hvad han plejede at gøre. Dette siges talrige steder (ApG 9,20; 13,5.14; 14,1; 16,13; 17,10.17; 18,4.19; 19,8 og 24,12). Noget tilsvarende siges om Jesus (Luk 4,16).“ (Konflikten om Gudstjenesten: Sabbatten i Lukasevangeliet (Århus: Århus Universitetsforlag, 2003), 47).

` `

**Forstå det bedre**

Ved første læsning kunne det se ud, som om Paulus’ og Silas’ oplevelse i Filippi alt sammen foregår på en enkelt sabbat (ApG 16,13.16). Nøjere studium afslører imidlertid, at deres gang til bedehuset om sabbatten må have været en tilbagevendende begivenhed. De opnår jo en regelmæssig kontakt med Lydia, og deres møde med pigen med spådomsånden (vers 16) har så været på en af de efterfølgende sabbatsbesøg.

* Fangevogterens reaktion, hvor han er nær ved at begå selvmord (ApG 16,27), og de filippiske embedsmænds ønske om ikke at tabe ansigt (ApG 16,35-39) hænger stærkt sammen med samtidens opfattelse af ære og skam. Disse begreber havde enorm betydning i den græsk-romerske kultur.

` `

**Baggrund**

Fangevogtere i datidens fængsler var rekrutteret fra de mest foragtede sociale grupper og generelt både hadet og betragtet som moralske afskum. Den jødiske filosof Filon skriver om dem: ”Ingen er uvidende om deres grusomhed og umenneskelighed. For de er af natur nådesløse og er ved stadig praksis gjort mere og mere brutale. De vokser i voldsomhed dag efter dag og ser eller siger eller gør intet godt, men udfører kun voldelige og barbariske handlinger.“ (De Iosepho, side 81).

•* Der siges intet specifikt om dåb af små børn i forbindelse med omvendelsen af fangevogterens husstand (ApG 16,33), og det vil være en misforståelse at læse dette ind i teksten, da det i generationer var taget for givet, at dåben foregik i forbindelse med en personlig bekendelse af ens synder. I det oldkirkelige og vidt udbredte dokument kaldt Apostolisk Tradition, hvor det meste af indholdet stammer fra så sent som det fjerde århundrede, siges det fx, at ”vi har ikke et fællesskab, hvor vi regelmæssigt døber nyfødte“ (Alan Kreider, The Patient Ferment of the Early Church: The Improbably Rise of Christianity in the Roman Empire [Grand Rapids: Baker, 2016], side 182). I det nyeste og mest omfattende studium af udviklingen af dåben i den kristne kirke understreger Everett Ferguson, at ”når Lukas ønskede at inkludere børn, gjorde han det specifikt“ (Baptism in the Early Church: History, Theology, and Liturgy in the First Five Centuries (Grand Rapids: Eerdmans, 2009 side 185).

` `

**Noter**

` `
