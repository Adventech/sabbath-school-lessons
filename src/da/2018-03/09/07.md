---
title:  Til videre studium
date:   31/08/2018
---
”De, som i dag forkynder upopulære sandheder, behøver ikke blive modløse, hvis de til tider ikke mødes med en venligere modtagelse, selv fra dem, der hævder at være kristne, end Paulus og hans medarbejdere gjorde fra de folk, de arbejdede blandt. Korsets budbærere må ruste sig med årvågenhed og bøn og gå fremad i tro og mod, idet de altid arbejder i Jesu navn ...

Hvis de, som i de afsluttende scener af denne jords historie får forkyndt afgørende sandheder, ville følge de troende i Berøas eksempel og dagligt granske Skrifterne og sammenligne de budskaber, de hører, med Guds Ord, ville der i dag være et stort antal, som var loyale over for Guds lov, hvor der nu kun er få …

Alle skal dømmes ud fra det lys, de har fået. Herren udsender sine ambassadører med et budskab om frelse, og han vil holde dem, der hører, ansvarlige for den måde, hvorpå de behandler hans tjeneres ord. De, som alvorligt søger sandheden, vil i lyset af Guds Ord foretage en nøje undersøgelse af de læresætninger, de præsenteres for.“ (Ellen White, The Acts of the Apostles, s. 230; 232).

**Spørgsmål til drøftelse**

`1.	Tænk grundigt over, hvordan vi som kirke kan vise den samme forståelse for kulturelle forskelle, som Paulus havde, og have den samme villighed til at møde mennesker, hvor de er, uden at gå på kompromis med evangeliet eller vores religiøse identitet?`

`2.	Læs ApG 17,32-34. Hvad kan vi lære af de tre reaktioner på Paulus’ budskab i Athen? ”1) Nogle spottede. De morede sig over denne fremmede jødes opildnede iver. Det er muligt at gøre livet til en vittighed; men de, der gør det, vil opdage, at det, der begyndte som en komedie, må ende som en tragedie. 2) Nogle udsætter deres beslutning. Den farligste af alle dage er den, hvor en mand opdager, hvor let det er at tale om i morgen. 3) Nogle troede. Den vise ved, at kun en tåbe vil afvise Guds tilbud.“ (William Barclay, The Acts of the Apostles, rev. ed. (Philadelphia: Westminster, 1976), s. 133).`

`3.	Paulus citerede en hedensk forfatter (ApG 17,28) for at tydeliggøre sin pointe for athenerne. Kan det være gavnligt også i dag i vores forkyndelse at benytte os af alment kendte kilder og forfattere? Kan der være farer forbundet med det?`
