---
title:  Paulus’ anden missionsrejse
date:   25/08/2018
---

> <p>Ugens vers</p>
>”Frygt ikke! Men tal, og ti ikke, for jeg er med dig, og ingen skal lægge hånd på dig og gøre dig fortræd; for jeg har et talstærkt folk i denne by“ (ApG 18,9-10).

**Introduktion**

Da Paulus og Barnabas var kommet tilbage til Antiokia, tog de sig af menigheden og gik i gang med andet evangelisk arbejde. Dette var tilsyneladende sidste gang, de to arbejdede sammen; for en stærk uenighed førte til, at de skiltes ad. Årsagen til uenigheden mellem Paulus og Barnabas var Johannes Markus, Barnabas’ fætter (Kol 4,10). Da Paulus inviterede Barnabas til at tage med tilbage tid de steder, hvor de havde forkyndt på deres tidligere rejse, ønskede Barnabas at tage sin fætter med; men Paulus var imod det, fordi Markus’ tidligere havde svigtet (ApG 13,13).

Men Paulus og Barnabas’ adskillelse førte til en velsignelse; for ved at opdele deres indsats kunne de dække et meget større område, end de først havde planlagt. Barnabas tog Markus med sig og vendte tilbage til Cypern, hvor Barnabas kom fra (ApG 4,36). Paulus inviterede Silas til at slutte sig til ham, og de rejste gennem Syrien og Kilikien og styrkede menighederne der. Inden Paulus kom til Antiokia første gang, havde han tilbragt flere år i Tarsus (ApG 9,30; 11,2526). Nu havde han anledning til igen at besøge den menighed, han havde stiftet der. Men Guds plan for ham var meget større, end Paulus til at begynde med forestillede sig.

**Ugens tekster**

*	ApG 16
* Rom 3,28
* Gal 2,16
* ApG 17
* 1 Kor 1,23
* ApG 18,1-10
