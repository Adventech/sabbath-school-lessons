---
title:  Loven og evangeliet
date:   05/04/2018
---

Selve vores navn ”syvendedags adventister“ udtrykker meget af, hvad vi som kirke står for. Syvendedags-delen repræsenterer den syvende dag som sabbat, som henviser til vores tro på ikke alene det ene bud, men indirekte på vores tro på alle de ti bud. Adventistdelen af vores navn peger på vores tro på Jesu andet komme. Denne sandhed eksisterer udelukkende på grund af, hvad Jesus gjorde ved sin soningsdød ved sit første komme. Vores navn syvendedags adventist peger altså på to afgørende og uadskillelige dele af den nærværende sandhed: loven og evangeliet.

`Hvordan antyder følgende tekster, hvor tæt sammenkædet loven og evangeliet er? Jer 44,23; Rom 3,20-26; Rom 7,7`

Evangeliet er de gode nyheder om, at selv om vi har syndet og overtrådt Guds lov, kan vi ved tro på, hvad Kristus gjorde for os på korset, få tilgivelse for vores synder, for vores overtrædelse af Guds lov. Vi har også fået kraft til helt og fuldt at være lydige mod loven.

Det er derfor ikke så mærkeligt, at Guds folk i de sidste dage, mens den store strid raser med særlig voldsomhed, beskrives på en bestemt måde.

`Læs Åb 14,12. Hvordan viser dette vers forbindelsen mellem loven og evangeliet?`

**Til at tænke over**

`Hvordan kan vi som syvendedags adventister, som et folk, der tror på lydighed mod Guds lov, vise andre, at lydighed mod loven ikke er lovtrældom, men en naturlig følge af at elske Gud og blive frelst af ham? Hvordan understøtter tekster som 5 Mos 11,1 og 1 Joh 5,3 denne pointe?`
