---
title:  Den kosmiske strid
date:   31/03/2018
---

> <p>Ugens vers</p>
>”Og dragen rasede mod kvinden og gik hen for at føre krig mod hendes øvrige børn, som holder fast ved Guds bud og ved Jesu vidnesbyrd“ (Åb 12,17).

**Introduktion**

Den kosmiske strid, som ofte kaldes ”den store strid“, er Bibelens verdenssyn. Det danner den baggrund, hvorpå vores verdens og hele universets drama udfolder sig. Synd, lidelse, død, nationers vækst og fald, evangeliets udbredelse, de sidste tiders begivenheder – alle finder sted i den store strids sammenhæng.

I denne uge skal vi se på nogle af hovedpunkterne i striden, som begyndte på mystisk vis i et fuldkomment væsens hjerte, hos Lucifer, som bragte sit oprør til jorden gennem to andre fuldkomne personers fald, Adam og Eva. Disse to skæbnesvangre begivenheder, Lucifers fald og vores første forældres fald, begyndte den store strid, som har raset lige siden. Vi er alle en del af dette kosmiske drama.

Den gode nyhed er, at en dag vil den ikke alene ende, men den vil gøre det med en fuldstændig sejr for Kristus over Satan. Og den endnu bedre nyhed er, at på grund af Jesus fuldendte gerning for os på korset, kan vi alle få del i den sejr. Som sejrvindere kalder Gud os til tro og lydighed her, mens vi venter på alt det, han har lovet os i Jesus, hvis genkomst er sikker.

**Ugens tekster**

*	Ez 28,1-2.11-17
*	1 Mos 3,1-7
*	Åb 12,1-17
*	Rom 8,31-39
*	Åb 14,12
