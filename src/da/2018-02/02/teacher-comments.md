---
title:  Aktiviteter og dialog
date:   13/04/2018
---

**Guds Ord of klassens aktiviteter**

*	Syng/læs evt. sammen Grundtvigs salme: ”Rejs op, dit hoved, al kristenhed!“

` `

*	Tænk over følgende spørgsmål i forbindelse med Daniels Bog og tanken om Daniel og hans venner som eksempler for Guds folk i de sidste dage:
  *	Hvem modtager drømme og syner i Daniel 1-6? Hvem forstår og forklarer betydningen?
  *	Hvem modtager drømme og syner i Daniel 7-12?
    *	Hvad er forskellen på Daniels rolle i disse to dele af Daniels Bog?
    *	Hvem skal få kundskab om Daniels profetier i de sidste dage, se Dan 12,3.9-11?

` `

**Uddybende spørgsmål**

*	Prøv at forestille dig, hvad det ville have betydet, hvis Daniels tre venner havde givet kongen et andet svar end det, de gav, som fx
  1.	”Hvis der findes en Gud, kan han redde os... “
  2.	”Gud vil redde os; for det går altid de gode godt, og han vil belønne vores trofasthed!“

` `

*	Drøft forskellen mellem disse mulige svar og det, vi finder i Dan 3,16-17.
  1. Hvad er vores svar, når vi fristes eller udsættes for vanskeligheder?

` `

*	”Vov at stå som Daniel“ var titlen på en nu sikkert glemt børnesang. Prøv at lave en liste over de måder, hvorpå Daniel og hans venner er fremstillet som eksempler for os.

` `

**Mødet med dagligdagen**

*	I en vis forstand gjorde Gud Daniel og hans venner til evangelister for hedningerne, den opgave, som hele Israels folk var betroet.
  *	Kan/skal vi i dag bede for Babel? For denne verdens Saddam Hussein, Osama bin Laden, etc.?
  *	Har du/vi fjender, som vi bør bede for?

` `

**Forstå det bedre**

* Svaret fra Daniels tre venner til kong Nebukadnesar i Daniel 3,16-17 er afgørende i beretningen om de tre venner i ildovnen.
Sætningskonstruktionen er på aramæisk lidt indviklet; men tanken udtrykkes bedst ved fx følgende svar til kongens udfordring om, hvilken gud der kan redde de tre unge mænd:
  1.	”Det behøver vi ikke at svare dig på, Nebukadnesar, hvis vores Gud, som vi dyrker, redder os.
  2.	Og han er i stand til at redde os ud af ovnen med flammende ild og ud af din magt, konge.
  3.	Men hvis han ikke gør det, så skal du vide, konge, at vi ikke vil dyrke din gud, og at vi ikke vil tilbede den statue, du har opstillet.“

` `

*	Først udtrykker Daniels venner, at svaret vil være indlysende, hvis Gud redder dem (1)

*	Dernæst bekræfter de deres tro på, at Gud har magt til at redde dem (2)

*	Endelig fortæller de, at deres trofasthed mod Gud er uafhængig af, om Gud i dette tilfælde redder dem eller ej (3).

` `

**Ord og udtryk**

”De indsigtsfulde“ er den danske oversættelse i Dan 12,3 og 10 (og 11,33) af det hebraiske maskilim, et ord, der beskriver Daniel og hans venner i Dan 1,4, og de trofaste i endens tid i Daniel 12. Med andre ord: den rolle, som Daniel har i bogens første halvdel i tydningen af kongernes drømme og syner om verdensbegivenhederne, er en rolle, som Guds trofaste får i endens tid i fortolkningen af Daniels drømme og syner om verdensrigerne og Guds folk.

Det var engang forholdsvist almindeligt at tolke ”indsigten“ eller ”kundskaben“ i Daniel 12,3 om den moderne tids teknologiske udvikling. En sådan tolkning er sensationel og har ingen basis i teksten, der snarere taler om, hvorledes Guds trofaste forstår tidens tegn, som illustreret i Daniels endetidsprofetier, og indretter deres liv efter dem.

**Noter**

` `
