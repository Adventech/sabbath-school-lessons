---
title:  Daniel og de sidste tider
date:   07/04/2018
---

> <p>Ugens vers</p>
>”Kongen sagde til Daniel: ’Jeres Gud er i sandhed guders Gud, kongers Herre og den, der åbenbarer hemmeligheder, siden du har været i stand til at åbenbare denne hemmelighed‘“ (Dan 2,47).

**Introduktion**

Gud havde store planer for det gamle Israel. ”I skal være et kongerige af præster og et helligt folk for mig“ (2 Mos 19,6). Dette hellige folk, dette kongerige af præster, skulle vidne for hele verden om, at Jahve var den eneste Gud (se Es 43,10.12). Desværre levede folket ikke op til det høje kald, som Gud havde givet dem. Og med tiden endte de til og med i fangenskab i Babylon.

Det er interessant, at Gud på trods af fangenskabets ulykkelige omstændigheder var i stand til at bruge individuelle judæere som sine vidner. Gud ville med andre ord gennem Daniel og hans tre medfanger opnå det, han ikke havde kunnet gennem Israel og Juda. På en måde var disse mænd eksempler på, hvad Israel som et folk skulle have været og gjort.

Det er rigtigt, at deres historie finder sted på en tid og et sted, der er meget langt væk fra de sidste tider. Men vi kan alligevel finde træk og egenskaber hos disse mænd, som kan være eksempler for os, et folk, der ikke alene lever i de sidste tider, men som også er kaldet til at være vidner om Gud i en verden, der ligesom hedningerne ved det babyloniske hof ikke kender ham. Hvad kan vi lære af deres historie?


**Ugens tekster**

*	Luk 16,10
*	Dan 1
* Dan 2
* Dan 3,1-6
*	Åb 13,11-15
*	Dan 3,13-18
*	Joh 3,7
*	Dan 4,6
