---
title:  Til videre studium
date:   01/06/2018
---

Lad os se nærmere på følgerne af udviklingsteorien i forbindelse med de sidste tiders begivenheder, specielt med hensyn til sabbattens rolle. En grund til, at Charles Darwin, udviklingsteoriens ophavsmand, gik ind for udvikling, var, at han havde svært ved at forene ondskab og lidelse med en god og kærlig Gud. Han gik derfor i en anden retning for at finde svar.

Det var heller ikke en tilfældighed, at mens Darwin reviderede og gennemarbejdede sin udviklingsteori   i midten og slutningen af 1800-tallet, oprejste Gud en bevægelse, Syvende Dags Adventistkirken, som modsagde alt det, Darwins teori stod for. Det er interessant, at Syvende Dags Adventistkirken, hvis kreationistiske grundlag til og med genspejles i dens navn, begyndte at vokse og udbredes på cirka samme tid som Darwins teori.

Hvem ved, om ikke verden kunne have været sparet for en af de største fejltagelser i menneskers tankegang siden geocentricitet og spontan generering, hvis han havde læst disse få linjer fra Ellen White: ”Skønt jorden var ramt af forbandelsen, skulle naturen stadig være menneskets lærebog. Nu kunne den ikke kun være et billede på det gode; for alle vegne var det onde til stede og fordærvede jorden og havet og luften med sin besmittende virkning. Hvor engang kun Guds tanker og viden om det gode stod skrevet, stod nu også Satans tanker skrevet, en viden om det onde. Fra naturen, som nu åbenbarede kundskaben om godt og ondt, skulle mennesket bestandig modtage advarsler om syndens følger.“ (Uddannelse, s. 26).

Det, der skete var, at Darwin udtænkte sin udviklingsteori på baggrund af en forkert forståelse af Guds natur og karakter og den syndige verden, vi lever i. Desværre vil følgerne af hans teori gøre mennesker til et let bytte for Satans bedrag, specielt i den endelige krise.

**Spørgsmål til drøftelse**

`1.	Hvorfor afviser så mange kristne tanken om en virkelig Satan? Hvad siger dette synspunkt om, hvor farligt det er at afvise Bibelens tydelige lære?`

`2.	Hvad kan man sige til en person, der har haft en nærdødsoplevelse og påstår, at vedkommendes oplevelse viser, at man faktisk bliver ved med at leve efter døden?`

`3.	Hvilke andre grunde kan der være til, at mennesker, der tror på udviklingsteorien, i de sidste tider har lettere ved at falde for andre vildfarelser?`
