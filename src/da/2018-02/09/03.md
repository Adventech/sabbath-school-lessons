---
title:  De to store vildfarelser
date:   28/05/2018
---

Læs følgende tekster. Hvad siger de om Satans magt til at bedrage?

`2 Kor 11,13-15`

`2 Thess 2,9-10`

`Åb 12,9`

`Åb 20,10`

Som vi så i en tidligere lektie havde Jesus advaret sine efterfølgere om de sidste tiders forførelser. Noget af det, han specifikt advarede imod, var falske kristus’er og falske profeter, der ville ”føre mange vild“ (Matt 24,5).

Men falske kristus’er og falske profeter er ikke de eneste bedrag, vi må være på vagt for i endens tid. Vores fjende i den store strid benytter mange kneb for at forføre så mange som muligt. Som kristne må vi være opmærksomme på disse bedrag, og det kan vi kun gøre ved at kende Bibelen og følge det, den lærer.

Ellen White forklarer, hvad to af disse store bedrag er: ”Ved hjælp af de to store vildfarelser: sjælens udødelighed og søndagens hellighed vil Satan vildlede menneskene. Mens den første danner grundlaget for spiritismen, skaber den anden sympati for romerkirken.

Protestanterne i De forenede Stater vil være de første til at række hånden over afgrunden mod spiritismen; de vil række ud over det dybe svælg for at trykke den romerske magt i hånden, og dette land vil følge i Roms fodspor under påvirkning af dette tredobbelte forbund og træde samvittighedens rettighed under fode.“ (Ellen White, Mod en bedre fremtid, s. 475).

For os, der lever så mange år efter, at hun skrev disse ord, er det forbløffende at se, hvor udbredt ”de to store vildfarelser“ bliver ved med at være i den kristne verden.

**Til at tænke over**

`Hvorfor er kendskab til Bibelens sandheder og villigheden til at følge disse sandheder vores bedste våben imod Satans bedrag, især i de sidste tider?`
