---
title:  Bedrag i de sidste tider
date:   26/05/2018
---

> <p>Ugens vers</p>
>”Den blev styrtet, den store drage, den gamle slange, som hedder Djævelen og Satan, og som forfører hele verden – styrtet til jorden, og dens engle blev styrtet ned sammen med den“ (Åb 12,9).

**Introduktion**

Selv i himlen, før han blev styrtet ned, gjorde Satan, hvad han kunne for at bedrage englene. ”Lucifer forlod sin plads i Guds nærhed og begyndte at skabe utilfredshed blandt englene. Han var meget forsigtig og hemmelighedsfuld, og i nogen tid lykkedes det ham at skjule sin virkelige hensigt. Med tilsyneladende ærbødighed for Gud søgte han at skabe utilfredshed med de love, som gjaldt for alle himmelske væsener, idet han antydede, at de var urimeligt strenge.“ (Ellen White, Mod en bedre fremtid, s. 398).

I Edens have forklædte han sig som en slange og benyttede list over for Eva. Hele vejen ned igennem historien, helt frem til i dag og selv efter de tusind år, vil han benytte bedrag og forførelse (Åb 20,8) i et forsøg på at opnå sin hensigt.

Desværre er han langt klogere, mægtigere og mere listig end nogen af os, og derfor har vi brug for at holde fast i Jesus og hans ord for at beskytte os mod Satans kneb. ”Alle I, som holdt fast ved Herren jeres Gud, er i live i dag“ (5 Mos 4,4). Det princip, der beskrives her, gælder også i dag.

I denne uge vil vi se på nogle af Djævelens mest effektive bedrag, og hvordan vi kan blive beskyttet mod dem.

**Ugens tekster**

*	Åb 2,13. 24
*	2 Kor 11,13-15
*	Sl 146,4
*	1 Mos 1-2,3
*	Åb 13,1-17
