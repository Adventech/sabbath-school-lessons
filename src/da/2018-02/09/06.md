---
title:  Den falske treenighed
date:   31/05/2018
---

Forestillingen om den treenige Gud findes over alt i Bibelen. Men i forbindelse med de sidste tiders bedrag og forfølgelse afslører Åbenbaringsbogen en ”falsk treenighed“, der består af dragen, dyret fra havet og dyret fra jorden i Åb 13.

`Læs Åb 12,17 og Åb13,1-2. Hvad beskrives i disse vers?`

Dragen er fremstået som en forfalskning af Gud Faderen ved, at han tydelig er den, der styrer. Han giver også magt og myndighed og en trone til dyret fra havet, som er den, der forfalsker Kristus. Hvorfor ses denne anden magt som en falsk Kristus?

`Læs Åb 13,2-5. Hvad kendetegner dyret fra havet?`

Ud over at få sin magt fra dragen, som minder om, hvordan Jesus fik sin magt fra Faderen (se Matt 28,18), mødte dyret fra havet også ligesom Jesus en død og en opstandelse (se Åb 13,3). Dette dyr beskrives også som udøvende sin magt ”i toogfyrre måneder“, eller tre og et halvt år, som er en profetisk efterligning, der bygger på år og dag-princippet, af Kristi bogstavelige arbejde i tre og et halvt år på jorden.

`Læs Åb 13,11-17. Hvordan beskrives dyret fra jorden i disse vers?`

Dyret fra jorden promoverer dyret fra havets interesser, ligesom Helligånden ikke herliggjorde sig selv, men Jesus (Joh 16,13-14). Og ligesom Helligånden udførte en mægtigt handling ved at sende ild ned fra himlen (ApG 2,3), udfører dyret fra jorden noget lignende (se Åb 13,13).

”Til sidst vil dyret fra jorden udføre en efterligning af Pinsedagen! Med hvilken hensigt? For at bevise over for verden, at den falske treenighed er den sande Gud.“ (Jon Paulien, What the Bible Says About the End-Time (Hagertown, Md.: Review and Herald Publishing Association, 1998), s. 111).

**Til at tænke over**

`Hvilke andre vildfarelser i de sidste tider har vi brug for at være opmærksomme på, og hvordan kan vi hjælpe hinanden til at indse, at de er vildfarelser?`
