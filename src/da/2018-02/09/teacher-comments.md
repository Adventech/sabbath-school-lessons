---
title:  Aktiviteter og dialog
date:   01/06/2018
---

**Guds Ord**

*	Lav en liste over de mest afgørende bibelske tekster, som begrunder vores tro på sabbatten og læren om menneskets natur.

` `

*	Tænk over Bibelens lære om menneskets natur.
  *	Hvad er nogle af konsekvenserne af, at mennesket ikke ”har en sjæl“, men ”er en sjæl“ (eller et levende væsen, som den nyeste danske oversættelse af 1 Mos 2,7 udtrykker det)?

` `

**Uddybende spørgsmål**

*	Hvorfor er lige netop disse to trospunkter af så stor betydning?
  *	Hvad fortæller de os om Gud og Kristus, som vi risikerer at miste uden dem?

` `

*	Bedrag er ofte vanskelige at se. Det fører af og til mennesker til at tro på alle mulige konspirationsteorier.
  *	Er de bedrag, som Satan gennemfører i endens tid, vanskelige at få øje på? Er det muligt for troende selv at undersøge ved hjælp af Bibelen, om disse bedrag er sandhed eller løgn (jf jøderne i Berøa i ApG 17,11)?
    *	Eller kan vi kun vide om disse bedrag ved at gå til andre autoriteter, som spreder deres påstande via hjemmesider og YouTube?
  *	Hvordan kan vi undgå, at Satan afsporer os ved at få os til at fokusere på mindre væsentlige spørgsmål frem for at gå til det, som er klart åbenbaret i Skriften?

` `

**Mødet med dagligdagen**

*	Hvorfor vil mennesker gerne tro, at deres afdøde slægtninge lever?
  *	Hvordan kan du og jeg trøste dem, som har denne tro, og som kan føle skuffelse, hvis den ikke er sand?

` `

* Har du inden for den seneste tid stået over for mennesker, der mistede et familiemedlem, og som fristedes til at søge trøst i den tanke, at sjælen lever videre uden for kroppen?
  *	Del evt. dine erfaringer med klassen.

` `

**Forstå det bedre**

*	Dyret fra havet døde faktisk – det var ikke bare et dødslignende sår.
  *	Danske oversættelser har en tendens til at være vage mht. til teksten i Åb 13,3 og 12. Et ”banesår“ opfattes af nogle, som om dyret bare var næsten ved at dø. Det er ikke tanken.

` `

* Det græske udtryk bag oversættelsen er nøjagtigt det samme, som bruges om lammet, der ”så ud som slagtet“ i Åb 5,6. Lammet er et symbol på Jesus, og der er ingen der sætter spørgsmålstegn ved, at Jesus rent faktisk døde – i det mindste ingen kristne!

` `

*	Det betyder bl.a., at dyret ikke står for en enkelt person, men for et system, et religiøst-verdsligt rige. Intet enkeltindivid ud over Jesus døde og opstod for at blive tilbedt!
  * Dette system er altså baseret på en efterligning af Jesu offer. Protestanter fra Luther og fremefter har deri set pavedømmet. Romerkirken hævder, at ordination giver en autoritet til præster, hvorved de kan gentage Jesu offer.
  * Denne opfattelse af ordination er kernen i den katolske kirkes lære og er blevet afvist af protestanter og historisk set også af syvendedags adventister

` `

**Til at tænke over**

Vores tro på sabbattens betydning og meningen med menneskets natur er ikke blot et spørgsmål om, hvem der gjorde hvad historisk, fx hvordan sabbatsfejringen blev forandret, og hvem der holder en forkert dag. Det afgørende er, hvad disse lærepunkter fortæller mig om Gud, og hvad de derfor betyder for liv og frelse.

` `

**Noter**

` `
