---
title:  Aktiviteter og dialog
date:   08/06/2018
---

**Guds Ord og klassens aktiviteter**

*	Måske er det denne sabbat, klassen kan invitere en gæst med ekspertise til at besvare nogle af de spørgsmål, som har samlet sig i løbet af kvartalets studier.

` `

*	Prøv, evt. ved hjælp af fodnotehenvisninger i din bibel, at finde så mange eksempler du kan fra Åbenbaringens Bog, hvor den anvender gammeltestamentelige tekster i beskrivelsen af Babylon
  * et eksempel er 14,8 og Esajas 21,9.

` `

**Uddybende spørgsmål**

*	Kan vi beregne os til fremtiden?

` `

*	Tegner Bibelen et slavisk nøjagtigt billede af fremtidens politiske og religiøse begivenheder, så vi skematisk kan fremstille dem for andre?
  *	Hvad er klart, og hvad er mindre klart?
  *	Hvad er væsentligt, og hvad er mindre væsentligt i det profetiske scenario, vi ser foran os?

` `

*	Hvis vi som syvendedags adventister fik flertal i et land (som fx Danmark), hvilke love ville vi så indføre, som ikke findes nu?
  *	Ville vi indføre love, der handler om religion og tilbedelse?
  *	Hvorfor er religionsfrihed så afgørende et princip, hvis det betyder, at vi tillader mennesker at gøre noget, vi mener, er forkert?

` `

*	Adventisters profetiske forståelse har givet os en skepsis mht. USA, som ikke altid deles af andre kristne.
  *	Hvilke sider ved udviklingen i USA bør vi særligt være nervøse for?
  *	Hvordan kan vi bedst fremstille dette profetiske syn, uden samtidig at blive opfattet som på den anden side af det rent politiske spektrum – som fx kommunistisk under den kolde krig eller tilhænger af de mange diktaturstater, som vokser frem, og som ofte står politisk i modsætning til USA?

` `

**Personligt kristenliv**

*	Tænk over, hvordan du kan undgå
  *	at blive skræmt ved tanken om den farlige udvikling, verden er inde i, og de dramatiske profetier, Bibelen har givet,
  *	at blive så optaget og fascineret af spekulationer om profetierne om den politiske udvikling, at du glemmer det centrale i dit kristenliv, bøn og tjeneste for andre.

` `

**Til at tænke over**

“… lad Daniel tale, lad Åbenbaringen tale, og fortæl, hvad der er sandt. Men ligegyldigt hvilket emne der fremstilles, skal Jesus fremhæves som målet for alt håb, som Davids rodskud og ætling, den strålende morgenstjerne.“ (Ellen White, Testimonies to Ministers, side 118).

` `

**Noter**

` `
