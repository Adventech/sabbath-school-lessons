---
title:  Lektie
date:   02/06/2018
---

> <p>Ugens vers</p>
>”På den tid fremstår Mikael, den store fyrste, der står ved dit folks side. Det bliver en trængselstid, som der ikke har været magen til, så længe folkeslag har været til. På den tid skal dit folk blive reddet, alle der er indskrevet i bogen“ (Dan 12,1).

**Introduktion**

I sidste uge så vi på ”den falske treenighed,“ Satan (dragen) og to jordiske magter, der sammen vil bringe forfølgelse over Guds folk.

En af disse magter, dyret fra havet (Åb 13,1-10), beskrives som en blanding af en panter, en bjørn og en løve (Åb 13,2), billeder, der er taget direkte fra Dan 7,4-6. I uge seks så vi, hvorledes den sidste jordiske magt, Rom, fulgte efter Babylon (løven), Medien-Persien (bjørnen) og Grækenland (panteren) i Daniel 7. Den begyndte som det hedenske Rom og blev dernæst til det pavelige Rom. Det lille horn i Dan 7,7-8; 19-21; 23-25 fik sin magt fra og voksede direkte ud fra det fjerde dyr. Vi så også, at mange af det pavelige Roms egenskaber, som de beskrives i disse vers i Dan 7, genfindes i dyret fra havet i Åb 13,1-10. Derfor har bibelforskere set Rom som en af Guds folks vigtigste modstandere i beskrivelsen af de sidste tider i Åb  13.

Men Rom er ikke alene. Endnu en magt beskrives. I denne uge vil vi fokusere mest på Åb 13 og de begivenheder og magter, der beskrives i dette kapitel. Vi vil hele tiden spørge: Hvad betyder disse begivenheder, og hvordan kan vi blive rede for dem?

**Ugens tekster**

*	Åb 13,1-12
* Åb 14,9-11
* Åb 16,2
* Åb 19,20
* Åb 20,4
*	Jer 51,6-7.53.57
*	Åb 18,1-4
