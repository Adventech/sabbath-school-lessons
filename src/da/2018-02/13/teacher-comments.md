---
title:  Aktiviteter og dialog
date:   29/06/2018
---

**Guds Ord og klassens aktiviteter**

*	Ved afslutningen af et kvartals studium er det altid godt at opsummere og gøre status.
  *	Prøv at lave en lille liste over, hvad du har lært i kvartalet, som du ikke vidste tidligere.
  *	Saml med klassen evt. store spørgsmål omkring emnet, og find tid til at drøfte dem.
  *	Overvej aktiviteter for næste kvartal
    *	Hvad kan gøres anderledes i klassen?

` `

*	Prøv at finde eksempler fra Bibelen, hvor Jesus er sammenlignet med en sten!

` `

*	Læs sammen Jesu beskrivelse af falske vækkelser og gengivelser af hans genkomst i Matt 24,23-27.
  *	Genkender du Jesu beskrivelser i dagens religiøse verden?
  *	Giv evt. eksempler

` `

**Uddybende spørgsmål**

*	Hvorfor er så mange adventister bange for Jesu genkomst?
  *	Har du nogensinde været bange?
  *	Hvad kan vi gøre for at bringe mennesker håb i stedet for fortvivlelse, når vi taler om Jesu komme?

` `

*	Tænk over forbindelsen mellem troen på skabelsen og troen på Jesu genkomst!
  *	Hvis man ikke tror, at Gud på noget tidspunkt skabte verden, hvordan vil man da se på Jesu genkomst? Vil den blive en historisk begivenhed? Blot en ”spirituel“ oplevelse?
    *	Og omvendt!

` `

**Mødet med dagligdagen**

*	Prøv at finde eksempler på sange om Jesu genkomst i danske sange og salmer blandt andre kristne
  *	Hvordan beskriver den apostolske trosbekendelse Jesu genkomst?

` `

*	Lav en konkret liste over begivenheder i verden i den uge, der gik,
  *	som viser, hvorfor det betyder så meget for os, at Jesus kommer igen
  *	som styrker dit håb om, at det snart sker!

` `

**Til at tænke over**

*	Mange af de kristne i den tidlige menighed havde kendt Jesus personligt. De tolv disciple havde levet sammen med ham i tre og et halvt år. Hans brødre havde kendt ham hele livet.

` `

*	Efter hans død og opstandelse savnede de ham. Og deres tro på hans løfte om at vende tilbage til jorden var først af alt motiveret af deres inderlige længsel efter at se ham.

` `

*	De kendte til mange profetiske beskrivelser af alt det, der ville ske i forbindelse med verdens ende. Men alle disse begivenheder blegnede ved tanken om denne ene begivenhed: Jesus, vores Herre og ven og frelser, vender tilbage. ”Og da skal vi altid være sammen med Herren.“ (1 Thess 4,17)

` `

**Noter**

` `
