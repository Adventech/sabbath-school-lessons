---
title:  Jesu genkomst
date:   23/06/2018
---

> <p>Ugens vers</p>
>”For som lynet kommer fra øst og lyser helt om i vest, sådan skal også Menneskesønnens komme være“ (Matt 24,27).

**Introduktion**

Digteren T.S. Eliot begyndte et af sine digte med linjen: ”I min begyndelse er min afslutning.“ Selv om hans ord er meget kortfattede, indeholder de en mægtig sandhed. I begyndelser eksisterer der afslutninger. Vi ser et ekko af denne virkelighed i vores navn, Syvendedags adventist, som indeholder to grundlæggende bibelske lærdomme. Den første er ”syvendedags“ for De Ti Buds sabbat, et ugentlig minde om skabelsen af alt liv på jorden på seks dage. Den anden er ”adventist“, der peger hen til Jesu genkomst, hvor alle Bibelens håb og løfter, også løftet om evigt liv, vil blive opfyldt.

Uanset hvor fjernt i fortiden verdens skabelse (vores begyndelse) er fra Jesu genkomst (vores afslutning, i hvert fald afslutningen på denne syndige tilværelse), er der en forbindelse mellem disse begivenheder. Den Gud, der skabte (Joh 1,1-3), er den samme Gud, som kommer igen, ”i ét nu, på et øjeblik, ved den sidste basun“ (1 Kor 15,52) og virkeliggør vores endelige forløsning. Det er rigtigt, at vi i vores begyndelse finder vores afslutning.

I denne uge vil vi tale sammen om den allersidste af alle de sidste begivenheder, i hvert fald når det handler om vores verden. Jesus kommer igen.

**Ugens tekster**

*	Es 13,6.9
*	Matt 24,30-31
*	Dan 2,34-35
*	2 Tim 4,6-8
*	2 Thess 1,7-10
