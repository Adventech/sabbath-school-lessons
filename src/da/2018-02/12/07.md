---
title:  Til videre studium
date:   22/06/2018
---

”Adskillige gange i løbet af fortællingen om slaget ved Harmagedon skubbes de hæslige udyr i baggrunden et øjeblik, og vi får et glimt af sandheder af mere personlig karakter. Vi har allerede betragtet   et af dem i Åb 16,15: ”Se, jeg kommer som en tyv. Salig er den, der våger og vogter over sine klæder, så han ikke skal gå nøgen, og man skal se hans skam.“ Denne tekst er placeret lige midt i det ene afsnit i Bibelen, som rent faktisk nævner Harmagedon, og den er et ekko af mange nytestamentlige passager, der omhandler personlig beredelse til Jesu genkomst og endetidens begivenheder.

Vi finder en anden sådan tekst i Åb 17,14: ”De vil føre krig mod Lammet, men Lammet vil sejre over dem, fordi det er herrernes Herre og kongernes Konge, og dem, der er sammen med det er kaldede og udvalgte og trofaste“ (forfatterens oversættelse). Her samler den afsluttende store krig en hær af mennesker, hvis første mål ikke er at ødelægge andre med våben, men at forblive tro mod deres guddommelige kald og udvælgelse. Denne kamp er afgørende forskellig fra de krige, hvori nationer og oprørere i dag kæmper. Som jeg ofte har sagt, er slaget ved Harmagedon en kamp om menneskets sind. Det er også en kamp om hjertet, et kald til en dybfølt loyalitet mod det slagtede lam (Åb 5,9-10.12; 13,8).“ (Jon Paulien, Armageddon at the Door (Hagerstown, Md.: Autumn House Publishing, en afdeling of Review & Herald Publishing Association, 2008), s. 193).

**Spørgsmål til drøftelse**

`1.	Hvordan kan du hjælpe en person, som mener, at de mange begivenheder i Åbenbaringsbogen finder sted på de bogstavelige geografiske steder, der er nævnt? Hvilken fremgangsmåde kan hjælpe dem til at se, hvorfor denne måde at fortolke teksterne på ikke er korrekt?`

`2.	Som vi har set, viser Babylons indflydelse sig overalt i verden. Hvad er nogle af Babylons lærdomme, og hvordan kan vi finde ud af, hvori de består, og hvordan vi skal undgå dem?`

`3.	I Ellen White citatet på mandagssiden sagde hun: ”Først når denne tilstand er nået, og når kirkens forening med verden er fuldbyrdet i hele kristenheden, vil Babylons fald være en realitet.“ Tænk over vendingen ”kirkens forening med verden“. Ligger der heri også en advarsel til os?`
