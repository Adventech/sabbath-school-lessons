---
title:  Babylon og Harmagedon
date:   16/06/2018
---

> <p>Ugens vers</p>
>”På panden var der skrevet et navn, en hemmelighed: Det store Babylon, moder til skøgerne og jordens afskyeligheder“ (Åb 17,5).

**Introduktion**

Som vi allerede har set, er Johannes’ Åbenbaring fuld af billeder og sprogbrug hentet fra Det Gamle Testamente. Navnet Babylon findes fx seks gange i Johannes’ Åbenbaring. Men det taler ikke om Nebukadnesars gamle rige, som var forsvundet fra verdenshistorien flere århundreder tidligere. I stedet brugte Johannes billeder fra Det Gamle Testamente til at udtrykke en sandhed. I dette tilfælde var Babylon en stor politisk og religiøs magt, der havde undertrykt Guds folk, og som nu beskriver de store religiøse og politiske magter, der vil forsøge at gøre det samme i de sidste tider.

Noget lignende sker med ordet Harmagedon, som kun findes i Åbenbaringsbogen, men er baseret på et hebraisk udtryk, der sandsynligvis betyder Megiddos bjerg, en henvisning til et sted i det gamle Israel. Der findes en hel del spekulationer omkring Harmagedon, hvor mange ser det som et kæmpestort militært slag, der skal ske i Megiddo lige før verdens ende.

I denne uge skal vi se nærmere på Babylon og Harmagedon og forsøge at finde ud af, hvad Bibelen ønsker at fortælle os gennem disse billeder.

**Ugens tekster**

*	Åb 14,8 
* Åb 16,19
*	Es 52,9
*	Åb 18,1-10
* Åb 16,12-16
*	1 Kong 18,1-40
*	1 Kor 15,1-2
