---
title:  Aktiviteter og dialog
date:   22/06/2018
---

**Guds Ord**

*	Hvordan vil du argumentere for, at Babylon i Åbenbaringsbogen er brugt i overført betydning og ikke skal forstås bogstaveligt geografisk?
  *	Hvilken betydning har det for vores forståelse af gammeltestamentelige profetier, der genanvendes og nyfortolkes i Åbenbaringsbogen?
  *	Drøft, hvilke fortolkningsprincipper vi som adventister holder højt, når vi fastholder denne forståelse af profetierne!

` `

**Uddybende spørgsmål**

*	Hvorfor er det vigtigt at forstå, at striden i de sidste dage først og fremmest er åndelig?
  *	Hvad er konsekvenserne, hvis den ikke er?
  *	For vores politiske ståsted? For vores opfattelse af Jesu tjeneste i himlens helligdom?

` `

*	Hvad er teologisk de afgørende kendetegn på Babylon og ”Babylons vin“?
  *	Hvor møder du i dag disse træk?

` `

*	Drøft vores adventistiske opfattelse af, at stat og kirke bør holdes adskilte.
  *	Har Gud en stat på jorden?
  *	Hvordan skal vi forholde os til Danmarks love, som giver den lutherske kirke et fortrin?
  *	Hvordan skal vi i lyset af dette princip betragte islam – og muslimers ret i Danmark?
  *	Grundtvig er kendt for vendingen ”frihed for Loke såvel som for Thor“. Gælder det stadig?

` `

**Personligt kristenliv**

*	Ser du af og til i dit personlige liv eksempler, hvor du fristes af Babylons værdier og religiøsitet?
  *	Materialisme, selvcentreret åndelighed, ønsket om at ære og frelse sig selv?

` `

**Forstå det bedre**

*	Det sidste store slag ved Harmagedon har været genstand for meget diskussion, også i Adventistkirkens historie, hvor tendensen til en bogstavelig geografisk opfattelse i perioder har været stærk.

` `

*	I denne diskussion var Ellen White meget klar i sit syn på, at Harmagedon bliver et åndeligt slag. Som udtrykt i følgende citater, er det ikke en kamp om olien i Mellemøsten og ikke et slag mellem på den ene side vesten/Israel og på den anden Japan/Kina/Islam etc. Kampen står mellem godt og ondt. Jesus er på den ene side – og vi bør bede og våge, så vi er på den samme.
  *	“Vi har brug for at studere det syvende segl (Åb 16,17-21). Slaget ved Harmagedon vil blive udkæmpet. Den dag bør ikke komme til os, mens vi sover. Vi bør være lysvågne og som de kloge brudejomfruer have olie i lampen. Helligåndens kraft må være over os, og fyrsten over Herrens hær vil i spidsen for de himmelske engle lede slaget.“ (Selected Messages, bind 3, s. 426).
  *	“Forsynet kæmper med i slaget ved Harmagedon. Når jorden oplyses af herligheden fra englen i Åb 18, vil alle religiøse elementer vågne af deres dvale, og den levende Guds hærskarer vil indtage slagmarken.“ (Last Day Events, s. 251).

` `

**Noter**

` `
