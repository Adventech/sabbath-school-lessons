---
title:  Guds segl eller dyrets mærke?
date:   09/06/2018
---

> <p>Ugens vers</p>
>”Store og underfulde er dine gerninger, du Herre, Gud, Almægtige, retfærdige og sande er dine veje, du folkenes konge“ (Åb 15,3).

**Introduktion**

Moses’ sang og Lammets sang begynder med de ord, vi i denne uge har som Ugens vers. Den synges af ”dem, der havde sejret over dyret og dets billede og dets navns tal“, mens de står ved glashavet i himlen (Åb 15,2). Hvordan kan vi blive en del af denne skare?

Et af de mest afgørende tegn på Guds sande folk i de sidste tider er, at de forkynder den tredje engels budskab, som advarer imod at modtage dyrets mærke. Men selv om der ikke findes nogen mere alvorlig advarsel i Bibelen, er der ned igennem tiden opstået mange forvirrende ideer om, hvad dette mærke er: en stregkode på panden, et kreditkort eller en eller anden form for biometrisk identifikation.

Det bør ikke overraske os, at der er et væld af forvirrende ideer i Babylon. Navnet betyder trods alt ”forvirring“. Men Guds sidste folk har brug for en klar forståelse af, hvad dyrets mærke er, for effektivt at kunne forkynde den tredje engels budskab. I denne uge vil vi forsøge at få en bedre forståelse af, hvad dyrets mærke er, og hvordan vi undgår det ved at modtage Guds segl.

**Ugens tekster**

*	1 Mos 17,9-11
*	2 Mos 31,13.17
*	Åb 13,17
*	Ef 1,13-14
*	Hebr 4,9-10
