---
title:  Aktiviteter og dialog
date:   15/06/2018
---

**Guds Ord**

*	Læs sammen 5 Mos 6,4-9. Sammenlign med Åb 13,16.
 *	Hvilke argumenter kan du finde for, at dyrets mærke på pande og hånd har noget med Guds lov at gøre?

` `

*	Hvilken betydning har teksten i 5 Mos 6? Prøv at analysere dens indhold.

` `

*	Adventister taler ofte om Bibelens profetier ud fra kun Daniels Bog og Åbenbaringsbogen.
  *	Prøv sammen at finde eksempler fra andre bøger, især fra Det Nye Testamente, hvor profetierne om de sidste tider er berørt!
  *	Tænk over, hvordan du vil tale om Bibelens profetier til en lutheraner, som er vokset op med skepsis over for fortolkninger af netop Daniels Bog og Åbenbaringen.

` `

**Personligt kristenliv**

*	Hvilken forskel gør profetierne om den sidste strid, om Guds segl og dyrets mærke i fremtiden, for det liv, du lever i dag? Ville du gøre noget anderledes, hvis du ikke havde profetierne?

` `

*	Gør det til en vane at bede for mennesker, du møder, som ikke kender til eller forstår, hvor vigtige Guds profetier er.

` `

**Mødet med dagligdagen**

*	Lav en liste over glæderne ved sabbatsfejring.

``

*	Hvilke af dine/jeres punkter synes du er velegnede, hvis du skal beskrive sabbattens værdi for
  *	En søndagsholder?
  *	En kristen, der er ligeglad med dagene?
  *	En ikke kristen, som bare lever sit normale, let stressede danske hverdagsliv?

` `

*	Mange er vokset op i Adventistkirken og synes, at der af og til er medlemmer, der overdriver interessen for profetierne og evt. spekulerer ud over alle fornuftens grænser. De er måske derfor trætte af at høre om dem eller finder dem uvæsentlige for en kristen i dag.
  *	Hvad kan du/vi gøre for at gøre profetierne både relevante og Kristus-centrerede?
    *	Kom med konkrete forslag til aktiviteter / programmer m.m.

` `

**Forstå det bedre**

*	5 Mos 6,4-9 regnes af jøder ofte for det mest centrale bud i loven. Det kaldes shema’ efter det første ord i vers 4: ”Hør!“ Når jøder ønsker at blive kendt med andre jøder verden over, vil de ofte indlede med et ”Shema’ Jisrael!“ – altså ”Hør! Israel!“ Dette er det eneste sted i Bibelen ud over Åbenbaringsbogen 13, hvor der tales om et mærke på pande og hånd. Der er næppe nogen tvivl om, at de første kristne ville genkende henvisningen og tænke på Guds lov.

` `

**Noter**

` `
