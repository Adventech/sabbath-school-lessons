---
title:  Til videre studium
date:   15/06/2018
---

”Så snart Guds folk er beseglet i deres pander – det er ikke et segl eller mærke, der kan ses, men en forankring i sandheden, både intellektuelt og åndeligt, der gør, at de ikke kan rokkes – så snart Guds folk er beseglet og rede for rystelsen, vil den komme. Den er faktisk allerede begyndt; Guds dom er nu over landet, … så vi kan blive klar over, hvad der kommer.“ (Ellen White, The Faith I Live By, s. 285).

”Sabbatten vil blive den store troskabsprøve, for den er den mest omstridte sandhed. Når mennesker bliver stillet på den endelige prøve, vil der blive trukket en skarp grænse mellem dem, der tjener Gud, og dem der ikke gør det. Helligholdelse af den falske hviledag ifølge statens lov, men i modstrid med det fjerde bud, vil således være en troskabserklæring til den magt, der går imod Gud, mens overholdelse af den sande sabbat i lydighed mod Guds lov, er et troskabsbevis mod Skaberen. Mens nogle tager dyrets mærke ved at vedkende sig tegnet på underkastelse under jordiske magter, vil andre, der vælger at underkaste sig den guddommelige myndighed, modtage Guds segl.“ (Ellen White, Mod en bedre fremtid, s. 489-490).

**Spørgsmål til drøftelse**

`1.	Hvordan kan vi vise andre sandheden om dyrets mærke og Guds segl uden at skabe unødig strid? Hvorfor skal vi fx understrege, at ingen endnu har dyrets mærke?`

`2.	Hvilken forbindelse er der mellem sabbatten og det at blive beseglet af Helligånden?`

`3.	Tænk nøjere over følgende udtryk fra citatet ovenover om, at Guds segl er ”en forankring i sandheden, både intellektuelt og åndeligt.“ Hvad betyder det?`

`4.	Drøft, hvad der kendetegner Babylon, dets værdier og metoder. Hvordan adskiller de sig fra Guds riges værdier? Hvordan kan nogle af Babylons værdier snige sig ind i vores egen kirke her og nu? Hvordan kan vi lære at genkende dem og forsøge at tage os af dem på en kristen måde, som genspejler Guds riges værdier?`
