---
title:  Lovens ”forandring“
date:   05/05/2018
---

> <p>Ugens vers</p>
>”Han skal tale imod den Højeste og underkue den Højestes hellige. Han tragter efter at ændre tider og lov, og de skal gives i hans magt én tid, to tider og en halv tid“ (Dan 7,25).

**Introduktion**

Centralt i vores forståelse af begivenheder i de sidste tider er spørgsmålet om Guds lov, især vedrørende det fjerde bud, den syvende dag som sabbat. Selv om vi ved, at vi frelses af tro alene, og at lydighed mod loven, sabbatten indbefattet, aldrig kan bringe os frelse, forstår vi også, at i de sidste tider vil lydighed mod Guds lov, ikke mindst den syvende dag som sabbat, være et ydre tegn, et mærke på, hvem der har vores sande troskab.

Denne forskel vil blive særlig tydelig i de sidste tiders klimaksbegivenheder, der beskrives i Åb 13 og 14, hvor en mægtig sammensmeltning af religiøse og politiske magter vil slå sig sammen for at gennemtvinge en falsk form for tilbedelse for verdens beboere. Alt dette står i skarp modsætning til Åb 14,7, hvor Guds folk opfordres til at tilbede ”ham, som har skabt himmel og jord og hav og kilder“; det vil sige at tilbede Skaberen alene og ingen anden.

I denne uge vil vi se på Guds lov, især sabbatsbudet, og vil berøre emner, der handler om forsøg på at forandre den lov, og hvad det betyder for os, for hvem enden snart vil komme.

**Ugens tekster**

*	Rom 8,1
* Rom 7,15-25
*	Rom 7,1-14
*	Joh 20,19-23
*	ApG 20,6-7
*	Dan 7,23-25
*	Åb 13,1-7
