---
title:  Billeder af Jesus
date:   16/04/2018
---

Læs følgende bibeltekster, som indeholder forskellige navne for Jesus og i nogle tilfælde beskrivelser af ham og hvad han har gjort, gør og vil gøre. Hvad lærer disse tekster os om Jesus?

`Åb 1,5`

`Åb 1,18`

`Åb 5,8`

`Åb 19,11-15`

`Åb 21,6`

Dette er kun nogle få af de mange tekster i Johannes’ Åbenbaring, der beskriver Jesus i forskellige roller og funktioner. Han er Lammet, hvilket peger på hans første komme, hvor han gav sig selv som et offer for vores synd. ”Rens den gamle surdej ud, for at I kan være en ny dej. I er jo usyret brød, for også vort påskelam er slagtet, Kristus“ (1 Kor 5,7). Han var også den, som ”var død“, men som siger: ”se, jeg lever i evighedernes evigheder“ (Åb 1,18), en tydelig henvisning til hans død og opstandelse. ”Således står der skrevet: Kristus skal lide og opstå fra de døde på den tredje dag“ (Luk 24,46). Og i Åb 19,11-15 beskrives han i sin rolle ved genkomsten, hvor han kommer tilbage til jorden med kraft og herlighed og dom. ”For Menneskesønnen skal komme i sin faders herlighed sammen med sine engle, og da vil han gengælde enhver efter hans gerninger“ (Matt 16,27).

**Til at tænke over**

`Hvordan kan vi lære hver dag at sætte Jesu liv, død, opstandelse og genkomst som det vigtigste i vores tilværelse og som grundlaget for alle vores moralske valg?`
