---
title:  Jesus og Johannes’ Åbenbaring
date:   14/04/2018
---

> <p>Ugens vers</p>
>”Den, der sejrer, vil jeg give sæde hos mig på min trone, ligesom jeg har sejret og har taget sæde hos min fader på hans trone“ (Åb 3,21).

**Introduktion**

Selv en hurtig læsning i Det Nye Testamente åbenbarer en vigtig sandhed: Det Nye Testamente er direkte forbundet med Det Gamle Testamente. Igen og igen enten henviser evangelierne og brevene  til begivenheder i Det Gamle Testamente, eller de citerer direkte fra det. Og når Jesus omtaler sig selv og sin tjeneste, taler han ofte om, hvordan ”Skrifterne“ må ”blive opfyldt“ (se Matt 26,54. 56; Mark 14,49; Joh 13,18; 17,12).

Det samme kan siges om Johannes’ Åbenbaring. Det er i virkeligheden næsten umuligt at forstå Åbenbaringsbogen uden Det Gamle Testamente, især Daniels bog. Det er en af årsagerne til, at vi ofte studerer begge disse bøger sammen.

En vigtig side ved de gammeltestamentlige henvisninger i Åbenbaringsbogen er, at når de sammenstilles med resten af bogen, åbenbarer de Jesus. Åbenbaringsbogen handler om Jesus, om hvem han er, hvad han har gjort for sit folk, og hvad han vil gøre for os i de sidste tider. Det er nødvendigt, når vi fokuserer på de sidste tiders begivenheder, at Jesus hele tiden er i centrum, ligesom han er det i Johannes’ Åbenbaring. Denne uges studium vil se på Jesus i Åbenbaringsbogen.


**Ugens tekster**

*	1 Kor 10,1-11
*	Åb 12,1-17
* Åb 19,11-15
*	Ef 1,20
*	Åb 11,19
*	1,10-18
