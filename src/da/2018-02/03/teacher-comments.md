---
title:  Aktiviteter og dialog
date:   20/04/2018
---

**Guds Ord og klassens aktiviteter**

* Find to eksempler, hvor Det Nye Testamente anvender Det Gamle Testamente. Del jeres eksempler sammen i klassen.

` `

* Åbenbaringens Bog beskriver Jesus på mange flere måder end dem, vi finder i mandagsafsnittet. Prøv at skrive nogle flere af Jesu titler eller karakteristika fra bogen ned og del dem med klassen.

` `

**Uddybende spørgsmål**

*	Tænk over, hvad det vil sige, at noget er historisk! (Advarsel: der er mange svar!)
  *	For hvem er kapitel 1-12 i Åbenbaringsbogen historisk?
    *	Var den historisk for Johannes?
    *	Hvorfor vil vi kunne sige, at den er historisk for os, der lever i dag?
  *	Sammenlign disse kapitler med de historiske beretninger i Daniel 1-6.
    * Hvad er forskellen?

` `

*	Der er ingen tvivl om Jesu centrale rolle i Åbenbaringsbogen.
  *	Hvordan synes du beskrivelsen af Jesus i denne bog er i sammenligning med beskrivelsen af Jesus i de fire evangelier? Lægges der vægt på de samme sider af Jesus væsen? Kommer der andre frem?
  *	Hvordan tror du, at de første kristne opfattede bogen? Var den en opmuntring, og gav den håb? Eller var dens budskab skræmmende?

` `

**Personligt kristenliv**

*	Har du nogensinde været bange eller skræmt ved tanken om de sidste tider, plagerne og Jesu genkomst?
  *	Guds tanke er, at vi, når den tid er nær, skal kunne ”løfte vores hoveder“ (Luk 21,28) og med glæde se frem til vores forløsning.
  *	Hvad kan du og jeg gøre for at hjælpe hinanden til at se de positive sider af de skræmmende fremtidsprofetier i Bibelen?

` `

**Forstå det bedre**

Jesu genkomst er beskrevet i 19,11-16 med et væld af billeder og sammenligninger, hvori Jesus er fremstillet dels som kirkens/de troendes frelser, dels som verdens konge. Beskrivelsen er et eksempel på den dybde og rigdom, man kan finde i hele Åbenbaringsbogen.

Den er inddelt i to dele:
1. Vers 11-13 indeholder syv aspekter ved Jesu forhold til de troende/menigheden.

2. Vers 15-16 indeholder fire karakteristika ved Jesu forhold til verden og dens riger. I midten fortæller vers 14 om dem, som er en del af Jesu hær. Prøv at læse denne tekst mere grundigt og forsøg at find oprindelsen til nogle af de billeder, der bruges.

Læg også mærke til, hvordan netop syv og fire er tal, som igennem bogen anvendes i forbindelse med henholdsvis kirken og verden.

` `

**Ord og udtryk**

ESKATOLOGISK er et ofte brugt udtryk. Det kommer fra græsk og er sammensat af to ord: *eskatos*, som betyder ”det sidste“, og *logos*, som betyder ”ord“ eller her ”lære“. Eskatologi er altså ”læren om de sidste tider“.

MYSTERIUM er også et græsk ord (*mysterion*), sandsynligvis til og med et låneord fra semitisk (på hebraisk betyder mister noget, der er skjult). Der findes to former for mysterier:

1. Noget, som principielt er uforståeligt, fordi det overgår vores forstand og måske kun kan opleves ved ekstase og ikke kan gengives i ord.

2. Noget, der ikke forstås eller kendes, fordi det er skjult for os, men som kan forstås, når det bliver åbenbaret, altså når dækket fjernes.

APOKALYPSIS betyder at ”afdække“. Ordet dækker altså et mysterium i den anden betydning af de ovennævnte. Gud har åbenbaret hemmeligheder, som derfor ikke er hemmeligheder for os længere.

` `

**Noter**

` `
