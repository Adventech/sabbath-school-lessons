---
title:  Et enestående offer
date:   29/04/2018
---

At studere Kristi enestående offer gør meget for at forberede de troende på de sidste tider. Ofte ser vi mennesker frem til det mål, der ligger foran os, og det giver god mening. Men det er også godt at indse, at målet ligger bag os. Vi taler om Golgata, det mål, som Jesus nåede for os alle, og som er uigenkaldeligt, endeligt og giver sikkerhed også for det mål, der ligger forude.

`Læs Rom 8,3; 1 Tim 1,17; 1 Tim 6,16 og 1 Kor 15,53. Hvorfor sendte Gud sin søn til verden?`

Gud sendte sin søn som et sonoffer for at fordømme synden i kødet. Hvad betyder det? Som et udødeligt væsen kunne Kristus ikke dø.

Herren blev derfor et menneske og tog vores dødelighed på sig, så han kunne dø i vores sted.

Skønt han var guddommelig og af natur Gud, ”blev“ Jesus ”mennesker lig“ og ydmygede sig selv og blev ”lydig indtil døden“ på korset (Fil 2,6-8). På en måde, som kun Gud kender, døde Kristi guddommelighed ikke, da Jesus døde på korset. Og på en måde, der overgår menneskelig forståelse, var Jesu guddommelighed i hvile i de ni måneder, han befandt sig i sin moders liv, og i dagene i graven. Og Jesus anvendte aldrig sin guddommelighed til at hjælpe sin menneskelighed i sit liv og sit virke på jorden.

`Læs Luk 9,22. Hvordan understreger dette vers, at Jesus døde med en bestemt hensigt og efter en bestemt plan?`

Kristus blev født til at dø. Vi kan måske forestille os, at der aldrig i evigheden var et øjeblik, hvor han kunne undgå tanken om den hån og tortur og de slag, han ville møde, og den hjerteskærende korsfæstelse, han ville blive udsat for. Hans kærlighed er uden nogen parallel; den var aldrig før set og er aldrig fuldt ud forstået.

**Til at tænke over**

`Hvad bør være vores reaktion på denne kærlighed, når det gælder tilbedelse, tro og lydighed? Hvad afslører korsets virkelighed om, hvor værdiløse menneskelige fortjenester er?`
