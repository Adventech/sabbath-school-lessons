---
title:  Kristus i den himmelske helligdom
date:   28/04/2018
---

> <p>Ugens vers</p>
>”Derfor har Gud højt ophøjet ham og skænket ham navnet over alle navne, for at i Jesu navn hvert knæ skal bøje sig, i himlen og på jorden og under jorden“ (Fil 2,9-10).

**Introduktion**

Idet Hebræerbrevet taler om Jesus i den himmelske helligdom, siger det: ”hvor Jesus gik ind som en forløber for os, idet han blev ypperstepræst for evigt på Melkisedeks vis“ (Hebr 6,20).

Skriften, især Det Nye Testamente, er meget tydelig mht. Kristi rolle som vores ypperstepræst i den himmelske helligdom – en opgave, han begyndte, efter at han havde fuldendt sin opgave som offer for os her på jorden (se Hebr 10,12).

I denne uge skal vi udforske Kristi tjeneste i den himmelske helligdom. Hans forbønstjeneste er af største betydning, for at hans folk kan være rede til de sidste tider. Vi er blevet givet denne vigtige formaning: ”Guds folk bør have en klar forståelse af emnerne helligdommen og den undersøgende retshandling. Alle behøver personligt kendskab til deres store Ypperstepræsts stilling og gerning. Uden dette kendskab vil det ikke være dem muligt at udvise den tro, som er helt nødvendig i denne tid, eller at udfylde den plads, som Gud ønsker, de skal udfylde.“ (Ellen White, Mod en bedre fremtid, s. 393).

`Hvad gør Kristus for os i den himmelske helligdom, og hvorfor er det så vigtigt for os at forstå det, især i de sidste tider?`

**Ugens tekster**

*	Rom 8,3
*	Joh 1,29
*	Åb 5,12
*	Hebr 7,1-28
* Hebr 9,11-15
*	3 Mos 16,13
*	Hebr 9,20-23
