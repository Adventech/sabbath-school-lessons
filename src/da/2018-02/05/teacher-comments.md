---
title:  Aktiviteter og dialog
date:   04/05/2018
---

**Guds Ord**

*	Læs og drøft sammen Jesu udtalelse i Joh 15,13 om venskab og kærlighed

` `

*	Læs sammen de berømte ord i Joh 1,29. Drøft spørgsmålene herunder!
  *	Står der noget sted i beskrivelsen af ritualerne i Det Gamle Testamente, at offeret bar “hele verdens synd“?
  *	Hvis ikke, hvordan kan det da være, at Bibelen, som her Johannesevangeliet, forstår og anvender ritualet på den måde?

` `

**Uddybende spørgsmål**

*	Hvad tror du, der menes med, at Jesus går i forbøn for os i den himmelske helligdom?
  *	Skyldes det, at Jesus må overtale Gud til at elske os?
  *	Hvad betyder det for vores forståelse af frelsen og Guds væsen, at det var Gud, som blev menneske og døde for os?

` `

*	Kunne helligdomstjenesten fungere, hvis Jesus ikke var død på korset?
  *	Hvorfor/hvorfor ikke?

` `

*	Hvad er hensigten med ritualer? Hvorfor har Gud givet os ydre handlinger til at symbolisere eller henvise til en anden virkelighed?
  *	Hvad er bogstaveligt? Hvad er symbolsk i helligdomstjenesten?
    *	”Renser blod“? Se 1 Joh 1,7.
  *	Bibelen taler om, at den himmelske helligdom renses i tekster som Dan 8,14 og Hebr 9,23.
    *	Hvordan kan himlen have behov for ”renselse“? Hvad symboliserer sådanne handlinger?

` `

*	Hvad berettiger mig til frelse, ifølge citaterne fra EGW på fredagssiden?
  *	Hvorfor anger og tro? Og ikke sejr og syndfrihed?

` `

**Personligt kristenliv**

* Der er skrevet mange salmer eller digte om korset: find, syng/læs nogle af dem, der siger dig mest!

` `

**Ord og udtryk**

”En gang for alle“ er et protestantisk slagord inspireret af Hebr 9,28 og brugt som modsætning til den katolske offerog nadverlære. Jesu død på korset som et offer for menneskers synd var en engangsbegivenhed, som er i stand til at bringe hel og fuld forsoning. I den katolske lære gentages dette offer i messen, og ordinerede præster menes ved deres ordination at have modtaget evnen til at forvandle substansen af brødet og vinen til Jesu legeme og blod. Det var altafgørende for reformationen at afvise dette synspunkt og fastholde det absolut enestående ved Jesu offerdød.

` `

**Forstå det bedre**

*	Ritualer er pædagogiske hjælpemidler. De har deres begrænsning.
  *	Allerførst kan og bør de ikke altid tages bogstaveligt.
    *	Blod koagulerer fx hurtigt. Men det betyder naturligvis ikke, at Jesu blod kun kunne rense for synd umiddelbart efter hans død. Jesu blod mister aldrig sin kraft!
  *	Ritualer kan ikke altid i sig selv illustrere alt.
    *	Jesu offer er for hele verdens synd, ikke bare Israels, selv om ritualerne ikke direkte fortalte det. Men ved brug af sund bibelsk teologi når man til den slutning, at Jesus som Guds lam bærer ”hele verdens synd!“

` `

*	Jesu offer på korset er forudsætningen for den himmelske helligdomstjeneste. Det er enestående og afgørende.
  *	Syvendedags adventisters forståelse af den himmelske helligdom er flere gange i historien blevet angrebet indefra af mennesker, der mente, at præstetjenesten i himlen var sat i gang før korset. Det har vi måttet afvise, både i diskussion med Ballinger omkring 1900 og med Ford i 1980’erne.

` `

*	Helligdommen kan beskrives i tre faser, der illustreres af dens ”geografi“:
  *	I forgården: her blev Jesu offer bragt, da han kom til jorden og døde for os.
    *	Det skete ”en gang for alle“ på Golgata.
  *	I det Hellige: her illustreres, hvordan Jesus som vores ypperstepræst hører vores bønner, helliger os ved sin Ånd og sørger for vores daglige brød, vores grundlæggende åndelige behov.
    *	Dette arbejde udførte Jesus fra sin himmelfart, og det vil fortsætte indtil enden.
  *	I det Allerhelligste: her illustreres den himmelske dom, som bereder verden for den store strids afslutning.
    *	Dette tog sin begyndelse ved slutningen af de 2300 år i Dan 8,14 og vil fuldendes, når al synd og nød med Satan er forsvundet.

` `

**Noter**

` `
