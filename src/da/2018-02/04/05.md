---
title:  Frelsesvished
date:   25/04/2018
---

Mange syvendedags adventister er usikre på, om de bliver frelst. De mangler vished og længes efter at have sikkerhed mht. det evige liv. De arbejder hårdt på at være gode nok, men samtidigt ved de, at de kommer til kort. De ser på sig selv og finder meget lidt, der kan opmuntre dem i deres færd gennem livet.

Når vi ser den enorme forskel, der er mellem Jesu karakter og vores, eller når vi læser bibeltekster som ”Hvor snæver er ikke den port, og hvor trang er ikke den vej, der fører til livet, og der er få, som finder den!“ (Matt 7,14), hvem af os har da ikke haft øjeblikke, hvor vi tvivlede på, om vi ville blive frelst?
F
or at være rede til de sidste tider, må vi her og nu have vished om vores frelse. Vi må glæde os over frelsens virkelighed for at kunne møde fremtiden uden frygt. Og som vi allerede har set, arbejder alle tre levende personer i Guddommen på at frelse os. Vi kan og bør derfor leve med vished om vores frelse.

Læs følgende tekster. Hvilket håb og forvisning finder vi i dem om frelse, hvad Gud har gjort for os og hvad han lover at gøre?

`Sl 91,15-16`

`Joel 3,4-5`

`Joh 10,28`

`Rom 10,9-13`

`1 Joh 5,11-13`

Vi er kaldet til, ja befalet til at leve et helligt liv, men et sådant liv er et resultat af, at vi er blevet frelst af Kristus, ikke et middel til at opnå frelse. Ja, vi skal være tro, selv indtil døden, men vi må altid være afhængige af Guds gave som vores eneste håb for frelse. Guds folk vil findes tro og lydige i de sidste tider. Det er en trofasthed og lydighed, der udspringer af visheden om, hvad Kristus har gjort for dem.
