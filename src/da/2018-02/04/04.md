---
title:  Åndens kærlighed
date:   24/04/2018
---

Helligånden er næsten lige så misforstået som Faderen. Nogle teologer har opfattet Ånden som kærligheden mellem Faderen og Sønnen. Med andre ord ser de blot Ånden som et følelsesmæssigt bånd mellem Faderen og Sønnen. Dermed bliver han begrænset til forholdet mellem de to andre medlemmer of guddommen og ikke selv et medlem.
Skriften beviser imidlertid, at Ånden er en person. Kristne døbes i hans navn sammen med Faderens og Sønnens (Matt 28,19). Ånden herliggør Kristus (Joh 16,4). Ånden overbeviser mennesker (Joh
16,8). Han kan bedrøves (Ef 4,30). Han er en ”anden talsmand“ (Joh 14,16), et ord, der også kan oversættes med hjælper eller trøster.
Han underviser (Luk 12,12), går i forbøn (Rom 8,26), og helliger (1 Pet 1,2). Kristus udtalte, at Ånden vejleder mennesker i hele sandheden (Joh 16,13). Kort sagt, Helligånden er Gud, ligesom Faderen og Sønnen er det. Sammen er de én Gud.

`Læs Luk 12,12; Joh 16,8-13 og ApG 13,2. Alt, hvad Helligånden gør, åbenbarer guddommelig kærlighed. Nævn nogle af dem.`

Det største bevis for, at Helligånden er Gud, er Kristi inkarnation. Jesus blev født af Helligånden (Matt 1,20). Kun Gud kunne ”skabe“ på den måde.

Helligånden er i stand til at udrette to modsatte mirakler for Kristus. Først bragte han den allestedsnærværende Kristus ind i Marias skød. Kristus steg til himlen i et menneskeligt legeme med dette legemes begrænsninger. For det andet bringer Helligånden os Kristus, bundet af sin menneskelighed, og gør ham gennem endnu et uforklarligt mirakel nærværende for kristne i hele verden.

På denne måde arbejder Helligånden sammen med Faderen og Sønnen på vore vegne. ”Guddommen blev rørt af medlidenhed for den menneskelige race, og Faderen, Sønnen og Helligånden viede sig selv til en plan for at frelse menneskeheden.“ (Ellen White, Counsels on Health, s. 222).

Faderen, Sønnen og Helligånden elsker os lige højt og arbejder på at frelse os til Guds evige rige. Hvordan kan vi da ignorere så stor en frelse?

**Til at tænke over**

`Hvilken trøst kan vi finde i det faktum, at Faderen, Sønnen og Helligånden sammen arbejder for vores evige lykke?`
