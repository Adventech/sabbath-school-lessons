---
title:  Frelsen og de sidste tider
date:   21/04/2018
---

> <p>Ugens vers</p>
>”Deri består kærligheden: ikke i at vi har elsket Gud, men i at han har elsket os og sendt sin søn som et sonoffer for vore synder.“ (1 Joh 4,10).

**Introduktion**

En fascinerende, men afgørende forskel mellem kristendommen og ikke-kristne religioner er, at mens andre religioner lægger vægt på, hvad deres grundlæggere lærte, understreger de ikke, hvad deres grundlæggere har gjort for dem. Og det skyldes, at uanset, hvad deres grundlæggere kan have gjort for dem, kan det ikke frelse dem. Det eneste, disse ledere kunne gøre, var at forsøge at lære folk, hvordan de skulle ”frelse“ sig selv.

Kristendommen derimod understreger ikke alene, hvad Jesus lærte, men også, hvad han gjorde; for hvad Kristus gjorde giver os det eneste middel til vores frelse. Inkarnationen, hvor Kristus kom i menneskeligt kød (Rom 8,3), hans død på korset (Rom 5,8), hans opstandelse (1 Pet 1,3) og hans tjeneste i himlen (Hebr 7,25) – kun disse handlinger frelser os. Det er helt bestemt intet i os selv. ”Hvis man samlede alt det sammen, som er godt og helligt og ædelt i mennesket og fremlagde det for Guds engle, som om det kunne bidrage til eller have nogen fortjeneste i at frelse menneskets sjæl, ville forslaget blive forkastet som forræderi.“ (Ellen White, Faith and Works, s. 24).

Denne vidunderlige sandhed er i særlig grad af betydning for os, der lever med de sidste tiders farer og bedrag.

**Ugens tekster**

*	Joh 14,9
*	Sef 3,17
*	Joh 1,1-3
*	Rom 8,38-39
*	Sl 91,15
*	Åb 14,6-7
*	Ef 1,4-5
