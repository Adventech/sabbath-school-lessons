---
title:  Aktiviteter og dialog
date:   25/05/2018
---

**Guds Ord og klassens aktiviteter**

*	Find sammen eksempler fra Bibelen, hvor skabelsen er omtalt, og læs disse tekster.
  *	Vær sikker på, at I også finder tekster, hvor fx Jesus og Paulus har givet udtryk for deres tro på skabelsen

` `

*	Inviter evt. en gæst med medicinsk uddannelse til at vise og fortælle om, hvor fantastisk Gud har skabt det menneskelige legeme.

` `

**Uddybende spørgsmål**

*	Tænk over forbindelsen mellem evangeliet og vores adventistiske ”særstandpunkter“.
  *	Hvordan vil du/I i lyset af korset forklare andre mennesker betydningen af fx
    *	Sabbatten, Jesu genkomst, dommen, sundhedsbudskabet?
    *	Hvad nu, hvis vi ikke kan se eller forklare, hvordan de bygger på korset? Har vi så virkelig forstået disse trospunkter? Skal vi så alligevel forkynde dem?
    *	Hvordan kan vi fortælle dette til sekulære mennesker, hvor vi ikke behøver at sammenligne os med, hvad andre kristne mener?

` `

*	Hvordan vil du forklare vores adventistiske trospunkter i lyset af troen på skabelsen?
  *	Hvilke hænger naturligt sammen med skabelsen?
  *	Hvordan ser du temaer som sundhedsbudskabet og vores uddannelsesfilosofi? Eller tiende?

` `

*	Hvad er de etiske konsekvenser af, at vores kultur har opgivet skabelsestroen?
  *	I forhold til medmenneske, naturen, respekten for liv osv.

` `

**Mødet med dagligdagen**

*	Prøv at finde eksempler fra ugens kulturelle temaer i medierne, som kan illustrere, hvorfor skabelsestanken er særlig relevant i vores tid!

` `

**Personligt kristenliv**

*	Prøv at finde situationer i dit liv, hvor fornemmelsen af, at du er skabt af Gud, føles særlig stærk.
  *	Del evt. sådanne tanker og oplevelser med din sabbatsskoleklasse.

` `

* Opøv den vane at sige Gud tak, fordi du ”er underfuldt skabt“ (Sl 139,14)
  *	Find måder, hvorpå du i din daglige tilværelse kan ære Gud som din skaber.

` `

**Noter**

` `
