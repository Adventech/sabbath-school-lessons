---
title:  Timen er kommet, da han dømmer
date:   23/05/2018
---

I den første engels budskab er tanken om at frygte Gud og give ham ære sammenkædet med dom (Åb 14,7). Hvis der er noget, Bibelen tydeligt lærer, er det, at Gud er retfærdig og vil dømme verden. En dag vil dommen reelt finde sted og den retfærdighed, som denne verden sukker efter, vil ske fyldest.

Det er ikke så underligt, at mennesket må frygte Gud.

Derfor indeholder det evige evangelium også budskabet om dom.

Evangeliet – de gode nyheder – er, at selv om vi alle har brudt Guds lov, vil vi ikke møde den straf, vi fortjener, ved dommens dag. Ligesom røveren på korset.

`Matt 12,36; Præd 12,14; Rom 2,6 og 1 Kor 4,5. Læs teksterne og spørg dig selv, hvor godt du ville klare dig, hvis du skulle frembære dine egne fortjenester?`

Vores Gud, som kender tallet på vores hovedhår, skal dømme verden. Men lige netop derfor er det evige evangelium så gode nyheder. Dommen kommer; men der er ingen fordømmelse for Jesu trofaste efterfølgere: de er blevet vasket rene, helliget og gjort retfærdige ved Herren Jesu Kristi navn (se 1 Kor 6,11); for Jesus Kristus er deres retfærdighed, og det er hans retfærdighed, der gør, at de består i dommen.

”Mennesket kan ikke selv imødegå disse anklager. I sine syndbesmittede klæder står det foran Gud og bekender sin skyld. Men Jesus, vor forsvarer, frembærer en virkningsfuld anmodning på vegne af alle, som i anger og tro har overgivet deres liv til ham. Han forsvarer deres sag og besejrer deres anklager med Golgatas mægtige argument. Hans fuldkomne lydighed mod Guds lov, indtil døden på korset, har givet ham al magt i himlen og på jorden, og han gør over for sin Fader krav på nåde og forligelse for det skyldige menneske.“ (Ellen White, Testimonies for the Church, 5. bind, s. 471).

**Til at tænke over**

`Hvad lærer dommens virkelighed os om vores absolutte behov for tilgivelse? Hvordan kan du lære at vise andre, som har handlet forkert mod dig, den samme nåde og tilgivelse, som Gud tilbyder os gennem Jesus?`
