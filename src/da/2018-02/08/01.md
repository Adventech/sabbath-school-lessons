---
title:  Tilbed Skaberen
date:   19/05/2018
---

> <p>Ugens vers</p>
>”Jeg så endnu en engel flyve midt oppe under himlen; den havde et evigt evangelium at forkynde for dem, der bor på jorden, og for alle folkeslag og stammer, tungemål og folk“ (Åb 14,6).

**Introduktion**

Som syvendedags adventistkristne tror vi på det bibelske begreb ”den nærværende sandhed“ (2 Pet 1,12). Det er grundlæggende tanken om, at Gud åbenbarer sandhed til menneskene på det nødvendige tidspunkt og giver mere og mere lys ned igennem tiden. Det første evangelieløfte i 1 Mos 3,15 viste det faldne menneskepar, at deres håb skulle komme gennem kvindens afkom. Løftet til Abraham om, at han ”skal jo blive til et stort og mægtigt folk, og alle jordens folk skal velsignes i ham“ (1 Mos 18,18), er en udvidet åbenbaring af evangeliets løfte. Jesu komme, der forkyndte, at ”end ikke Menneskesønnen er kommet for at lade sig tjene, men for selv at tjene og give sit liv som løsesum for mange“ (Mark 10,45), er selvfølgelig en endnu større åbenbaring af evangeliets sandhed.

I dag tror vi, at de tre englebudskaber i Åb 14,6-12 er ”den nærværende sandhed“ for dem, der lever i de sidste tider før Jesu genkomst, og er opfyldelsen af alle vores håb som kristne.

I denne uge vil vi specielt fokusere på den første engels budskab; for det indeholder sandheder af afgørende betydning for dem, der ønsker at forblive trofaste midt i de sidste tiders farer.

**Ugens tekster**

*	Åb 14,6-7
*	Matt 24,14
*	Gal 3,22
*	Luk 23,32-43
*	1 Mos 22,12
*	Åb 14,8-12
