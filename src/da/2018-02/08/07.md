---
title:  Til videre studium
date:   25/05/2018
---

Bibellæsere har længe set en forbindelse mellem kaldet i Åb 14,7 til at tilbede ”ham, som har skabt himmel og jord og hav og kilder“ og det fjerde bud i 2 Mos 20,11, hvor sabbatten peger tilbage til at ”på seks dage skabte Herren himlen og jorden og havet med alt, hvad de rummer.“ Selv om der er en stor sproglig lighed, er der en ændring, hvor teksten i Åbenbaringsbogen henviser til Gud som den, der skabte ”kilder“.

Forfatteren John Baldwin siger: ”Hvis vi forudsætter en bevidst benyttelse af udtrykket ”kilder“, hvorfor får Jesus sin budbringer til at bryde den parallelle liste over ting, der nævnes i 2 Mos 20,11? Hvorfor nævner englen ”kilder“ og ikke en anden type skabte ting som fx træer, fugle, fisk eller bjerge?

Måske er henvisningen til ”kilder“, brugt i sammenhæng med Guds annoncering af en særlig tid med guddommelig dom, anvendt for at lede læserens opmærksomhed til en tidligere periode med guddommelig dom … Måske er det Guds hensigt, at den mulige hentydning til syndfloden gennem udtrykket ”kilder“ skal understrege sandheden om, at han virkelig er en dommens Gud, men samtidigt en Gud med evig trofasthed og nåde (som begge kommer til udtryk i beretningen om syndfloden i Første Mosebog). Hvis det er tilfældet, kan det tænkes, at den personlige og åndelige betydning af syndflodshenvisningen, som opstår på baggrund af udtrykket ”kilder“, skal opmuntre læseren til at tage en afgørende ny domsproces med individuel guddommelig dom i endens tid alvorlig – den, som bekendtgøres gennem den første engels budskab i Åbenbaringsbogen.“  (John Baldwin, ed., *Creation, Catastrophe, and Calvary: Why a Global Flood Is Vital to the Doctrine of Atonement* (Hagerstown, Md.: Review and Herald Publishing Association,), s. 27).

**Spørgsmål til drøftelse**

`1.	Es 53,6 siger: ”Vi flakkede alle om som får.“ Senere i samme vers står der, at Herren lod ”al vor skyld ramme ham“. Det er det samme hebraiske udtryk, kullanu, der på dansk oversættes med ”vi alle“ og ”al vor“. Siger det noget om forholdet mellem syndens problem og tilstrækkeligheden i Guds løsning?`

`2.	Hvad kan vi lære af beretningen om røveren på korset? Forestil dig, at røveren blev benådet, blev taget ned fra korset og overlevede. Hvor anderledes tror du, at hans liv derefter ville have været?`
