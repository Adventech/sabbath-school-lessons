---
title:  Tilbed ham, som har skabt himmel og jord og hav og kilder

date:   24/05/2018
---

`Læs Åb 14,6-7. Hvilke specifikke elementer indeholdes i hele den første engels budskab, og hvad er forbindelsen mellem dem?`

Sammen med evangeliet, kaldet om at vidne for hele verden og kaldet om at frygte Gud og give ham ære kommer der et kald til at tilbede Gud som skaber. Og det er slet ikke så mærkeligt. Hvad betyder alle de andre sider ved ”den nærværende sandhed“ – det evige evangelium, kaldet til at vidne, dommen – hvis de er adskilt fra Gud som vores skaber? Disse og alle andre sandheder udspringer fra den grundlæggende sandhed, at Herren er den, som har skabt alt. Ved at tilbede Gud som Skaberen kommer vi tilbage til det grundlæggende. Vi kommer tilbage til fundamentet for, hvad det vil sige at være menneske, at leve anderledes end alle andre jordiske skabninger, nemlig at være skabt i Guds billede. Ved at tilbede Gud som skaber anerkender vi vores afhængighed af ham både for vores eksistens og vores fremtidige håb. Derfor er lydighed mod sabbatsbudet så vigtigt. Det er en særlig anerkendelse af, at Gud alene er vores skaber, og at vi kun tilbeder ham. Sammen med evangeliet og dommen er kaldet til at tilbede Gud som skaber fremhævet her.

`Læs Åb 14,8-11. Hvordan hjælper disse vers os til at forstå vigtigheden af at tilbede Gud som skaber?`

Når de sidste tiders begivenheder finder sted, vil der blive lagt pres på hele verden til at tilbede dyret og dets billede i stedet for Skaberen. Hvis vi tænker over den frygtindgydende advarsel om den skæbne, der møder mennesker, som tilbeder dyret og dets billede, kan vi bedre forstå, hvorfor der lægges så stor vægt på, at Gud vores Skaber er den eneste, der er værdig til at modtage menneskers tilbedelse. I den sidste krise vil denne sandhed blive mere afgørende end nogensinde før.

**Til at tænke over**

`Tag dig tid til at dvæle ved den skabte verdens ufattelige underværk. Hvad kan de lære os om ham, som skabte alt, og hvorfor er han alene vores tilbedelse værdig?`
