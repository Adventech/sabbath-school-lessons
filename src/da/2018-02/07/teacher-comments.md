---
title:  Aktiviteter og dialog
date:   18/05/2018
---

**Guds Ord**

*	Hvad er ifølge Jesu profeti i Matt 24,3-14 det afgørende tegn på, at Jesu komme er nær?

` `

*	Kan du finde ”spiritualistiske“ versioner af Jesu komme i dag, som svarer til Jesu profeti i Matt 24,23-26?
  *	Hvis du kan, nævn da nogle af dem.

` `

**Uddybende spørgsmål**

*	Krig og jordskælv og ulykker har der jo altid været.
  *	Er der nogen egentlig forskel på nutidens tegn i naturen og den politiske verden og det, som mennesker altid har mødt?
  *	Hvis der er, hvilke? Hvis ikke, hvad skal vi så lægge vægt på, når vi siger/tror, at enden er nær?

` `

*	Der har altid været mennesker, der troede, at verden var ved at gå under. Somme tider var de helt hen i skoven!
  *	Drøft sammen, hvordan vi kan vurdere, når spekulationer eller teorier om de sidste tider er forfejlede?
  *	Hvad er fx nogle grundprincipper, som vi bør fastholde for at undgå at blive ledt vild af tåbelig eller irrelevant spekulation?
    *	Hvilken plads har diverse konspirationsteorier i Guds plan for endens tid?

` `

**Ord og udtryk**

*	Ordet ”Utopia“ blev opfundet af den engelske politiker og forfatter Thomas Moore (1478-1535). Han skrev i 1516 en bog, han kaldte ”Utopia“, og som egentlig betyder ”stedet, der ikke er der“. Han var inspireret af beretninger om de ”uskyldige“ indfødte i den nye verden, Amerika, som jo netop var blevet opdaget.

` `

*	”Ødelæggelsens vederstyggelighed“ er et udtryk brugt i Daniels Bog om det fordærv, som opsættes/etableres af den fjendtlige magt i Dan 9,27; 11,31; 12,11. I modsætning til, hvad mange tror, er dette udtryk ikke brugt i Daniel 8,13.
  *	Adventister ser i Matt 24 en dobbeltprofeti, som på den ene side fortæller om Jerusalems ødelæggelse, på den anden om historiens gang ned mod Jesu komme og verdens ende. Udtrykket ”ødelæggelsens vederstyggelighed“ har derfor også en dobbeltbetydning.

` `

**Forstå det bedre**

*	I Matthæus 24 fortæller Jesus om fremtiden med en direkte henvisning til Daniel i vers 25, når han nævner ”ødelæggelsens vederstyggelighed“. Jesu brug af Daniels profetier er interessant.
  *	Allerførst er Jesu citat fra Daniel hentet fra vers 27 i kapitel 9. Jesus fortæller her, at Daniels profeti i kapitel 9 omhandlede Romernes erobring af og ødelæggelse af Jerusalem.
  *	Men Jesus har inden da i Matt 24,9-14 brugt en række udtryk fra Daniel til at beskrive kirkens udvikling gennem historien:
    *	Frafald (vs. 10) svarer til et udtryk i Dan 8,12 og 13, der på dansk er gengivet med ”forbryderisk/forbrydelse“
    *	Lovløshed (vs. 12) svarer til Daniels omtale af den magt, som sætter sig for at ændre tider og lov (Dan 7,25), og som Paulus i 2 Thess 2,3 kalder ”lovløshedens menneske“ (jf. 1 Thess 2,7-8)
    *	Enden eller endetiden (vs. 13) er omtalt af Daniel i fx 8,17.
    *	Det er i lyset af dette mønster naturligt at knytte det, der sker ved afslutningen af de 2300 år i Dan 8,14 til forkyndelsen af evangeliet til hele verden (Matt 24,14).

` `

**Noter**

` `
