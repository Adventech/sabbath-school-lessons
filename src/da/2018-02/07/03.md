---
title:  Hold ud indtil enden
date:   14/05/2018
---

`Læs Matt 24,9 og Åb 13,11-17. Hvilke paralleller er der mellem det, Jesus sagde i Matthæusevangeliet, og det, han inspirerede Johannes til at skrive i Åbenbaringsbogen?`

Kristi bekymring for sit folk i endetiden indbefatter et verdensomspændende bedrag, der får nationer til at modarbejde den sande tro og påtvinge verden en falsk tilbedelse. De, som står fast, vil blive udsat for had, forfølgelse og til og med død.

`Læs Matt 24,13. Hvad er nøglen til at forblive tro og at blive frelst, selv midt under verdensomspændende modstand?`

”Ingen andre end dem, der har styrket deres sind med Bibelens sandheder, vil kunne klare den sidste store kamp.“ (Ellen White, Mod en bedre fremtid, s. 481). Denne udtalelse betyder, at ingen, der styrker deres sind med bibelske sandheder, bliver ført vild af de sidste tiders bedrag. De må være grundfæstede i sandheden for den sidste tid, ellers vil bedrag overmande dem.

`Læs Matt 7,24-27. Hvad er grundlæggende afgørende for at forblive tro imod Gud?`

Uanset hvor vigtigt det er at være intellektuelt grundfæstet i Guds Ord, er det ifølge Jesus ikke nok til at stå fast midt i de prøvelser, vi vil møde. Vi er også nødt til at gøre, hvad vi har lært; dvs. vi må adlyde sandheden, som den findes i Jesus. I lignelsen ovenover hørte begge husbyggere Jesu ord. Forskellen på dem, på at holde ud eller ikke holde ud, var efterlevelse af Jesu undervisning.

**Til at tænke over**

`Hvad afgør forskellen mellem at stå eller falde? Hvilken rolle spiller lydighed i at bevare den kristnes tro og udholdenhed i troen?`
