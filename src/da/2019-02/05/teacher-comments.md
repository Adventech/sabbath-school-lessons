---
title:  Aktiviteter og dialog
date:  03/05/2019
---

**Guds Ord**

* 	Læs digtet sammen om den ideelle hustru i Ordsp 31,10-31 og tænk over den i vores kulturelle sammenhæng!
	* 	Hvilke specifikke træk er knyttet til datidens kultur og samfund?
	* 	Hvordan vil du evt. ”oversætte“ værdierne bag disse træk til vores kultur?
	* 	Løb evt. Ordsprogenes Bog igennem og notér, hvordan bogen andre steder omtaler kvinder.

` `

**Klassens aktiviteter**

* 	Analyser din menigheds eller din klasses civile status.

* 	Hvor mange er gift, enlige, skilt/skilt og gift igen etc.
	* 	Hvordan kan de råd, lektien giver til familier, anvendes i din/jeres sammenhæng?
	* 	Hvilke værdier er afgørende for os, ligegyldigt hvordan vores civile status er?
	* 	Hvilke er særligt relevante for de forskellige livssituationer?

` `

* 	Prøv at indsamle tilsvarende statistiske oplysninger om den danske befolkning.
	* 	Hvor mange lever i dag i parforhold, hvor mange er enlige osv.?
	* 	Sammenlign med din menigheds statistik.

` `

**Uddybende spørgsmål**

* 	Drøft og overvej, hvor de kristne livsværdier specielt for familien adskiller sig eller er i konflikt med dagens populærkultur.

* 	Bemærk, at lektie 6 ser mere på ægteskab og seksualitet.

* 	Hvordan er ”danskeres“ generelle værdier for seksualitet?
	* 	Fokuseres der primært på
    *  udseende og det ydre?
    *  kortvarig modsat livslang erfaring?
    * ”handelsforhold“ (noget for noget) frem for personlige tillidsforhold?
	* 	Er der forskel på almindelige, danske værdier og dem, der evt. er fremherskende i indvandrermiljøer?

` `

* 	Betragter dagens samfund børn på samme måde som Bibelen?
	* 	Værdi, opdragelse
	* 	Hvorfor er disciplin nødvendig? Eller er den?
    *  Hvad er en kristen disciplins formål?
    * At få børn og unge til at bøje sig for menneskelige autoriteter – eller til at tænke selv?
	* 	Skal bibelsk baseret opdragelse af vore børn bygges på Ordsprogenes Bog alene? Hvordan vil du inkorporere hele Bibelens budskab i din opfattelse af, hvordan børn skal oplæres og opdrages?
    *  Hvilke andre tekster og temaer kan du finde, som hjælper med et syn, der svarer til princippet om, at vi skal anvende tekster fra Skriften i lyset af Bibelen som et hele?

` `

**Forstå det bedre**

* 	Et ordsprog som det følgende fra Ordsp 13,24 opfattes ofte som et udtryk for, at alle børn bør have et drag prygl med jævne mellemrum for at forhindre dem i at udvikle sig galt: ”Den, der sparer på stokken, hader sin søn, den, der elsker sin søn, tugter ham i tide.“
	* 	En sådan opfattelse misforstår den hebraiske poesi. De to linjer udgør en parallel, som er forskudt i tid. ”Tugt“ er ikke nødvendigvis det samme som at bruge riset eller stokken. Den korporlige straf er den sidste udvej. Hvis kærlighedens tugt har båret frugt, vil stokken være unødvendig. Men hvis den ikke har virket, kan stokken blive nødvendig.

` `

**Til at tænke over**

* 	”Disciplinens formål er at opøve barnet i selvbeherskelse. Det bør lære selvtillid og selvstændighed. Så snart det er i stand til at fatte, bør derfor dets fornuft vindes for lydigheden. Alt, hvad der sker med det, må være af en sådan art, at det viser, at lydighed er noget retfærdigt og fornuftigt.“
	* 	Læs mere fra Ellen White i bogen Uddannelse, side 287.

* 	Ellen Whites udtalelser om disciplin var for hendes tid chokerende anti-autoritære, og hun er ofte blevet fremhævet som en pædagogisk autoritet forud for sin tid.

**Noter**

` `
