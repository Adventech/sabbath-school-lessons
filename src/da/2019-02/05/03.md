---
title:  Et kald til fædre
date:  29/04/2019
---

Læg mærke til de langvarige konsekvenser, som karakteregenskaber hos fædre, der beskrives i Ordsprogenes Bog, kan have på børn:

`Ordsp 13,22; 27,23-24`

`Ordsp 14,26`

`Ordsp 15,1.18; 16,32`

`Ordsp 15,27`

`Ordsp 29,17`

Fædres karakter har direkte indflydelse på deres børn og den arv, de giver videre til dem. Børn ser op til deres fædre efter støtte, kærlighed, vejledning og som rollemodel. Ordsprogenes Bog roser de fædre, som er ansvarlige forsørgere og vise bestyrere af familiens resurser. Der er mange måder, hvormed ”den, der skaffer sig uretmæssig vinding, styrter sit hus i ulykke“ (Ordsp 15,27). Fædre må være bevidste om at prioritere familien frem for deres arbejde. Gudfrygtige fædre forsøger at være tålmodige og i stand til at styre deres følelser. De respekterer, at deres børn er afhængige af dem. De opdrager deres børn, men sørger for ikke at misbruge deres autoritet. Og gudfrygtige fædre ønsker at følge Gud, at blive styret af hans kærlighed og Guds Ords undervisning, så de kan vejlede deres børn på den rette måde.

Og det allervigtigste, en far kan gøre for sine børn, er at elske deres mor. Hans trofasthed og vedblivende kærlighed til hende, eller mangel på samme, har enorm indflydelse på børnenes ve og vel selv i deres voksne liv.

I Ordsprogenes Bog er trofasthed mod Gud, forpligtelse over for ægteskab og familie samt ærlighed i ens personlige og offentlige liv nøgletemaer. Succes i alt er afhængig af den enkeltes hjertes tilstand. Syndens tiltrækning – hvad enten det er sex, dovenskab, rigdom eller magt – er mangfoldig; men den vise ægtemand og far går til Gud for at få hjælp til hele tiden at træffe de rette valg.

`Til at tænke over. Hvordan er de moralske principper, der er omtalt i dette afsnit ikke alene vigtige for fædre, men for alle? Hvordan har dine handlinger, både gode og onde, haft indflydelse på andre, især børn? Hvordan kan det være nødvendigt for dig at være mere forsigtig?`
