---
title:  Til videre studium
date:  03/05/2019
---

Hold fast ved himmelske værdier. ”Kristne bør være meget omhyggelige med at fastholde de rette værdier. De bør opelske en kærlighed til refleksion og en eftertænksom holdning. Mange synes at være kede af de øjeblikke, de har tilbragt med at meditere, studere Skrifterne og bede, som om det var spildtid. Jeg ville ønske, at alle kunne se disse aktiviteter i Guds perspektiv; for da ville man gøre Guds rige til førsteprioritet. At fastholde de himmelske værdier vil give energi til alle dine talenter og vitalitet til alle dine pligter. At disciplinere tanken til at koncentrere sig om himmelske emner vil gøre alle dine aktiviteter levende og oprigtige ... Vi er kun dværge i åndelige færdigheder … (Ef 4,13)“ (Ellen White kommentarer, The SDA Bible Commentary, 3. bind, s. 1157).

**Spørgsmål til drøftelse**:

`1.	Mange kristne finder ud af, at en støttegruppe kan være gavnlig i deres kamp mod fristelser. Hvordan kan en sådan gruppe supplere bøn, bibelstudium og tillid til Helligånden? Hvorfor kan det i visse situationer være en god ide at søge professionel hjælp, hvis man virkelig kæmper med store fristelser, som man ser sig ude af stand til at modstå?`

`2.	Del med hinanden i klassen jeres svar fra onsdagsafsnittet. Drøft betydningen af jeres forskellige svar. Hvordan kan latter og humor, som så mange andre af de gode ting, Gud har givet os, blive forvrænget og drejet til noget, der faktisk er skadeligt?`

`3.	Hvilke egenskaber har vores moderne kultur en tendens til at ophøje hos kvinder i modsætning til Ordsp 31? Hvordan kan hver enkelt af os beskytte os mod at indtage den samme nedgørende holdning?`

`4.	Tænk over nogle af de generelle kulturelle holdninger mht. familieliv i det samfund, du lever i, som står i direkte modstrid med Bibelens principper. Er der kulturelle holdninger, der svarer til Bibelens? Hvordan kan disse evt. bruges til at styrke vores familier?`