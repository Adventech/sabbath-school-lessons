---
title:  Vise ord til familier
date:  27/04/2019
---

> <p>Ugens vers</p>
> ”Stol på Herren af hele dit hjerte, og støt dig ikke til din egen indsigt. Hav ham i tankerne på alle dine veje, så vil han jævne dine stier“ (Ordsp 3,5-6).

**Introduktion**

Uanset hvilken periode af vort liv vi nu befinder os i, begyndte vi alle selvfølgelig med en mor og en far. Det gælder, uanset hvilken slags forhold eller mangel på samme, vi havde med dem efter fødslen. Men mange mennesker har ingen anden familie end den, de voksede op med. De har aldrig selv stiftet familie.

Ordsprogenes Bog indeholder en kombination af undervisning, poesi, spørgsmål og visdomsord, og den har noget at sige os, uanset hvilken fase i livet vi befinder os i. Familieforhold er direkte beskrevet, og andre visdomsord kan passe på hjemmets forhold. Ordsprogenes Bog er faktisk udformet som et familiedokument, hvor nøglerne til et gudfrygtigt liv videregives fra forælder til barn. På samme måde som forældre måske skriver et brev med gode råd til en søn eller datter, der flytter hjemmefra, er Ordsprogenes Bog skrevet fra en far til en søn: ”Lyt til din fars formaning, min søn, afvis ikke din mors belæring“ (Ordsp 1,8). 5 Mosebog opfordrer forældre til at dele deres overbevisning med den næste generation. Det er, hvad Ordsprogenes Bog gør. I faderens appeller hører vi vores himmelske far opfordre os til at lære.

**Ugens tekster**

- Ordsp 5,3-14
- Matt 19,5
- 1 Kor 7,3-4
- Ordsp 13,22; 14,26; 17,22; 23,13; 31,10-31