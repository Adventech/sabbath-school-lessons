---
title:  Aktiviteter og dialog
date:  17/05/2019
---

* 	Lektien foreslår, at du prøver at indsætte dit eget navn i 1 Kor 13, hver gang ordet ”kærlighed“ forekommer.
	* 	Prøv at indsætte navnet ”Jesus“ og overvej, hvilke af beretningerne om Jesus, der i særlig grad fremhæver hvert enkelt af de karaktertræk, Paulus omtaler.

* 	Enhed er et vigtigt tema i Efeserbrevet.
	* 	Hvilke grupper har evangeliet ifølge Paulus bragt sammen til at være ét?

* 	Efeserbrevet 5,18-21 giver en lille opskrift på at skabe enhed, hvor Guds hus kan blive fyldt med Ånden:
	* 	Syng åndelige sange sammen
	* 	Sig tak til Gud sammen
	* 	Underordne jer hinanden, i kærlighedens og tjenestens ånd

* 	Hvilke grupper eller personer i din omgangskreds eller i tilknytning til dit arbejde har særligt vanskeligt ved at komme overens?

* 	Er der sådanne problemer i din menighed?
	* 	Hvad kan du gøre for at hjælpe til større enhed?

* 	Læs Mark 7,10-13, hvor der fortælles, hvordan de skriftkloge brugte religiøs undskyldning og tradition til at modtage penge, der egentlig skulle bruges på et menneskes forældre.
	* 	Kan du komme i tanke om unødvendige traditioner, som ”vi ældre“ holder fast i og derved er med til at forårsage splittelse mellem generationerne, fordi ”vi unge“ ikke kan finde plads?

* 	Hvad er din/vores første forpligtelse i livet?
	* 	Familien, Gud, kirken?

* 	I de gammeltestamentlige love lægges en stærk vægt på forpligtelsen over for en trio af ”fremmede, faderløse og enker“ (4 Mos 14,29; 16,11.14; 24,29; 26,12 m.fl.).

-	Hvordan opfylder vi i dag denne guddommelige sociale forpligtelse?

-	Hvordan opfylder vi den inden for kirkens eget fællesskab?

* 	Antikkens opbyggelige litteratur var fuld af lister over forventede dyder og uheldige karaktertræk, og man gengav ofte lister over, hvordan en husholdning forventes at opføre sig. Paulus var vel kendt med sådanne ”husordenslister“, og et eksempel finder vi i Ef 5,21-6,9.

* 	Det enestående ved denne liste må derfor ses i lyset af, hvad man normalt i samtiden krævede og forventede. Paulus ophæver ikke slaveriet, og vi vil med vores øjne let føle, at han ikke burde have opfordret slaver til lydighed. Men det radikale budskab for samtiden var, at slaven og herren i Guds øjne var ligestillede. De ville få samme dom (Ef 6,8); for Gud gør ikke forskel på nogen (Ef 6,9).

* 	Med hensyn til ægteskabet var det et radikalt budskab, at ægtefæller skulle være gensidigt underordnet hinanden (Ef 5,21).

* 	Når der i Ef 5,21 siges, at ”I skal underordne jer under hinanden“, er det grammatisk en fortsættelse af opfordringen i vers 19 til at lade sig ”fylde af Ånden“. Dette kan ske på tre betingelser, illustreret ved tre græske talemåder: medlemmerne skal ”tale til hinanden“ med åndelige sange (vers 19), ”sige Gud Fader tak for alt“ (vers 20), og gensidigt ”underordne sig hinanden“ (vers 21).
	* 	Det er denne gensidige underordning, Paulus bruger til at gå videre til sin husordensliste, i første omgang specifikt med henblik på ægteskabet.

* 	Er du i stand til at bidrage til enhed, hvis du ikke afspejler nogle af de karaktertræk, som 1 Kor 13 fremhæver?

* 	Sætter vi af og til vores guddommeligt givne forpligtelser over for vores nærmeste til side til fordel for ”religiøse“ aktiviteter?

**Noter**

``