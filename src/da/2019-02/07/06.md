---
title:  Lev i den kærlighed, vi har lovet
date:  16/05/2019
---

Til syvende og sidst hviler familiesammenhold og enhed på familiemedlemmernes forpligtelser. Det starter med ægtefællernes forpligtelse til at elske hinanden og tage sig af hinanden. Desværre er bibelhistorien fuld af eksempler på brudte løfter, brudt tillid og manglende forpligtelse, hvor det burde have forekommet. Bibelen har også rørende eksempler på almindelige mennesker, som med Guds hjælp forpligtede sig over for venner og familie, og holdt deres løfter.

Se på følgende familier og deres grad af forpligtelse over for hinanden. Hvordan kunne en stærkere forpligtelse have styrket nogle af disse familier?

`Forældre og børn imellem: 1 Mos 33,12-14; 2 Mos 2,1-10`

`Søskende imellem: 1 Mos 37,17-28`

`Familiemedlemmer imellem: Ruth 1,16-18; 2,11-12.20; 3,9-13`

`Ægtefæller imellem: Hos 1,2-3.6.8; 3,1-3`

Når vi forpligter os over for et andet menneske, som i ægteskabet eller i beslutningen om at adoptere eller føde et barn, må vi villigt overgive selvet til at foretage anderledes valg i fremtiden, overgive kontrollen af vigtige dele af vort liv. Love kan tilbageholde negativ opførsel, men ægteskabs- og familieforhold har brug for gensidig kærlighed for at kunne blomstre.

`Til at tænke over. Hvad betyder Guds løfte om forpligtelse (Hebr 13,5) for dig personligt? Hvad bør Guds forpligtelse over for dig betyde for din forpligtelse over for ham, din ægtefælle, dine børn og dine søskende i menigheden?`
