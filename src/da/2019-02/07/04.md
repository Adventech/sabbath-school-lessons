---
title:  Selviskhed ødelægger familiesammenholdet
date:  14/05/2019
---

”Hvis stolthed og selviskhed blev sat til side, ville fem minutter fjerne de fleste vanskeligheder“ (Ellen White, Early Writings, s. 119).

Synden har fordærvet vores menneskelige natur. Og det største eksempel på denne ødelæggelse er nok selviskhedens forbandelse. Vi lader til at være født selviske; vi kan se det allerede i meget små børn. ”Mig, mig, mig …“ Når vi bliver voksne, kan dette træk komme til udtryk på frygtelige måder, især i hjemmet.

Jesus kom selvfølgelig for at forandre dette (Ef 4,24). Guds Ord lover os, at vi ved hans hjælp ikke behøver at styres af dette ødelæggende karaktertræk. Hele hans liv var et fuldkomment eksempel på, hvad det vil sige at leve uselvisk; og i den grad, vi efterlever hans eksempel (1 Joh 2,6), vil vi sejre over tendensen til altid at sætte os selv først.

`Læs Fil 2,3-5 1 Joh 3,16-18. Læs bibelteksterne. Hvad siger de om at leve et uselvisk liv?`

Ellen White skrev i citatet ovenover, at hvis stolthed og selviskhed blev sat til side, ville mange problemer hurtigt kunne løses, længe inden de får tid til at blive betændte, og udvikler sig til noget grimt. Alle familiemedlemmer, især forældre, må renses ved korsets fod (Ordsp 16,6) for denne synd, også selv om det betyder, at de skal vende tilbage til korset igen og igen og knæle i bøn, i tro, med tårer og underkastelse. Jesus er det største eksempel i hele universet på uselviskhed.

`Til at tænke over. Hvor meget tid tilbringer du ved korset i kamp mod den selviskhed, der viser sig i dit liv? Hvordan kan Matt 7,16 vise dig, om du har tilbragt nok tid ved korsets fod?`