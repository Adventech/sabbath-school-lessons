---
title:  Sammenhold i familien
date:  11/05/2019
---

> <p>Ugens vers</p>
> ”Så de alle må være ét, ligesom du, fader, i mig og jeg i dig, at de også må være i os, for at verden skal tro, at du har udsendt mig“ (Joh 17,21).

**Introduktion**

Forskellige personer oplever forskellige faser af deres liv inden for familielivet. For mor og far repræsenterer børnene i deres liv en afgørende forandring, som vil vare hele livet. Og for børnene er det selvfølgelig en kæmpeændring at gå fra at være foster til at være født. Børnene går også igennem forskellige faser af deres liv, inden de forlader hjemmet og måske selv får børn.

Men enten vi er forældre eller børn i en familie, kæmper vi alle de samme kampe med vores syndige natur, som kan gøre livet i familien til at stor udfordring.

På korset er hele menneskeheden blevet forsonet med Gud, for at han i ét legeme kan forlige mennesker med hinanden (Ef 2,13-16; Kol 1,21-23). I disse tekster bruger Paulus ”Kristi legeme“ som et symbol på menigheden, Guds familie.

På det daglige praktiske niveau må vi hver især tilegne os Kristi nåde, som er det eneste, der kan gøre enhed i familien til en levende erfaring for alle, der i tro søger det. Det må være en daglig erfaring i vort liv. Og heldigvis kan det blive det ved Kristi nåde.

**Ugens tekster**

- 1 Mos 33,12-14
- Ruth 1,16-18
- Joh 17,21-26
- Gal 3,28
- Ef 2,11-22; 5,21-6,9