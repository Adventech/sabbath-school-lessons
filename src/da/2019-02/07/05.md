---
title:  Underkastelse
date:  15/05/2019
---

`Læs Ef 5,22-6,9. Hvilket råd giver Paulus med hensyn til ydmyghed og tjeneste i medmenneskelige forhold? Ef 5,21. Hvordan kan denne holdning være med til at skabe enhed i menigheden? Hvorfor er det også så vigtigt i familielivet?`

Ordet ”underordne“ (Ef 5,21) betyder, at man i ydmyghed frivilligt sætter et andet menneske højere end sig selv. Dette enestående princip begyndte med Kristus (Matt 20,26-28; Joh 13,4-5; Fil 2,5-8), og kendetegner alle dem, der er fyldt med Helligånden (Ef 5,18).

”Ærefrygt for Kristus“ er det, der skal motivere mennesker til at underordne sig på denne måde (Ef 5,21). Gensidig opgivelse af selvet var og er stadigvæk en revolutionerende kristen lære mht. sociale forhold. Det giver liv til den åndelige sandhed, at i Kristus er alle ét; der er ingen undtagelser.

Testområdet for kristen underkastelse er hjemmet. Hvis dette princip efterleves der, vil det gøre en dramatisk forskel i menigheden. Paulus bevæger sig med det samme fra at introducere princippet om underordning til at drøfte dets anvendelse i familien.

I Ef 5,22-6,9 omtales tre par medmenneskelige forhold, hvoraf det mest almindelige og samtidigt mest ulige var slaveforholdet i samfundet omkring os. Hensigten var ikke at forstærke en eksisterende social rangorden, men at vise, hvordan Kristi trossammenhold fungerer, når der er en radikal anderledes frivillig og gensidig underkastelse blandt de troende.

`Læs Ef 5,22 Ef 6,1 Ef 6,5. Hvorfor tror du, at Paulus hele tiden først taler til dem, der socialt stod svagest i samfundet: hustruer, børn og slaver? Ikke alle bliver bedt om at ”underordne“ sig? Hvad skal de hver især gøre? Noter de forskellige begrundelser, der gives.`

De, som socialt havde større magt – mænd, forældre, slaveejere – omtales altid sidst. Hver af grupperne får instrukser, der var ret usædvanlige i den kultur. Disse instrukser må have overrasket de troende i det første århundrede. De udjævnede ståstedet ved korset og åbnede muligheden for at erfare sand enhed i deres forhold.