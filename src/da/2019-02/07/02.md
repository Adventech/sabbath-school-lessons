---
title:  Kristus i centrum
date:  12/05/2019
---

`Læs Ef 2,11-22 Gal 3,28. Hvilke illustrationer benytter Paulus for at beskrive den nye enhed, som eksisterer mellem mennesker og Kristus? Hvordan har Kristus gjort ”to“ til ”ét“?`

Kristi kors fjerner de skel, der adskiller mennesker fra hinanden. Mure adskilte dem, der tilbad i templet, mænd fra kvinder, jøder fra hedninger. Når Paulus beskriver enheden mellem jøder og hedninger i Kristus, benytter han et sprogbrug, der er lige så anvendeligt til at beskrive andre adskillelser mellem nationer, folkegrupper, sociale lag og køn. ”For i sig at skabe ét nyt menneske af de to og således stifte fred“ (Ef 2,15) er den gode nyhed, som hjælper ægtepar til virkelig at erfare enheden som ”et kød“ i ægteskabet. Gennem tro på Kristus kan familier, der i lang tid har været splittede, blive genforenet.

`Læs Rom 6,4-7 2 Kor 5,17 Ef 4,24-32. En ting er at citere bibeltekster om enhed i Kristus; noget helt andet er det at virkelig opleve det. Hvilke praktiske forandringer bringer Kristus ind i vores liv, som kan gøre os i stand til at erfare den og det fællesskab, som vi er blevet lovet?`

”Forestil dig en stor cirkel, hvor der ud fra kanten går mange linjer ind til dens centrum. Jo nærmere centrum disse linjer kommer, jo nærmere kommer de også til hinanden… Jo nærmere vi kommer Kristus, jo nærmere vil vi også komme til hinanden“ (Ellen White, The Adventist Home, s. 179).

”Mellem far og søn, mand og hustru … står Kristus, mellemmanden, enten de er i stand til indse det eller ej. Vi kan ikke oprette en direkte kontakt med nogen uden for os selv, med mindre det går igennem Kristus, gennem hans ord og gennem fællesskab med ham“ (Dietrich Bonhoeffer, The Cost of Discipleship, (New York: The MacMillan Publishing Co., 1979), s. 108).

`Til at tænke over. Hvor tæt på centrum af cirklen står I i din familie eller i menighedsfamilien? Hvad må ellers rives ned for at forholdene bliver, som de bør være?`