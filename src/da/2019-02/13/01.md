---
title:  Når hjerter vendes
date:  22/06/2019
---

> <p>Ugens vers</p>
> ”Se, jeg sender profeten Elias til jer, før Herrens dag kommer, den store og frygtelige. Han skal vende fædres hjerte til deres sønner og sønners hjerte til deres fædre, så jeg ikke skal komme og slå landet med forbandelse“ (Mal 3,23-24).

**Introduktion**

Vort liv leves i perioder. Nogle gange er perioderne gode, andre gange ikke. Nogle gange er vores familier intakte og stærke; andre gange er de skrøbelige eller til og med knuste.

Uanset hvilken periode, hvilken fase, hvilke forhold vi selv eller vores familier befinder sig i lige nu, kan og bør vi leve i lyset af Guds løfter og holde fast ved dem med hele vores hjerte, sjæl og sind; for til syvende og sidst er de vores eneste håb. Og Guds løfte giver os virkelig håb. Guds Ord er fyldt med løfter, som vi kan tage til os, uanset hvilken periode i tilværelsen vi befinder os i. Og de gælder ikke kun for os selv, men også for vores kære, vores familie og vores menighed.

I denne sidst uge i kvartalet skal vi se på nogle bibelske beretninger, løfter og erfaringer fra en række forskellige sammenhænge. Og vi vil forsøge at finde lærdomme deri for os selv i vores tid, uanset, hvilken situation vi befinder os i. Uanset, hvem du er, hvor du er, hvilken fase i tilværelsen du gennemgår, oplever du sandsynligvis kampe, frygt og bekymringer. Heldigvis tilbeder vi en Gud, som ikke alene ved, hvad vi går igennem, men som også er på forkant med alt det, der vil ske os.

**Ugens tekster**

- Mal 3,23-24
- Matt 3,2; 11,14-15; 17,10
- 1 Kong 16,29-17,24
- 1 Kong 18,20-45