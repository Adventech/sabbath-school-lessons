---
title:  Til videre studium
date:  28/06/2019
---

Ellen White, Profeter og konger, ”Sejren på Karmel“ s. 75-79; Jesu liv, ”Stemmen i ørkenen“ s. 58-66.

”Vores budskab må være ligeså direkte, som Johannes’ var. Han irettesatte konger for deres synd. Selv om han stod i fare for at miste sit liv, tillod han aldrig sandheden at dø på hans læber. Vores arbejde i denne tid må udføres ligeså trofast“ (Ellen White kommentarer, The SDA Bible Commentary, 4. bind, s. 1184).

**Spørgsmål til drøftelse**:

`1.	Drøft i klassen, hvor relevant Eliasbudskabet er for jeres lokale menighed. Hvad kan I gøre for at hjælpe menigheden til at forstå budskabet og dens rolle i at forkynde det?`

`2.	Lad dem, der er villige til at dele deres egen personlige erfaring med at få deres hjerte vendt, gøre det. Hvilke forandringer skete der? Hvilken forskel gjorde det i deres tilværelse og deres familieliv?`

`3.	Hvis vi ser os selv i Johannes Døbers rolle, hvad bør vi forvente, at der sker med os? Hvilket budskab er underforstået i vores svar?`

`4.	Udarbejd sammen som klasse et forslag til ”En udtalelse om familieprincipper“, som bedst sammenfatter den bibelske opfattelse af en familie. Hvilke kriterier ville I bruge for at udarbejde disse principper? Hvad har I lært i dette kvartal, som kan hjælpe jer til at afgøre, hvori disse principper består? Vær evt. parate til at dele det med hele menigheden.`

`5.	Hvilke løfter kan du som en forælder gøre brug af mht. børn, som på dette tidspunkt er gået bort fra Gud?`