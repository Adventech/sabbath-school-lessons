---
title:  Genforening af familien
date:  24/06/2019
---

Introduktionen af Ba’al-tilbedelse i Israel ved Jezabel, kong Akabs sidonittiske hustru, fremskyndede folkets moralske fald. Guds lærdomme, som ophøjede ægteskab, familie og seksualitet blev overskygget af incest, prostitution og andre former for seksuelle perversiteter. Ind på denne arena, hvor der var strid om, hvilken Gud man skulle tilbede, trådte Elias, hvis navn – ”Jahve er min Gud“ – i sig selv var en irettesættelse af Ba’al-tilbedelsen.

`Læs 1 Kong 16, 29-17; 24 Luk 4,25-26. Hvilken af Elias’ erfaringer knyttede ham til omstyrtningen af afgudsdyrkelse og gav nyt liv til familielivet? Sammenlign med versene fra Lukasevangeliet.`

Efter udtalelsen om en forbandelse i form af tørke over landet var Elias en mærket mand. Gud beskyttede ham på et usædvanligt sted – hos en fattig enke, der boede i Sarepta i Sidon, i nærheden af Jezabels hjemby. Elias hilste enken med en svær prøve, hvor hun skulle bruge den sidste rest af sit brænde, mel og olie til at give ham mad og stole på Gud i fremtiden. Hendes tro blev legendarisk. Senere blev hun rost af Jesus selv (Luk 4,26). Idet hendes mel og olie blev ved med at vare i adskillige dage, begyndte kvinden at få en større forståelse af Jahve. Men så ramte tragedien. Hendes eneste søn blev syg og døde. Da hun udtrykte sin sorg over for Elias, henviste hun til den almindelige religion i sit område. Det var den samme religion, som nu havde oversvømmet Israel, og deri indgik den tro, at ens synd kunne kræve, at et barn blev ofret (1 Kong 17,18; sml. Jer 19,5; Mika 6,7).

`Læs 1 Kong 17,24. Hvilken effekt havde enkens genforening med sin søn på hendes åndelige erfaring? Hvad kan vi lære af det, hun sagde?`

Moderens reaktion viser, hvilken virkning Elias’ budskab havde. Tro på Gud og hans ord springer frem i hjertet, når livet ved Guds kraft genoprettes, og familien genforenes. Mange vil i dag være enige, når vores læresætninger forkyndes; men de forbliver lunkne i deres åndelige erfaring. Men når Guds Ords sandheder opleves personligt, og vækkelse og genoprettelse sker i familieforhold, bliver hjertets overbevisning desto kraftigere.

`Til at tænke over. Er der familie-genforeninger, du stadigvæk venter på? Hvilke af Guds løfter holder du fast ved, som giver dig håb om en sådan genforening?`