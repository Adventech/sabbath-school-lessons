---
title:  Til videre studium
date:  19/04/2019
---

Når vi læser beretningen om Israel i ørkenen og de store forandringer, de oplevede, kan vi se en tirade af fejltagelser, de begik på trods af den ekstraordinære åbenbaring af Guds kærlighed og magt. Lige før Israel endelig skulle gå ind i det lovede land og dermed opleve endnu en forandring, sagde Moses til dem “I har selv set, hvad Herren gjorde ved Ba’al-Peor; hver eneste, der fulgte Ba’al-Peor, udryddede Herren din Gud af din midte, mens alle I, som holdt fast ved Herren jeres Gud, er i live i dag. Se, nu lærer jeg jer love og retsregler, sådan som Herren min Gud har befalet mig; dem skal I følge i det land, som I skal ind og tage i besiddelse. I skal følge dem omhyggeligt! Så vil andre folk få øjnene op for jeres visdom og indsigt, for når de hører om alle disse love, vil de sige: ‘Hvor dette store folk dog er et klogt og forstandigt folk!’ Hvor er det folk, det være sig nok så stort, der har sin gud så nær, som vi har Herren vor Gud, hver gang vi råber til ham? Og hvor er det folk, det være sig nok så stort, der har så retfærdige love og retsregler som hele denne lov, jeg i dag lægger frem for jer? Men tag dig i agt, og pas godt på, at du ikke glemmer, hvad du selv har oplevet; det må ikke gå dig af minde, så længe du lever. Fortæl det til dine sønner og dine sønnesønner“ (5 Mos 4,3-9). Det er vigtigt, at vi ikke glemmer, hvad Herren har gjort for os. Og den bedste måde ikke at glemme det er at undervise dem, der kommer efter os, om det. Læg også mærke til, hvor centralt familien står i alt dette. Israelitterne skulle undervise deres børn om deres historie og Guds love. Og deres synd ved Peor kunne om noget ødelægge familielivet. ”Den forbrydelse, som bragte Guds dom over Israel, var tøjlesløshed. Kvinders pågåenhed for at fange sjæle standsede ikke ved Ba’al-Peor“ (Ellen White, The Adventist Home, s. 326).

**Spørgsmål til drøftelse**:

`1.	Tal sammen i klassen om nogle af de forberedelser, I har gjort, når I stod over for de store forandringer i jeres liv som fx ægteskab, blive forældre, alderdom eller andet. Hvordan indvirkede disse forandringer på jeres familie? Hvad har I lært, som kan hjælpe andre, der står over for de samme forandringer?`