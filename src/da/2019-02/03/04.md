---
title:  Forberedelse til at blive forældre
date:  16/04/2019
---

Meget få ting vil ændre vores liv mere end et barns fødsel. Intet i familien kan eller vil derefter forblive det samme.

”Som pile i krigerens hånd er sønner, man får i sin ungdom. Lykkelig den mand, der fylder sit kogger med dem; de bliver ikke til skamme, når de taler til deres fjender i porten“ (Sl 127,4-5).

Børn ankommer ikke med en brugsanvisning, der fortæller forældrene alt det, de skal gøre for at tage sig af dem, eller hvordan de kan opdage de problemer, der måtte opstå. Selv erfarne forældre bliver af og til bragt i vildrede ved nogle af deres børns handlinger, ord eller holdninger.

Ligeså vigtigt som det er at forberede sig til ægteskabet, ligeså vigtigt er det for dem, der håber på at blive forældre, at de forbereder sig til dette fantastiske ansvar.

`Læs 1 Sam 1,27 Dom 13,7 Luk 1,6.13-17.39-55.76-79. Disse beretninger handler om specielle fødsler, men de indeholder nogle principper, som alle vordende forældre kan lære noget af.`

Tænk, hvilket fantastisk ansvar og muligheder, disse forældre havde. Tre af dem blev forældre til profeter og ledere i Israel, et af børnene blev forløber for den lovede Messias, og et af børnene var Kristus selv.

Selv om vores børn ikke er udpeget til at blive profeter, bør forældre alligevel forberede sig på denne radikale forandring i deres liv.

”Hvis hun inden sit barns fødsel er selvforkælende, hvis hun er selvisk, utålmodig og krævende, vil disse karaktertræk genspejles i barnets temperament. Mange børn har i fødselsgave modtaget en næsten uimodståelig tendens til det onde“ (Ellen White, The Adventist Home, s. 256).

`Til at tænke over. Hvad kan vi gøre for at udøve vores ansvar på den mest gudfrygtige måde, enten det er børn eller andre mennesker, vi har ansvar for?`