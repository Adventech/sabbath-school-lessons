---
title:  Livets omskiftelser
date:  13/04/2019
---

> <p>Ugens vers</p>
> ”Retfærdighed går foran ham, og fred følger i hans spor“ (Sl 85,14).

**Introduktion**

Livet er fyldt af omskiftelser. Der sker hele tiden forandringer. Det eneste, der ikke ændres, er det faktum, at alt forandres. Forandring er en fast del af vores tilværelse. Selv de fysiske love ser ud til at lære, at der eksisterer forandring selv på de mest grundlæggende områder af vores virkelighed.

Ofte sker forandringer uventet. Vi lever i vores normale rutine, og pludselig, på et øjeblik, ændres alt, og vi er totalt uforberedte.

På andre tidspunkter kan vi på forhånd se, at der kommer ændringer. Vi får advarsler og tegn, der indikerer, at der kommer forandringer. Når det er tilfældet, ar det klogt at begynde at forberede sig på det, der kommer i den grad, det er muligt. Mange af disse forandringer er store: ægteskab, børn, alderdom og ikke mindst døden.

Og vi lever ikke isoleret. Det betyder, at forandringer i vores liv også vil få stor indflydelse på vores familiemedlemmer. Og forandringer i vores familier får indvirkning på hvert enkelt familiemedlem.

I denne uge skal vi se på nogle af de forandringer, der før eller senere på en eller anden måde rammer de fleste af os, og hvordan disse forandringer indvirker på familielivet.

**Ugens tekster**

- 1 Kor 10,1-13
- 1 Mos 2,24
- 1 Kor 13,4-8
- 1 Sam 1,27
- Sl 71
- 1 Kor 15,24-26