---
title:  Til videre studium
date:  05/04/2019
---

Tænk over den forandring, som skete i Jesu disciples liv, mens de tilbragte tid sammen med ham. De var for det meste ulærde og enkle mennesker, vant til deres jødiske traditioner og lære, som nu blev udfordret af den galilæiske rabbi. De oplevede jalousi (Matt 20,20-24) og konflikter (Joh 3,25); de syntes at mangle tro (Mark 9,28-29), og de forlod til og med Jesus (Matt 26,56) og fornægtede ham (Matt 26,69-74). Men samtidigt voksede de åndeligt, så folk genkendte, at Peter havde været sammen med Jesus (Matt 26,73). Medlemmer af Rådet undrede sig, da de blev klar over, at Peter og Johannes var ”jævne og ulærde mænd“. ”De vidste, at de havde været sammen med Jesus“ (ApG 4,13).

Hvad siger følgende citat fra Ellen White om hjemmets indflydelse? ”Måske er hjemmet enkelt, men det kan altid være et sted, hvor opmuntrende ord siges og venlige handlinger udføres, hvor høflighed og kærlighed er blivende gæster“ (The Adventist Home, s. 18).

**Spørgsmål til drøftelse**:

`1.	Læs Præd 3,1-8. Hvad siges i disse vers, og hvordan kan vi anvende principperne herfra i vores eget liv og erfaring?`

`2.	Tal sammen i klassen om nogle af de livsforvandlende oplevelser, I har gået igennem og tal om, hvad I har lært af dem. Tal også om, hvad I eventuelt burde have lært, men ikke gjorde. Hvilken effekt havde disse oplevelser på jeres familier?`

`3.	Hvad i dit liv er helt anderledes i dag, end det var før du blev en kristen? Hvad siger dette om os, og hvordan Kristi kraft kan forandre os?`