---
title:  Livets regelmæssighed
date:  01/04/2019
---

Videnskabsmænd taler om noget, de kalder cirkadiske rytmer – tanken om, at der findes biologiske rytmer eller regelmæssighed (der somme tider kaldes vores biologiske ur), der styrer visse funktioner i vores krop. Der findes med andre ord også en vis grad af regelmæssighed i vores egen krop.

Hvilke forudsigelige tider i vores liv omtales i følgende skriftsteder, og hvordan er de direkte knyttet til vores familieliv?

`Præd 3,2`

`1 Mos 21,8;`

`Dom 13,24`

`Sl 71,5-6`

`Ordsp 5,18`

`1 Mos 15,15`

`Dom 8,32`

`Sl 90,10`

Mellem livets to yderpunkter, fødsel og død, oplever vi alle forskellige tider, som ikke nødvendigvis er de samme for alle. Nogle børn lever ikke længe efter fødslen; andre vokser op og lever til de bliver gamle. Børn vokser og udvikles i deres eget tempo. Nogle lærer at gå og begynder at tale tidligere end andre. Nogle bliver i stand til at tage en lang uddannelse og blive professionelle, mens andre vil bruge deres tid på andre former for arbejde. Nogle vil stifte familie, mens andre aldrig bliver gift eller får børn.

Der er milliarder af mennesker på jorden, og selv om vi har meget tilfælles (se ApG 17,26), er vi alle individuelle. Derfor vil der være forskel på vores tilværelse.

På en måde er disse forskelle vigtige; for de er med til at gøre os alle enestående. Det betyder, at vi alle har noget unikt at dele med andre. Vores forskellighed kan gøre os til en velsignelse for andre. Både unge og gamle kan nyde godt af det, de andre kan tilbyde: ”Unge mænds pryd er deres kraft, de gamles ære er det grå hår“ (Ordsp 20,29). Uanset, hvilket tidspunkt i livet, vi befinder os på, og uanset, hvor forskellige vi er, har vi alle noget vi kan tilbyde, ikke kun Gud, men også hinanden.

`Til at tænke over. Hvordan kan du være en velsignelse for andre, uanset hvordan din tilværelse er lige nu? Kan du gøre en bevidst indsats for at være til velsignelse for nogen, især i din egen familie?`
