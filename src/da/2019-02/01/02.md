---
title:  I begyndelsen
date:  31/03/2019
---

Bibelen begynder med det første. Det fremgår af ordene: ”I begyndelsen …“ (1 Mos 1,1). Det første kapitel fokuserer selvfølgelig specielt på jordens forvandling fra at være ”tomhed og øde“ (1 Mos 1,2), til at Gud selv på den sjette dag ”så, hvor godt det var“ (1 Mos 1,31). Denne begyndelse er altså begyndelsen på vores verden.

`Læs 1 Mos 1. Spørg dig selv: Er der nogen antydning af tilfældighed eller vilkårlighed i denne tekst, eller sker det hele på en meget organiseret måde, hvor alt foregår på tiltænkt tid og sted? Hvad fortæller svaret på det spørgsmål om Guds karakter?`

Ellen White skrev: ”Orden er himlens første lov“ (Signs of the Times, 8. juni 1908). Det samme er åbenbart tilfældet på jorden. Selv om synden har ødelagt meget i naturens verden, er der til en vis grad stadigvæk orden, rytme og regelmæssighed.

`Læs 1 Mos 8,22. Hvordan ser vi orden også i dette vers?`

Selv efter syndefaldet skifter årstiderne som regel i en velordnet rækkefølge. Sammen med lysene på himlen, altså solen og månen, som skal skille dag fra nat og ”tjene som tegn til at fastsætte festtider, dage og år“ (1 Mos 1,14) er der også årstider, som alt sammen er en del af den naturlige rytme i den verden, som Gud har skabt. Og selv om vi kun får nogle få glimt, som fx Es 66,23, ser det ud til, at der vil være en tilsvarende rytme på den nye jord.

`Til at tænke over. Tænk over, hvordan sabbatten indvirker på dit liv, især dit familieliv, hvad det så end består af. Hvad er de specielle fordele, ikke kun ved sabbatten, men ved det faktum, at den kommer med så stor regelmæssighed?`