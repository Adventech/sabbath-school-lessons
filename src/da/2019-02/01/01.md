---
title:  Livets gang
date:   30/03/2019
---

> <p>Ugens vers</p>
> ”Alting har en tid, for alt, hvad der sker under himlen, er der et tids- punkt“ (Præd 3,1).

**Introduktion**

Kong Salomon har i Præd 1,1-8 skrevet noget af det smukkeste poesi, der findes:

”Alting har en tid, for alt, hvad der sker under himlen, er der et tidspunkt. En tid til at fødes, en tid til at dø. En tid til at plante, en tid til at rydde. En tid til at slå ihjel, en tid til at helbrede. En tid til at rive ned, en tid til at bygge op. En tid til at græde, en tid til at le. En tid til at holde klage, en tid til at danse. En tid til at sprede sten, en tid til at samle sten. En tid til at omfavne, en tid til ikke at omfavne. En tid til at opsøge, en tid til at miste. En tid til at gemme hen, en tid til at kaste bort. En tid til at rive itu, en tid til at sy sammen. En tid til at tie, en tid til at tale. En tid til at elske, en tid til at hade. En tid til krig, en tid til fred.“

Disse ord indfanger meget af et menneskes tilværelse – vores livs tider, livets regelmæssighed. Vores liv gennemgår forskellige stadier og forandringer. Det sker lige fra det øjeblik, vi fødes. Nogle gange  er forandringerne gode, andre gange ikke. Nogle gange kan vi selv kontrollere dem, andre gange ikke. I denne uge skal vi se på forskel- lige faser og op- og nedture i vores liv, og især på den indflydelse, de har på os og vores familier.

**Ugens tekster**

- 1 Mos 1
- 1 Mos 8,22
- Sl 90,10
- Job 1,13-19
- ApG 9,1-22
- Fil 1,6
- Rom 8,1
