---
title:  Aktiviteter og dialog
date:  05/04/2019
---

**Guds Ord og klassens aktiviteter**

* 	Dette kvartals lektier er måske mindre et bibelstudium og mere en samtale om forskellige sider af vores liv, baseret på Bibelens overordnede budskab.
	* 	Prøv i løbet af kvartalet hele tiden at referere til, samle og læse bibelske tekster, som berører og belyser de emner, der behandles, men
	* 	… husk ikke at læse emner og spørgsmål fra vores tid ind i bibelske tekster, som egentlig ikke omhandler moderne spørgsmål.

` `

* 	Prøv hver især at inddele jeres liv indtil nu i overordnede faser, barndom, ungdom, etc. Notér jer, hvor der har været markante ændringer af betydning for jeres personlige udvikling og erfaring, som fx flytning, dødsfald, ægteskab, barnefødsel etc.
	* 	Hvilke ændringer har været af størst betydning i dit liv?
	* 	Hvilke faser og forandringer har haft den mest markante indflydelse på din kristentro og dit kristne liv?

* 	Del nogle af jeres erfaringer med hinanden!

` `

**Uddybende spørgsmål**

* 	Prøv at beskrive den forskel, mennesket har i sin frihed før og efter syndefaldet.

* 	Sabbatten og ægteskabet/familien er to institutioner, som Gud oprettede allerede i Edens have, før mennesket faldt i synd.

	* 	Sammenlign sabbatten og ugen med årets tider. Hvad er ligheder, hvad er forskelle?

		* Hvordan afgør vi måned og år? Hvordan afgør vi, hvornår det er sabbat?

	* 	Ugen kommer med regelmæssighed i samfund, hvor man har valgt en syv-dages cyklus.

    * Hvorfor fejrer vi sabbatten som den syvende dag – og ikke fx mandag eller onsdag?

    * Hvorfor tror du, at Gud brød regelmæssigheden: Han arbejde i seks dage, men ”pustede“ så ud, holdt hvile?

` `

**Mødet med dagligdagen**

* 	Drøft sammen, hvilke argumenter du/I vil bruge for at begrunde sabbatshelligholdelse eller for at vidne om sabbattens velsignelser til
	* 	En bibeltroende kristen fra et andet kirkesamfund?
	* 	En almindelig dansk agnostiker?

` `

**Tænk over det**

De to institutioner, Gud oprettede i Eden, er lidt ”anti-institutioner“! Begge fokuserer på personforhold, som indgås i frihed og kærlighed. På sabbatten indbyder Gud dig til at vælge at være sammen med ham som din skaber, ven og frelser. I ægteskabet beslutter to ligestillede personer at forene sig i kærlighed og troskab. Begge involverer bevidste valg.

**Noter**

` `
