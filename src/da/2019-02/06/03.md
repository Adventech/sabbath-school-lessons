---
title:  Kærlighedssangens forskellige former for kærlighed
date:  06/05/2019
---

Beskriv forskellige sider ved kærlighed, der beskrives i Højsangen.

`Højs 1,2-13`

`Højs 2,10-13.16`

`Højs 3,11; 4,1-7`

`Højs 5,16`

`Højs 6,6`

`Højs 7,1-10`

`Højs 8,6-7`

Højsangen beskriver, hvordan venner tilbringer tid sammen, taler åbent sammen og holder af hinanden. I Højsangen bliver to gode venner ægtefæller. Hustruen siger: ”Sådan er min ven“ (5,16). Ordet ven udtrykker fællesskab og venskab uden en undertone af seksuelt fællesskab. Lykkelig den mand eller kvinde, hvis ægtefælle er deres bedste ven.

Hele vejen i digtet tilkendegiver intime komplimenter og kærlige bevægelser den stærke tiltrækning, den fysiske og emotionelle glæde, som manden og kvinden finder hos hinanden. Den naturlige intimitet i romantisk kærlighed er en af Skaberens gaver, som skal hjælpe de to til at knyttes tæt sammen i ægteskabet. Når de to er åbne over for guddommelig kærligheds indflydelse på deres hjerter, bliver deres menneskelige kærlighed ”forædlet, renset og ophøjet“ (Ellen White, The Adventist Home, s. 99).

Disse vers udtrykker også de højeste tanker om kærlighed. Men sand kærlighed er ikke naturlig for menneskene; det er en gave fra Helligånden (Rom 5,5). En sådan kærlighed forener mand og hustru i en varig forening. Det er den forpligtende kærlighed, som er så nødvendig i forholdet mellem forældre og børn, så der kan opbygges en følelse af tillid hos de unge. Det er den selvopofrende kærlighed, som binder mennesker sammen i Kristi legeme. Højsangen kalder os til at gøre denne kærlighed til en aktiv kraft i forholdet til vores ægtefælle.

`Hvordan er denne form for intimitet på sin egen måde med til at belyse det intime forhold, vi kan have til Gud? Hvilke paralleller kan vi finde – fx tilbringe tid sammen, at give os selv helt, etc.? Hvilke andre paralleller er der?`
