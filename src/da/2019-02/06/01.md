---
title:  En kongelig kærlighedssang
date:  04/05/2019
---

> <p>Ugens vers</p>
> ”Læg mig som en seglring ved dit hjerte, som en seglring om din arm; for kærligheden er stærk som døden, lidenskaben er grum som dødsriget, dens flammer er flammer af ild, en voldsom brand“ (Højs 8,6).

**Introduktion**

Blandt livets forskellige faser er ægteskabet en af de store. Ikke alle bliver gift; men for dem, der gør, medfører ægteskabet særlige udfordringer, men giver også særlige velsignelser. Blandt disse velsignelser er seksualitetens vidunderlige gave. Denne gave kan på rette tid og rette sted være et mægtigt udtryk for kærlighed.

I modsætning til manges opfattelse er Bibelen ikke imod sex. Den taler imod misbrug af denne vidunderlige gave, som Skaberen har givet menneskene.

Højsangen, en af de mindste og måske mindst læste bøger i Bibelen, beskriver forholdet mellem en ung brud, Shulamit, og hendes elskede, som menes at være kong Salomo selv. Bogen beskriver mysterierne i menneskelig intimitet og ægteskabelig kærlighed. Selv om Højsangen ofte er blevet opfattet som en allegori og et symbol på forholdet mellem Gud og Guds folk eller Kristus og kirken, er det første og fremmest et digt om den kærlighed, der findes i et meget virkeligt forhold mellem en mand og en kvinde.

I denne uge skal vi se på ægteskabet, som det beskrives i denne gammeltestamentlige bog.

**Ugens tekster**

- Højsangen
- 1 Mos 2,7
- 1 Kor 7,3-5
- Joh 17,3
- 1 Joh 1,9
- Rom 1,24-27
- Gal 5,24