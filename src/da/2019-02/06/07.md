---
title:  Til videre studium
date:  10/05/2019
---

”Ægteskabet har modtaget Kristi velsignelse, og det skal betragtes som en hellig forordning. Sand religion skal ikke modarbejde Herrens planer. Gud bestemte, at mand og kvinde skulle forenes i helligt ægteskab for at stifte familier, som kronet med ære skulle være symboler på familien i himlen. Ved begyndelsen af sit offentlige arbejde gav Kristus en bevist anerkendelse af den forordning, som blev indstiftet i Edens have. Dermed tilkendegav han for alle, at han ikke vil nægte sin tilstedeværelse ved bryllupper, og at ægteskabet, når det indgås i renhed og hellighed, sandhed og retfærdighed, er en af de største velsignelser, der nogensinde er givet til os mennesker“ (Ellen White, Daughters of God, s. 180-181).

Højsangen viser, at seksuel kærlighed kan være en vidunderlig del af ægteskabet. Men et varigt forhold kan ikke kun bygge på ydre skønhed og fysisk tiltrækning. Vores legeme ældes og forfalder, og i sidste ende kan hverken diæt, motion eller plastikkirurgi få os til at se evigt unge ud. Salomos og Shulamits ægteskab er et livslangt, forpligtende forhold. Tre gange bekræfter de, at de tilhører hinanden (Højs 2,16; 6,3; 7,11). Første gang er det en erkendelse af gensidigt ejerskab (sml. Ef 5,21. 33). Anden gang vender hun rækkefølgen om i bekræftelse af sin underdanighed (også Ef 5,22-23). Tredje gang udtrykker det hans begær for hende (Ef 5,24-32). En sådan kærlighed kan ikke druknes (Højs 8,7). Den er som et segl, der ikke kan brydes (8,6).

**Spørgsmål til drøftelse**:

`1.	Sammenlign Salomos beskrivelse af sin brud som fuldkommen (Højs 4,1-5; 6,8; 7,1-9) med det, Adam udbrød, da han så Eva første gang (1 Mos 2,23). Hvordan bør mænd forholde sig til deres egne hustruer? (Ef 5,28-29).`

`2.	Nogle har i Højsangen set en allegori om det forhold, der er mellem Gud og hans folk og mellem Jesus og hans menighed. Selv om vi bør være forsigtige med ikke at over-allegorisere, hvilke træk ved forholdet mellem disse to menneskers forhold kan sammenlignes med vores forhold til Gud? Sammenlign også med Es 54,4-5; Jer 3,14; 2 Kor 11,2.`

`3.	Læs Ordsp 31,26, Højs 5,16, Ordsp 25,11. Hvilken betydning har vores ord i både at nedgøre og opbygge vores ægtefælle og svække eller styrke vores ægteskab? Brug Jak 1,26; 3,5-11 som yderligere illustration.`