---
title:  Aktiviteter og dialog
date:  12/04/2019
---

**Guds Ord**

* 	Find evt. en eller flere bibelske personer, som stod over for afgørende valg i livet, som fx patriarkerne Abraham og Jakob, store skikkelser som Samuel, eller disciple som Peter og Judas.
	* 	I hvor høj grad var deres valg betinget af deres personlige baggrund, fx deres opvækstmiljø? Eller spillede arv og miljø ingen rolle for deres valg?

` `

* 	Tænk over beretningen om ”den fortabte søn“ i Luk 15,11-32.
	* 	Hvorfor forlod hans ”venner“ ham? Hvad havde han gjort for at få dem?

` `

**Personligt kristenliv**

* 	Hvilke valg i livet er mest afgørende for min tilværelse?
	* 	Valget af ægtefælle, job, eller tro?

` `

* 	Hvilken indflydelse har mit valg om at blive/være kristen for
	* 	Mit valg af job?
	* 	Mit valg af venner?
	* 	Mit valg af ægtefælle?

` `

* 	Hvad betyder det, hvis jeg, når jeg bliver kristen, allerede har

	* 	Et job, der skaber problemer for min kristendom?

    *  Skal jeg ”omskoles“, finde et nyt job?

	* 	Ikke-kristne venner?

    *  Skal jeg ”slippe“ dem?

	* 	En ikke-kristen ægtefælle? Eller en ægtefælle, som ikke er adventist?

    *  Skal jeg lade mig skille, påtvinge min religion, respektere hans/hendes valg?

` `

**Mødet med dagligdagen**

* 	Tænk over mennesker, du møder, og de forskellige typer af fællesskab, du oplever.

* 	Vil du gå på kompromis med dine officielle moralske normer for at forblive i et fællesskab? For at sikre, at du har venner? Undgå ensomhed?

* 	Kan man som kristen blive/forblive en god ven også mod mennesker, hvis livsholdning og værdier måske er forskellige fra dine?

` `

**Uddybende spørgsmål**

* 	Hvordan sikrer jeg bedst, at mine beslutninger er i overensstemmelse med Guds vilje?
	* 	Skal jeg vente, til jeg føler, at Gud er med mig?
	* 	Kan jeg forvente, at Gud giver mig et præcist, specifikt svar?
	* 	Hvilke principper skal jeg følge for at træffe mine valg?

` `

* 	Hvad mener vi, når vi siger, at Gud har givet os en ”fri vilje“?
	* 	Er vi fuldstændig fri til at vælge Gud når som helst?
	* 	Er det os, der ved at vælge Gud frelser os selv?

` `

**Til eftertanke**

En mand søgte hele sit liv efter den fuldkomne ægtefælle. Desværre: da han fandt hende, søgte hun efter den fuldkomne ægtemand!

**Ord og udtryk**

Som adventister har vi forsøgt at tage afstand fra læren om, at Gud har forudbestemt bestemte mennesker til frelse og andre til fortabelse. Denne såkaldt ”dobbelte forudbestemmelseslære“ blev forkyndt af både Calvin og Luther, om end Luthers nærmeste og hans efterfølgere distancerede sig fra Calvinisternes ekstreme synspunkt.

Omvendt er det vigtigt for os at afvise, at vi er i stand til at bidrage til vores egen frelse, altså at vores ”frie vilje“ er et frelsesmiddel. Med baggrund i teologen og reformatoren Jacob Arminius (1560-1609) har adventistteologer skelnet mellem Guds ”kaldende nåde“ og Guds ”frelsende nåde“. Mennesker ledes kun til det punkt, hvor de har frihed til at vælge Gud, altså kan bruge deres frie vilje, fordi Gud allerede ved sin Helligånd har kaldt på det og arbejdet med dets sind. Det er altså alene på grund af Guds nåde og indgriben i vores liv, at vi har muligheden for at vælge og således ikke bare blive kaldt, men også frelst – også det er af Guds nåde (Ef 2,8).

**Noter**

` `
