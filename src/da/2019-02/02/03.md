---
title:  De rette valg
date:  08/04/2019
---

Vi ved alle godt, hvor vigtigt det er at foretage de rette valg. Og vi ved også, hvilke negative følger forkerte valg kan få på vores eget og andres liv. Spørgsmålet er, hvordan kan vi vide, hvordan man foretager de rette valg?

Følgende bibelvers giver nogle generelle trin, der kan hjælpe os i vores ønske om at tage de rette beslutninger. Hvori består disse trin?

`1.	1 Thess 5,17; Jak 1,5`

`2.	Es 1,19; Matt 7,24-25`

`3.	Sl 119,105; 2 Tim 3,16`

`4.	Ordsp 3,5-6; Es 58,11`

`5.	Ordsp 15,22; 24,6`

Det er vigtigt for alle vores vigtige beslutninger, at vi søger Gud i bøn, at vi sikrer os, at vores valg ikke på nogen måde vil føre til overtrædelse af Guds lov eller principperne i hans ord. Det er vigtigt at have tillid til Gud, at overgive vores valg til ham. Det vil sige, at vi må bede om, at vores valg må herliggøre Gud, og at vi er rede til at opgive vores egne ønsker, hvis de går imod hans plan for vores liv. Ofte kan vise rådgivere være en stor hjælp, når vi skal tage en beslutning. Og til sidst ved vi, at Gud elsker os og ønsker det bedste for os. Hvis vi i tro og ydmyghed overgiver vores liv til ham, kan vi gå fremad i tro med de valg, vi foretager.

`Til at tænke over. Hvordan træffer du vigtige beslutninger i dit liv? Hvilke (hvis nogen) åndelige trin følger du, når du skal foretage dine valg?`
