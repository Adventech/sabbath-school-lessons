---
title:  Vores valg
date:  06/04/2019
---

> <p>Ugens vers</p>
> ”Men hvis det er jer imod at dyrke Herren, så vælg i dag, om I vil dyrke de guder, jeres fædre dyrkede på den anden side af floden, eller amoritternes guder, i hvis land I bor. Jeg og mit hus vil tjene Herren“ (Jos 24,15).

**Introduktion**

Har du lagt mærke til, at livet er fuldt af valgsituationer? Man kan næsten sige, at det, vi foretager os hele dagen, fra vi står op, til vi går i seng, er at træffe valg. Vi foretager så mange valg, at vi ofte ikke engang lægger mærke til det. Vi gør det bare.

Nogle valg er enkle og bliver til og med en vane, mens andre er livsforvandlende og kan have evige konsekvenser, ikke alene for os selv, men også for vores familier.

Det er derfor vigtigt, at vi gennemtænker vores valg, især dem, der kan få indvirkning på os selv og vores familie ikke kun i resten af vores eget liv, men også i vores familiemedlemmers liv.

Hvor mange af os har foretaget valg, vi fortryder? Hvor mange lever i dag med følgerne af forkerte valg, vi foretog for længe siden? Heldigvis er der tilgivelse. Der er frelse. Og sårene fra de værste beslutninger kan læges.

I denne uge skal vi i meget bred forstand se på de valg, vi foretager, hvordan vi bør foretage dem, og hvilken indflydelse disse valg kan have på os selv og vores familier.

**Ugens tekster**

- Ef 1,1-4
- Matt 22,35-37
- Matt 7,24-25
- Ordsp 18,24
- 1 Kor 15,33
- Præd 2,1-11