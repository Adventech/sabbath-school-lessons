---
title:  Forældreskab
date:  18/05/2019
---

> <p>Ugens vers</p>
> ”Sønner er en gave fra Herren, moderlivets frugt er lønnen“ (Sl 127,3).

**Introduktion**

Fødsler er så almindelige, normale begivenheder, at vi ofte ikke helt tænker over, hvilke mirakler de er. Forestil dig, hvad Eva må have følt, da hun holdt den nyfødte Kain i sine arme. De forandringer, hun oplevede i sin voksende krop i de ni måneder, den frygtelige smerte i forbindelse med fødslen, og så oplevelsen af at se dette lille barn, som lignede dem så meget, og alligevel var så hjælpeløst.

Tænk på den oplevelse, det må have været for Sara, da hun som 90-årig langt over den fødedygtige alder kunne kigge ind i sin egen søn Isaks ansigt. Hun må have leet hver gang, hun sagde hans navn.

Efter at Hanna have bedt om en søn i mange år, holdt hun Samuel i sine arme og sagde: ”Jeg bad om denne dreng, og Herren gav mig, hvad jeg bad ham om“ (1 Sam 1,27).

Og forundringen i Marias hjerte, stadigvæk kun en ung pige, da hun med en blanding af forundring og frygt holdt sin søn, Guds søn, i sine arme.

Men ikke alle oplever det privilegium og det ansvar at blive forældre. I denne uge vil vi bruge tid på at udforske forældreskabets tidsperiode med dets udfordringer, frygt, tilfredsstillelse og glæde.

**Ugens tekster**

- 1 Mos 18,11
- Jer 31,25
- Matt 11,28
- Sl 127
- Ordsp 22,6
- 1 Sam 3,10-14
- Fil 3,13