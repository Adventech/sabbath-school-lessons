---
title:  Til videre studium
date:  24/05/2019
---

”I bør tage tid til at tale og bede med jeres små børn, og I bør ikke tillade noget at afbryde dette samvær med Gud og jeres børn. I kan sige til jeres gæster: ‘Gud har givet mig en opgave, og jeg har ikke tid til sladder.’ I bør føle, at I har en opgave at udføre nu og for evigheden. Det er jeres pligt at sætte børnene først“ (Ellen White, The Adventist Home, s. 266-267).

”Forældre, I bør starte jeres første lektie i disciplin, mens jeres børn er babyer i jeres arme. Lær dem at bøje sig for jeres vilje. Dette kan gøres ved at være konsekvent og bestemt. Forældre bør have fuldkommen kontrol over deres eget temperament, og med mildhed, men fasthed, bøje barnets vilje, indtil det ikke forventer andet end at rette sig efter deres ønsker. Forældre begynder ikke tidligt nok. Hvis de første tegn på temperament ikke undertrykkes, vil børnenes stædighed vokse og tiltage i takt med, at de vokser, og blive stærkere i takt med, at de bliver stærkere“ (Ellen White, Testimonies for the Church, 1. bind, s. 218).

**Spørgsmål til drøftelse**:

`1.	Hvad vil det sige at være et Guds ”barn“? Hvordan skal vi forstå det billede, og hvilken opmuntring kan vi hente derfra?`

`2.	Kort tid efter, at hans børn var født, sagde en far: ”Jeg har lært to store teologiske sandheder inden for de første få år efter, at mine børn blev født. Det første er, at der findes en fri vilje. Det andet er virkeligheden af menneskenes syndige natur.“ Hvordan kan små børn have lært ham disse sandheder?`

`3.	Hvornår er det det rette tidspunkt at hjælpe med at forme børns vilje? Hvordan bør det gøres? Hvordan kan vi forme vores børns vilje i overensstemmelse med Guds vilje, hvis vil ikke selv er helt overgivet til hans vilje?`

`4.	Tænk mere over spørgsmålet om enlige forældre. Hvordan kan jeres menighed sammen på praktiske måder hjælpe enlige forældre og de børn, de forsøger at opdrage alene?`

`5.	Hvordan kan man opmuntre forældre, hvis børn er gået bort fra troen?`