---
title:  Aktiviteter og dialog
date:  24/05/2019
---

**Guds Ord**

* 	Læs Salme 127 sammen. Drøft, hvad dens budskab var dengang, og hvad det er i dag!
	* 	Hvilke udtryk er tydeligt taget fra den tids kultur? Hvilke eftertryk i salmens budskab havde særlig betydning for datidens mennesker?
	* 	Hvad er de evigt gyldige råd til os fra denne salme?

` `

* 	Læs 5 Mos 6,4-9 sammen.
	* 	Går denne tekst ind for indoktrinering og ensretning?

` `

**Klassens aktiviteter**

* 	Bibelens budskab er givet os i en form, hvor teksterne indeholder mange kulturelle ord og begreber. De blev talt til en helt anden tid end vores?
	* 	Hvordan skelner jeg mellem det evige og det midlertidige i Skriften?
	* 	Hvordan finder jeg de principper, som er evigt gyldige?
	* 	Prøv evt. at forberede/invitere en gæst til at præsentere dette vanskelige emne til drøftelse!

` `

* 	Prøv sammen, selv om det kan føles hårdt, at lave en liste over nogle af de børn, som voksede op i jeres menighed, men ikke kommer mere.
	* 	Bed systematisk for dem, én for én.
	* 	Tænk over, om der er nogen måde, hvorpå den sociale kontakt kan opretholdes, så venskaber kan bevares. Hvem ved, hvornår Helligånden har muligheden for et gennembrud i deres liv?

` `

**Uddybende spørgsmål**

* 	”Menneske først og så kristen“ er et udtryk brugt af Grundtvig.
	* 	Drøft sammen, om der er almenmenneskelige værdier, du som kristen og adventist kan være enig med de fleste mennesker om!
	* 	Drøft de sider ved Bibelens lære om familie, etik og respekt for naturen, hvor vi kan mødes med fx almindelige danskere, muslimer osv.

` `

* 	Hvordan kan vi være fuldt overgivet til Gud uden at være/blive fanatikere? Eller kan vi?

` `

* 	Betyder dette, at vi skal oplære vores børn i Guds ord hvor som helst og når som helst (jf. 5 Mos 6,4-9), at vores børn ikke selv skal vælge, men tvinges til at følge?

` `

**Forstå det bedre**

* 	5 Mos 6,4-9 er en af de absolut mest betydningsfulde tekster fra Det Gamle Testamente. Kaldt ”shema“ efter det første ord i vers 4, ”hør“, regnes den i jødedommen som kernen i toraen, loven.

* 	Læg mærke til, hvorledes teksten understreger det absolutte: Guds enhed, menneskets fulde overgivelse, af hele dets hjerte, sjæl og styrke, videreførelsen og undervisningen i Guds ord hvor som helst og altid. Ingen kan stå ved siden af Gud, og man kan ikke som menneske følge ham delvist; det kræver hele mennesket.

` `

**Ord og udtryk**

”Menneske først, så kristen“ er et omdiskuteret udtryk. Det kan opfattes som et eftertryk på, at man først skal lære at blive et harmonisk menneske her på jorden, før men tænker over det evige liv. Men det kan også forstås som en understregning af, at vi som mennesker er skabt af Gud til netop at leve livet her i respekt for hans skaberværk og i overensstemmelse med hans skabelses hensigt for alle mennesker.

**Noter**

` `
