---
title:  Aktiviteter og dialog
date:  14/06/2019
---

Find eksempler fra Bibelens historie på kultursammenstød og kulturforandringer – gør det evt. sammen.

* 	Drøft sabbatten og sabbatshelligholdelse. Om sabbatsbuddet nærer vi ingen tvivl. Det er evigtgyldigt for alle mennesker til alle tider. Men måden, vi fejrer sabbatten på, varierer. Nogle kulturer inden for Syvendedags Adventistkirken fastholder nogle traditioner og skikke og forbyder noget, der praktiseres andre steder af andre oprigtige adventister.
	* 	Kan du finde eksempler på aktiviteter, du personligt aldrig ville foretage dig om sabbatten, som hører til i denne kategori? Eller noget, du foretager dig, som du ved, at nogle adventister ikke personligt ville gøre?

·	Skal vi sætte regler op på disse områder?

·	Hvordan finder vi ud af, hvad der er bibelsk og ikke-bibelsk?

* 	Del med hinanden gode ideer til at gøre sabbatten til en glædelig dag, hvor det åndelige indhold bevares.
	* 	Find specielt ideer til brug for børn, juniorer og unge.

* 	Hvor meget af din tro er dannet af din kultur, og hvor meget er bibelsk sandhed? Hvordan kan vi lære at skelne mellem disse to ting?

* 	Overvej, hvor mange af vore skikke og traditioner og måder at gøre ting på, også i kirken, som har et tydeligt ”Så siger Herren“ som støtte.
	* 	Drøft fx sammen emner som gudstjenesteform, nadverfejring, ordination m.m.

* 	Analyser ”dansk“ kultur.
	* 	Hvilke træk i dagens danske kultur er fx i overensstemmelse med kristne principper?
	* 	Hvor er der forskelle?
	* 	Hvilke af disse forskelle er af afgørende betydning?
	* 	Drøft, hvilken betydning det har for vores mission at være opmærksom på disse ligheder og forskelle!
	* 	Skal vi understrege lighederne eller forskellene, når vi som adventister møder andre? Det kan være, at dit svar vil afhænge af situationen!

* 	Danmark er i dag, bl.a. på grund af globalisering og det moderne menneskes mobilitet, i højere grad end nogensinde før et multikulturelt samfund.
	* 	Hvilke udfordringer og evt. fordele giver det os i vores kristne, adventistiske mission?

Jesus levede selv i et multikulturelt samfund med indflydelse fra romere, grækere og mange andre folk. Og også inden for jødedommen var der subkulturer: de strenge farisæere, de rige og romervenlige saddukæere eller esseerne, som holdt sig for sig selv nær Dødehavet. Man kan på en vis måde sige, at Jesus med sin lære om måden at holde sabbat på introducerede en ny sabbatskultur, som var i konflikt med den herskende farisæiske kultur (se fx Mark 2,23-28; Luk 13,10-17; 14,1-6).

**Noter**

``