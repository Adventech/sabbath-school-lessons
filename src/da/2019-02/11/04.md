---
title:  Familiens opretholdelse gennem skiftende omstændigheder
date:  11/06/2019
---

Forandringer og foruroligende hændelser i familielivet er uundgåelige, uanset hvilken kultur man lever i. Nogle forandringer er knyttet til forudsigelige tidspunkter i livet. Men ofte er forandringer uforudsigelige, som fx død, katastrofer, krig, sygdom, flytning og tab af arbejde. Mange familier møder økonomiske og sociale forandringer i deres lokalsamfund og land. Andre forandringer er direkte knyttet til vores kultur.

Nedenfor gives nogle eksempler på store og til tider traumatiske forandringer, som nogle mennesker mødte. Brug din fantasi og sæt dig selv i deres situation. Hvilken indflydelse havde disse forandringer på deres familieliv? Hvad ville du gøre for at holde forandringerne ud? Ville du have reageret anderledes?

`Abraham, Sara og Lot (1 Mos 12,1-5)`

`Hadassa (Est 2,7-9)`

`Daniel, Hananja, Mishael og Azarja (Dan 1)`

Som følge af forandringer kan man også komme til at opleve tab, frygt og uvished i forhold til ens nærmeste fremtid. Afhængigt af en families evne til at tilpasse sig forandring, kan disse oplevelser lede mennesker til nye niveauer af vækst og påskønnelse af åndelige ting. Eller de kan føre til stress og frygt. Satan udnytter det opbrud, som forandringer medfører, og håber at tilføje tvivl og mistro til Gud. Guds løfter i Bibelen, hjælp fra familie og venner og visheden om, at deres liv var i Guds hænder, har hjulpet mange af troens helte og heltinder til at klare sig igennem store omvæltninger i deres liv.

`Til at tænke over. Gør noget praktisk for at hjælpe og opmuntre nogen, du kender, måske en hel familie, som går igennem traumatiske forandringer i deres liv.`
