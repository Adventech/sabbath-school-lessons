---
title:  Løbere i det 21. århundrede
date:  13/06/2019
---

I sin populære parafrase af Bibelen, The Message, bruger Eugene Peterson ordet ”budskab“ [message] hver gang ordet evangelium forekommer. De gode nyheder om Jesus er i sandhed ”budskabet“, som verden også i dag har brug for. Kristne familier er kaldet til at erfare det og dele det sammen i den kultur, de lever i.

`Læs Matt 28,5-7 Joh 3,16 Rom 1,16-17 1 Kor 2,2 2 Kor 5,18-21. Hvordan ville du sammenfatte ”budskabet“ ved at benytte disse tekster?`

De tidligste nyheder, som disciplene løb allevegne med, var om Jesu opstandelse. Kristne familier i dag er en del af en lang række af løbere, der forkynder: ”Han er opstået,“ som han sagde, at de skulle (Matt 28,7). Opstandelsens virkelighed gør alt andet troværdigt, det Jesus sagde om sig selv, om Gud og hans kærlighed over for syndere, om tilgivelse og om visheden om evigt liv gennem tro på ham.

Begejstring for evangeliet. Bibelen giver os glimt af evangeliets gennemgribende virkning på Jesu første efterfølgeres liv. De åbnede deres hjem til bibelstudier, de bad sammen og spiste sammen, de delte deres penge og resurser, og de tog sig af hinanden. Hele familier tog imod budskabet. Var de med det samme fejlfri mennesker? Nej. Var der stridigheder og uenighed iblandt dem? Ja. Men på en eller anden måde var disse Kristi efterfølgere anderledes. De erkendte deres behov for Gud og for hinanden. De lagde stor vægt på enhed og harmoni i hjemmene og i kirken i deres anstrengelser for at opfylde Jesu bøn i Getsemane (Joh 17,20-23). De vidnede med stort mod for hinanden og for ikke-troende, og de satte til og med livet på spil på grund af deres tro.

Sådan må det også være for os. Selv i vores tidsalder, negativ som den er over for det, der har med Gud at gøre, bliver mennesker hørt, hvis de har en passion og glød for noget. Helligånden længes efter at fylde menneskers hjerter med begejstring for evangeliet. Når evangeliets gode nyhed bliver lige så gode i vores hjerter, som de er i Bibelen, vil vi ikke kunne lade være med spontant at dele det med andre.

`Til at tænke over. Hvilke forandringer kan du have brug for at foretage i din egen familie, som kan hjælpe den til at blive en bedre budbringer af ”budskabet“, som vi er kaldet til at dele med andre?`