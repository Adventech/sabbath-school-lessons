---
title:  Til videre studium
date:  14/06/2019
---

Ellen White, Profeter og konger, ”Ved Babylons hof“ s. 233-238;

Vejen til Kristus, ”Glæde i Herren“ s. 128-142.

Gud gør ikke forskel på mennesker. ”Kristi religion løfter modtagerens tanker og handlinger op på et højere plan samtidigt med, at det fremstiller hele menneskeheden som ligeværdige til at modtage Guds kærlighed, idet de bliver løskøbt ved hans søns offer. Ved Jesu fødder mødes rige og fattige, lærde og ulærde, uden nogen skelen til kaste eller verdsligt privilegium. Al jordisk rang er glemt, når vi ser på ham, som vores synder har gennemboret. Selvfornægtelsen, fornedrelsen og den uendelige barmhjertighed hos ham, som var så højt ophøjet i Himlen, gør menneskers stolthed, selvophøjelse og social rang til skamme. Ren, ubesmittet religion viser sine himmelskfødte principper ved at bringe alle, som er helliget gennem sandheden, til enhed. Alle mødes som mennesker, der er købt med blodet, og alle er lige afhængige af ham, som har løskøbt dem til Gud“ (Ellen White, Gospel Workers, s, 330).

**Spørgsmål til drøftelse**:

`1.	Drøft som klasse jeres svar til søndagsafsnittets spørgsmål: Hvor meget af din tro er dannet af din kultur, og hvor meget er bibelsk sandhed? Hvordan kan vi lære at skelne mellem disse to ting?`

`2.	Hvilke principper finder vi i ovenstående citat fra Ellen White, som ville revolutionere vores familieliv, hvis vi fulgte dem?`

`3.	Hvor god har din lokale menighed været til at tage sig af de yngre generationer af troende? Hvad kan I som klasse gøre for at hjælpe menigheden i denne vigtige opgave?`

`4.	Hvilke udfordringer ligger der i at forsøge at videregive troen til næste generation?`

`5.	Hvilken positiv og negativ indflydelse har den kultur, du lever i, på dit familieliv?`