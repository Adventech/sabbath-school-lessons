---
title:  ”Med Jesus i familien“
date:  08/06/2019
---

> <p>Ugens vers</p>
> ”Så lad da også os … holde ud i det løb, der ligger foran os, idet vi ser hen til Jesus, troens banebryder og fuldender, som for den glædes skyld, der ventede ham, udholdt korset uden at ænse dets skam og nu sidder på højre side af Guds trone“ (Hebr 12,1-2).

**Introduktion**

Uanset, hvilken fase af vores liv vi befinder os i, og hvad vi har været igennem eller kommer til at møde i fremtiden, lever vi altid med vores kultur som baggrund. Vores forældre, vores børn, vores hjem, vores familier, til og med vores menighed er i meget høj grad påvirket af den kultur, vi lever i. Selv om andre ting også spillede en rolle, var forandringen fra sabbat til søndag et mægtigt eksempel på, hvordan kulturen på daværende tidspunkt på en kraftig og negativ måde ændrede den kristne kirke. Hver gang vi kører forbi en kirke og ser et skilt, der annoncerer gudstjeneste om søndagen, får vi en kraftig påmindelse om omfanget af kulturens påvirkning.

Kristne familier udsættes hele tiden for kulturelle udfordringer. Nogle gange kan kulturelle påvirkninger være gode; men i de fleste tilfælde er indflydelsen negativ.

Den gode nyhed er, at evangeliet giver os lys, trøst og styrke til at magte de udfordringer, som kulturen medfører. I denne uge skal vi se på, hvordan vi kan have Jesus i familien, idet vi forsøger at ”være uangribelige og uden svig, Guds lydefrie børn midt i en forkvaklet og forvildet slægt, hvor I stråler som himmellys i verden“ (Fil 2,15).

**Ugens tekster**

- ApG 10,1-28. 34-35
- 1 Kor 2,2
- 1 Thess 5,21-22
- Joh 1,12-13; 3,7
- 1 Joh 5,1