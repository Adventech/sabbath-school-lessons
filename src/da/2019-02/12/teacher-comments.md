---
title:  Aktiviteter og dialog
date:  21/06/2019
---

**Guds Ord**

* 	Gæstfrihed var en væsentlig del af den mellemøstlige kultur på Bibelens tid. Find fra Bibelen eksempler på gæstfrihed og drøft, hvori de adskiller sig fra vores kulturelle situation.

` `

**Uddybende spørgsmål**

* 	Danskere er notorisk private og åbner i forhold til næsten alle andre kulturer deres hjem meget lidt for hinanden.
	* 	Præger det også din menighed og din egen tilværelse?

` `

* 	Har vi urealistiske forventninger til, hvad der kræves af værter, der åbner deres hjem, mht. til mad m.m.? Er sådanne forventninger med til at begrænse vores besøg hos hinanden?

` `

**Klassens aktiviteter**

* 	Lav en tidsoversigt, hvor du beregner den tid, hver person i din husholdning i gennemsnit tilbringer i hjemmet i løbet af en uge.
	* 	Hvor meget af denne tid tilbringer hver person alene? Og hvor meget i selskab med de andre medlemmer?
	* 	Hvor meget af tiden kan du forvente, at hjemmet rummer gæster? Hører disse gæster til den bredere familie, eller er de venner og bekendte?
	* 	Hvor ofte får du besøg af en person, som aldrig tidligere har været i dit hjem?

* 	Tal sammen om jeres ”statistik“.

` `

**Personligt kristenliv**

*	Står venlighed højt på din prioriteringsliste for opførsel i hjemmet?

` `

* 	Hvilke andre værdier sætter du/I højt i dit/jeres hjem? Sammenlign jeres svar i klassen.

` `

**Forstå det bedre**

* 	Kong Hizkijas fremvisning af sine skatte havde den modsatte effekt end den tiltænkte. Babylon var politisk set på dette tidspunkt en eventuel forbundsfælle med den assyriske stormagt; men mange år senere, da Babylon var en del af det forbund, som knuste Assyrien, fik optegnelserne med skattene i Hizkijas palads betydning. Babylon valgte at erobre det lidt afsidesliggende Jerusalem, og Judah blev indlemmet i det nybabyloniske storrige under Nabopalassar og hans søn Nebukadnezzar.

**Baggrund**

Historisk set har alle kulturer haft en definition af det at være fremmed og været umiddelbart skeptiske over for fremmede. Netop derfor udviklede store religioner som jødedommen og senere islam høje moralske kriterier for gæstfrihed. Begge understregede betydningen af at behandle fremmede og gæster godt, selv hvis disse fremmede tilhørte traditionelt fjendtlige folkegrupper.

**Til at tænke over**

Hvis Jesus kom på et pludseligt besøg i dit hjem, ville du da bryde dig om, at han så, hvad du har i dit hjem?

**Noter**

` `
