---
title:  Centre for smitsom venlighed
date:  20/06/2019
---

**Læs Es 58,6-7.10-12 Rom 12,13 1 Pet 4,9. Sammenlign bibelske henvisninger til gæstfrihed med faktiske beskrivelser af begivenheder i nogle af de bibelske familiers hjem, som omtales i følgende tekster. Læg mærke til de sider ved gæstfrihed, der udvises.**

`Abraham og Sara (1 Mos 18,1-8)`

`Rebekka og hendes familie (1 Mos 24,15-20.31-33)`

`Zakæus (Luk 19,1-9)`

Gæstfrihed opfylder et andet menneskes grundlæggende behov for hvile, mad og samvær med andre. Det er et tydeligt udtryk for selvopofrende kærlighed. Jesus knyttede teologisk betydning sammen med gæstfrihed, da han lærte, at det var gerninger gjort mod ham, når man gav de sultne mad og de tørstige noget at drikke (Matt 25,34-40). At bruge sit hjem i tjeneste for andre kan spænde fra en enkel invitation til en nabo til et måltid mad eller til den radikale gæstfrihed, hvor man lader en person, der er udsat for mishandling, låne et værelse. Den kan indbefatte enkel venlighed, en anledning til at bede med nogen eller at give bibelstudium. Ægte gæstfrihed udspringer i menneskers hjerter, når de er blevet rørt af Guds kærlighed og ønsker at udtrykke deres egen kærlighed i ord og handling.

Familier klager ofte over, at de ikke har plads, tid eller energi til at udvise gæstfrihed. Andre føler sig kejtede, uden evner og usikre på, hvordan de skal nå ud over det, de kender, for at have samvær med ikke-troende. Nogle ønsker at undgå at komplicere deres tilværelse ved at involvere sig med andre. Mange moderne familier forveksler gæstfrihed med selskabelighed.

`Til at tænke over. Hvordan udtrykker dit hjem din egen åndelige tilstand?`