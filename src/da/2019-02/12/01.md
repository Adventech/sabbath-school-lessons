---
title:  ”Hvad har de set i dit hjem?“
date:  15/06/2019
---

> <p>Ugens vers</p>
> ”Men I er en udvalgt slægt, et kongeligt præsteskab, et helligt folk, et ejendomsfolk, for at I skal forkynde hans guddomsmagt, han som kaldte jer ud af mørket til sit underfulde lys“ (1 Pet 2,9).

**Introduktion**

Måske er vi, takket være Gud, nået til et stadium i vort liv, i hvert fald på nuværende tidspunkt, hvor det går rigtig godt. Familien har det godt, arbejdet går godt, det samme gælder vores sundhed og økonomi. Eller måske er det slet ikke sådan. Måske oplever dit hjem smerte og uro? Uanset situationen, hvad vil være dit svar på profetens spørgsmål om, hvad gæster har set i dit hjem? Udsendinge fra Babylon havde besøgt kong Hizkija, som havde vist dem alle sine skatte, og profeten Esajas spurgte senere kongen: ”Hvad har de set i dit palads?“ (Es 39,4).

Hvad har folk set i dit hjem? Hvad har himlens engle set? Kan man mærke bønnens ”duft“? Er der venlighed, gavmildhed, kærlighed eller anspændthed, vrede, fortørnelse, bitterhed og strid? Vil en gæst gå derfra og tænke, at Jesus ikke er en del af dette hjem?

Dette er vigtige spørgsmål for os alle at stille os selv mht. det hjem, vi har skabt. I denne uge skal vi se nærmere på nogle af de elementer, der kan skabe en rigtig god stemning i hjemmet, på trods af de uundgåelige spændinger og kampe, alle nutidens hjem møder.

**Ugens tekster**

- Es 38; 39
- 1 Kor 7,12-15
- 1 Pet 3,1-2
- Hebr 6,12; 13,7
- 3 Joh 11
- Es 58,6-7.10.12