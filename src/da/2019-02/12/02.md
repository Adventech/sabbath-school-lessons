---
title:  Lærdom fra en konges fejltagelse
date:  16/06/2019
---

`Læs 2 Krøn 32,25.31 Es 38; 39. Læs beretningen om Hizkijas helbredelse og de babyloniske ambassadørers besøg.`

Bibelen understreger, at de kongelige gæster var interesseret i kong Hizkijas mirakuløse helbredelse. Men det lader til, at Hizkija var tavs om denne erfaring. Han lagde ikke vægt på det, der kunne have åbnet disse udsendinges hjerter over for kundskab om den sande Gud. Kontrasten mellem hans taknemmelighed over at være blevet helbredt i kapitel 38 og hans tavshed om det i kapitel 39 er slående.

”Gud havde forladt ham for at sætte ham på prøve.“ Dette statsbesøg var en betydningsfuld begivenhed. Alligevel er der ingen optegnelse af, at Hizkija søgte vejledning gennem profeterne eller præsterne. Væk fra offentlighedens øjne, uden nogen samtale med eller råd fra sine åndelige vejledere, lod han tilsyneladende Guds gerning i sit eget og i nationens liv forsvinde fra sit sind. Den historiker, der skrev 2 Krøn 32,31, har måske haft til hensigt at vise, hvor let det er at tage Guds velsignelser for givet og føle sig selvtilstrækkelig.

`Nedenunder følger nogle lærdomme om trofasthed i hjemmet, som kan uddrages fra Hizkijas erfaring. Hvilke andre lærdomme kan du komme i tanker om?`

Ethvert besøg i en kristens hjem er en anledning til, at gæster kan møde Kristi efterfølgere.

Meget få gæster vil tage initiativ til at begynde en samtale om åndelige ting. De kristne må finde måder, der er i sammenhængen er passende, hvorved de kan dele evangeliet.

De kristne er ikke kaldet til at fremvise deres materielle rigdom eller deres færdigheder, selv om de anser disse som velsignelser fra Gud. De er kaldet til at ”forkynde hans guddomsmagt, han som kaldte jer ud af mørket til sit underfulde lys“ (1 Pet 2,9) eller for at bruge Hizkijas erfaring som et symbol, at fortælle, at de var døende, men at Kristus har helbredt dem; de var døde i deres synd; men Kristus har gjort dem levende og givet dem en plads i himlen (Ef 2,4-6).

`Til at tænke over. Hvordan kan du bruge dit hjem til at vidne for andre? Hvordan kan du dele din tro på Kristus med dem, der besøger dit hjem?`