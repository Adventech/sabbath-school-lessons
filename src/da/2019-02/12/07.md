---
title:  Til videre studium
date:  21/06/2019
---

Ellen White, Vejen til et bedre liv, ”Hjemmets betydning“ s. 217-220; Profeter og konger, ”Udsendingene fra Babylon“ s. 166-169.

Hjemmets indflydelse i evangelisation. ”Et godt hjem kan påvirke menneskers hjerte og liv langt mere end en prædiken … Vores indflydelse rækker måske ikke ret langt. Vi har måske heller ikke ret mange muligheder. Vores viden er måske begrænset. Men vi kan alligevel udrette meget, hvis vi med troskab udnytter de muligheder, som vi har i vores hjem“ (Ellen White, Vejen til et bedre liv, s. 219.220).

**Spørgsmål til drøftelse**:

`1.	Del med hinanden i klassen, om det var nogens hjem, der var med til at I tog beslutningen om at følge Kristus. Drøft, hvad det var, der gjorde så stort indtryk. Hvad kan I som klasse lære deraf?`

`2.	Hvordan kan I som klasse på en praktisk måde hjælpe en familie, hvor den ene ægtefælle ikke er troende?`

`3.	Tal sammen i klassen om det pres på familielivet, der modarbejder jeres tro. Lav en liste over nogle af disse problemer, og skriv mulige løsninger ved siden af hvert enkelt problemområde.`

`4.	De kristnes privatliv er et redskab, hvormed man vidner over for børn, en ikke-troende ægtefælle, andre slægtninge og gæster. Selv om vi ikke altid er så gode til at dele vores tro i vores eget hjem, som vi gerne ville, og selv om det ikke altid fører til slægtninges eller venners omvendelse, kan selv ufuldkomne familiemedlemmer gøre, hvad de kan for at vise vejen til en fuldkommen frelser. Gennem gavmild gæstfrihed udtrykt i Frelserens navn kan de føre alle, de kommer i kontakt med, inden for nådens rækkevidde. Tænk over, hvilken indflydelse dit hjem har på dem, der besøger dig. Hvad kan du gøre for at give et bedre vidnesbyrd af din tro til alle dem, der træder ind i dit hjem?`