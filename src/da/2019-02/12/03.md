---
title:  Familien først
date:  17/06/2019
---

Det mest naturlige er, at vores egen familie står øverst på listen over dem, vi forsøger at dele evangeliet med. Der findes ingen vigtigere missionsmark end den.

`Læs Joh 1,40-42 5 Mos 6,6-7 Ruth 1,14-18. Hvilken konklusion kan vi drage udfra Johannsevangeliet og teksterne fra Det gamle Testamente om at dele vores tro i hjemmet?`

En entusiastisk rapport. Andreas gik videre end kun at give en rapport. Han arrangerede et møde mellem sin bror Simon og Jesus. En entusiastisk rapport om Jesus og en introduktion til ham som person – hvilken enkel formel for at dele evangeliet med familiemedlemmer i vores hjem! Efter introduktionen trådte Andreas til side. Derefter havde Jesus og Simon Peter deres eget personlige forhold.

At lede børn til tro. Børn i hjemmet kan ofte blive overset som passende modtagere i vores forsøg på at dele evangeliet. Mange forældre tror fejlagtigt, at børn automatisk vil tilegne sig familiens åndelighed. Men det må man ikke tage for givet. Mens børnene og de unge lærer fra de rollemodeller, de ser, er det også sandt, at de unge i Guds familie har brug for individuel opmærksomhed og muligheden for personligt at blive introduceret til Kristus. Det lægger 5 Mos 6 stor vægt på. Man må være meget opmærksom på, hvordan den mest effektive religiøse oplæring finder sted. Regelmæssige åndelige vaner og andagt, både personligt og for familien, bør opmuntres i hjemmet. Der bør afsættes tid og bruges personlig indsats for børnene og de unge.

`Læs Ruth 1,8-22. Hvad kan vi lære af No’omis evangeliske indsats?`

Hvorfor tror du, at Ruth valgte at følge No’omi, selv i No’omis mest vanskelige situation, hvor hun gav udtryk for sin vrede og depression over for Gud og klagede over alt det, hun havde tabt (Ruth 1,15. 20-21)? Ruths eksempel viser bedre og tydeligere end noget, at unge kan møde og overgive sig til en fuldkommen Gud, selv når de bliver introduceret til ham af en ufuldkommen forælder.

`Til at tænke over. Hvordan påvirker tanken om, at dit hjem er den vigtigste missionsmark, din holdning over for de mennesker, der lever der? Arbejd sammen som familie om at forberede en liste over specifikke ting, din familie kan gøre for at lede familiemedlemmer, som endnu ikke kender Jesus, til ham.`