---
title:  En tid til at miste
date:  25/05/2019
---

> <p>Ugens vers</p>
> ”Ja, jeg regner så vist alt for tab på grund af det langt større at kende Kristus Jesus, min Herre. På grund af ham har jeg tabt det alt sammen, og jeg regner det for skarn, for at jeg kan vinde Kristus“ (Fil 3,8).

**Introduktion**

I samme øjeblik Adam og Eva spiste frugten fra træet til kundskab om godt og ondt, oplevede de deres førte tab, tabet af deres uskyldighed. Denne tabte uskyld blev erstattet af selviskhed, strid, skyld og et ønske om at kontrollere og herske over hinanden.

Kort tid efter syndefaldet blev de vidne til, at det første liv blev taget, da Gud gav dem skindtøj til at dække deres nøgenhed. Da de blev forbudt adgang til livets træ, så de ikke skulle spise af det og leve evigt, mistede de også deres hjem i den fuldkomne have i Eden. Flere år senere mistede de deres søn Abel, da hans bror Kain slog ham ihjel. Til sidst mistede den ene af dem sin ægtefælle, og den overlevende partner mistede også til sidst livet. En enkelt beslutning førte til alle disse tab.

Vi kender alle til tilværelsens virkelighed og smerte, når det drejer sig om tab, og de fleste af os føler det hårdest, når vi rammes af tab i familien. Det er ikke så mærkeligt; for det er i familien, at vi har knyttet de nærmeste bånd. Et tab i familien, hvordan det end viser sig, rammer os derfor allerhårdest.

I denne uge skal vi fortsætte med at se på familien, og det vil vi gøre i forbindelse med forskellige former for sorg og tab.

**Ugens tekster**

- Mark 5,22-24.35-43
- 1 Pet 5,6-7
- 1 Mos 37,17-28
- Luk 16,13
- Rom 6,16
- 1 Kor 15,26