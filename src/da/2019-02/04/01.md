---
title:  Alene
date:  20/04/2019
---

> <p>Ugens vers</p>
> ”Gud Herren sagde: ’Det er ikke godt, at mennesket er alene. Jeg vil skabe en hjælper, der svarer til ham’“ (1 Mos 2,18).

**Introduktion**

For nogle år siden indeholdt nyhederne en fascinerende, men smertefuld historie. En ung kvinde blev fundet død i sin lejlighed. Historien var så trist, fordi hun havde været død i over 10 år, inden hun blev fundet. Ti år! Alle stillede med rette spørgsmålet: hvordan kunne det i en så stor by med så mange mennesker og så mange muligheder for kommunikation gå til, at en kvinde, som ikke var en af de mange hjemløse i byen, havde været død i så mange år, uden at nogen vidste om det?

Selv om dette er et ekstremt tilfælde, er det et godt eksempel på, at mange mennesker er frygteligt ensomme. The New York Times bragte i 2016 en artikel med denne overskrift: ”Forskere står over for en epidemi af ensomhed.“ Problemet er virkeligt.

Det var ikke fra begyndelsen meningen, at mennesket skulle være alene. Lige fra Edens have skulle vi i en eller anden grad leve i fællesskab med andre mennesker. Men så kom synden selvfølgelig ind i verden, og siden da har intet været det samme. I denne uge skal vi se på spørgsmålet om fællesskab og ensomhed, som vi alle måske har oplevet på et eller andet tidspunkt i livet. Hvis du ikke har, er du meget heldig.

**Ugens tekster**

- Præd 4,9-12
- Fil 4,11-13
- 1 Kor 7,25-34
- Matt 19,8
- 1 Mos 37,34
- Es 54,5