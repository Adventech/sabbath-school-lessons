---
title:  Åndeligt single
date:  25/04/2019
---

Natalie, en ung kvinde, der havde været gift i syv år, blev af en veninde inviteret til at komme med til en serie evangeliske møder i den lokale adventistkirke. Hun blev overbevist om sandheden, i det hun hørte, og gav sit hjerte til Gud. Hun oplevede den nye fødsel, og på trods af stor modstand fra sin mand, sine forældre og svigerforældre og til og med sin nabo, sluttede Natalie sig til Syvende Dags Adventistkirken. Hun tilpassede også sin tilværelse til sin nye tro, så vidt det var muligt.

Det er ikke svært at forestille sig, at hun mødte meget modstand. Men det gjorde det ekstra vanskeligt, at hendes mand med rette sagde: ”Dette er ikke, hvad jeg gik med til, da vi blev gift. Du er en helt anden person, og jeg ønsker den gamle dig tilbage.“

I adskillige år har hun nu kæmpet for at leve et liv i tro. Selv om hun er gift, er hun det, vi kan kalde ”åndeligt single“.

`Læs Es 54,5 Hos 2,19-20 Sl 72,12. Hvilken opmuntring kan de, som føler sig åndeligt single, finde i disse vers?`

Over alt i verden er der i vores menigheder mennesker som Natalie. Disse mennesker er gift, men kommer alene eller sammen med deres børn i kirke. Måske er de gift med en, der tilhører en anden tro. Eller måske blev deres ægtefælle ikke medlem af menigheden, da de selv blev det. Eller de har begge været medlemmer, men af en eller anden grund er den ene holdt op med at komme, har måske meldt sig ud og er måske til og med fjendtligt indstillet over for vores tro. Mange mænd og kvinder komme alene i kirke og til fællesspisning eller til andre af kirkens arrangementer. De er kede af ikke at kunne yde mere økonomisk til kirkens arbejde; men deres ægtefælle vil ikke tillade det. På trods af, at de er gift, kan de åndeligt føle sig som en enke eller enkemand.

Vi har sandsynligvis alle mødt nogen, der har det sådan, og de har brug for vores kærlighed og støtte.

`Til at tænke over. Hvilke praktiske ting kan I som en menighedsfamilie gøre for at støtte dem iblandt jer, der er åndeligt single?`