---
title:  Aktiviteter og dialog
date:  26/04/2019
---

* 	Hvilke bibelske personer kan du finde, der som fx pigen, der advarede Na’aman (2 Kong 5,2), oplevede ensomhed, var alene i tilværelsen eller oplevede at være alene i og om troen?
	* 	Drøft de situationer/personer, som I har fundet frem til. Hvori ligner deres situation evt. din og min?

* 	Læs Salme 32,1-5 sammen.
	* 	Læg mærke til ordspillet. Det samme hebraiske ord er brugt om, hvordan Gud, når han tilgiver min synd, skjuler den (vers 1), og om, hvordan jeg opnår tilgivelse, når jeg netop ikke skjuler min overtrædelse (vers 5).

* 	Hvilke faktorer i det moderne samfund kan være årsager til, at mennesker føler sig mere ensomme end i tidligere tider? (Hvis de gør det!)
	* 	Kan din menighed i lyset af disse faktorer gøre noget for at modvirke denne oplevelse af ensomhed?

* 	Har synder, vi har begået, og skyld, vi bærer rundt på, nogen indflydelse på vores følelse af ensomhed?
	* 	Hvordan slipper du og jeg af med syndeskyld?
	* 	Hvor ofte lever du og jeg og andre i frygt for, at vores overtrædelser vil blive opdaget – og lever derfor helt alene med vores synd?

* 	Er der situationer, hvor det er godt og gavnligt at være ensom? Skal man altid være sammen med nogen?
	* 	Hvad er risikoen ved at føle, at man altid skal tilpasse sig andre?
	* 	Hvordan kan vi hjælpe hinanden til at stå alene? Og evt. opdrage og hjælpe vore børn og unge til at tage et standpunkt for Gud, også når de tilsyneladende er helt alene om deres valg?

* 	Drøft sammen, hvordan I hver især som enkeltpersoner kan finde tid til at være alene, alene med Gud og tid til samvær med Gud, til refleksion over Guds Ord og bøn.

* 	Lav i denne uge en liste over mennesker du møder jævnligt, og som du føler kæmper med ensomhed på et eller andet område.
	* 	Bed systematisk for dem i dine daglige bønner.

På korset var Jesus ensom og helt alene. Du og jeg kan ofte føle os ensomme; men selv om vi menneskeligt set kan være alene, behøver vi ikke at være uden Gud. Jesus havde ingen Jesus. Det har du og jeg.

**Noter**

``