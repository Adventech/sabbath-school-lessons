---
title:  Små prøvelser
date:  01/06/2019
---

> <p>Ugens vers</p>
> ”Bliv blot vrede, men synd ikke. Lad ikke solen gå ned over jeres vrede“ (Ef 4,26).

**Introduktion**

Selv de allerbedste hjem vil fra tid til anden opleve tidspunkter med kamp og strid. Det er bare en af tilværelsens kendsgerninger i en syndig verden. Små ting, som fx hvis tur det er at gå ud med affald, eller om din teenagedatter har lavet sine lektier, eller din søn har udført sine pligter, kan være irriterende, men småting, som i reglen kan løses uden store problemer. Men andre spørgsmål kan true med at ødelægge familielivet. En svigermors indblanding og manipulation kan ødelægge en kvindes ægteskab og sundhed; en psykisk syg far, som misbruger sine børn; en søn, som forlader al sin religiøse opdragelse og lever et løssluppent liv; eller en datter, som bliver narkoman.

Gentagne gange bliver vi i Det Nye Testamente opfordret til at elske hinanden (Joh 13,34; Rom 12,10), leve i fred og harmoni med hinanden (Rom 15,5; Hebr 12,14), være tålmodige, venlige og milde over for hinanden (1 Kor 13,4), sætte andre højere end os selv (Fil 2,3) og bære hinandens byrder (Ef 4,2). Alt dette er selvfølgelig lettere sagt end gjort, også over for vores egne familiemedlemmer. I denne uges studium skal vi se på, hvordan vi kan formilde situationer med små prøvelser, især inden for familien.

**Ugens tekster**

- Matt 7,5
- Ef 1,7
- Fil 2,4-8
- Ef 4,26-27
- Jak 1,19-20
- Kol 3,19
- Matt 7,12