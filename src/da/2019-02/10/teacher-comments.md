---
title:  Aktiviteter og dialog
date:  07/06/2019
---

* 	Læs Matt 6,12.14-15; 7,1-2; Luk 6,37; Rom 2,1; Joh 8,7.
	* 	Hvad er det modsatte af tilgivelse?
	* 	Er det let eller svært at tilgive?

Tal om begrebet ”aktiv lytten“. Inviter fx en person, som har sat sig ind i denne metode til konfliktløsning og kan give gode eksempler til drøftelse.

* 	Føler du, at du aldrig gør det godt nok – for Gud, for din ægtefælle, dine familiemedlemmer, for dine venner?

* 	Oplever du, at dine personforhold hele tiden er præget af følelsen af, at det er nødvendigt for dig at præstere for at blive accepteret?

* 	Tænk ærligt efter: hvor ofte har du i denne uge fældet moralsk dom over et andet menneske, dets handlinger, ord, tanker eller motiver?

* 	Vil du selv ønske at blive vurderet efter samme målestok?

* 	Én af de mest betydelige faktorer i nedbrydning af et venskabsforhold, fx i ægteskabet eller familien, er følelsen af at være under konstant dom, at være til stadig vurdering.

* 	Hvad kan vi gøre, for at mennesker føler sig hjemme i menigheden, altså ikke føler, at de konstant skal leve op til noget eller er til vurdering – når vi samtidig ønsker, at vi alle skal gøre vort bedste for at leve op til Guds kald om lydighed mod hans bud og tjeneste for andre?

* 	Ordet ”retfærdiggørelse“ (Rom 2,13; 3,20; 5,1 m.fl.) betyder egentlig at ”blive frikendt“ i en retssag. Når det bruges af Paulus om vores frikendelse for Guds domstol, indeholder begrebet et paradoks. Vi frikendes nemlig ikke, fordi vi er uskyldige. Alle har nemlig syndet og står skyldige for Guds domstol (jf. Rom 3,23). Vi frikendes altså ikke af fortjeneste, men udelukkende af nåde.

**Noter**

``