---
title:  Vredens plads i konflikter
date:  04/06/2019
---

Hvem har ikke oplevet at blive vred på et eller andet tidspunkt? Det, der gør det vanskeligt er, når vreden rettes mod et familiemedlem. I tillæg til at nægte at tilgive, kan vrede være en gift, som vil forårsage stor smerte og lidelse ikke alene i hjemmet og familien, men i alle former for medmenneskelige forhold.

`Læs Ef 4,26-27 Præd 7,9. Hvordan kan vi skelne mellem vrede som en følelse og vrede som synd? Hvad er forskellen?`

`Læs Jak 1,19-20. Hvad siger Jakob, som bør gælde for os i alle situationer, men især når det handler om familiemedlemmer, hvis handlinger og holdninger gør os vrede?`

Hvis du er vred over noget, bør du i stedet for at lade det hænge over dit hoved som en sort sky forsøge at vende det til noget positivt. Bed for dem, der sårer dig og overfuser dig. Tilgiv dem og blive til en velsignelse for dem. Det vil helt sikkert ikke være let til at begynde med; men når du tager beslutningen og holder fast ved den, vil Gud tage sig af resten.

Nogle gange ligger årsagen til vores vrede i de hjem, vi voksede op i. Vrede mennesker kommer ofte fra vrede familier, fordi de lærer af deres rollemodeller og overtager den samme opførsel i deres egne hjem og ender med at give det videre til deres egne børn. Nogle gange skyldes vrede uopfyldte behov eller jalousi, som det var tilfældet med Kain, hvor det førte til, at han slog sin bror ihjel.

Det kan godt være, at du har god grund til at være vred, men lad være med at bruge det som en undskyldning for at blive ved med at være vred. Lad være med at ignorere det eller forsøge at retfærdiggøre det. Bed i stedet Gud om hjælp til at behandle det på en positiv måde. Apostlen Paulus giver os et godt råd: ”Lad dig ikke overvinde af det onde, men overvind det onde med det gode“ (Rom 12,21).

`Til at tænke over. Vi har alle ting, der gør os vrede, nogle gange i en sådan grad, at det gør ondt. Og nogle gange er vores vrede måske forståelig. Spørgsmålet er, hvordan vi med Guds hjælp kan undgå at lade den vrede gøre både os selv og andre omkring os ulykkelige?`