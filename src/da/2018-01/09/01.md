---
title:  Takofre
date:   24/02/2018
---

> <p>Ugens vers</p>
>”For således elskede Gud verden, at han gav sin enbårne søn, for at enhver, som tror på ham, ikke skal fortabes, men have evigt liv“ (Joh 3,16).

**Introduktion**

Vores Gud er en Gud, der giver; denne store sandhed ses mest tydeligt i Jesu offer. ”For således elskede Gud verden, at han gav sin enbårne søn, for at enhver, som tror på ham, ikke skal fortabes, men have evigt liv“ (Joh 3,16). Eller i dette vers: ”Når da I, som er onde, kan give jeres børn gode gaver, hvor meget snarere vil så ikke Faderen i himlen give Helligånden til dem, der beder ham!“ (Luk 11,13).

Gud giver og giver; det er sådan, han er. Så når vi ønsker at genspejle hans karakter, må vi også give. Det er svært at forestille sig en større selvmodsigelse end ”en selvisk kristen.“

En måde at give det tilbage, vi er blevet givet, er gennem vores offergaver. Vores gaver giver os en mulighed for at udtrykke vores taknemmelighed og kærlighed. Den dag, hvor Jesus ønsker de frelste velkommen til himlen, vil vi se dem, der tog imod hans nåde og opdage, at det blev gjort muligt gennem vores offergaver.

I denne uge vil vi se på nogle vigtige sider ved at give gaver til kirken. At give rigeligt, enten det er af vores midler, tid eller talenter, er en mægtig måde at omsætte vores tro i praksis og vise andre, hvordan den Gud, vi tjener, er.


**Ugens tekster**

*	Matt 6,19-21
*	Ef 2,8
*	1 Pet 4,10
*	Luk 7,37-47
*	2 Kor 8,8-15
*	2 Kor 9,6-7
