---
title:  Aktiviteter og dialog
date:   02/03/2018
---

**Guds Ord og klassens aktiviteter**

*	Prøv at lede Ordsprogenes Bog igennem for at finde ordsprog om materialisme.
  *	Lad evt. medlemmer af klassen samle danske ordsprog om samme emne til sammenligning.
  *	Prøv at udskrive en konkurrence blandt unge og teenagere i menigheden (eller evt. alle)
    *	Lav det bedste ordsprog imod materialisme
    *	Find/tegn en illustration, som på morsom måde afslører og fordømmer materialisme

``

**Uddybende spørgsmål**

*	Prøv at lave en oversigt over dine største glæder i livet: i hvor høj grad er de afhængige af ”ting“?

``

*	Forestil dig, at du ved en katastrofe mistede alt, hvad du ejede?
  *	Hvad vil du græde over at miste af dine ejendele? Hvor længe vil du græde? Hvad vil du gøre, hvis du ikke har dem? Hvordan vil du opnå glæde og fornøjelse?

``

*	Vi skelner ofte mellem brugsværdi og affektionsværdi.
  *	Synes du, at det alt sammen skal være nyttigt?
    *	Hvis ikke, hvordan skal man da afgøre, hvad man skal bevare af det, som ”kun“ har affektionsværdi?
  *	Har vi brug for alt det, som vi almindeligvis kategoriserer under brugsværdi?

``

*	Hvis det er en pligt at give, kan jeg så give af kærlighed?
  *	Når man giver til andre for at opleve glæden ved at give, er det så simpelthen ikke bare en anden form for selviskhed?

``

**Forstå det bedre**

Reformatoren Martin Luther skelnede mellem, hvad han kaldte passiv og aktiv retfærdighed. Passiv retfærdighed er den retfærdighed, hvorved vi er i stand til som syndere at stå foran Guds domstol og modtage frikendelse og evigt liv. Den er kaldt passiv, fordi den helt og aldeles er en gave. Den tilhører Jesus, som frit giver den til den troende. Ved således at blive frikendt og tilgivet sættes den troende  i stand til at elske andre for deres egen skyld frem for at vinde Gud eller score points ved sine gerninger. Den troende bør da leve sit liv  i tjeneste for andre og udøver derved, hvad Luther kaldte aktiv retfærdighed. Den er aktiv, fordi jeg udfører den; men den kan aldrig bringe mig frelse eller give mig fortjeneste over for Gud.

``

**Til at tænke over**

At Guds nåde er en gave kommer klart til udtryk i Jesu opfordring til disciplene, der også viser, hvordan denne gave bør præge vores forhold til andre mennesker: ”I har fået det for intet! Giv det for intet!“ (Matt 10,8).

``

**Noter**

``
