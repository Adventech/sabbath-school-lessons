---
title:  Vores bedste offergave
date:   27/02/2018
---

`Læs 7,37-47. Hvad lærer denne beretning os om de rigtige motiver for at give til Gud?`

Maria kom ind i værelset og så Jesus ved bordet. Hun knuste alabastkrukken med kostbar nardussalve og hældte den ud over ham. Nogle af de tilstedeværende syntes, at hendes handling var upassende på grund af hendes syndige liv.

Men Maria var blevet befriet fra onde ånder (Luk 8,2). Og efter at have oplevet, at Lazarus blev opvakt fra de døde, blev hun overvældet af taknemmelighed. Hendes parfume var det mest værdifulde, hun ejede, og det var på denne måde, hun var i stand til at vise sin taknemmelighed over for Jesus.

Denne beretning viser, at taknemmelighed bør være vores sande motivation, når vi giver vores gaver. For hvilken anden reaktion kan vi have på Guds nådes gave? Hans gavmildhed motiverer os også   til at give, og sammen med vores taknemmelighed bliver det en meningsfyldt grund til at give både vores tid, talenter, rigdom og legeme.

`Læs 2 Mos 34,26; 3 Mos 22,19-24; 4 Mos 18,29. Hvilke principper kan vi finde i disse tekster med hensyn til offergaver, selv om sammenhængen er totalt anderledes end i dag?`

Selv vores bedste gaver kan synes utilstrækkelige i vores øjne; men de har betydning for Gud. At give Gud det bedste, vi har, viser, at vi sætter ham først i vores liv. Vi giver ikke vores gaver for at modtage hans gunst; i stedet giver vi, hvad vi har, på grund af vores taknemmelighed over, hvad vi har fået gennem Jesus Kristus.

”Fuld overgivelse og gavmildhed, som udspringer af en taknemmelig kærlighed, vil bringe en guddommelig vellugt til den mindste gave, hvert frivilligt offer, og gøre det uendeligt værdifuldt. Men   når vi efter villigt at have givet alt det til vores Frelser, vi er i stand   til at give hvor værdifuldt det end synes for os – ser, hvilken stor taknemmelighedsgæld vi står i til Gud, vil alt det, vi har givet, synes meget utilstrækkeligt og ringe. Men engle tager disse gaver, som for os synes så fattige, og frembærer dem som et velduftende offer for tronen, og de godtages.“ (Ellen White, Testimonies for the Church, 3. bind, s. 397).
