---
title:  Til videre studium
date:   02/03/2018
---

”Gavmildhedens ånd er Himlens ånd. Selviskhedens ånd er Satans ånd. Kristi selvopofrende kærlighed åbenbares på korset. Han gav alt, han havde, og gav derefter sig selv, for at vi kan blive frelst. Kristi kors appellerer til enhver Kristi efterfølgers godgørenhed. De principper, der viser sig der, er at give, at give, at give. At omsætte disse principper i faktisk godgørenhed og gode gerninger er det kristne   livs sande frugt. Verdslige menneskers princip er at få, at få, at få, og de forventer at sikre deres lykke på den måde; men når det er deres et og alt, er frugten kun elendighed og død.“ (Ellen White i Advent Review and Sabbath Herald, 17.  okt. 1882).

**Spørgsmål til drøftelse**

`1.	Hvad er der ved selviskhed, der gør den til så stor en modsætning til Kristi ånd? Hvilke bevidste ting kan vi gøre for at beskytte os mod denne meget naturlige holdning hos syndige mennesker?`

`2.	”Men enhver skal give, som han har hjerte til – ikke vrangvilligt eller under pres, for Gud elsker en glad giver“ (2 Kor 9,7). Det græske ord, der oversættes med ”glad“, findes kun denne ene gang i Det Nye Testamente, og dets betydning indbefatter noget, der er festligt og fornøjeligt. Hvad bør det fortælle os om vores holdning til at give?`

`3.	Lav en liste over alt det, du er blevet givet i Kristus. Bed, mens du skriver. Hvad bør en sådan liste lære os om, hvorfor vi bør give som et svar på, hvad vi har fået? Hvad siger listen også om, hvordan selv vores bedste gaver, givet ud fra de mest ædle motiver, kan synes fattige i forhold til, hvad vi har fået?`

`4.	Hvorfor er selviskhed en garanti for elendighed?`

`5.	Tænk over, om der er nogen i din egen menighedsfamilie, der er i en eller anden form for nødsituation. Hvad kan du gøre for at hjælpe denne eller disse personer her og nu? Hvad kan du gøre, selv om det kræver et smerteligt offer fra din side?`
