---
title:  Forvaltere efter Edens have
date:   27/01/2018
---

> <p>Ugens vers</p>
>”Men vi forkynder sådan, som Gud har fundet os værdige til at få evangeliet betroet, ikke for at behage mennesker, men Gud, som prøver vort hjerte“ (1 Thess 2,4).

**Introduktion**

Adam og Evas første opgave involverede forvaltning. Haven og hele skaberværket blev givet til dem, for at de skulle passe det, glæde sig over det og herske over det (1 Mos 2,15), selv om de ikke ejede noget af det. I stedet var de forvaltere af det, Gud havde betroet dem.  I denne uge vil vi se nærmere på, hvordan vi skal definere forvaltning efter syndefaldet, efter at vores første forældre blev udvist af Eden. Vi er stadig forvaltere, men i omgivelser, der er meget anderledes end dem, Adam og Eva til at begynde med kunne nyde.

Hvad betyder det at forvalte? Forskellige bibelske personer viser, hvad en forvalter er, ved den måde, de levede deres liv på. Andre skriftsteder definerer det mere tydeligt. Når vi bliver forvaltere for Gud, forandres vores fokus fra verden og dens materialistiske værdier til Skaberen og hans mission. Ligesom det var tilfældet for Adam og Eva, har vores ansvar en guddommelig oprindelse. Men efter syndefaldet i Eden har opgaven som forvalter ændret sig; for i tillæg til at være gode forvaltere af den materielle verden, er vi også blevet betroet ansvaret for åndelige sandheder.


**Ugens tekster**

*	Es 22,14-18
*	1 Kor 4,1-2
*	Kol 2,2-3
*	Ef 6,13-17
*	2 Kor 5,10
