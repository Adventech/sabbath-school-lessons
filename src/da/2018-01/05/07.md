---
title:  Til videre studium
date:   02/02/2018
---

Det ord, der oversættes med forvalter eller hushovmester i Det Gamle Testamentes tekster, kommer ikke fra et enkelt ord, men fra et udtryk: *asher al bajit*, ”den, som er på eller over et hus“. 1 Mos 43,19 kan fx oversættes på følgende måde: ”I døren til huset henvendte de sig til Josefs hushovmester.“ Hvis man tænker over, at familien, som bor i huset, er en del af ejendommen, så bliver hjemmet meget værdifuldt. En forvalter er derfor betroet noget uvurdeligt, som tilhører en anden. På mange måder gør det ansvaret endnu større, end hvis forvalteren havde ansvaret for sin egen ejendom.

Den samme tanke fortsætter i Det Nye Testamente. ”Det Nye Testamente henter ideer fra Det Gamle Testamente og kombinerer dem med tanker, ideer, begreber og ord fra det første århundrede,  og beriger og udvider dermed den bibelske lære om forvaltning. De mest almindelige græske ord, der benyttes i forbindelse med forvaltning, kommer fra *oikos* og *oikia*, som betyder hus. *Oikonomos* er en, der passer huset: bestyreren eller forvalteren. *Oikonoma* er det abstrakte navneord, der henviser til ”forvaltning af huset“, hvis betydning ofte er meget mere omfattende.“ (Handbook of Seventh-day Adventist Theology (Hagerstown, Md.: Review and Herald Publishing Association, 2000), s. 653).


**Spørgsmål til drøftelse**

`1.	I stedet for at tage ansvaret for at have spist den forbudte frugt, hvad sagde Adam, da Gud spurgte, hvad han havde gjort (1 Mos 3,12)? Det er interessant, at en af de tidligste menneskelige reaktioner, som synden førte med sig, var at skyde skylden på andre. Hvad viser denne reaktion om Adams villighed til at vedkende sig ansvaret for sine handlinger? Hvordan kan vi lære at vedgå os vores handlinger og tage ansvaret, når vi begår fejl?`

`2.	Tal sammen i klassen om det at være forvaltere af ting, der ikke er håndgribelige, men åndelige. Hvad indebærer det? Hvordan ”forvalter“ vi disse ting?`

`3.	Tænk over de tre englebudskaber i Åb 14,6-12. Hvilke vigtige sandheder bliver udtrykt i disse vers, som vi har fået ansvar for at forvalte?`

`4.	Hvorfor er det så vigtigt for os at lære at have tillid til og tro på åndelige ting, som vi ikke helt forstår? Gør vi ikke det hele tiden, når det gælder denne verdens ting?`
