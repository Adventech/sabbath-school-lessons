---
title:  Aktiviteter og dialog
date:   02/02/2018
---

**Guds Ord**

*	Hvor får konger/myndigheder og vismænd ifølge Dan 2,20-22 deres magt eller visdom fra? Se også Dan 2,37-38.
  *	Hvilken betydning bør denne kendsgerning ifølge fx Dan 4,24 have for dem, der har fået magt?

` `

*	Læs Ef 3,2. Her oversætter den danske Bibel det græske ord oikonomia med ”hverv“. Det henviser til den tjeneste, Gud har betroet netop Paulus.
  *	Som kirke har Gud givet os et hverv, en opgave, en oikonomia.
    *	Har du som enkeltperson fået betroet et hverv af Gud, som du skal forvalte?

` `

**Uddybende spørgsmål**

*	Har du/I fået en vis grad af magt og indflydelse i livet, som Gud har givet dig mulighed og/eller myndighed til at forvalte?
  *	Hvis du har, hvordan udøver du den?

` `

*	Menigheden er betroet en opgave. Prøv sammen at opstille nogle principper for, hvordan vi skal forvalte denne opgave.
  *	En rettesnor kan være, at vi bør forvalte den ud fra samme principper, som Gud har vist os ved at give os opgaven.
  *	Hvor god skal man være for at kunne tjene Gud, have hverv i menigheden etc.?
    *	Hvornår og hvordan skal vi give chancer til børn og unge, nye medlemmer – eller dem, der evt. tidligere har svigtet?

` `

**Ord og udtryk**

*Okonomia* er et interessant ord, hvor vi i dag udelukkende bruger afledningen af ordet i forbindelse med penge og økonomi.

I oldkirken havde ordet en langt dybere mening. I forbindelse med læren om treenigheden brugte kirkefædrene ordet om Gud på følgende måde. *Oikos* betød ”hus“ eller ”husholdning“, *nomos* betød ”lov, forvaltning“. Den såkaldt økonomiske Gud blev derfor
anvendt til at beskrive, hvordan Gud forvalter sit skaberværk, sit hus eller husholdning. Det drejede sig ikke mindst om, hvordan han har grebet ind i historien for at frelse menneskeheden gennem Kristi gerning og Helligåndens værk, inspirationen af Skriften og helligelsen af de kristne til Jesus.

` `

**Til at tænke over**

*	Forvalter du og jeg det evangelium, vi har modtaget, med samme trofasthed og med samme barmhjertighed mod andre, som Gud har vist mod os?

` `

*	Hvor ofte tænker du og jeg kun på forvaltning i forbindelse med økonomi og penge?

` `

**Personligt kristenliv**

*	Mediter i dit andagtsliv over, hvordan Gud forvalter sin frelsesplan i forbindelse med dit eget liv.
  *	Bed ham dagligt om at hjælpe dig til at forvalte det evangelium, han har betroet dig at dele, ud fra de samme principper.
  *	Bed ham hjælpe dig til at udøve den indflydelse og evt. magt, du har i livet, til uselvisk tjeneste og ikke til personlig vinding.

` `

**Noter**

` `
