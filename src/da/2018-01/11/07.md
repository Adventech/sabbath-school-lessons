---
title:  Til videre studium
date:   16/03/2018
---

Alle vores naturlige evner, talenter eller gaver kommer fra Gud, både anlæg, vi er født med, og det vi har lært gennem påvirkning fra omgivelserne. Det vigtige er, hvad vi gør med vores evner og talenter. Gud forventer, at hans forvaltere lærer at være herre over deres evner og talenter gennem uddannelse og praktisk erfaring (Præd 10,10).

Besal’el var fyldt ”med Guds ånd, med visdom og klogskab og indsigt til at udføre al slags arbejde“ (2 Mos 35,31). Han og Oholiab (2 Mos 35,34) havde evnen til at undervise andre i deres håndværk.

Vi kan lære at blive bedre forvaltere, især mht. til at fjerne gæld, mens vi lever i en materialistisk verden. Vi bør altid udvikle vores evner gennem læsning, seminarer, formel uddannelse (når det er muligt) og til sidst ved at anvende det, vi har lært. Udviklingen af vores evner gør os i stand til at give det bedste, vi kan, til Gud og at være gode forvaltere.

Lignelsen om de betroede talenter antyder, at alle tjenerne modtog talenter, ”enhver efter hans evne“ (Matt 25,15). To af tjenerne fordoblede deres beløb; den tredje gravede det ned i jorden. Vi bør altid bestræbe os på at forbedre det, vi har, men at begrave sit talent viste hverken evner eller dygtighed. At styre sine penge, gøre sig gældfri, opøve disciplin og praktisk erfaring er med til at udvikle dygtighed og er velsignet af Gud. For at have fremgang og blive dygtig til noget må vi gentage det igen og igen.

”Når Bibelens lektier indarbejdes i vores daglige tilværelse, har de en dyb og varig indflydelse på karakteren. Timotheus lærte disse lektier og praktiserede dem. Han havde ingen særlige fremragende talenter; men hans arbejde blev værdsat, fordi han brugte sine gudgivne evner i Herrens tjeneste.“ (Ellen White, The Acts of the Apostles, s. 205).

**Spørgsmål til drøftelse**

`1.	Selvkontrol er altid vigtigt for en kristen, og det gælder især, når mangel på selvkontrol kan føre til økonomiske vanskeligheder eller til og med ruin. Hvad kan vi som kirke gøre for at hjælpe dem, som står i fare for at udsættes for sådanne problemer?`

`2.	Læs Rom 13,7-8. Hvordan kan vi anvende disse ord i vores hverdag og i al vores omgang med andre?`

`3.	Nogle mennesker siger, at vi ikke behøver at være bange for at stifte gæld; for Jesus kommer alligevel snart igen. Hvordan vil du svare på en sådan udtalelse?`
