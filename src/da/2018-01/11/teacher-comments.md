---
title:  Aktiviteter og dialog
date:   16/03/2018
---

**Klassens aktiviteter**

*	Overvej, evt. sammen med hele menigheden, at arrangere et lokalt forvaltningskursus ud fra kristne værdier.

``

**Uddybende spørgsmål**

*	Reflekter over dine værdier, dine mål og din planlægning for fremtiden – og drøft dine svar og tanker med klassen:
  *	Hvad har du umiddelbart i dag brug for at få/eje/være i besiddelse af?
    *	Hvad har du brug for om ti, tyve, fyrre år?
    *	Hvad har du altid brug for, også i evigheden?
  *	Hvad har du brug for at være som person?
    *	Hvilke valg må du gøre nu for også fremover at blive, hvad du ønsker at være?
    *	Hvordan påvirker dine ønsker om at få, den måde du er på?

``

*	Drøft nogle af de etiske udfordringer ved forbrug og investering.
  *	Gør det nogen forskel, hvordan vi som kristne investerer vores midler? Er der selskaber og projekter, som du af etiske grunde mener, at du bør holde dig fra, også selv om investering kan betale sig?

``

*	Hvilke fristelser er særlig stærke for mennesker, der lever i gæld eller måske med et meget stramt budget, eller som simpelthen er pengekærlige?
  *	At snyde lidt i de små ting
  *	Gå på kompromis med kristne forretningsprincipper, som fx at sælge langt over værdien
  *	Være hård og nådesløs i pengesager
  *	Blive så optaget af penge og tælle hver øre, at det åndelige liv og de evige værdier mistes af syne
    *	At karakteren formes af pengegriskhed

``

*	Hvilke andre fristelser kan du/I evt. nævne?

``

**Mødet med dagligdagen**

* Find eksempler fra medierne, hvor tidens tendens til hurtig materiel gevinst illustreres – og del dem med din klasse.

``

**Til at tænke over**

Den store norsk-danske forfatter Ludvig Holberg skrev en satire om en mand, der faldt gennem et hul i jorden ind til en anden verden – *Niels Klims underjordiske rejse*. Her mødte manden bl.a.et samfund af talende træer, der naturligt nok ikke var for hurtige, og som tog sig god tid til alt. For at vise, hvor kvik han var, gik manden hurtigt til værks med alle opgaver; men netop derfor blev han regnet for at være dum. Hvis man tror, at man kan løse problemer hurtigt, og at det gælder om at have fart på, kan man ikke være særlig intelligent!

I Bibelen indebærer visdom at kunne skelne mellem vigtigt og mindre vigtigt, mellem nyttigt og unyttigt, mellem varigt og midlertidigt. Og det er mere vigtigt, hvad du er, end hvad du har!

``

**Noter**

``
