---
title:  LektGæld: en daglig beslutning
date:   10/03/2018
---

> <p>Ugens vers</p>
>”Giv alle, hvad I skylder dem: den, der har krav på skat, skat; den, der har krav på told, told; den, I skylder frygt, frygt; den, I skylder ære, ære. Vær ingen noget andet skyldig end at elske hinanden; for den, der elsker andre, har opfyldt loven“ (Rom 13,7-8).

**Introduktion**

En gang imellem kan du være heldig at finde nogen, der er villig til at låne dig penge. Måske gør vedkommende det ud fra et ædelt motiv – dvs. han eller hun ønsker virkelig at hjælpe dig ud af en økonomisk krise. Men som regel låner folk ikke penge til andre på grund af deres hjertes godhed. De låner penge ud, fordi de ønsker at tjene flere (af dine) penge.

Vi bør gøre alt, hvad vi kan, for at undgå gæld. Men i visse situationer, som fx ved køb af et hus eller en bil, bygning af en kirke eller for at opnå en uddannelse, er vi nødt til at låne penge. Men det bør ske på en fornuftig måde med den hensigt at blive gældfri så hurtigt som muligt.

Vi må være forsigtige. At bruge penge, vi ikke har, frister let Guds folk til at ”gøre begærlighed og kærlighed til jordiske skatte det herskende træk i deres karakter. Så længe disse træk hersker, holdes frelse og nåde i baggrunden.“ (Ellen White, Early Writings, s. 267).

Vi skal forbedre vores evner og talenter, så vi kan forblive disciplinerede og gøre alt, hvad vi kan, for at undgå gæld. I denne uge vil vi se på, hvad Bibelen siger med hensyn til gæld.

**Ugens tekster**

*	Sl 37,21
*	Matt 4,3-10
*	Matt 6,33
*	5 Mos 28,12
*	Ordsp 13,11
*	Ordsp 21,5
*	2 Kor 4,18
