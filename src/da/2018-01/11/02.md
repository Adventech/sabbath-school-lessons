---
title:  Lån og forbrug
date:   11/03/2018
---

Profeterne og Elisa var i gang med at samle træ ved Jordanfloden, da et øksehoved faldt i vandet. ”Ak, herre, det var endda en, jeg havde lånt!“ udbrød en af profeterne (2 Kong 6,5). Udsagnsordet ”at låne“ betyder, at man med tilladelse bruger noget, der tilhører en anden. En sådan tilladelse indebærer risici og ansvar. Lånte penge er ikke anderledes end en lånt økse, bortset fra, at det kan have langt alvorligere følger, hvis de bliver misbrugt.

Den eneste grund til, at vi låner penge, er, at vi kan bruge dem. Den økonomiske risiko, vi løber, er at tro, at vi er i stand til at tilbagebetale et lån, og at der ikke vil være nogen økonomisk overraskelse i fremtiden. Men vi kender ikke fremtiden (Præd 8,7); derfor er der altid en risiko forbundet med at låne penge.

`Læs Sl 37,21; Præd 5,4; 5 Mos 28,44-45. Hvad siger disse bibeltekster om gæld?`

Det kan være, vi låner penge i den hensigt at bruge dem fornuftigt; men fristelsen til at bruge, hvad vi har, også lånte penge, kan føre til meget alvorlige problemer. At bruge lånte penge tillader mange af os at leve over evne. Fristelsen til at låne og bruge er pulsen i en forbrugskultur, som påvirker både rig og fattig. Når vi fristes, bør vi søge Guds hjælp (1 Kor 10,13); for det kan være en forbandelse at stifte gæld (5 Mos 28,43-45).

Lad være med at begynde den dårlige vane med at låne penge.
Hvis du allerede har gjort det, betal dem tilbage så hurtigt som muligt. Vi må lære at bruge vores midler med visdom og være herre over Guds penge og ikke at lade os beherske af verdens penge i stedet.

Igen skal det siges, at der er visse situationer, hvor vi har brug for at låne. Men det må gøres med forsigtighed og med den hensigt at tilbagebetale det hele så hurtigt, vi kan.

**Til at tænke over**

Hvilke åndelige farer er der for en, der bliver fanget af gæld?
