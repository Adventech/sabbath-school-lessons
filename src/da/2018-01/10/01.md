---
title:  Forvaltningens plads
date:   03/03/2018
---

> <p>Ugens vers</p>
>”Og Gud kaldte os ikke til urenhed, men til hellighed“ (1 Thess 4,7).

**Introduktion**

På grund af dybden og bredden i forvaltning er det let at miste overblikket og køre fast i dens mange aspekter og blive overvældet af, hvor omfattende forvaltning er. Forvaltning er enkelt, men samtidigt kompliceret og kan derfor let blive misforstået. Men hverken den kristne eller kirken kan eksistere eller fungere uden forvaltning. At være en kristen er også at være en god forvalter.

”Det er ikke en teori eller en filosofi, men et arbejdsprogram. Det er i sandhed den kristne lov for at leve … Det er nødvendigt for en tilstrækkelig forståelse af tilværelsen og afgørende for en ægte, levende religiøs erfaring. Det er ikke kun et spørgsmål om et mentalt samtykke, men det er en viljeshandling og en afgørende, resolut beslutningsproces, der berører alle livets sider.“ (LeRoy E. Froom, Stewardship in Its Larger Aspects (Mountain View: Calif., Pacific Press Publishing Association, 1929), s. 5).

Hvori består nogle af kerneelementerne i, hvad det vil sige at være en kristen forvalter? I denne uge skal vi se nærmere på den plads, forvaltning har i det kristne liv. Men vi vil gøre det ved at benytte en interessant analogi – et vognhjul.


**Ugens tekster**

*	Kol 1,16-18
*	Hebr 4,14-16
*	3 Joh 3
*	1 Mos 6,13-18
*	Åb 14,6-12
*	1 Pet 1,15-16
