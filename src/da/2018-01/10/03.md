---
title:  Læren om helligdommen
date:   05/03/2018
---

Vi tænker normalt ikke på helligdommen i forbindelse med forvaltning. Men forbindelsen er der; for helligdommen er afgørende for vores trospunkter, og forvaltning er også en del af det system. ”Den rigtige forståelse af Kristi tjeneste i den himmelske helligdom er grundlaget for vores tro.“ (Ellen White, Evangelism, s. 221). Det er altafgørende, at vi forstår forvaltningens plads i lyset af denne bibelske tankeverden.

1 Kong 7,33 beskriver et vognhjul. Vi vil illustrere læren om helligdommen som hjulets nav. Navet forbindes til akslen og sørger for mere stabilitet til hjulet, når det drejer. Gennem sin offerdød på korset og sin sejrrige opstandelse (2 Tim 1,10) har Kristus lagt grundlaget for sin tjeneste i helligdommen (Hebr 6,19-20) og giver stabilitet til vores tro. Og det er i helligdommen, at han gør tjeneste for os, der lever på jorden (se Hebr 8,1-2).

”Med basis i princippet om sola Scriptura (Skriften alene) opbygger bibelsk adventisme sit system af trospunkter fra helligdomslærens perspektiv.“ (Fernando Canale, Secular Adventistm? Exploring the Link Between Lifestyle and Salvation (Lima: Peru, Peruvian Union University, 2013), s. 104-105).

`Læs 1 Joh 2,1; Hebr 4,14-16; Åb 14,7. Hvad siger disse tekster om Jesu tjeneste i helligdommen?`

Læren om helligdommen hjælper os til at se den store sandhed om frelse og forløsning, som er kernen i al kristen teologi. I helligdommen ser vi ikke alene Kristi død for os, men også hans tjeneste i den himmelske helligdom. Vi kan også i det allerhelligste se betydningen af Guds lov og virkeligheden af den afsluttende dom. Og centralt i det hele er løftet om forløsning, som er mulig på grund af Jesu blod. Forvaltningens rolle kommer til udtryk i et liv, der er forankret i frelsens store sandhed, som den kommer til udtryk i læren om helligdommen. Jo dybere vi forstår, hvad Kristus har gjort for os, og hvad han gør i os nu, jo nærmere kommer vi til Kristus, hans tjeneste, hans mission, hans lære og hans plan for dem, der omsætter forvaltningens principper i deres liv.

**Til at tænke over**

`Læs Hebr 4,14-16. Hvilken hjælp finder vi i disse vers i kampen med synd og selviskhed? Hvordan får vi styrke og håb i det, der loves os i denne tekst?`
