---
title:  Til videre studium
date:   09/03/2018
---

Fra tid til anden var det nødvendigt for et vognhjul at få jernbåndet tilpasset og sat på plads igen, fordi metallet ville strække sig, når det ramte jorden. Denne tilpasning krævede en hel del hård hamren og banken på selve jernbåndet. Tilpasningen af jernbåndet illustrerer forvaltning som praktisk helliggørelse. Det betyder at have Kristi sind, hver gang vi reagerer på livets små og store udfordringer, selv om processen kan være hård og smertefuld. Enten denne proces har at gøre med vores pengeforbrug, familieforhold eller arbejde, for blot at nævne nogle få områder, skal vores reaktion altid være i overensstemmelse med Guds vilje. Som vi alle godt ved, kan vi kun lære denne lektie gennem nogle til tider hårde knubs.

Det er ikke let at sætte et jernbånd på plads igen. Det er heller ikke let at tilpasse et menneskes karakter. Tænk over Peters erfaring. Han havde fulgt Jesus overalt, men forventede ikke disse ord fra Jesu mund: ”Men jeg bad for dig, for at din tro ikke skal svigte. Og når du engang vender om, så styrk dine brødre“ (Luk 22,32). Efter kort tid senere at have fornægtet Jesus, forandredes Peters liv, men kun efter en meget smertefuld og vanskelig erfaring. På en måde blev hans forvaltning sat på plads igen. Peter blev igen omvendt, og hans liv kom til at gå i en helt ny retning; men det skete kun efter temmelig hårde slag.

**Spørgsmål til drøftelse**

`1.	Hvad har praktisk helliggørelse at gøre med Jesu befaling om at ”fornægte sig selv og daglig tage sit kors op og følge mig“ (Luk 9,23)? Hvad er blevet korsfæstet (Gal 6,14)? Hvordan illustrerer dette helliggørelsens proces? Hvordan hjælper praktisk helliggørelse os til at lære at tænke som Gud? (1 Kor 2,16)`

`2.	Hvordan har du selv erfaret, at smertefulde prøvelser kan lære os alvorlige lektier om kristenlivet og at følge Jesus? Lad dem i klassen, der føler sig komfortable med det, dele deres erfaringer, og hvad de har lært. Hvad kan vi lære af hinandens erfaringer?`

`3.	Tænk over andre trospunkter, vi har som syvendedags adventister, fx sabbatten, de dødes tilstand, skabelsen, Jesu genkomst, etc. På hvilken måde bør disse forskellige trospunkter påvirke den måde, vi generelt lever vores liv?`
