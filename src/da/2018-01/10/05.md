---
title:  De tre englebudskaber
date:   07/03/2018
---

Kun to gange har Gud advaret verden om en kommende katastrofe: en gang til Noa (1 Mos 6,13-18; Matt 24,37) og den anden gang gennem de tre englebudskaber i Åb 14,6-12. Disse budskaber trækker forhænget til side for at give os et enestående perspektiv af fremtidige verdensbegivenheder. Vores opfattelse af disse budskaber er modnet med tiden; men budskabet og opgaven er stadigvæk retfærdiggørelse af tro på Kristus, ”i sandhed den tredje engels budskab“ (Ellen White, Evangelism, s. 190). Grundlæggende i vores nærværende sandhedsbudskab, det budskab, vi er blevet kaldet til at forkynde for verden, finder vi med andre ord Jesus og hans store offer for os.

`Læs Åb 14,6-12. Hvad er essensen i disse budskaber? Hvad siger de til verden? Hvilket ansvar hviler der på os med hensyn til disse budskaber, og hvordan hænger det sammen med forvaltning?`

Som syvendedags adventister er det vores opgave, som en forberedelse til Jesu genkomst, at forkynde de tre englebudskaber. Folk må blive i stand til at tage en beslutning om evigheden. Forvaltningens rolle er et samarbejde med Gud i mission (2 Kor 5,20; 6,1-4).

”På en speciel måde er syvendedags adventister blevet sat i verden som vægtere og lysbærere. De er blevet betroet det sidste advarselsbudskab til en døende verden. Vidunderligt lys fra Guds ord skinner på dem. De er blevet givet en gerning af allerstørste betydning – forkyndelsen af den første, den anden og den tredje engels budskab. Intet andet arbejde har så stor betydning. De må ikke tillade noget andet at optage deres opmærksomhed.“ (Ellen White, Testimonies for the Church, 9. bind, s. 19).

Hjulets fælg er i nærheden af det punkt, hvor hjulet møder jorden, og det repræsenterer de tre englebudskabers forkyndelse. Deres opgave er at beskytte mod teologisk afvigelse og identificerer vores ansvar i de sidste tiders begivenheder. Vi skal være forvaltere af dette budskab og forkynde det for verden.

**Til at tænke over**

`Når vi tænker over de sidste tiders begivenheder er det let at komme til at hænge os for meget i plancher og datoer. De har en plads; men hvordan kan vi sikre os i vores forkyndelse af dette budskab for verden, at vi hele tiden har Jesus og hans offer som det centrale i al vores forkyndelse?`
