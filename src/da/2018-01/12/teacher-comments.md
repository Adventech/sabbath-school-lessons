---
title:  Aktiviteter og dialog
date:   23/03/2018
---

**Guds Ord**

Lektien giver nogle eksempler fra Bibelen på mennesker, der havde selvdisciplin – eller manglede det. Prøv at samle flere bibelske eksempler.

` `

**Uddybende spørgsmål**

*	Vi er blevet betroet tid, og det er af betydning at forvalte den tid, vi har, på en klog måde:
  *	Betyder det, at vi derfor bør være travlt beskæftigede hele tiden – har vi lov at slappe af?
  *	Hvordan og hvor meget skal vi slappe af? Kan man slappe af, hvis man hele tiden føler sig usikker på, om man har lov til det?

` `

*	Hvad kan man rent praktisk gøre for at aflægge en dårlig vane eller opbygge en god vane?
  *	Hvad skal man koncentrere sig om først? At aflægge en dårlig vane eller opbygge en god?

` `

*	Er meget disciplinerede mennesker altid venlige? Hvad kan man gøre for at opbygge den vane at være venlig mod alle, man møder?

` `

*	Hvilke andre gode – eller dårlige – vaner er afgørende for det kristne liv ud over dem, som lektien omtaler?
  *	Er der forskel på ”dårlige vaner“? Er alle lige slemme?

` `

*	Prøv at opstille en række gode grunde til at leve sundt!
  *	Hvorfor skal vi leve sundt? Er det bare for vores egen skyld?
Hvis det er tilfældet, er det så specielt kristent?

` `

**Personligt kristenliv**

*	Dårlige vaner er især irriterende, fordi vi ikke altid er opmærksomme på dem; det er derfor, at de er vaner! Nogle dårlige vaner er forholdsvis uskyldige – måske bider jeg negle af og til! Andre er meget ubehagelige for andre – jeg er måske regelmæssigt direkte uhøflig over for andre uden at være mig det bevidst! Andre vaner igen er direkte skadelige, måske for mit helbred – som fx rygning!

` `

*	Er der vaner, du gerne ville aflægge? Her følger nogle gode råd:

1. Allerførst må du blive din ”uvane“ bevidst: (a) erkend, at du har den; (b) prøv at forstå, hvornår og hvordan den især viser
sig; (c) og indse, at selv om du gerne vil af med den, kan du alligevel godt føle dig tryg ved den og have lyst til at fortsætte med den!

2.	Vær ikke bange for at søge hjælp og forståelse. Selv ”små“ og ubetydelige uvaner aflægges lettere, hvis man har støtte fra mennesker, man holder af, og som holder af en – ved nedbrydning af stærkere vaner kan deciderede støttegrupper være uvurderlige.

3.	Vær realistisk! Ikke alt kan fikses. Og selv det, der kan fikses, kan måske ikke fikses lynhurtigt. Sæt derfor gerne store mål; men del dem op i delmål, så du kan få en positiv fornemmelse af, at der er fremgang.

4.	Hold humøret oppe! Hvis du kikser lidt, så lav lidt grin med dig selv. At distancere sig fra sig selv og anvende selvironi gør det ofte lettere at ændre vaner!

5.	Lad ikke skyldfølelse slå dig ud. Hvis man føler skyld, fordi det ikke lykkes at foretage hurtige ændringer, bliver man lettere nedtrykt – og så er det endnu sværere at ændre vaner!

6.	Husk, at du har en frelser. Erkend dine uvaner og din svaghed over for ham. Søg hans hjælp; han forstår dig. Gå til ham med din skyldfølelse; han bar din skyld. Du kan komme til ham, som du er, og finde fred og modtage kraft dag for dag.

` `

**Mødet med dagligdagen**

Hvilke oplevelser kan du dele med klassen mht. mennesker, du har mødt, der enten var meget disciplinerede – eller det modsatte?

` `

**Noter**

` `
