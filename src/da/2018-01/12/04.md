---
title:  'Vane: Brug tiden fornuftigt'
date:   20/03/2018
---

”For vi er fra i går, vi ved intet, vort liv på jorden er en skygge“ (Job 8,9).

Du kan standse et ur, men du kan ikke standse tiden. Tiden venter ikke; den bliver ved med at bevæge sig fremad, selv om vi står stille og ikke gør noget som helst.

`Jak 4,14; Sl 90,10.12; Sl 39,5-6; Præd 3,6-8. Hvad lærer følgende tekster om vores tid her på jorden i dette liv? Hvilket grundlæggende budskab kan vi finde i disse vers om, hvor værdifuld vores tid her på jorden er?`

Med hensyn til noget så begrænset og uigenkaldeligt som tid, er det vigtigt for kristne at være gode forvaltere. Vi bør derfor udvikle den vane at bruge tiden vist ved at fokusere på det, der er vigtigt i både dette liv og i det næste. Vi må styre vores tid baseret på, hvad Guds Ord siger er vigtigt; for når tiden ophører, kan den ikke fornyes. Hvis vi mister penge, kan vi måske genvidne dem, måske til og med mere, end vi mistede til at begynde med. Men sådan er det ikke med tid. Et tabt øjeblik er tabt for evigt. Vi kan meget lettere sætte skallen på et ituslået æg sammen igen, end vi kan generobre bare et enkelt øjeblik af fortiden. Tid er derfor noget af det mest værdifulde, Gud har givet os. Det er derfor vigtigt, at vi udvikler den vane at få det meste ud af hvert eneste øjeblik, vi er blevet givet.

”Vor tid tilhører Gud. Hvert øjeblik er hans, og det er vor hellige pligt at benytte den til hans ære. Af alle de talenter, han har skænket os, er der ikke noget, han vil kræve nøjere regnskab for end tiden. Vi kan ikke udregne værdien af vor tid. Kristus regnede hvert eneste øjeblik for at være kostbart, og det må vi også gøre. Livet er alt for kort til at blive bortødslet. Vi har kun en meget kort prøvetid til at berede os for evigheden. Vi har ingen tid at spilde, ingen tid at benytte til syndige nydelser.“ (Ellen White, Lys over hverdagen, 2. bind, s. 149).

**Til at tænke over**

`”Se derfor til, hvordan I lever, ikke som uvise, men som vise. Brug det gunstige øjeblik, for dagene er onde“ (Ef 5,15-16). Hvad siger Paulus her, og hvordan kan vi anvende hans ord på vores egen situation?`