---
title:  Til videre studium
date:   23/03/2018
---

Enok og Noa gjorde det til en vane at vandre med Gud i en tid, hvor der var meget få trofaste tilbage, og hvor overflod, materialisme og ondskab herskede (1 Mos 5,24; 6,9). De forstod og tog imod Guds nåde og blev på den måde gode forvaltere af de ejendele og opgaver, de var betroet. Ned igennem tiden har mange mennesker vandret med Gud ligesom Enok og Noa. Daniel og hans venner ”var fuldstændig klar over, at det var en absolut nødvendighed for dem at have en klar hjerne og at udvikle en kristelig karakter, hvis det skulle lykkes dem at repræsentere den sande religion blandt alle disse falske, hedenske religioner. Gud selv var deres lærer. De bad uden ophør, studerede samvittighedsfuldt og holdt sig i nær berøring med den usynlige Gud. Kort sagt: De vandrede med Gud ligesom Enok.“ (Ellen White, Profeter og konger, s. 236).

”At vandre med Gud“ betyder at leve hver dag med Gud. En vís forvalter vil gøre det til en vane at vandre med Gud midt i en
fordærvet verden; for kun gennem forbindelsen med Gud kan vi beskyttes mod den herskende ondskab.

At være en trofast forvalter indbefatter, at udgangspunktet i hele vores tilværelse er at være i overensstemmelse med Gud (Amos 3,3). Vi må leve i Kristus (Kol 2,6), leve et nyt liv (Rom 6,4), vandre i kærlighed (Ef 5,2), være vise (Kol 4,5), vandre i sandhed (Sl 86,11), vandre i lyset (1 Joh 1,7), vandre retsindigt (Ordsp 19,1), vandre i Guds lov (2 Mos 16,4), vandre i gode gerninger (Ef 2,10) og vandre på den lige vej (Ordsp 4,26-27).

**Spørgsmål til drøftelse**

`1.	Definer ydmyghed og forklar, hvilken rolle den spiller i en forvalters liv (Matt 11,29; Ef 4,2; Fil 2,3); Jak 4,10). Hvorfor er ydmyghed vigtig i vores vandring med Gud? (Mika 6,8.)`

`2.	Tal sammen i klassen om, hvordan vi kan hjælpe hinanden, hvis vi bliver fanget i selvødelæggende vaner.`

`3.	Hvilke andre gode vaner bør en kristen forvalter også have? Se fx Tit 2,7; Sl 119,172; Matt 5,8.`

`4.	Tal sammen i klassen om begrebet tid og dens mysterier. Hvorfor virker det, som om den går så hurtigt? Hvordan kan vi i det hele taget forstå, hvad tid er? Og allervigtigst, hvorfor er det vigtigt, at vi er gode forvaltere af den forholdsvis korte tid, vi har, mens vi er her på jorden?`
