---
title:  En forvalters vaner
date:   17/03/2018
---

> <p>Ugens vers</p>
>”Hvordan holder den unge sin sti ren? Ved at følge dine ord! Af hele mit hjerte søger jeg dig, led mig ikke vild fra dine befalinger. Jeg gemmer dit ord i mit hjerte, for ikke at synde mod dig“ (Sl 119,9-11).

**Introduktion**

Dine vaner afspejler din hensigt og retning i livet. Forvaltere, der udvikler gode vaner, er de mest trofaste forvaltere. Daniel havde for vane at bede dagligt (Dan 6,10). Paulus’ vane var at komme i synagogen (ApG 17,1-2). Han skriver også: ”Far ikke vild! Slet omgang fordærver gode sæder“ (1 Kor 15,33). Vi skal opdyrke gode vaner for at erstatte de dårlige.

”Vi vil hver især, både her og i al evighed, være, hvad vores vaner gør os til. Mennesker, som udvikler gode vaner og trofast udfører alle deres pligter, vil leve som strålende lys, der kaster lysstråler på andres sti.“ (Ellen White, Testimonies for the Church, 4. bind, s. 452).

Den sti, en vane skaber, er den hurtigste vej, du kan tage for at opnå den belønning, du ønsker. Du behøver med andre ord ikke engang at tænke over det; du gør det bare. En sådan vane kan være enten meget god eller meget dårlig, afhængig af hvad den er for dig. I denne uge vil vi se på stærke vaner, der vil hjælpe en forvalter til at tage sig af Guds gerning.

**Ugens tekster**

*	Ef 5,15-17
*	Kol 3,23
*	Luk 12,35-48
*	Jak 4,14
*	ApG 3,21
*	1 Kor 9,24-27
