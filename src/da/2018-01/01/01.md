---
title:  Materialismens indflydelse
date:   30/12/2017
---

> <p>Ugens vers</p>
> ”Og tilpas jer ikke denne verden, men lad jer forvandle, ved at sindet fornyes, så I kan skønne, hvad der er Guds vilje: det gode, det som behager ham, det fuldkomne“ (Rom 12,2).

**Introduktion**

Guds Ord siger til hans folk: ”tilpas jer ikke denne verden“ (Rom 12,2). Men materialismens fristelse og det overdrevne ønske om rigdom og det, vi tror, rigdom kan give os, er stor. Meget få mennesker, enten de er rige eller fattige, kan hæve sig over materialismens påvirkning. Det gælder også for de kristne.

Der er intet forkert i at være rig eller at arbejde hårdt for at komme frem i livet for at sørge godt for sig selv og sine kære. Men når penge eller jagten på penge bliver altomfattende, er vi blevet fanget i djævlens snare og har i sandhed tilpasset os denne verden.

Verden fremsætter den tanke, at et godt liv, et liv i overflod, kun kan opnås gennem penge. Men penge er en af de masker, Satan gemmer sig bag for at opnå vores loyalitet. Materialisme er et af Satans foretrukne våben mod de kristne. For hvem af os synes ikke om penge, og det penge kan skaffe os her og nu? Den største fordel ved rigdom er dens øjeblikkelige tilfredsstillelse; men til syvende og sidst kan den ikke opfylde vores dybeste behov.


**Ugens tekster**

* 1 Joh 2,16-17
* Luk 14,26-33; 12,15-21
* 5 Mos 8,10-14
* 1 Tim 6,10
* Joh 15,5
* Gal 2,20