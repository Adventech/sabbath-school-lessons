---
title:  Fyld laderne
date:   01/01/2018
---

`Læs Luk 12,15-21. Hvad er budskabet til os i disse vers? Hvordan kan princippet her gælde selv for dem, der ikke nødvendigvis er rige?`

Enten vi er rige eller fattige, kan ønsket om at eje ting fjerne vores opmærksomhed fra det, der virkelig har betydning og i stedet få os til at fokusere på det, der kun er midlertidigt og kortvarigt og i hvert fald ikke værd at miste det evige liv for.

I vore dage ville vi sandsynligvis aldrig bøje os ned for en virkelig statue af guld eller sølv og tilbede den. Men vi kan alligevel stå i fare for at tilbede guld og sølv, blot i en anden form.

Denne lignelse passer godt ind i mange dele af verden, hvor livet næsten udelukkende er viet til at erhverve sig ejendele. Detailhandlere har gjort salget af deres varer til en kunstart af globale dimensioner. Hele deres marketingsstrategi er bygget på at få os til at tro, at vi ikke kan være lykkelige eller tilfredse, hvis vi ikke ejer det, de sælger. En meget vellykket virksomhed skaber et produkt, får os til at tro, at vi har brug for det og sælger det til os. Og sandheden er: det virker! Selv kristne, hvis håb ikke er af denne verden, er ikke immune overfor dette bedrag.

`Læs 5 Mos 8,10-14. Hvordan kan hvem som helst fra menigheden stå i fare for at opleve det, der advares imod i disse vers?`

**Til at tænke over**

Hvilke eksempler kan du finde, enten fra Bibelen eller fra verden i dag, hvor en persons åndelighed og ønsket om det, der hører himlen og Guds rige til, voksede, ved at vedkommende samlede sig stor rigdom og mange materielle goder? Del dit svar med klassen på sabbatten.
