---
title:  Aktiviteter og dialog
date:   12/01/2018
---

**Guds Ord**

* Ikke at begære er hovedpunktet i det tiende bud, som i en vis forstand opsummerer de foregående fem bud (se Rom 7,7).
  * Prøv at forklare og give eksempler på, hvordan begær kan føre til konkret overtrædelse af disse bud.

` `

* Afholdenhed er et nøglebegreb hos Paulus. Ordets grundbetydning er selvbeherskelse.
  Læs sammen ApG 24,25; 1 Kor 9,24-27; Gal 5,22
  * Drøft, hvordan du/I kan styrke selvbeherskelse!
  * Hvilken sammenhæng finder du mellem griskhed/begær og afholdenhed/selvbeherskelse?

` `

**Uddybende spørgsmål**

* Det er en velkendt psykologisk sandhed, at hvis man koncentrerer sig om det, man ikke skal eller ikke bør ønske, er der større chancer for, at man længes mere og mere efter at få det!
  * Hvad kan du/vi gøre for ikke blot at fokusere på at undgå det, vi begærer? Og altså dermed både blive negative og mere optaget af det, vi ikke bør være optaget af?

` `

* Hvis fremskridtseller succesteologi, som vi er enige om, er ubibelsk,
  * Hvad så med Guds velsignelser? Hvori består de?
  * Er der ingen fordele i livet ved at være kristen? Eller adventist?

` `

* I dag er verden opdelt i, hvad der ofte med en vis modifikation kan betegnes som ”nord“ og ”syd“ – rig og fattig.
  * Kan/bør vi som kristne/kirke gøre mere for at udligne de himmelråbende forskelle i livsvilkår mellem fattig og rig i verden?

` `

**Klassens aktiviteter**

*	”De syv dødssynder“ er i den kristne kirkes historie blevet defineret som sjælelige tilstande eller holdninger, der fører til syndige handlinger. De er hovmod, griskhed, utugt, misundelse, fråseri, vrede og dovenskab. Dødssynderne kan tolkes som udtryk for menneskets principielle oprør mod Gud.
  *	Prøv at lave en liste over nogle af de synder, som fx griskhed og fråseri fører til?

` `

*	Disse ”dødssynder“ er ofte illustreret i kunst.
  *	Find evt. via nettet eksempler fra kunstens verden, film, maleri og litteratur.

` `

**Mødet med dagligdagen**

*	Find fra det offentlige rum i ugen, der gik, eksempler på begær eller griskhed. Del dine eksempler med klassen med henblik på evt. drøftelse.

` `

*	Hvad føler du tilfredsstillelse over lykkes i dit liv? Hvad du har, hvad du gør, hvad du oplever?
  *	Hvad fortæller dine svar om dine værdier? Har du grund til personligt at lave forandringer i dit faktiske værdigrundlag?

` `

**Noter**

` `
