---
title:  Til videre studium
date:   12/01/2018
---

Menneskers ultimative mål er at være lykkelige og tilfredse. Men at forsøge at opfylde dette gennem materialisme kan ikke lykkes. Inderst inde ved man det godt – men alligevel overmander tanken om at eje igen og igen: jeg ser, jeg ønsker, jeg tager. Hvad kan være enklere end det? Syvendedags adventister udsættes ligesom andre for materialismens værdinormer. Men den konstante tilegnelse af ting fører ikke til lykke, tilfredsstillelse eller tilfredshed. Det skaber i stedet problemer, som vi så, da den rige unge mand ulykkelig, modløs og fortvivlet vendte sig bort fra Jesus, fordi han ikke hørte eller fik det, han gerne ville. ”Materialistiske værdier er forbundet med en udpræget underminering af menneskers velvære, fra en ringe tilfredshed og lykke i tilværelsen til depression og bekymring, til fysiske problemer som hovedpine, og til personlighedsforstyrrelser, narcissisme og asocial opførsel.“ (Tim Kasser, The High Price of Materialism (Cambridge, Mass.: The MIT Press, 2002), s. 22).

Materialistiske kristne drikker med andre ord stolt af rigdommens kilde, men er åndeligt dehydrerede. Vi vil dog aldrig tørste, hvis vi drikker det vand, som Kristus giver (Joh 4,14).


**Spørgsmål til drøftelse**

`1.	Tænk mere over fremgangsteologiens tankegang. Hvilke tekster benytter de, der tror på denne ide, til at forsøge at bevise deres opfattelse? Hvilke eksempler kan du samtidigt finde fra Bibelen på trofaste mennesker, hvis liv er levende beviser på det modsatte?`

`2.	Da hans første barn var et par år gammelt, sagde en mand: ”Jeg har lært to vigtige bibelske sandheder fra mit barn. For det første er vi alle født som syndere. For det andet er vi alle født griske.“ Hvem kan ikke fortælle historier om, hvordan selv små børn viser, hvor naturlig griskhed er for os mennesker? Hvad siger det om behovet for Guds nåde?`

`3.	”Hvis vi leder efter årsagen til alle vores problemer,“ skrev en tænker, ”bør vi ikke teste personer for narkomisbrug. Vi bør teste dem for dumhed, uvidenhed, griskhed og magtbegær.“ Hvad er det, som gør griskhed ødelæggende, ikke alene for personen selv, men også for dem, han eller hun omgås? Hvilke eksempler kender du, hvor griskhed har været årsag til store ødelæggelser for alle implicerede?`
