---
title:  Grådighed – at få sin vilje
date:   10/01/2018
---

`Læs Es 56,11. Hvad taler denne tekst om?`

For os syndige mennesker kan grådighed være lige så let som at trække vejret. Og ligeså naturligt. Men det er svært at forestille sig noget i menneskenes karakter, der genspejler Kristi karakter mindre end grådighed. ”I kender vor Herre Jesu Kristi nåde, at han for jeres skyld blev fattig, skønt han var rig, for at I kunne blive rige ved hans fattigdom“ (2 Kor 8,9).
Kun vor Herre ved, hvilken skade grådighed har forårsaget ned igennem historien. Grådighed har ført til mange krige. Grådighed  har fået mennesker til at begå forbrydelser, der førte til ruin både for dem selv og deres familier. Grådighed kan være som en virus, der
vil infiltrere sin vært og opsluge enhver dyd, indtil det eneste, der er tilbage, er mere og mere grådighed. Grådighed er en sygdom, der ønsker alt: lidenskab, magt og ejendele. Igen ser vi: jeg ser, jeg ønsker, jeg tager.

`Læs Matt 26,14-16. Hvad kan denne sørgelige historie lære os om grådighedens magt?`

Læg mærke til Judas’ ord: ”Hvad vil I give mig for at forråde ham til jer?“ (Matt 26,15). Snak om at lade grådighed tilsidesætte alt andet! Judas havde været privilegeret mere end de fleste i historien. Han levede sammen med Jesus, var vidne til hans mirakler og hørte ham prædike livets ord. Men se, hvad griskhed og begær alligevel fik ham til at gøre.

”Hvor var Frelseren dog mild over for ham, som skulle blive hans forræder! Når Jesus underviste, gjorde han meget ud af pligten til godgørenhed, som ramte griskheden i dets rod. Mens Judas hørte på det, talte han om begærlighedens hæslige væsen, og mange gange var disciplen klar over, at hans karakter var blevet skildret og hans synd udpeget; men han ville ikke bekende og opgive sin syndighed.“ (Ellen White, Jesu liv, s. 205).

**Til at tænke over**

`Hvem af os kan sige os fri for at have en grad af griskhed i vores karakter? Hvordan kan vi ved Guds nåde kontrollere denne naturlige tendens?`
