---
title:  Selvbeherskelse
date:   11/01/2018
---

Læs følgende tekster. Hvad siger de, som kan og bør hjælpe os til at forstå, hvordan både rige og fattige kan beskytte sig mod griskhed og begær? Hvordan kan den kristne undgå at blive forblændet af materialismen?

`ApG 24,24-26`


`Gal 5,22-25`


`2 Pet 1,5-9`


Disse tekster er rige og fulde af guddommelig formaning om, hvordan vi bør leve. Men læg mærke til den fælles ledetråd. Selvbeherskelse. Denne egenskab kan især være vanskelig, når det drejer sig om griskhed, begær og ønsket om at eje ting. Kun ved selvbeherskelse, først i vores tanker, dernæst i vores handlinger, kan vi beskyttes mod de farer, vi har talt om.

Vi kan kun udvise selvbeherskelse i samme grad, som vi overgiver os til Kristi magt. Ingen af os kan på egen hånd sejre over disse syndige karakteregenskaber, især ikke, hvis de i lang tid er blevet dyrket og elsket. Vi har virkelig brug for Helligåndens overnaturlige indgriben i vores liv, hvis vi skal vinde sejr over disse mægtige bedrag. ”De fristelser, der har mødt jer, er kun menneskelige. Og Gud er trofast; han vil ikke tillade, at I fristes over evne, men vil sammen med fristelsen også skabe udvej, så I ikke bukker under“ (1 Kor 10,13).

**Til at tænke over**

`Læs 2 Pet 1,5-9 igen. Hvilken vej viser Peter os i disse vers? Hvad består de enkelte trin af, og hvordan kan vi lære at følge dem – især i kampen mod griskhed og begær?`
