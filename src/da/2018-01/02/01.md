---
title:  Jeg ser, jeg ønsker, jeg tager
date:   06/01/2018
---

> <p>Ugens vers</p>
>”Det, som blev sået mellem tidsler, det er ham, der hører ordet, men denne verdens bekymring og rigdommens blændværk kvæler ordet, så det ikke bærer frugt“ (Matt 13,22).

**Introduktion**

Kærlighed til penge og materielle goder kan komme fra mange forskellige sider. Ellen White beskriver, hvordan djævelen sender sine engle ud for at lokke os gennem materialismens list: ”Gå og berus dem, der ejer jord og penge, i livets gøremål. Præsenter verden for dem i det mest attraktive lys, så de ønsker at samle sig skatte her, og ret deres kærlighed mod jordiske ting. Vi må gøre alt for at forhindre dem, der arbejder i Guds værk, i at skaffe sig midler, som de kan bruge imod os. Pengene må blive i vores egne rækker. Jo flere midler, de skaffer sig, jo mere kan de skade vores rige ved at hverve vores undersåtter. Lad dem bekymre sig mere om penge end om at opbygge Kristi rige og sprede de sandheder, som vi hader. Så behøver vi ikke at frygte deres indflydelse; for vi ved, at enhver selvisk, begærlig person vil give efter for vores magt og til sidst blive adskilt fra Guds folk.“ (Ellen White, Counsels on Stewardship, s. 154-155).

Denne strategi ser desværre ud til at virke vældig godt. Lad os derfor se på, hvad Guds Ord siger til os, så vi kan ruste os mod Satans list.

**Ugens tekster**

*	2 Kor 8,1-7
*	Matt 13,3-7.22
*	1 Mos 3,1-6
*	Es 56,11
*	Matt 26,14-16
*	2 Pet 1,5-9
