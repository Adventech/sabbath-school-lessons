---
title:  Aktiviteter og dialog
date:   09/02/2018
---

**Guds Ord**

* Ugens tekst taler om, at vi som kristne er forvalter af ”hemmeligheder“. Vi forvalter altså noget, som andre mennesker ikke kender til.
  * Drøft, hvad det er, vi som kristne ved, der er ”hemmeligt“ eller ukendt for andre mennesker?
    *	Er hemmelighederne kun troslære?
  *	Skal vi nidkært vogte over disse hemmeligheder, eller er det meningen, at vi skal indvie andre mennesker i dem?

` `

**Uddybende spørgsmål**

*	Hvordan kan vi forebygge forkerte valg i de situationer, hvor valget foregår i en ”brøkdel af et sekund“?

` `

*	Den tidlige kristendoms varemærke var, at kirken var kendt for indbyrdes kærlighed, for deres hjælp til de nødstedte og fattige etc.
  *	Drøft, hvad din lokale menighed, eller hvad Adventistkirken i Danmark er kendt for, hvis og hvor den er kendt?
  *	Hvad kan vi gøre, både for at kirken bliver mere kendt, og at den bliver kendt for det, vi ønsker, den skal være kendt for?

` `

*	Lektien fremhæver følgende egenskaber som typiske varemærker for en forvalter: kærlighed, trofasthed, troskab, lydighed, pålidelighed, individuel ansvarlighed.
  *	Hvilke andre egenskaber vil du/I fremhæve?

` `

**Mødet med dagligdagen**

*	I nutidens mediesamfund har nogle personer brugt selve deres navn og opbygget det som deres varemærke. Et eksempel er naturligvis USA’s nuværende præsident.
  *	Uden i øvrigt at sammenligne, kan du finde andre, hvis forretningsvaremærke er deres navn?

` `

**Personligt kristenliv**

*	Tænk over, hvordan du tackler dårlig samvittighed.

` `

**Ord og udtryk**

* Det Nye Testamente bruger adskillige gange et ord, der er oversat med ”hemmelighed“, som fx i 1 Kor 2,7; 4,1; 15,51; Ef 1,9; 3,9 med flere. Det græske ord bag disse oversættelser er *mysterion*, som vi kender i det danske låneord “mysterium“. Det kommer oprindeligt fra et semitisk/hebraisk ord for “det, der er skjult“ (mister på hebraisk).

` `

*	Ned gennem tiden er ordet blevet anvendt på to forskellige måder:
1.	Om noget, der i sig selv er mystisk, uforklarligt og måske til og med strider mod normal logik, fx i forbindelse med mystikere, der søgte en overnaturlig, uforklarlig enhed med det guddommelige.
2.	Om noget, der er skjult og gemt væk, men kan erfares og kendes, hvis nøglen til mysteriet er blevet åbenbaret.

` `

*	Den bibelske brug af ordet i ovennævnte tekster er den anden af disse muligheder: evangeliet er ikke i sig selv uforklarligt eller ulogisk; men det kendes kun ved Guds overnaturlige åbenbaring og erfares kun af mennesker gennem tro.

` `

**Noter**

` `
