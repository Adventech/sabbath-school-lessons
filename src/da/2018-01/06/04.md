---
title:  En ren samvittighed
date:   06/02/2018
---

Vi kan eje mange værdifulde ting. Sundhed, kærlighed, venner, en dejlig familie – alt dette er velsignelser fra Gud. Men måske er den allervigtigste en ren samvittighed.

`Læs Hebr 10,19-22 og 1 Tim 4,1-2. Hvad vil det sige at have en ”ond samvittighed“ og at være ”brændemærket i deres samvittighed“?

Vores samvittighed fungerer som et indre kontrolapparat af vores ydre liv. Samvittigheden har brug for at være knyttet til en høj og fuldkommen målestok, nemlig Guds lov. Gud skrev sin lov i Adams hjerte; men synden udslettede den næsten helt – og ikke kun i ham, men også i alle hans efterkommere. Kun små dele af loven forblev. ”De [hedningerne] viser, at de har den gerning, som loven kræver, skrevet i deres hjerte, og deres samvittighed optræder som vidne“ (Rom 2,15) Jesus sejrede, hvor Adam faldt; for Guds lov var ”i [hans] indre“ (Sl 40,9).

`Læs Hebr 9,14. Hvad siger Paulus er vores eneste løsning på en dårlig samvittighed?`

”Vores samvittigheds spindelvævsfyldte skab må åbnes. Sjælens vinduer må lukkes mod verden og åbnes på vidt gab mod himlen, så de klare stråler fra Retfærdighedens Sol kan få fri adgang… Sindet må holdes klart og rent, så det kan skelne mellem godt og ondt.“ (Ellen White, Mind, Character, and Personality, 1. bind, s. 327-328). Når Guds lov er blevet skrevet i den troendes hjerte (Hebr 8,10), og den troende bestræber sig på at følge loven, er en ren samvittighed det sandsynlige resultat.

**Til at tænke over**

`Hvis du nogen sinde har kæmpet med pres fra en dårlig samvittighed, ved du, hvor frygteligt det kan være, og hvordan dens konstante påmindelse forhindrer dig i at få fred. Hvordan kan du blive befriet fra en dårlig samvittigheds forbandelse ved at fokusere på Jesus og hans død på korset for din synd?`
