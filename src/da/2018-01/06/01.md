---
title:  En forvalters varemærke
date:   03/02/2018
---

> <p>Ugens vers</p>
>”Sådan skal man betragte os: som Kristi tjenere og som forvaltere af Guds hemmeligheder; her kræves det så af forvaltere, at de findes tro“ (1 Kor 4,1-2).

**Introduktion**

Forvaltere kendes på deres varemærke eller deres bestemte egenskaber, ligesom producenter kendes på deres logo eller varemærke. Mange mennesker er faktisk blevet berømte ved at gøre sig selv til et varemærke, der sælger.

En kristen forvalters varemærke er den afspejling af Kristi kærlighed, der udspringer af et forhold til ham. Når vi lever og praktiserer Kristi egenskaber, vil vores liv udtrykke vores varemærke. Vores varemærke er hans varemærke; vores identitet er forenet med hans (1 Kor 6,17).

I denne uge vil vi se på de karakteregenskaber, der kendetegner Guds forvaltere og udgør deres varemærke. Disse egenskaber inspirerer os til at se frem til Jesu genkomst og til at udføre det arbejde, vi er blevet betroet som trofaste forvaltere af hans sandhed. Hver egenskab beskriver et stadigt dybere forhold, vi kan have med ham, som kom for at søge og frelse de fortabte. Jo mere vi studerer disse egenskaber, jo mere rodfæstet vil de blive i vores liv. Guds kærlighed i alle dens udtryksformer vil blive vores varemærke og få indflydelse på alle dele af vores liv både nu og i evigheden.


**Ugens tekster**

*	Hebr 11,8-12
*	Rom 4,13. 18-21
*	Matt 6,24
*	Hebr 9,14
*	1 Joh 5,2-3
*	Luk 16,10-12
