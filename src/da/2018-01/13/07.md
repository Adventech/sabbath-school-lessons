---
title:  Til videre studium
date:   30/03/2018
---

”Kristus kom til vores verden for at åbenbare Guds kærlighed. Hans efterfølgere skal fortsætte det arbejde, han begyndte. Lad os bestræbe os på at hjælpe og styrke hinanden. At søge andres bedste er den måde, sand lykke kan findes. Et menneske arbejder ikke imod sine egne interesser ved at elske Gud og sine medmennesker. Jo mere uselvisk han er, jo lykkeligere er han; for han opfylder Guds hensigt med hans liv …

I enhver menighed, hvor der er liv, er der også udvikling og vækst. Der er også en stadig gensidig udveksling, hvor man tager og giver, modtager og returnerer det til Gud, som er hans. Gud giver lys og velsignelse til enhver troende, og denne troende vil give dette videre til andre i det arbejde, han udfører for Herren. Idet han giver af det, han modtager, vil hans evne til at modtage forøges. Der bliver plads til nye forsyninger af nåde og sandhed. Han vil få klarere lys og forøget kundskab. 

Menighedens liv og vækst er afhængig af denne form for at give og at modtage. Den, der modtager, men aldrig giver, vil snart ophøre med at modtage. Hvis sandheden ikke flyder fra ham til andre, mister han sin evne til at modtage. Vi må videregive himlens velsignelser, hvis vi ønsker at modtage nye velsignelser.“ (Ellen White, Counsels on Stewardship, s. 24-25.36).

**Spørgsmål til drøftelse**

`1.	På hvilken måde fører tillid til Gud til tilfredshed? Hvad skal der til for at stole på Gud af hele sit hjerte på et intellektuelt plan (2 Kor 10,5)? Hvorfor er det så let at sige, at ”alt virker sammen til gode for dem, der elsker Gud“ (Rom 8,28), men svært at tro det? Hvis vi siger, at vi stoler på Gud (måske gør vi det intellektuelt), hvorfor frygter vi så nogle gange for fremtiden?`

`2.	Stil følgende spørgsmål i klassen og sammenlign jeres svar: ”Hvordan vil du med 25 ord eller mindre definere forvaltning?“ Spørg dernæst: ”Svar med 25 ord eller mindre, hvorfor forvaltning er en vigtig del af den kristnes liv?“`

`3.	Læs Matt 7,21-23 igen. Hvad sker der? Hvorfor siger disse mennesker det, de gør? Hvad siger deres ord om dem selv? Hvad kan vi bruge Jesu vejledning i disse vers til?`

`4.	Vi opfatter ofte kristen indflydelse som noget individuelt. Men hvilken indflydelse har jeres kirke i lokalsamfundet?`
