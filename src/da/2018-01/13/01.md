---
title:  Følgerne af forvaltning
date:   24/03/2018
---

> <p>Ugens vers</p>
>”Lev jeres liv blandt hedningerne sådan, at de netop ved det, de bagtaler jer for som forbrydere, kan få syn for jeres gode gerninger og prise Gud for dem på hjemsøgelsens dag“ (1 Pet 2,12).

**Introduktion**

Som forvaltere bør vi leve som vidner for den Gud, vi tjener. Det betyder, at vi bør øve en kraftig indflydelse på dem, vi lever iblandt, en indflydelse til det gode.

Vi skal altså ikke isolere os fra verden. I stedet har vi det privilegium at afspejle en bedre måde at leve på for dem, som ikke kender til det, vi er blevet givet. Forvaltning er den kunst at trives, mens man forvalter Guds kald om at leve et gudfrygtigt liv. Gud giver os evnerne til at leve anderledes end nogen anden livsstil her på jorden (2 Kor 6,17), og det er noget, andre bør lægge mærke til og gerne stille spørgsmål om. Derfor lyder opfordringen: ”I skal hellige Herren Kristus i jeres hjerte og altid være rede til forsvar over for enhver, der kræver jer til regnskab for det håb, I har“ (1 Pet 3,15).

I denne sidste lektie i vores studium skal vi se på de personlige fordele, en forvalter har i sit liv, de åndelige følger, de succesrige resultater og indflydelsen på andre. Vi ser på, hvad der er nøglen til tilfredshed i en forvalters liv, mens vi husker, at det altid handler om ”Kristus i jer, herlighedens håb“ (Kol 1,27).

**Ugens tekster**

*	2 Tim 3,1-9
*	Ez 14,14
*	Fil 4,4-13
*	Ordsp 3,5
*	1 Pet 2,11
*	Matt 7,23; 25,21
