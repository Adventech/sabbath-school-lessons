---
title:  Vores indﬂydelse
date:   28/03/2018
---

”For engang var I mørke, men nu er I lys i Herren; lev som lysets børn“ (Ef 5,8). Paulus beskriver en hjertets forvandling som noget, der ses af andre. Når vi ”vandrer i lyset“ (1 Joh 1,7; Es 30,21), vil vores daglige vidnesbyrd, som det kommer til udtryk gennem den måde, vi bestyrer det, vi er blevet betroet, være et indflydelsesrigt lys i en mørk verden.

Jesus sagde: ”Jeg er verdens lys“ (Joh 8,12). Vi afspejler Guds lys gennem en fast karakter, der viser sig i vores opførsel hver dag.

`Matt 5,16; Tit 2,7; 1 Pet 2,11-12. Hvordan bliver Gud æret gennem vores forvaltning? Hvilken indflydelse har vores handlinger på andre?`

Forvaltning handler om at bestyre Guds ejendom; men den indbefatter mere end det. Vores forvaltning er synlig for vores familie, lokalsamfund, verden og hele universet (1 Kor 4,9). Forvaltning, som den også kommer til udtryk i vores arbejde, viser, hvilken effekt Guds riges principper har på vores liv. På den måde kan vi have indflydelse på andre. Vi viser andre Kristus gennem vores venlighed og en moral, som har Skaberens godkendelse.

Vores arbejdsmoral må også stemme overens med vores forvaltningsprincipper. Vores arbejdsplads er et sted, hvor en retfærdig persons forvaltning ses. ”Han lader din ret bryde frem som lyset og din retfærdighed som den klare dag“ (Sl 37,6). Selv på arbejde eller i ens kald vil en forvalters indflydelse ikke være skjult ”i kælderen eller ind under en skæppe“ (Luk 11,33), men ses som ”en by, der ligger på et bjerg“ (Matt 5,14). Når du sætter alt ind på at leve på den måde både hjemme og på arbejde, vil du have en positiv indflydelse på de menneskers sind og hjerte, som du er sammen med.

”Alt i naturen har sin bestemte opgave og klager ikke over dets stilling. Enhver mand og kvinde har sit eget helt specielle område og kald, når det gælder åndelige ting. Den interesse, Gud forlanger, vil stå i forhold til, hvor meget kapital, der er betroet i overensstemmelse med den gave tilmålt af Kristus… Det er nu du har det privilegium at … vise en karakterstyrke, der vil gøre dig virkelig moralsk værdifuld. Kristus har ret til din tjeneste. Overgiv dig med glæde til ham.“ (Ellen White, This Day With God, s. 243).

**Til at tænke over**

`Hvilken indflydelse har din arbejdsmoral på dine kollegaer eller på dem, der ser dig hjemme? Hvilket budskab sender du til dem om din tro?`
