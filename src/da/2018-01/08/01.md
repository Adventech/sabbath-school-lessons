---
title:  Virkningen af at give tiende
date:   17/02/2018
---

> <p>Ugens vers</p>
>”Ved I ikke, at de, der arbejder i templet, lever af templets indtægter, og at de, der gør tjeneste ved alteret, får deres andel af det, der ofres? På samme måde har Herren bestemt, at de, som forkynder evangeliet, skal leve af evangeliet“ (1 Kor 9,13-14).

**Introduktion**

I sidste uge så vi, at returnering af tiende er et vigtigt udtryk for vores tro. Det er en af de måder, vi kan vise eller prøve, hvor reel vores bekendelse er. ”Ransag jer selv, om I er i troen! Prøv jer selv! Ved I ikke, at Jesus Kristus er i jer? Ellers står I ikke jeres prøve“
(2 Kor 13,5).

Den første bibelske omtale af tiendebetaling er Abrahams tiende til Melkisedek (1 Mos 14,18-20; Hebr 7,4). Levitterne modtog også tienden til brug i deres tjeneste i templet (2 Krøn 31,4-10). I dag bruges tienden til at støtte forkyndelsen af evangeliet. Forstået ret tjener tienden som en åndelig målesnor for vores forhold til Gud.

Tiendens virkning, brug, betydning og fordelingsmetode er udarbejdet for vores åndelige vækst ved at støtte Guds gerning og sørge for et økonomisk grundlag for evangeliets forkyndelse. Det er Guds plan, og den er blevet omtalt som det første skridt, en trofast forvalter tager.

I denne uge vil vi forsætte med at studere tiende – dens fordeling, hvad den betyder for andre, og hvilken virkning den har på vores eget åndelige liv.


**Ugens tekster**

*	Mark 16,15
*	1 Pet 3,8-9
*	1 Kor 9,14
*	Rom 3,19-24
