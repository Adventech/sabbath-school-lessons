---
title:  Sammen ﬁnancierer vi missionen
date:   18/02/2018
---

Jesus befaler os: ”Prædik evangeliet“ (Mark 16,15) og ”gør alle folkeslagene til mine disciple … idet I lærer dem at holde alt det, som jeg har befalet jer“ (Matt 28,19-20). Gud ønsker på denne måde, at vi skal være med i det vigtigste arbejde her i verden: at bringe mennesker til Jesus. Det er forvalterens opgave at iværksætte denne mission ud fra de resurser, som Gud har betroet os. Ved at medvirke i dette arbejde bliver vores overgivelse dybere, idet vi præsenterer Kristus for andre. Enhver discipel, forvalter og arbejder må bringe hele tienden til dette formål. Vi må bede om enhed, så vi kan være trofaste i vores støtte til missionen, ligesom en vellykket mission styrker vores enhed og tro.

`Læs Mal 3,10. Hvori består Guds anerkendte plan for at udføre hans opgave? Hvad betyder ”hele jeres tiende“? Hvad betyder sætningen ”så der kan være føde i mit hus“?`

Mennesker har givet tiende lige fra Abrahams og Jakobs tid (1 Mos 14,20; 28,22) – måske også tidligere end det. Tiende er en del af et system, der financierer Guds kirke. Det er den største finansielle kilde og den mest retfærdige metode for at kunne udføre Guds værk.

I nutidens kulturer giver de fleste kristne forholdsvis lidt til at finansiere Guds mission. Hvis hver eneste kristen gav en ærlig tiende, ville resultatet blive ”næsten utænkeligt, ganske enkelt forbløffende, næsten ud over vores fatteevne.“ (Christian Smith and Michael O. Emerson, Passing the Plate (New York: Oxford University Press, 2008), s. 27).

I enhver tidsalder har Gud haft mennesker, der var villige til at finansiere hans værk. Vi har alle et ansvar med at forstå og arbejde sammen om at støtte denne verdensomspændende opgave med vores midler. Vi har ikke råd til at være uorganiserede, ligeglade eller tilfældige i vores støtte til Guds værk. Vores udfordring i dag er langt større, end da folket og levitterne sagde til Nehemias: ”Vi vil ikke svigte vor Guds hus“ (Neh 10,40), og mere overvældende end, hvad de troende i det 18. århundrede stod overfor. I dag må medlemmer og præster stå sammen åndeligt og arbejde sammen økonomisk på en måde, der opfylder de globale mål og financierer missionen.

**Til at tænke over**

`Tænk over, hvor enormt stor adventisternes mission er i verden (se Åb 14,6-7). Hvordan bør vi hver især forstå vores ansvar mht. at finansiere dette arbejde?`
