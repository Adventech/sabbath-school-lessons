---
title:  Tiendens hensigt
date:   20/02/2018
---

Paulus skriver til Timotheus: ”For Skriften siger: ‘Du må ikke binde munden til på en okse, der tærsker,’ og: ‘En arbejder er sin løn værd’“ (1 Tim 5,18). Han citerer Moses fra 5 Mos 25,4 med hensyn til oksen og Jesus fra Luk 10,4 med hensyn til arbejderen. Udtalelsen om oksen lader til at have været et ordsprog, og det betyder, at det er fair at lade oksen spise af kornet, mens den arbejder. På samme måde siger det andet ordsprog, at trofaste arbejdere, der forkynder evangeliet, bør modtage løn.

Gud skaber og fungerer gennem systemer. Han har udformet solsystemer, økosystemer, fordøjelsessystemer, nervesystemer og mange flere. Tiendesystemet blev brugt af levitterne (4 Mos 18,26) til at passe tabernaklet og til deres underhold. Det svarer i vores tid til støtte for dem, der vier deres liv til at forkynde evangeliet. Guds tiendesystem er hans udvalgte middel til at støtte forkyndergerningen, og det har været brugt hele vejen igennem frelsens historie. At støtte sådanne arbejdere med tiende er derfor grundlæggende og principiel i Guds værk.

`Læs 1 Kor 9,14 og 2 Kor 11,7-10. Hvad mener Paulus med, og hvilken moralsk konsekvens har sætningen: ”På samme måde har Herren bestemt, at de, som forkynder evangeliet, skal leve af evangeliet“? Hvad lærer teksten fra Andet Korintherbrev om behovet for støtte til dem, der forkynder evangeliet?`

Når Paulus siger: ”Andre menigheder har jeg plyndret ved at tage mig betalt for at tjene jer“ (2 Kor 11,8), talte han ironisk om at modtage løn fra en fattig makedonisk menighed, mens han arbejdede for en rig korinthisk menighed. Hans pointe over for menigheden i Korinth var, at de, som forkynder evangeliet, fortjener at blive betalt. Tiende skal bruges til et bestemt formål og skal blive ved med det.

”Tienden er sat til side til et bestemt formål. Den skal ikke betragtes som en nødhjælpsfond. Den skal på en særlig måde helliges til at støtte dem, der bringer Guds budskab til verden; og den bør ikke bruges i strid med dette formål.“ (Ellen White, Counsels on Stewardship, s. 103).

**Til at tænke over**

`Læs 3 Mos 27,30. På hvilken måde skal princippet i dette vers anvendes i dag?`
