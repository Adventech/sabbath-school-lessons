---
title:  Til videre studium
date:   23/02/2018
---

Det er let at glemme, at hvert åndedrag, hvert pulsslag, hvert øjeblik af vores tilværelse kommer fra Gud. I ApG 17 taler Paulus til athenerne om den sande Gud, som ikke alene er Skaberen, den ”Gud, som har skabt verden med alt, hvad den rummer“ (ApG 17,24), men også den, der opretholder alt og alle; ”for i ham lever vi, ånder vi og er vi“ (ApG 17,28). Det må være centralt i vores liv, at vi har den viden, og vi må leve i overensstemmelse med de krav, Gud stiller os. ”Han lægger sine skatte i menneskers hænder, men kræver, at en tiendedel trofast skal lægges til side til hans værk. Han kræver, at denne del skal bringes til hans forrådskammer. Den skal afleveres til ham som hans eget; den er hellig og skal kun bruges til hellige formål, til at understøtte dem, der bringer frelsens budskab til alle dele af verden. Han sætter denne del til side, så der altid kan flyde midler ind i hans forrådskammer, så sandhedens lys må bringes til dem, som er i nærheden, og dem, der er langt borte. Ved trofast at adlyde dette krav erkender vi, at alt tilhører Herren.“ (Ellen White, Testimonies for the Church, 6. bind, s. 386).

**Spørgsmål til drøftelse**

`1.	”Tiden bevæger sig hurtigt mod evigheden. Lad os ikke tilbageholde det, der tilhører Gud. Lad os ikke nægte ham det, der, selv om det ikke kan gives med fortjeneste, ikke kan tilbageholdes uden ruin. Han beder om et helt hjerte; giv ham det; det tilhører ham, både fordi han har skabt os og frelst os. Han beder om din forstand; giv ham den; den tilhører ham. Han beder om dine penge; giv ham dem; de tilhører ham.“ (Ellen White, The Acts of the Apostles, s. 566). Hvad mener Ellen White med det, hun siger her? Hvad kan vi frarøve fra os selv ved ikke betale tiende?`

`2.	Hvad ville der ske med vores kirke, hvis alle menighedsmedlemmer gav tiende til formål, de selv fandt værdige, i stedet for at give til ”forrådshuset“? Hvordan ville en sådan praksis kunne påvirke kirkens enhed?`

`3.	I Luk 21 roste Jesus den fattige enke for at give sine penge til templet på trods af al den korruption, han vidste, fandt sted der. Hvad bør det sige til dem, der føler, at de kan betale deres tiende til andre formål, fordi de stiller spørgsmålstegn ved, hvordan kirken bruger midlerne?`
