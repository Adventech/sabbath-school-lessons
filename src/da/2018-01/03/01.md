---
title:  Gud eller mammon
date:   13/01/2018
---

> <p>Ugens vers</p>
>”Derfor har Gud højt ophøjet ham og skænket ham navnet over alle navne, for at i Jesu navn hvert knæ skal bøje sig, i himlen og på jorden og under jorden, og hver tunge bekende: Jesus Kristus er Herre, til Gud Faders ære“ (Fil 2,9-11).

**Introduktion**

Gud sløser ikke med ord, når han forklarer, hvad han mener om overdreven besættelse af penge og materielle ting. Kristi ord til den griske rige mand, som havde samlet og samlet sig ejendele, selv om han var velsignet af Herren, bør få enhver af os til at frygte: ”Din tåbe, i nat kræves dit liv af dig. Hvem skal så have alt det, du har samlet? Sådan går det den, der samler sig skatte, men ikke er rig hos Gud“ (Luk 12,20-21).

At tjene Gud og at tjene Mammon udelukker hinanden. Det kan kun være det ene eller det andet, Gud eller penge. Det er en indbildning at tro, at vi kan have begge dele, for før eller senere vil vores dobbeltliv indhente os. Måske kan vi snyde andre, måske til og med os selv, men ikke Gud, som vi en dag skal stå til regnskab over for.

Vi er nødt til at foretage et valg, og jo længere vi tøver, kommer med undskyldninger eller udsætter det, jo stærkere magt vil penge og kærlighed til penge få over os. Tro kræver en afgørelse.

At fokusere på, hvem Gud er, hvad han har gjort for os, og hvad vi skylder ham, bør gøre vores valg meget lettere.

**Ugens tekster**

*	Sl 33,6-9
*	Matt 19,16-22
*	1 Pet 1,18
*	Hebr 2,14-15
*	2 Mos 9,14
*	Sl 50,10
