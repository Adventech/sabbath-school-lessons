---
title:  Sandt ejerskab
date:   18/01/2018
---

Vi tilhører Gud, både gennem skabelse og forløsning. Og ikke alene tilhører vi Gud, men det gør alle vores ejendele også. Vi selv ejer intet andet end vores egne valg.

I modsætning er et centralt grundprincip i verdslighed tanken om, at vi ejer alle vores ejendele. Men det er et bedrag. At tro man er den egentlige ejer af sine ejendele, er for en kristen at tro noget, der ikke stemmer overens med, hvad Guds Ord lærer.

Gud, ikke vi, ejer alt (Job 38,4-11). Vi er kun ”fremmede og tilflyttere“ (3 Mos 25,23), ligesom israelitterne var i det lovede land.  Vi er til og med afhængige af Gud til vores næste vejrtrækning (ApG 17,25). Det, vi tror, vi ejer, er Guds ejendom. Vi er kun hans forvaltere, og som sådanne skal vi forvalte både håndgribelige og uhåndgribelige ejendele til Guds ære.

`Læs 5 Mos 10,14; Sl 50,10; Sl 104,16; Ez 18,4; Hag 2,8; 1 Kor 6,19-20. Læs bibelteksterne og lav en liste over, hvad Gud ejer. Hvordan bør vi forholde os til de materielle ting, vi har i vores varetægt?`

”Alt tilhører Gud. Menneskene kan ignorere hans krav. Når han gavmildt udøser sine velsignelser over dem, kan de bruge hans gaver til deres egen selvviske tilfredsstillelse; men de kommer til at stå til ansvar for deres forvaltning.“ (Ellen White, Testimonies for the Church, 9. bind, s. 246).

Guds ejerskab og vores forvaltning indebærer et forhold, hvor han må bruge os på en måde, der vil forberede os til himlen, og som  vil være til gavn og velsignelse for andre. Troløse forvaltere kan begrænse ejerens adgang til hans egne ejendele. Som vi så i gårsdagens afsnit, tvinger Gud os ikke til at følge hans vilje. Han skabte os, og han gav os ejendele i denne verden, som vi skal forvalte for ham, indtil han kommer igen. Hvad vi gør med dem afslører, hvordan vores forhold til ham er.

**Til at tænke over**

Tænk over, hvad det vil sige, at du i virkeligheden ikke ejer noget at det, du har i din besiddelse, men at det hele tilhører Gud. Hvad bør det sige dig om, hvordan du bør forholde dig til de ting, du besidder?
