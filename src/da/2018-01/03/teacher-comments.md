---
title:  Aktiviteter og dialog
date:   19/01/2018
---

**Guds Ord**

* Skyld i betydningen gæld er en af flere måder, hvorpå Bibelen beskriver formålet med forsoningen. De er taget fra menneskers sprog og verden og har derfor, som alle billeder, deres begrænsning.
  *	Hvilke andre bibelske billeder kan du/I finde i Skriften, som illustrerer forsoningens formål?

` `

*	Bibelen indeholder en række tekster, som fortæller, at Gud er ”nidkær“ (jaloux) og lidenskabelig.
  *	Hvad er forskellen på min jalousi og Guds? Hvorfor ønsker Gud, at jeg kun skal dyrke og tilbede ham? Er det bare for hans egen skyld?
  *	Andre ”menneskelige“ egenskaber bruges ofte om Gud, som det at være vred.
    *	Hvori adskiller min vrede sig fra Guds?

` `

**Uddybende spørgsmål**

*	Hvad er betydningen af det ”alt“, som blev fuldbragt på korset?
  *	Vil Gud ikke gøre mere for os? Kommer Jesus ikke igen? Vil synden ikke blive udslettet? Er alt overstået?
  *	Hvorfor er korset altafgørende?

` `

*	Hvilke fysiske, materielle glæder har Gud givet os?
  *	Prøv at lave en liste.
  *	Hvilke glæder har du, som du kan nyde for en kortvarig periode?
    *	Kan kortvarige glæder også være fra Gud?

` `

*	Hvis min krop tilhører Gud, hvordan bør jeg da behandle den?
  *	Hvad siger det om dens værdi?

` `

**Personligt kristenliv**

*	Overvej dag for dag, hvad det betyder for dig, at alt, hvad du har, er en gave fra Gud.
  *	Hvad siger det om Guds kærlighed til dig?
  *	Hvordan hjælper det dig til at vurdere betydningen af de forskellige ejendele, du råder over?

` `

**Forstå det bedre**

*	Ordet ”forsoning“ har en lang historie, der ikke er identisk på forskellige sprog. Fx er dansk og tysk ”forsoning/Versöhning“ forskelligt fra det engelske ”atonement/at-one-ment“. De bibelskeord, som oversættes med forsoning, fra både Det Gamle og Det Nye Testamente, henviser primært til det, som offerblodet anvendes til, ikke til offerhandlingen selv.

` `

*	I almindeligt teologisk sprogbrug bruger man imidlertid ofte ordet ”forsoning“ som et direkte udtryk for Jesu offerdød på korset.
  *	Det er i denne betydning altafgørende at understrege, at Jesu offer blev fuldbragt på Golgata, altså at forsoningen er fuldendt i den betydning, at Jesu offer ikke kan eller skal gentages, og at mennesker intet kan gøre for at føje noget til dette offer, bragt ”en gang for alle“ (Hebr 9,26).
    *	Dette synspunkt er væsentligt for protestanter i forhold til den katolske kirke, hvori det læres, at Jesu offer gentages i ”messen“, som altså betragtes som et forsonende offer.
    *	Heri ligger den centrale forskel mellem et luthersk og protestantisk syn og den katolske lære, hvor den ordinerede præst ved sin ordination har modtaget den evne/gave at forvandle brødet og vinen til Jesu legeme og blod, altså til et offer.

` `

*	Det er på grund af Jesu offer, at Gud er i stand til på juridisk basis at give os alt det, som vi modtager af hans hånd: tilgivelse, kærlighed, Helligåndens glæder og et liv i tjeneste for andre. Jesu død er grundlaget for hele Guds frelsesplan.

` `

**Noter**

` `
