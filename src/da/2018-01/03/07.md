---
title:  Til videre studium
date:   19/01/2018
---

Forvaltning, som vi opfatter det, begyndte, da Gud gav Adam og Eva et hjem i en smuk have, som de skulle passe på (1 Mos 2,15). De skulle sørge for, at man kunne bo i disse fuldkomne omgivelser. Det var en opgave, som ikke synes særlig vanskelig. Gud gav dem kompetencer og underviste dem om deres ansvar.

Det hebraiske ord i 1 Mos 1,26.28), der oversættes med ”herske“, betyder ”at bringe under kontrol og styre“. Det var ikke et hårdt herredømme, men et blidt styre, hvor de skulle tage sig af Guds skaberværk. Adam og Eva skulle lære, at Gud er den, der ejer alt, og de var hans forvaltere eller bestyrere. Lige fra begyndelsen var det Guds hensigt, at Adam og Eva skulle have ansvarsog tillidshverv – men ikke som ejere. De skulle vise over for Gud, at de var trofaste i deres opgaver.

”Adam og Eva fik Edens have, som de skulle passe. De skulle ”dyrke og vogte den“. De var lykkelige i deres arbejde. Sind, hjerte og vilje arbejdede sammen i fuldkommen harmoni. De oplevede ingen træthed ved deres arbejde, intet slid. Deres timer var fyldt med nyttigt arbejde og samvær med hinanden. Deres opgave var behagelig. Gud og Kristus besøgte dem og talte med dem. De var blevet givet fuldkommen frihed … Gud var ejer af deres hjem i Eden. De var indehavere under ham. (Ellen White, Manuscript Releases, 10. bind, s. 327).

**Spørgsmål til drøftelse**

`1.	Hvad lærer det faktum, at Gud ejer verden, os om vores grundlæggende ansvar, når det gælder miljøet? Vi skal undgå den politiske fanatisme, som nogle miljøforkæmpere har, når de næsten tilbeder skaberværket i sig selv; men hvad bør vores holdning som kristne være mht. at passe på miljøet?`

`2.	Dvæl ved tanken om Gud som en ”lidenskabelig Gud“. Det er ikke let at forstå, især ikke, fordi vi i menneskelig sprogbrug ofte betragter ”lidenskab“ eller ”jalousi“ som noget negativt, noget vi bør undgå. Hvordan kan vi forstå dette begreb som en egenskab hos Gud uden at medtage nogen af de negative sider, ordet normalt er forbundet med?`

`3.	Hvordan kan vi lære at skelne mellem den korrekte brug af og glæde over de fysiske ting, som Gud har skabt og den forkerte brug af dem? Hvorfor er det vigtigt at skelne mellem de to?`
