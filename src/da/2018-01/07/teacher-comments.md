---
title:  Aktiviteter og dialog
date:   16/02/2018
---

**Guds Ord**

*	I 1. Mosebog er tiende omtalt i beretningerne både om patriarkerne Abraham og Jakob og begge gange i forbindelse med bøn.
  *	Læs 1 Mos 28,20-22: her giver Jakob et løfte til Gud.
  *	Læs 1 Mos 14,19-20, hvor Melkisedek udtrykker en velsignelse, det vil sige en takkebøn til Gud som altets skaber og Herre.

` `

*	Drøft, hvordan du/I kan opfatte dette at give tiende som et udtryk for bøn og tilbedelse!

` `

**Uddybende spørgsmål**

*	Er det let at være uærlig? Lettere end at være ærlig?

` `

*	Kan man tro, at man er ærlig og ikke være det?
  *	Kan det blive en vane for os at bilde os selv ind, at noget er rigtigt, selv om vi ved, at det ikke passer?

` `

*	Hvordan kan/skal vi tjekke, at noget er sandt?
  *	Hvordan kan vi undgå altid bare at tro det, vi gerne vil tro?
Også inden for religion?

` `

**Personligt kristenliv**

*	Er jeg ærlig over for mig selv mht. til min overgivelse til Gud og min loyalitet mod menigheden? Eller bilder jeg mig ind, at jeg er bedre (eller værre), end jeg er?
  *	Bruger jeg somme tider mine religiøse aktiviteter som en undskyldning over for mig selv for ikke at bekende eller aflægge nogle af mine selviske vaner eller tilbøjeligheder?

` `

**Klassens aktiviteter**

*	Prøv evt. at finde danske ordsprog om ærlighed og del dem med hinanden.

` `

**Forstå det bedre**

Når man læser Moselovens tiendelove, finder man, som ved mange andre love, at der ikke altid gives en forklaring på, hvorfor man bliver bedt om at foretage noget. Men af og til er begrundelserne eller motivation for at følge en bestemt lov præsenteret i de beretninger i 1. Mosebog, der fortælles forud for selve lovgivningen.

Det gælder også for tienden. Abrahams tiende i 1. Mosebog 14 er et udtryk for tilbedelse, hvor han anerkender Gud som den, der har skabt og ejer alt. Når israelitterne hørte lovene om tiende fra de øvrige Mosebøger, huskede de beretningen om Abraham og kunne forstå hvorfor.

` `

**Mødet med dagligdagen**

*	Prøv at finde eksempler, hvor pressen har afsløret uærlighed hos offentlige personer. Hvordan betragter vi som et samfund en sådan uærlighed?

` `

**Til at tænke over**

*	Der er flere fællestræk for sabbatten og tienden:
  *	Gud har givet os al vores tid, og vi ærer ham ved at sætte den syvende dag specielt til side til at tilbede ham.
  *	Gud har også givet os alle vores midler og vores evner til at arbejde, og vi viser vores taknemmelighed mod ham som skaber ved at give ham den første tiendedel af det, vi indtjener.
  *	Sabbat og tiende står begge i skarp modsætning til forbrugersamfundet og materialismen: i stedet for at fokusere på stadig mere indtjening og forbrug udtrykker vi ved sabbatshelligholdelse og tiendegivning, at Gud og det åndelige liv og tjeneste har første prioritet.

` `

**Noter**

` `
