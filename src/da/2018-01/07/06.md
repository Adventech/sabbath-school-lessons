---
title:  Vækkelse, reformation og tiende
date:   15/02/2018
---


Hizkijas lange regeringstid betragtes som højdepunktet for Juda stamme. Ikke siden David og Salomos tid havde Israels folk nydt Guds velsignelser i så stort mål. I 2 Krøn 29-31 beskrives Hizkijas vækkelse og reformation: ”Han gjorde, hvad der var ret i Herrens øjne, ganske som sin fader David“ (2 Krøn 29,2). ”På den måde kom der orden på tjenesten i Herrens tempel“ (2 Krøn 29,35). Påsken blev fejret (2 Krøn 30,5). ”Der blev meget stor glæde i Jerusalem“

(2 Krøn 30,26). Hedenske afgudsbilleder, altre og offerhøje blev ødelagt (2 Krøn 31,1). Der indtraf en pludselig vækkelse og en reformation i folkets opførsel, og det førte til en overflod af tiende og gaver (2 Krøn 31,4-5. 12).

`Læs Neh 9,2-3 og Neh 13. Nehemias giver os et andet eksempel på vækkelse, reformation og tiende. Hvad betød vækkelsen? Hvad bragte Judas indbyggere til ”Guds hus“, efter at Nehemias havde reformeret det?`

”Vækkelse og reformation er to forskellige ting. Vækkelse tilkendegiver en fornyelse af det åndelige liv, en genoplivning af hjertets og sindets kræfter, en genopstandelse fra åndelig død. Reformation betyder en reorganisation, en forandring af ideer og teorier, vaner og handlinger.“ (Ellen White, Christian Service, s. 42).

Forholdet mellem vækkelse, reformation og tiende er automatisk. Uden at returnere tiende er vækkelse og reformation lunken, hvis det i det hele taget er en vækkelse. Alt for ofte står vi kristne passive på sidelinjen, når vi burde være aktivt involveret på Herrens side.

Vækkelse og reformation kræver overgivelse, og tiende er en del af en sådan overgivelse. Hvis vi tilbageholder noget, Gud beder os om, kan vi ikke forvente, at han vil svare på det, vi beder ham om.

Vækkelse og reformation foregår i kirken, ikke uden for kirken (Sl 85,7). Vi må søge Guds vækkelse (Sl 80,19) og en reformation af ”de gerninger, du først gjorde“ (Åb 2,5). En reformation må finde sted med hensyn til, hvad vi beholder, og hvad vi giver tilbage til Gud.

Det er ikke handlingen, der gør nogen forskel, men en beslutning i vores sind og følelser, der viser vores motiv og overgivelse. Resultatet vil være en større tro, et skarpere åndeligt syn og en fornyet ærlighed.
