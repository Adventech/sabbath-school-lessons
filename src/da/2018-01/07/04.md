---
title:  Et udtryk for tro
date:   13/02/2018
---

Som vi så i går, er tro en dynamisk erfaring, som ideelt set vokser og modnes. En måde, Gud ”fuldender“ vores tro på og gør den fuldstændig, er gennem vores tiendebetaling. Forstået rigtigt er tiende, som vi giver tilbage til Gud, ikke lovtrældom; når vi giver vores tiende, arbejder vi ikke, og vi forsøger ikke at fortjene os en plads i himlen. I stedet er tiende et udtryk for vores tro. Det er et ydre, synligt, personligt udtryk for virkeligheden af vores tro.

Alle og enhver kan trods alt påstå at have tro og at tro på Gud, til og med at tro på Jesus. Men som vi ved, ”det tror de onde ånder også – og skælver“ (Jak 2,19). Men at tage 10 % af din indkomst og give det tilbage til Gud? Det er en troshandling.

`Læs Luk 11,42. Hvad betyder det, når Jesus antyder, at tiende ikke skal forsømmes? Hvor står tiende i forhold til de mere tungtvejende sider af loven?`

Tiendebetaling er et ydmygt udtryk for vores afhængighed af Gud. Handlingen udtrykker tillid til, at Kristus er vores frelser. Den er en erkendelse af, at vi allerede er blevet velsignet ”med al himlens åndelige velsignelse“ (Ef 1,3) og et løfte om mere i fremtiden.

`Læs 1 Mos 28,14-22. Hvad var Jakobs reaktion på Guds løfte?`

”Guds plan i tiendesystemet er smuk i sin enkelhed og ligestilling. Alle kan modigt gribe fat i det i tro; for dets oprindelse er guddommelig. I det finder vi en kombination af enkelhed og nytte, og det kræver ikke dyb lærdom at forstå og anvende det. Alle kan føle, at de kan udføre deres del i at fremme frelsens værdifulde gerning. Enhver mand, kvinde og ung person kan blive en Herrens kasserer, en person, der opfylder kravene til skatkammeret.“ (Ellen White, Counsels on Stewardship, s. 73).

**Til at tænke over**

`Hvordan har du selv opdaget de sande åndelige velsignelser, der kommer af at betale tiende? Hvordan er din tro blevet styrket ved at betale tiende?`
