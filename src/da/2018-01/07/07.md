---
title:  Til videre studium
date:   16/02/2018
---

Gud indstiftede alle de pagter, der omtales i Bibelen og har taget føringen i at drage sit folk ind i disse pagter (Hebr 8,10). Pagtsløfterne genspejler Guds nåde, kærlighed og ønske om at frelse os.

En pagt med Gud indbefatter mange elementer: Gud, en modtager, betingelser i pagten, en anerkendelse fra begge sider af betingelserne, en udtrykt straf for at bryde pagten samt de ønskede resultater af pagten. I Mal 3,9-10 afspejler tiendebegrebet disse pagtsdele. Denne tekst repeterer den særlige pagt mellem Gud og hans forvaltere angående tiende. Når vi indgår i en sådan pagt, er det et synligt tegn på, at vi protesterer mod forbrugsmentalitetens materialistiske principper, og vi beviser, at der kan komme noget godt ud af et omvendt, syndigt hjerte.

”En lukket selvisk ånd synes at forhindre mennesker i at give Gud det, der tilhører ham. Herren indgik en særlig pagt med menneskene om, at hvis de regelmæssigt satte den del til side, der var tiltænkt udbredelsen af Kristi rige, ville Herren velsigne dem i overflod, så der ikke ville være plads nok til at modtage hans gaver. Men hvis menneskene tilbageholder det, der tilhører Gud, siger Herren tydeligt: “Forbandet skal I være, når I bedrager mig“ (Mal 3,9).“ (Ellen White, Counsels on Stewardship, s. 77).

Der er ansvar forbundet med at leve i et pagtsforhold til Gud. Vi nyder godt af pagtens løfter; men ofte bryder vi os ikke om dens krav og ansvar. Men en pagt er i dette tilfælde et dobbeltsidigt arrangement, og tiende er en del af, at vi lever inden for denne pagt.


**Spørgsmål til drøftelse**

`1.	Hvorfor er det at give tiende så vigtig en troshandling for os?`

`2.	Hvad ville du sige til en, der siger: ”Jeg har ikke råd til at give tiende“? Hvordan hjælper du en person, som ser sig selv i en sådan situation? Og hvad kan du gøre, ud over ord, for at hjælpe?`

`3.	I onsdagsafsnittet blev der stillet et spørgsmål om, hvad du kan gøre for at huske, at tienden er hellig. Hvilke svar kom klassens medlemmer frem til? Hvilken indflydelse har det faktum, at tienden er hellig, på, hvordan du giver den?`
