---
title:  Ærlighed over for Gud
date:   10/02/2018
---

> <p>Ugens vers</p>
>”Men det i den gode jord, det er dem, der hører ordet og bevarer det i et smukt og godt hjerte, er udholdende og bærer frugt“ (Luk 8,15).

**Introduktion**

Hvad betyder et smukt og godt hjerte, og hvordan viser det sig? Vores moderne kultur betragter ofte ærlighed som et vagt, relativistisk moralsk princip; de fleste mennesker er fra tid til anden uærlige, men synes, det er i orden, så længe følgerne ikke er alt for store. Det påstås også, at visse omstændigheder kan retfærdiggøre uærlighed. Sandhed og ærlighed går altid sammen. Men vi blev ikke født med en tilbøjelighed til at være ærlige; det er en tillært dyd, og er grundlæggende for en forvalters moralske karakter.

Der kommer noget godt ud af at praktisere ærlighed. Fx opstår bekymringen for at blive grebet i at lyve eller at skulle bortforklare en løgn aldrig. Ærlighed er af mange grunde en værdifuld personlig egenskab, især i vanskelige situationer, når man let kan fristes til uærlighed.

I denne uge vil vi studere den åndelige side af ærlighed, som viser sig gennem tiendebetaling, og se på, hvorfor tiende har så stor betydning både for forvalteren og forvaltning.


**Ugens tekster**

*	Luk 16,10
*	3 Mos 27,30
*	1 Mos 22,1-12
*	Hebr 12,2
*	Luk 11,42
*	Hebr 7,2-10
*	Neh 13
