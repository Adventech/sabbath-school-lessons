---
title:  Aktiviteter og dialog
date:   26/01/2018
---

**Guds Ord**

*	For at undgå verden og dens veje søgte middelalderkirken at afsondre sig fra verden i klosterlivet. Selv om munke og nonner gjorde meget godt, har vi alligevel som protestanter af principelle grunde afvist en sådan ghetto kristendom!
  *	Hvordan vil du ud fra Skriften argumentere for, at vi skal leve i verden, og at klostersystemet var forkert?
  *	Er der i dag en fare for, at vi som kristne og som kirke kan isolere os for meget fra samfundet omkring os?
    *	Hvad er evt. farerne ved at involvere os? Hvor skal vi gøre det, og hvor skal vi ikke?

``

*	Praktisk bibelstudium er igen og igen fremhævet som grundlaget for et godt kristenliv. Men det er ofte vanskeligt at få til at lykkes.
  *	Del ideer med hinanden om, hvordan I kan få det til. Hvordan kan I finde tid? Hvilke måder at studere på har været givende for dig og kan måske være nyttige for andre i en travl hverdag?

``

**Uddybende spørgsmål**

*	Hvad mener vi egentlig med ”verdens veje“?
  *	Er det forkert at skabe sig en karriere i verden, hvor man bidrager til samfundet?
    *	Hvilke erhverv, hvis der er nogen, bør man som kristen undgå?

``

  *	Bør man/bør man ikke engagere sig i samfundets politik, foreningsliv, sportsaktiviteter, underholdningsbranche etc.?
    *	Hvad er nyttigt, hvad er evt. hvide, grå eller sorte områder?
    *	Hvis det kan være problematisk for en kristen, hvad er så årsagerne?

``

  *	”Verdens veje“ er også lette at følge, når det gælder kærlighed
  * Salomos fristelser var jo bl.a. uheldige ægteskabelige forbindelser, selv om nogle var af politiske årsager. Hvordan sikrer man sig et godt, kristen ægteskab, der ikke følger ”verdens veje“?
    *	Skal man gifte sig af kærlighed eller pligt?
    *	Skal man følge ”kærligheden“, hvis den skaber problemer for troslivet?

``

**Mødet med dagligdagen**

* ”Verdens veje“ viser sig også i en ukristelig form for autoritet og ledelse, karakteriseret af begreber som diktatorisk, enerådende, arrogant. Omvendt fremhæver vi ofte som kristne ledelsesprincipper, der udspringer af selvisk tjeneste og villighed til at lade alle have indflydelse og være med til at bestemme.

``

* Har du i ugens løb oplevet eller i medierne set eksempler på en sådan måde at lede på? Hvordan kan vi som kristne modvirke og ikke mindst i kirken selv undgå at følge verdens veje, når det gælder autoritet?

``

**Personligt kristenliv**

*	Tænk over, hvordan dine bønner er et udtryk for dine personlige værdier.
  *	Hvad beder du om, hvem beder du for?
  *	Overvej, hvor selviske og evt. hvor materialistiske dine bønner er.
  *	Væn dig til regelmæssigt at bede for andre.
    *	Prøv at opøve den vane at læse et kort afsnit om Jesus, lige før du beder, og når du beder, at have ham og hans værdier i dine tanker.

``

**Noter**

``
