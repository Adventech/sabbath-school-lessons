---
title:  Et personligt forhold til Kristus
date:   21/01/2018
---

Kærlighed til materielle goder, selv hos dem, som ikke har ret meget, kan som en stærk kæde binde vores sjæl til verden i stedet for til Kristus. Selv om vi ikke har ret meget, når det gælder denne verdens gods, kan det lidenskabelige ønske om at få mere blive en frygtelig forbandelse, som vil lede vores sjæl bort fra frelse, med mindre det bringes under Herrens kontrol. Det ved Satan godt, og derfor bruger han kærlighed til materielle ting for at lokke så mange som muligt. Hvori består vores eneste beskyttelse?

`Læs Sl 119,11; Ef 6,18. ”Tænk på det, som er i himlen, og ikke på det jordiske“ (Kol 3,2). Hvordan gør vi det?`

`Hvilke andre bibeltekster kan du finde, der taler om, hvad vi bør være optaget af? (Se fx Fil 4,8).`

Den eneste kur mod verdslighed, uanset dens form, er en stadig overgivelse til Kristus (Sl 34,2) i alle livets opog nedture. Moses ”regnede Kristi forhånelse for en større rigdom end Egyptens skatte“ (Hebr 11,26). Kristus må komme foran alle andre personforhold i vores liv. Kristus ønsker en overgivelse, der er baseret på overbevisning, ikke på en højere prioritering; vi må være helliget Kristus på grund af, hvem han er og hvad han har gjort for os, ikke på grund af de umiddelbare fordele, vores tro og overgivelse kan give os.

Vores liv skal være skjult i Kristus, og hans planer skal være vores planer. Sand overgivelse er at lægge sin hånd på ploven uden at se sig tilbage (Luk 9,62). Med en sådan overgivelse vil Jesus give os mulighed for at opfylde vores største potentiale. Når vi overgiveros til ham, vil han bryde verdens magt over vores sjæle. Vi må blive Kristus-centrerede i stedet for selvcentrerede. Det alene kan fylde tomheden i vores liv.

Tænk over et tidspunkt, hvor du anskaffede dig en materiel ejendel, som du virkelig ønskede dig. Hvor længe varede glæden og tilfredsheden, før den fortog sig, og du igen var tilbage, hvor du begyndte?

**Til at tænke over**

`Tænk over et tidspunkt, hvor du anskaffede dig en materiel ejendel, som du virkelig ønskede dig. Hvor længe varede glæden og tilfredsheden, før den fortog sig, og du igen var tilbage, hvor du begyndte?`
