---
title:  Et liv i visdom
date:   24/01/2018
---

En af de smukkeste fortællinger i Bibelen finder vi i beretningen om Salomos bøn til Gud om hellere end noget andet at give ham ”et lydhørt hjerte, så jeg kan herske over dit folk og skelne mellem godt og ondt; for hvem kan herske over dit folk, som er så stort?“ (1 Kong 3,9).

`Læs 1 Kong 3,14; 1 Joh 5,3; 1 Pet 4,17. Hvilke vigtige ord sagde Gud til Salomo, som hvis han havde fulgt dem, ville have forskånet kongen for den ødelæggelse, som hans mange ejendele førte til? Hvorfor er det, Gud sagde til ham, så vigtigt for os alle?`

Salomo havde stor visdom; hvis den ikke fører til handling og viser sig i vores liv, bliver visdom måske ikke andet end gode oplysninger.  I den bibelske brug af ordet er visdom, der ikke omsættes i handling, ikke sand visdom. Mange, som har haft masser af rigtige oplysninger om Gud og hans befalinger, vil gå fortabt. Salomos mangel på lydighed fik ham til at vige bort fra den vej, Herren havde kaldet ham til at følge. Kun senere i livet kom han virkelig til fornuft og skrev i ydmyghed: ”For visdom er bedre end perler, ingen skatte kan måle sig med den“ (Ordsp 8,11).

Visdom er anvendelsen af kundskab og forståelse. Kundskab repræsenterer fakta; forståelse repræsenterer dømmekraft; og visdom kommer til udtryk i, hvordan vi anvender vores forståelse og kundskab i vores liv. En vis forvalter har ikke alene brug for kundskab og forståelse, men også den erfaring, der kommer af at omsætte denne kundskab og forståelse i praksis.

Salomos eksempel viser os, hvor let selv den mest vise og forstående af alle mennesker kan blive fanget af en materialistisk livsstils tomhed, hvis vedkommende ikke omsætter den kundskab, han eller hun er blevet givet, i praksis.

Sammenlign 1 Kor 3,19 og Ordsp 24,13-14. Hvilken forskel er der mellem de to slags visdom, der tales om i disse tekster? Del dit svar med klassen på sabbatten.

**Til at tænke over**

`Sammenlign 1 Kor 3,19 og Ordsp 24,13-14. Hvilken forskel er der mellem de to slags visdom, der tales om i disse tekster? Del dit svar med klassen på sabbatten.`
