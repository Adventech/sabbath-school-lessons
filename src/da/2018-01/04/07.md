---
title:  Til videre studium
date:   26/01/2018
---

En forvalter opererer ud fra de to principper om pligt og kærlighed. ”Husk, at pligten har en tvillingesøster, kærlighed; i fællesskab kan disse gennemføre næsten alt, men adskilt er ingen af dem i stand til at gøre godt.“ (Ellen White, Testimonies for the Church, 4. bind, s. 62). Pligt er kærlighed omsat i handling. Vi behøver kun at dvæle ved Kristi offer, for at kærligheden skal vække vores pligtfølelse.

Som modsætning har vi verdens principper: had og dets tvilling oprør. Oprør kan være had omsat i handling. Lucifer gjorde oprør mod Gud (Ez 28,16-17) og vil aldrig ophøre med at gøre oprør, før han er udryddet. Han vendte kærlighedens autoritet til kærlighed til autoritet. De religiøse ledere i Israel hadede den autoritet og kraft, Jesus havde (Matt 22,29). Men selv da de flygtede ud af templet eller vendte sig bort fra hans gennemborende blik, ændrede de ikke deres måde at være på.

**Spørgsmål til drøftelse**

`1.	Tænk mere over tanken om kærlighed og pligt. Hvad mener Ellen White, når hun efter at have kaldt dem tvillinger siger, at den ene uden den anden ikke er ”i stand til at gøre godt“? Hvordan ser kærlighed uden pligt ud, og hvordan ser pligt uden kærlighed ud? Hvorfor må de to altid gå sammen?`

`2.	Ugens vers i denne uge siger: ”Rigdom gavner ikke på vredens dag, men retfærdighed redder fra døden. Den, der stoler på sin rigdom, falder, men retfærdige grønnes som løv“ (Ordsp 11,4. 28). Hvad betyder disse vers? Hvad siger den om rigdom, og hvad siger den ikke?`

`3.	Drøft Salomos liv i klassen. Hvorfor gik det ham, som det gjorde? Se Prædikerens Bog igennem og find tekster, der kan være med til at vise, hvor tomme materielle ting kan være, selv hvis vi som Salomo har rigeligt af dem. Hvad har vi lært i denne uge om bøn, bibelstudium og et forhold til Kristus, som kan hjælpe os til åndeligt at forblive på rette vej?`

`4.	Hvordan kan mennesker, som ikke ejer ret meget jordisk gods, alligevel blive fanget i den snare, Satan sætter for dem?`

`5.	Hvilke svar fandt I mht. spørgsmålet i onsdagsafsnittet om de forskellige former for visdom?`
