---
title:  Undgå denne verdens veje
date:   20/01/2018
---

> <p>Ugens vers</p>
>”Rigdom gavner ikke på vredens dag, men retfærdighed redder fra døden... Den, der stoler på sin rigdom, falder, men retfærdige grønnes som løv“ (Ordsp 11,4.28).

**Introduktion**
Selv om Satan led nederlag til Jesus, har han sejret over alle andre. Det vil han blive ved med, med mindre vi kæmper iført Guds rustning og styrke, som er det eneste, der kan give os frihed fra verdens tiltrækningskraft.

Vi må derfor rette vores opmærksomhed mod vores himmelske forsørger. David indså livets sande værdi, da han skrev: ”Løver kan lide nød og sulte, men de, der søger Herren, mangler intet godt“ (Sl 34,11). Sand lykke og ret levevis kommer af at vende vores blik bort fra det, vi ejer, og se hen til den levende Kristus, som ejer os.

Det eneste håb, vi har for at undgå denne verdens tillokkelser, er et levende og vellykket forhold til Jesus. I denne uge vil vi studere,
hvori et sådant forhold består, og hvor altafgørende det er for vores åndelige fremgang at se, hvem der gemmer sig bag denne verdens maske, og forstå betydningen af, at Kristus er den eneste begrundelse for at leve.

**Ugens tekster**

*	Sl 119,11
*	Ef 6,18
*	Rom 8,5-6
*	Hebr 11,1-6
*	1 Kong 3,14
*	Ez 36,26-27
