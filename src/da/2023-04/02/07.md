---
title:  Til videre studium
date:  13/10/2023
---

Som vidnesbyrd for alle folkeslag. ”Frelserens ord: ‘I er verdens lys’ henviser til, at han har kaldet og givet sine efterfølgere en verdensomfattende mission. På samme måde, som solens stråler trænger igennem til de fjerneste hjørner af verden, er det Guds hensigt, at evangeliets lys skal nå hvert eneste menneske på jorden. Hvis Kristi kirke opfyldte vor Herres hensigt, ville lys skinne på alle dem, der sidder i mørke og i dødsskyggens dal. I stedet for at samles og undlade at bære ansvar og kors, ville kirken spredes til alle lande og lade Kristi lys skinne fra dem. Hans efterfølgere ville arbejde for at frelse sjæle, ligesom han gjorde, og hans ’evangelium om riget‘ ville hurtigt bringes til hele verden.

Det makedonske kald lyder fra alle lande: ‘Kom over og hjælp os.’ Gud har åbnet marker for os. Himmelske væsener har samarbejdet med mennesker. Guds forsyn går foran os, og guddommelig kraft arbejder sammen med menneskelig indsats. De øjne, som ikke ser Herrens gerning, må være blinde, og de ører, som ikke hører den sande hyrdes kald til sine får, må være døve. Nogle har hørt Guds kald og har svaret. Lad ethvert helliget hjerte nu svare ved at forkynde det livgivende budskab. Hvis mænd og kvinder i ydmyghed og trofasthed vil påtage sig deres gudgivne, udvalgte opgave, vil guddommelig kraft åbenbares gennem manges omvendelse til sandheden. Resultatet af deres indsats vil blive vidunderlig“ (Ellen White, The Advent Review and Sabbath Herald, 14. nov. 1912.

**Spørgsmål til drøftelse**:

`1.	Kirkens indflydelse og troværdighed i nærområdet afgøres først og fremmest af, i hvor stor grad vi – Kristi legeme – i vores liv er eksempler på Guds kærlighed. Det er på denne måde, vi opfylder Guds mission. Hvordan svarer du personligt på denne udfordring?`

`2.	Hvordan tror du, din menighed opfattes og betragtes af dens ikke-adventistnaboer? Hvordan ved du det? Hvad kan du gøre for at styrke en evt. positiv opfattelse? Hvad kan du gøre for at ændre en negativ opfattelse?`

`3.	Hvorfor er det vigtigt at have det ”evige evangelium“ som det centrale i vores mission til verden? Hvilket andet håb kan vi præsentere for nogen, hvor de end befinder sig, som ikke centrerer sig om det håb, vi har på grund af evangeliet, de gode nyheder om, hvad Jesus har gjort for os på korset?`