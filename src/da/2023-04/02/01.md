---
title:  Guds mission til os 2. del
date:  07/10/2023
---

> <p>Ugens vers</p>
> ”Gå derfor hen og gør alle folkeslagene til mine disciple, idet I døber dem i Faderens og Sønnens og Helligåndens navn“ (Matt 28,19).

**Introduktion**

Gud som en missionens Gud er et tema, som går igennem hele Bibelen. Det er den tråd, som binder menneskehedens historie sammen, og det viser Guds hensigt med sit skaberværk. Desuden underbygger det, at guddommelig åbenbaring har en hovedhensigt, nemlig at genoprette Guds billede i sine faldne børn (sml. Kol 3,9-10; 1 Joh 3,2).

Guds mission fungerer også som den baggrund, hvorigennem vi bør se og forstå Guds ord til os. Når vi læser Bibelen, møder vi en Gud, som forsætligt rækker ud til os. På trods af den adskillelse, som synden har ført til (Es 59,2), bliver Gud gennem sin mission ved med at genoprette det ødelagte forhold til menneskeheden indtil det herlige øjeblik, hvor han ”gør alting nyt“ (Åb 21,5).

I mellemtiden har Gud valgt at vise sig for os på en sådan måde, at vi kan forstå hans natur og hensigt, og mest af alt kan få et virkeligt og varigt forhold til ham. Vi kommer ikke kun til at kende ham, men også til at dele vores erfaring og hans frelsende kærlighed med andre.

I Bibelen har Gud altså givet os den grundlæggende viden om, hvad hans mission går ud på.

**Ugens tekster**

- Joh 20,21-22
- Matt 28,16-20
- Åb 14,6-7
- 5 Mos 7,6.11-12
- Åb 7,9-10