---
title:  Mission for dem, der aldrig har hørt om Jesus 2. del
date:  09/12/2023
---

> <p>Ugens vers</p>
> ”Da sagde Jesus til hende: ‘Kvinde, din tro er stor. Det skal ske dig, som du vil.’ Og i samme øjeblik blev hendes datter rask“ (Matt 15,28).

**Introduktion**

Lige fra begyndelsen søgte en kærlig Gud efter sine fortabte børn (1 Mos 3,9), og den samme kærlige Gud forsøger også i dag at nå sine fortabte børn (se Åb 14,6-12). Det gælder også dem i storbyerne. I 2018 udgav FN deres seneste oplysninger, som siger, at 55 % af jordens befolkning bor i byområder, og dette tal vil vokse til 68 % inden 2050. Vi har intet andet valg: vi er nødt til at vidne for dem, der bor i byerne.

Men mange af Guds folk opfører sig som Jonas, da han blev kaldt til at vidne i en by: af en eller anden grund flygter de fra opgaven. ”Alt, hvad der tidligere er skrevet, er jo skrevet, for at vi skal lære af det, så vi med udholdenhed og med den trøst, som Skrifterne giver os, kan fastholde håbet“ (Rom 15,4). Det indbefatter det, som blev skrevet om Jonas.

Mens Jesus var på jorden, arbejdede han ikke kun for dem, der boede i Israels byer, men også for dem, der boede i fremmede områder. Det vil sige for dem uden for den jødiske nation og det udvalgte folk.

I denne uge skal vi studere Bibelens fortælling om Jesu arbejde i Tyrus og Sidon og se, hvilke lærdomme vi kan finde deri, som vi kan bruge i dag.

**Ugens tekster**

- 1 Kong 11,1-6
- Matt 4,23-25
- Matt 15,22-28
- Mark 7,24-30
- ApG 10,34-35
- Matt 8,10