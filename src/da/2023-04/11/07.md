---
title:  Til videre studium
date:  15/12/2023
---

”Blandt dem, som jøderne gav navn af hedninger, fandtes der mænd, som havde en bedre forståelse af skriftens profetier, der omtalte Messias, end Israels lærere havde. Der fandtes nogle, der håbede på hans komme som en befrier fra synden. Filosoffer forsøgte at sætte sig ind i de hebraiske hemmeligheder, men jødernes fanatisme hindrede udbredelsen af lyset“ (Ellen White, Jesu Liv, s. 25).

”Herren Jesus, den store frelser, døde for disse mennesker. Han kan vække dem af deres ligegyldighed, han kan vække deres sympati, han kan blødgøre deres hjerter, han kan åbenbare sandhedens skønhed og kraft for deres sind. Den Mester, som kan gøre dette, er Gud, ikke et menneske. Alligevel kalder han mennesker til at være redskaber, hvorigennem han kan give sit lys til dem, der er i mørke. Gud har juveler i alle kirker, og vi må ikke komme med omfattende fordømmelser af den bekendende religiøse verden, men i ydmyghed og kærlighed præsentere alle for sandheden, som den findes i Jesus. Lad mennesker se gudfrygtighed og overgivelse, lad dem se en kristuslignende karakter, så vil de blive draget til sandheden … De skal opløfte Jesus, verdens forløser; de skal forkynde livets ord“ (Ellen White, The Advent Review and Sabbath Herald, 17. januar 1893).

**Spørgsmål til drøftelse**:

`1.	Nævn nogle af de umiddelbare behov i det område, hvor du bor, som kunne give dig og din menighed mulighed for at nå mennesker, der ikke kender sandheden, som vi gør det.`

`2.	Bemærk Ellen Whites ord, citeret ovenfor, om mennesker med en anden tro: ”Gud har juveler i alle kirker, og vi må ikke komme med omfattende fordømmelser af den bekendende religiøse verden.“ Hvordan kan vi gøre mennesker opmærksomme på, at de tager fejl samtidig med, at vi ikke kritiserer dem personligt?`

`3.	”Men når Menneskesønnen kommer, mon han så vil finde troen på jorden?“ (Luk 18,8). Hvad mener Jesus med dette retoriske spørgsmål? Er der forskel på tro og tillid? Hvorfor kan mennesker, som har den rette tro og lære, blive fundet uden tillid, når Jesus kommer igen?`