---
title:  ”Send hende væk!“
date:  13/12/2023
---

I storbyerne er mange områder ikke blevet nået med evangeliet, og der findes mange mennesker, som længes efter håb. Hvad forhindrede Guds folk på Kristi tid i at bringe håbet om Messias til udenlandske byer som Tyrus og Sidon? Nationalisme, stolthed og fordomme gjorde Guds folk blinde for anledningerne til at se deres nærmeste naboer, som længtes efter det håb, som profetierne om Messias’ første komme pegede frem til. I dag findes der i storbyerne mange folkegrupper, som Jesus Kristus ønsker, at hans folk skal dele ”det salige håb“ om Jesu andet komme med (Tit 2,13).

`Læs ApG 10,9-16.28.34-35. Hvordan vil du sammenfatte den undervisning, som Hellig-ånden gav her?`

Mens Peter ventede på at spise frokost, fik han et syn af en buffet på taget. Den var komplet med en dug fyldt af urene dyr og fugle. Tre gange blev han i synet bedt om at stå op og spise. Gud brugte dette syn til at konfrontere Peters religiøse stolthed og fordom mod hedningerne. Til sidst forstod Peter sandheden: ”Så tog Peter ordet og sagde: ’Nu forstår jeg, at Gud ikke gør forskel på nogen, men at han i et hvilket som helst folk tager imod den, der frygter ham og øver retfærdighed’“ (ApG 10,34-35).

Lad os igen, med denne baggrund, se på, hvad vi kan lære af beretningen om Tyrus og Sidon. Se igen på Jesus og hans møde med den hedenske mor. Hvad lærte disciplene fra denne tur, som også havde forbindelse med Peters syn? Hvordan kan vi anvende det på vores liv i dag og på Kristus’ opfordring til os i de sidste tider om at udføre mission i storbyerne? Hvilke fordomme forhindrer os i at se byboernes behov? Hvilke anledninger har Gud givet os i byerne for at udvide vores missionsopfattelse og med omsorg konfrontere os med vores fordomme, nationalisme og åndelige stolthed?

Tålmodigt underviste Jesus sine disciple, som endnu ikke helt forstod, at Guds store frelsesplan gjaldt hele den menneskelige familie, ikke kun en nation eller befolkningsgruppe på landet. Helligånden kan hjælpe os til at overvinde vores fordomme og snæversyn, så vi kan fuldende vores mission til storbyerne.

`Til eftertanke. Læs Gal 2,11-13. Hvad bør dette lære os om, hvor vanskeligt det kan være at blive renset for fordomme, som vi har lært lige fra barndommen?`