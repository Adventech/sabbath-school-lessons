---
title:  Tro på jorden?
date:  14/12/2023
---

I Luk 18,8 stiller Jesus følgende spørgsmål ved afslutningen af en af sine lignelser: ”Men når Menneskesønnen kommer, mon han så vil finde troen på jorden?“ Som Jesu disciple i dag har vi brug for at forstå, hvad Jesus leder efter. I denne fortælling kan vi se, at Jesus leder efter tro, som skinner midt i mørket.

**Hvem beskriver Jesus i disse tekster som dem, der har tro?**

`Matt 8,10.13`

`Matt 9,2`

`Matt 20,29-34`

`Mark 2,5`

`Mark 10,46-52`

`Luk 18,35-43`

Denne liste indbefatter mennesker med en tro, som skinnede selv i mørke byer. I Kapernaum fremhæver Jesus flere personer, som har tro. I Matt 8,10.16 ser vi en omvendt hedensk officer, som havde stor tro. I Mark 2,5 møder vi fire venner fulde af tro, som fjernede noget at taget for at bringe deres lamme ven til Jesus. I Mark 10 møder vi en tidligere blind mand, Bartimæus, hvis tro skinner klart i Jeriko.

Samtidigt ville vi forvente at finde stor tro blandt Guds folk. Men selv i Jesu barndomsby Nazaret var manglen på tro eller direkte vantro en begrænsende faktor for Jesu gerning. Mange gange, når Jesus var sammen med sine disciple, sagde han om Israel: ”I lidettroende!“ (Matt 6,30; Matt 8,26; Matt 14,31; Matt 16,8). Og i Matt 17,17 udbryder Jesus: ”Du vantro og forvildede slægt!“

En lærdom for i dag er, at tro kan findes på uventede steder: i storbyer blandt udlændinge, hedninger og mennesker med en anden religion. Med ydmyghed må vi gå ind i byerne, ligesom Jesus gjorde, og søge efter dem, som med en frelsende tro på Jesus tager imod sandheden, når den bliver præsenteret for dem. Og de findes derude.

`Udfordring. Åbn dit hjerte i bøn om en større portion tro, så du kan dele din kærlighed med mennesker, både nær og fjern.`

`Opfordring. Hvordan lærte du Jesus og de tre englebudskaber at kende? Nedskriv tre velsignelser, som du har oplevet fra Jesus i dit personlige liv. Vær rede til dele disse med de andre i din sabbatsskoleklasse.`