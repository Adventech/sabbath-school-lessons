---
title:  Succes i mission
date:  27/12/2023
---

Hvad er succes i mission? Vi kan blive fristet til at tro, at det handler om, at mange bliver døbt, at der oprettes store menigheder, at medlemstallet vokser hurtigt. Måske føler vi, at succes består i, at vi når alle stammer og folkeslag på jorden med sandheden, og at vi kan fremskynde det ved hjælp af radio, internet og TV. Alt dette kan være godt, men vi må huske, hvad Paulus skrev til de troende i Korinth: ”Jeg plantede, Apollos vandede, men Gud gav vækst“ (1 Kor 3,6) Vores fokus skal med andre ord være på processen, og vi skal lade Gud fokusere på væksten.

Vi har allerede set, at formålet med Guds mission er at frelse de fortabte i hvert eneste folkeslag på jorden ved at gøre dem til trofaste Jesu disciple, som bliver involveret i hans mission.

**Læs følgende bibeltekster. Hvad siger de om de mennesker, der bliver Jesu efterfølgere? Hvad fortæller det om deres karakter?**

`2 Kor 11,2`

`Es 30,21`

`Joh 10,27`

`Joh 16,12-13`

`2 Thess 2,9-11`

`Hebr 3,12-13`

`1 Joh 1,8`

`1 Joh 1,9`

`Åb 7,14`

`Åb 19,8`

Jesu disciple er rene, de forbliver tro mod Jesus som en ren brud ville være det for sin forlovede. De følger Jesus, hvor han leder dem ved Helligåndens stille røst. Det indbefatter at deltage i missionsarbejde for andre. Der findes intet svig hos disse disciple. Deres mission føres ikke på afveje af ødelæggende tvivl, falsk lære eller umoral. Og de føler sig ikke moralsk overlegne i forhold til andre. De indser, at de er ufuldkomne og har brug for Guds rensende nåde og barmhjertighed. Når de forstår dette, er de også åbne for at modtage rettelser og lærdom fra andre troende. Succes i mission resulterer i, at der vindes sådanne disciple.

`Til eftertanke. Hvad vil det sige at være ”en ren jomfru“ for Kristus (2 Kor 11,2)? Hvordan kan vi som syndere være det for Gud og lede andre til også at blive rene jomfruer for Kristus?`