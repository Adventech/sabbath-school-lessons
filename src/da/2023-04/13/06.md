---
title:  Missionen er udført
date:  28/12/2023
---

`Læs Åb 21,1-4 Åb 21,22 - 22,5. Hvad beskrives her?`

Hvilket paradis den nye jord bliver! Død og synd er borte, Satan og ondskab er tilintetgjort. Vi skal møde vores frelser og genforenes med dem, vi elsker og holder af. Og den nye jord bliver befolket med repræsentanter fra alle etniske stammer og tungemål.

Generalkonferensens Missionsbestyrelse har vedtaget målekriterier for, hvornår en befolkningsgruppe er nået med evangeliet. Når man betegner en gruppe som ”nået“, betyder det, at der er et tilstrækkeligt antal mennesker og tilstrækkelige ressourcer til at vidne effektivt for resten af gruppen uden at få hjælp udefra. Der bliver holdt gudstjenester, der er bibler og anden litteratur på hovedsproget, og der er indfødte menighedsledere, som kan vidne uden brug af en oversætter.

En ”ikke-nået gruppe“ har ikke et stort nok antal troende indfødte adventister med tilstrækkelige ressourcer til at vidne effektivt for deres egen gruppe uden hjælp udefra.

Hver lokal menighed og konferens må afgøre, hvilke befolkningsgrupper i deres område, som endnu ikke er nået. Det er tid til at investere i Guds mission nu, til at gøre folk fra alle befolkningsgrupper til disciple, så vores frelser kan komme igen for at bo sammen med sit folk, som han har lovet.

`Udfordring. Hvordan er du med til at fremskynde Jesu genkomst? Planter du frø af håb i de menneskers hjerter, som har brug for at høre de gode nyheder? ”Vander“ du nye troende ved at hjælpe dem til at finde ud af, hvad det vil sige at leve et liv i trofast lydighed mod Kristus? Bed for muligheder til at dele løftet om en ny jord med mennesker, som du har på din daglige bedeliste.`

`Opfordring. Nogle af dine ”disciple“ er ved at være klar til at tage imod Jesus. De vil måske gerne tilslutte sig en menighed eller en gruppe af troende. Forestil dig, at det er dig, der besøger en adventistkirke for første gang. Hvilken slags oplevelse ville det være? Hvor forberedt er din menighed på at modtage de nye disciple? Er du parat til at oprette nye grupper og ikke kun bygge videre på din egen eksisterende menighed? Lav en strategi for at udvikle svage områder. Del dine tanker med din menigheds ledere, og arbejd sammen med dem for at skabe og gennemføre en plan om at blive en menighed, som er mere bevidst om at skabe nye disciple.`