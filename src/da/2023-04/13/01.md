---
title:  Afslutningen på Guds mission
date:  23/12/2023
---

> <p>Ugens vers</p>
> ”Da nu alle disse ting må gå i opløsning, hvor helligt og gudfrygtigt bør I da ikke leve, mens I venter på, ja, fremskynder Guds dags komme, da himlene skal gå op i luer og elementerne komme i brand og smelte“ (2 Pet 3,11-12).

**Introduktion**

Johannes’ Åbenbaring fylder sindet med scener fra verdens afslutning. Bogens epicenter handler om den kosmiske strid mellem Kristus og Satan. Satan har mistet sit retslige herredømme over jorden, og nu forfølger han dem, som er forblevet tro mod Gud. Bogens klimaks er Jesu genkomst, hvor han vil befri sine børn, både de levende retfærdige og de trofaste, som er døde lige siden Adams og Evas fald. Bogen viser os også Satans og de ondes tilintetgørelse ved ild, og at Jesus opretter sit evige rige på den nye jord.

De mennesker, som studerer Johannes’ Åbenbaring, undersøger den med iver for at identificere de forudsagte tegn og begivenheder, der markerer kirkens historie fra det 1. århundrede e.Kr. frem til vores dage ved endens tid. Og det er godt at gøre det.

Men i dette kvartals sidste studie vil vi opdage, at Johannes’ Åbenbaring er en missionsbog, som fokuserer på en Gud, som er missionær, og som kalder os til at være en kirke af missionærer. Vores kald til at forkynde ”den nærværende sandhed“ til verden vil fortsætte, indtil alle har taget en beslutning for eller imod Gud.

**Ugens tekster**

- Åb 1,1-7
- 1 Pet 2,9
- Åb 14,6-12
- Luk 11,23
- 1 Tim 2,4
- Åb 21,1-4