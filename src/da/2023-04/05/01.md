---
title:  Undskyldninger for ikke at drive mission
date:  28/10/2023
---

> <p>Ugens vers</p>
> ”Da hørte jeg Herren sige: ‘Hvem skal jeg sende? Hvem vil gå bud for os?’ Jeg svarede: ‘Her er jeg, send mig!’“ (Es 6,8).

**Introduktion**

Ikke alle, som blev kaldet til at drive mission, var lige så villige som Abraham. Jonas er et godt eksempel, læs bare Jonas’ Bog. Gud bad Jonas om at advare Nineve, Assyriens hovedstad. Denne by lå i vore dages Irak, ca. 900 km fra Jerusalem. Det var en rejse, som ville tage over en måned. Jonas nægtede ikke alene at gå, men han flygtede i den modsatte retning. Da han kom til Jafo, købte han billet til Tarshish, som ligger i det sydlige Spanien. At sejle den 2.500 km lange strækning ville have taget over en måned, afhængig af vejret. Jonas ønskede ikke at konfrontere Assyriens konge, så han brugte den måned, det ville have taget ham at nå Nineve, til at flygte væk fra den. Hvorfor ville han, en Guds mand, gøre det?

Indbyggerne i Nineve var berygtet for deres ondskab. De var kendt for deres grusomhed, og de havde angrebet både Israel og Juda. Alligevel bad Gud Jonas om at rejse til Nineve og råbe højt til befolkningen om deres store ondskab (Jon 1,2). Ordlyden her ligner meget de ord, som Gud brugte til Abraham i 1 Mos 18,20-21 i forbindelse med Sodoma og Gomorra. Men som vi skal se, var Jonas ikke en Abraham.

Hvad kan vi lære af Jonas’ holdning om de undskyldninger, vi selv kan komme med for ikke at udføre missionsarbejde?

**Ugens tekster**

- Jon 1-4
- Nah 1,1
- 1 Kong 17,5-6
- Sl 24,1
- Jak 1,27
- Es 6,1-8