---
title:  Fange i en fremmed kultur
date:  17/12/2023
---

Det er aldrig let at blive forflyttet til en fremmed kultur. Det kan være vanskeligt for os i dag at forstå, hvad jøderne blev udsat for, først under babylonierne og dernæst under perserne.

For eksempel lever ingen af os i et adventistland, hvor principperne i vores tro til en vis grad afspejler landets love. Men før jøderne blev deporteret, havde de boet i deres eget land, hvor principperne i deres tro også dannede grundlag for landets love.

Tænk over, hvor let det burde have været for jøderne at være tro mod Gud i deres hjemland. Det ville trods alt have været lettere at holde sabbat, hvis den syvende dag som sabbat var en del af landets lovgivning.

På den anden side viser bibelhistorien, at uanset hvilke love et land har, og uanset hvor positive de er for troen, må trofasthed altid udspringe i vores eget hjerte. Ellers bliver synd og frafald og ødelæggelse resultatet.

”Herren siger: ‘Dette folk dyrker mig med munden og ærer mig med læberne, men deres hjerte er langt borte fra mig, og deres gudsfrygt er tillærte menneskebud’“ (Es 29,13).

Men for dem, som derimod er besluttet på at være trofaste, kan selv de værste omgivelser ikke holde dem fra at være lydige.

`Læs Dan 1,1-12 Dan 3,1-12 Dan 6,1-9. Hvor unik hver situation end er, hvad afslører disse beretninger om de udfordringer, Guds folk kan stå over for i en fremmed kultur?`

Uanset hvem vi er, eller hvor vi bor, er vi en del af et miljø, som i høj grad kan være udfordrende for vores tro og vidnesbyrd. Det kan skyldes landets love, kultur eller begge dele. Selv om disse beretninger i Daniels Bog ender godt, viser de, at selv under vanskelige forhold kan mennesker forblive tro mod Gud. Og selv hvis ingen af disse situationer var endt godt for dem, er der ingen tvivl om, at det, de valgte, var det rigtige.

`Til eftertanke. Hvad fortæller disse beretninger om de udfordringer Guds folk kan møde i andre kulturer, selv når vilkårene er ganske fremmedartet?`