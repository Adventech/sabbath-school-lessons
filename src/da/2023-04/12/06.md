---
title:  Purimfestens mirakel
date:  21/12/2023
---

Kommentatorer har i flere tusinde år bemærket, at Guds navn ikke findes i Esters Bog. Det er den eneste bog i Bibelen, hvori det er tilfældet. Men jøderne var i stand til at genkende Guds indgriben i den store befrielse, som skete for dem, og denne bog blev udvalgt af Guds folk til at blive inkluderet i Bibelens kanon.

Er vi i stand til at opdage Guds nærvær under overfladen i vores dagligdag? Guds indgriben kan have form som normale, naturlige hændelser, og hvis vi ikke lægger nøje mærke til dem, vil vi ikke opdage Guds nærvær.

`Læs Est 9,1-12. Hvad var resultatet af Esters indsats?`

Purimfestens mirakel er usædvanlig. Miraklet er skjult, forklædt som tilsyneladende naturlige hændelser. Loven om at ødelægge jøderne blev ikke ophævet, men en ny lov blev skrevet, som tillod jøderne at forsvare sig.

Læg mærke til, hvad der også var sket, og hvordan Gud var i stand til at handle gennem disse hændelser. Perserne lagde mærke til, at Gud greb ind på vegne af jøderne.

Hvad var resultatet?

”Og mange af landets folk gik over til jødedommen“ (Est 8,17). Dette er et stort eksempel på, hvordan Herren var i stand til at handle for at lede fortabte sjæle til at kende ham.

De jødiske ledere genkendte Guds indgriben. Da jøderne sejrede i deres forsvar, udråbte de en årlig fest, som kaldes Purim, til minde om deres sejr. Denne fest bliver stadigvæk fejret som en takkefest til Gud og til minde om, at han befriede dem.

`Udfordring. Bed om, at Gud i denne uge vil give dig mod til at dele noget, som han har gjort for dig, med en af personerne på din bedeliste.`

`Opfordring. Begynd at føre dagbog over specielle små ting (eller store ting), som Gud gør for dig. Læs dem om igen og bed Gud om at minde dig om dem, lige når du har brug for det, så du kan dele dem med andre.`