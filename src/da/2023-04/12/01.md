---
title:  Ester og Mordokaj
date:  16/12/2023
---

> <p>Ugens vers</p>
> ”Derfor gør jeg dig til et lys for folkene, for at min frelse skal nå til jordens ende“ (Es 49,6).

**Introduktion**

En af de mest inspirerende beretninger i Bibelen finder vi i Esters Bog. Den er en fortælling om ”mission på tværs af kulturer“. Der er gennem flere tusinde år skrevet meget om denne lille bog, og jøder fejrer stadig purimfesten, som er baseret på Esters Bog 9,26-31.

Ester og hendes onkel Mordokaj var jøder og boede i det persiske riges hovedstad Susa. Af en eller anden grund var de ikke som de fleste andre jøder vendt tilbage til Juda, men var sammen med mange andre jøder forblevet i det land, hvor de havde levet som landflygtige.

Ester blev gennem en række bemærkelsesværdige begivenheder dronning i landet. ”Kongen blev mere forelsket i Ester end i nogen af de andre kvinder, og hun vandt større yndest og velvilje hos ham end nogen af de andre jomfruer. Han satte det kongelige diadem på hendes hoved og gjorde hende til dronning i stedet for Vashti“ (Est 2,17).

I denne rolle skulle Ester, om end lidt modvilligt, få stor betydning i bibelhistorien. På sin egen specielle måde viser denne beretning, hvordan Guds folk kan vidne for sandheden selv i fremmede omgivelser.

Hvis tiden tillader det, kan du med fordel læse hele Esters Bog igennem som baggrund for denne uges studium.

**Ugens tekster**

- Dan 1,1-12
- Dan 6,1-9
- Est 2,1-10.20
- Est 3,1-15
- Est 4,1-14
- Est 9,1-12