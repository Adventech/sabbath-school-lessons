---
title:  Til videre studium
date:  22/12/2023
---

”Til ethvert hjem og enhver skole, til alle forældre, lærere og børn, over hvem evangeliets lys har skinnet, lyder i dette kritiske øjeblik det spørgsmål, der blev stillet dronning Ester ved det skæbnesvangre vendepunkt i Israels historie: ‘Hvem ved, om det ikke var med henblik på en situation som denne, du opnåede kongelig værdighed?’ (Est 4,14)“ (Ellen White, Uddannelse, s. 264).

”Ester var en smuk jødisk pige og Mordokajs kusine, som han tog ind i sit hjem, da hendes forældre døde. Han elskede hende som sin egen datter. Gud brugte hende til at redde det jødiske folk i landet Persien“ (Introduktionen til Ellen Whites Daughters of God, s. 45 Ovenstående uddrag er ikke skrevet af hende selv).

”I fortiden arbejdede Gud på forunderlig vis gennem hengivne kvinder, som deltog i Guds værk sammen med mænd, som Gud havde udvalgt til at være hans repræsentanter. Han brugte kvinder til at opnå store og afgørende sejre. Mere end én gang, i krisesituationer, bragte han dem til fronten og arbejdede gennem dem for at frelse manges liv. Gennem dronning Ester sørgede Gud for en stor befrielse for sit folk. På et tidspunkt, da det så ud til, at ingen magt kunne redde dem, tog Ester og de kvinder, der var sammen med hende, udfordringen op ved faste, bøn og direkte handling og bragte frelse for deres folk …

Et studium af kvinders arbejde for Guds værk på Det Gamle Testamentes tid vil give os lærdomme, som vil gøre os i stand til at møde krisesituationer i arbejdet i dag. Vi bliver måske ikke sat i så kritiske og høje positioner, som Guds folk blev det på Esters tid, men ofte kan omvendte kvinder udføre en vigtig opgave i mere ydmyge stillinger. Det har mange gjort, og mange er stadigvæk villige til at gøre det“ (Ellen White, Daughters of God, s. 45-46).

**Spørgsmål til drøftelse**:

`1.	Esters bog efterlader os med nogle ubesvarede spørgsmål, især i forhold til hendes rolle ved kongens hof, selv om hun blev ophøjet til dronning. Hvordan kan vi få det til at harmonere med hendes tro, eller kan vi ikke?`

`2.	Esters berømte ord: ”Skal jeg dø, så lad mig dø!“ (Est 4,16) har genlydt ned gennem tiderne som et eksempel på trofasthed, koste hvad det ville. Hvordan bliver ordene et ekko af, hvad Guds folk vil møde i de sidste tider (se Åb 13)?`