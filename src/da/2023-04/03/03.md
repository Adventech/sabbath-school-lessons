---
title:  At være en velsignelse for hele verden
date:  16/10/2023
---

`Læs 1 Mos 12,1-3. På hvilken måde var Guds kald til Abram et kald til mission?`

Gud bad Abram, hvis navn senere blev ændret til Abraham, om at forlade sit land og sit folk og rejse til et andet land. Det var en del af Guds plan at bruge Abraham som et redskab til at opfylde sin guddommelige plan for jorden. Og Abraham gik i overensstemmelse med Guds Ord. Hvis Gud har en plan for dig, kan det være et kald til at forlade din udvidede familie og dit folk og rejse til et sted, som han åbner for dig, hvor du kan tjene ham og blive til en velsignelse for andre.

**Læs følgende bibeltekster. Hvad siger hver af dem om Guds pagt, hans løfte til os?**

`1 Mos 3,14`

`1 Mos 17,19`

`3 Mos 24,17`

`Es 9,6`

`Dan 9,24-27`

`Matt 1,21`

Ud fra disse tekster er det tydeligt, at Gud ville gennemføre det løfte, som han gav i Edens have om, at der ville komme Én, som skulle løse syndens problem. Denne løsning, Jesus Kristus, Messias, skulle fremstå i Abrahams og Isaks slægt gennem Sara. Hebr 11,9 siger, at Isak og Jakob var arvinger til det løfte om velsignelse, som Gud havde givet Abraham.

Vi ved ikke, hvor meget Abraham selv vidste eller forstod om, hvordan den lovede sæd skulle komme gennem ham. Men han begav sig alligevel på vej i tro. ”I tro adlød Abraham kaldet til at bryde op og drage til et sted, som han skulle få i eje, og han drog af sted uden at vide, hvor han kom hen“ (Hebr 11,8).

Hvilket eksempel!

`Til eftertanke. Forestil dig, at Gud kalder dig til at gå, uden at du ved, hvor du skal hen? Hvordan vil du reagere, og hvorfor?`