---
title:  Guds kald til mission
date:  14/10/2023
---

> <p>Ugens vers</p>
> ”Gå derfor hen og gør alle folkeslagene til mine disciple, idet I døber dem i Faderens og Sønnens og Helligåndens navn“ (Matt 28,19).

**Introduktion**

Af og til kan Gud flytte os ud af vores tryghedszone og gøre os til sine vidner. Nogle gange kan denne forandring bruges til at opnå hans hensigt, som fx da han spredte folkene ved Babelstårnet. ”Adspredelsen var et middel til at befolke jorden, og på denne måde blev Herrens hensigt nået netop ved de midler, hvorved menneskene havde forsøgt at forhindre dens opfyldelse“ (Ellen White, Patriarker og Profeter, s. 59). Abraham rejste fra sit hjemland til et andet land (1 Mos 12) som et vidne. Jesu disciple gik fra kun at arbejde blandt deres eget folk (ApG 3) til også at arbejde for andre (ApG 8,1-4). I ApG 1,8 fremsatte Jesus et princip for evangelisme: de skulle begynde lokalt, i Jerusalem og Judæa, dernæst gå til Samaria, og til sidst til jordens ende.

Men selv om vi ikke forlader vores land, ønsker Gud alligevel, at vi skal nå de mennesker, vi omgives af. Menigheden i Jerusalem blev spredt, fordi der kom forfølgelse. Men paradoksalt nok førte disse uheldige begivenheder til, at evangeliet blev udbredt til hele verden.

**Ugens tekster**

- 1 Mos 11,1-9
- 1 Mos 12,1-3
- Dan 9,24-27
- Matt 1,21
- 1 Mos 12,10-13,1
- ApG 8,1-4
- ApG 1,8