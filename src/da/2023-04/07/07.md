---
title:  Til videre studium
date:  17/11/2023
---

· Ellen White, Jesu liv, ”Den barmhjertige samaritaner“, s. 434-440.

Der er mange sultne, nødlidende og dårligt behandlede mennesker i verden i dag. Du kan gøre din lille del for at hjælpe. Vi kan ikke løse alle verdens problemer – det er heller ikke vores kald. Men din opgave kan være så grundlæggende som at hjælpe et menneske, som ikke har nok mad, eller du kan hjælpe et menighedsmedlem, som udsættes for uretfærdighed eller fordomme.

”‘En ren og ægte gudsdyrkelse er, for Gud, vor Fader, at tage sig af faderløse og enker i deres nød og bevare sig selv uplettet af verden.’ Gode gerninger er den frugt, som Kristus forventer af os: venlige ord, godgørenhed, kærlig omsorg for de fattige, de nødlidende, de plagede. Når hjertet har medfølelse for dem, der tynges af modløshed og sorg, når din hånd uddeler til de nødlidende, når den nøgne får klæder, den fremmede ønskes velkommen til en plads i din stue og i dit hjerte, kommer englene meget nær, og himlen reagerer med et svar. Enhver retfærdig, barmhjertig og menneskekærlig handling skaber musik i himlen. Fra sin trone betragter faderen dem, som udfører disse barmhjertighedshandlinger, og regner dem blandt sine mest værdifulde skatte … Enhver barmhjertig gerning mod de trængende og de lidende betragtes, som om de gøres for Jesus. Når du hjælper de fattige, føler med de plagede og undertrykte og er en ven for de faderløse, bringer du dig selv i et nærmere forhold til Jesus“ (Ellen White, Testimonies for the Church, 2. bd., s. 25).

**Spørgsmål til drøftelse**:

`1.	Hvordan kan vi sikre os, at vi forstår, at befalingen om at elske Gud og vores næste ikke handler om frelse ved gerninger? Når vi tænker over, hvem Jesus er, og hvad han har gjort for os på korset (se Fil 2,5-8), hvad siger det om forholdet mellem frelsen og vores gerninger?`

`2.	Hvordan kan vi lære at blive opmærksomme på nogle af de fordomme, vi kan have mod dem, som er anderledes end os selv?`

`3.	Udover de skriftsteder, vi har studeret i denne uge, hvilke andre tekster kan du finde, som understøtter behovet for at vise venlighed mod andre, uanset hvem de er?`