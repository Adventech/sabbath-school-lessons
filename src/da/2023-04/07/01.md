---
title:  Mission for min næste
date:  11/11/2023
---

> <p>Ugens vers</p>
> ”Manden svarede: ‘Du skal elske Herren din Gud af hele dit hjerte og af hele din sjæl og af hele din styrke og af hele dit sind, og din næste som dig selv’“ (Luk 10,27).

**Introduktion**

Vi kender alle teksten: ”Du skal elske Herren din Gud af hele dit hjerte og af hele din sjæl og af hele din styrke og af hele dit sind“ (Luk 10,27). Men vores kærlighed til Gud kan blive overfladisk, hvis vi siger, at vi elsker ham, men ikke adlyder ham. Vi tror, vi elsker Gud, men hvordan viser denne kærlighed sig i vores dagligdag? At elske Gud kræver, at vores hjerte, sjæl, krop og sind dagligt er helt overgivet til ham. Enhver kan sige, at han eller hun elsker Gud, men at gøre det kræver bevidst indsats.

Det er godt og vigtigt at elske Gud, men Gud ønsker også, at vi skal elske andre mennesker, for vores kærlighed til andre genspejler vores kærlighed til Gud. 1 Joh 4,20 siger: ”Hvis nogen siger: ‘Jeg elsker Gud,’ men hader sin broder, er han en løgner; for den, der ikke elsker sin broder, som han har set, kan ikke elske Gud, som han ikke har set.“ Og Paulus siger i Gal 5,14, at ”hele loven er opfyldt i det ene ord: ‘Du skal elske din næste som dig selv.’“

I denne uge skal vi lære, hvordan denne lektie kan anvendes i vores liv.

**Ugens tekster**

- Luk 10,25-37
- 2 Tim 3,16
- Jak 2,17-22
- Matt 22,37-40
- Gal 5,14
- Mika 6,6-8