---
title:  Mission for dem, der aldrig har hørt om Jesus 1. del
date:  02/12/2023
---

> <p>Ugens vers</p>
> ”Gud, som har skabt verden med alt, hvad den rummer, og som er Herre over himmel og jord, bor ikke i templer bygget af hænder“ (ApG 17,24).

**Introduktion**

I sin beskrivelse af, hvad Paulus foretog sig i Athen, skriver Lukas: ”Han førte samtaler i synagogen med jøderne og de gudfrygtige, og på torvet talte han hver dag med dem, han traf på“ (ApG 17,17).

Det er naturligt, hvis Paulus havde følt sig bedst tilpas med at arbejde blandt jøderne, som han selv tilhørte. Men han nægtede at være tilfreds med kun at arbejde blandt sit eget folk. Han var blevet kaldet til også at nå andre.

Eller Paulus kunne have nøjedes med kun at arbejde blandt ”de gudfrygtige“ hedninger, hvis verdensopfattelse allerede havde gennemgået en stor forandring. De havde en bibelsk grundvold, som Paulus kunne bygge videre på, selv om de stadigvæk havde brug for at kende den Gud, som de ”frygtede“ – Jesus, Messias.

Men nej. Mens han var i Athen, byen, som var berømt for sin filosofi, ønskede Paulus også der at nå dens indbyggere. Mange af dem havde en helt anden baggrund og verdensopfattelse end jøderne med deres hellige historie, som dannede grundlaget for den tro, som Paulus ønskede at undervise athenerne i.

Hvad gjorde Paulus for at nå disse mennesker, og hvad kan vi lære af hans forsøg?

**Ugens tekster**

- ApG 17
- 1 Kor 2,2
- Rom 1,18-25