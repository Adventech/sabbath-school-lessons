---
title:  Til videre studium
date:  24/11/2023
---

Evangeliernes forfattere nedskrev eksempler på den praksis Jesus havde med at bygge bro til folk fra andre kulturer for at frelse dem (Matt 8,28-34; Mark 5,1-20). På samme måde er vi også kaldet til at blive venner med og hjælpe mennesker fra andre kulturer. Kristus døde for alle, uanset race, nationalitet, social status eller baggrund. Det må vi aldrig glemme. ”Han er et sonoffer for vore synder, og ikke blot for vore, men for hele verdens synder“ (1 Joh 2,2).

”Mænd og kvinder opfylder ikke Guds hensigt, når de kun viser kærlighed mod deres egen familie … mens de udelukker mennesker fra deres kærlighed, som de kunne trøste og velsigne ved at hjælpe dem i deres nød … Når Herren beder os om at gøre godt mod andre uden for vores egen familie, mener han ikke, at vores kærlighed i hjemmet skal blive mindre, og at vi skal elske vores familiemedlemmer eller vores land mindre, fordi han ønsker at vi skal vise sympati for andre. Men vi skal ikke begrænse vores hengivenhed og sympati til kun at gælde inden for vores egne fire vægge og lukke de velsignelser inde, som Gud har givet os, så andre ikke kan nyde godt af dem sammen med os“ (Ellen White, The Advent Review and Sabbath Herald, 15. okt. 1895).

Det ansvar, vi har fået, om at være en velsignelse for dem, der er uden for vores tryghedszone, enten de er fra en anden kultur eller bare er hjælpeløse, er en indiskutabel opgave fra Jesus Kristus selv (ApG 1,8; Mark 11,17).

**Spørgsmål til drøftelse**:

`1.	Hvad består din tryghedszone af, og hvorfor må du være villig til at gå ud over den, når det er nødvendigt?`

`2.	Hvad implicerer det, at Jesus blev kaldt ”frådser og dranker, ven med toldere og syndere“ (Matt 11,19)? Hvad gjorde Jesus, som fremkaldte denne beskyldning, og hvad lærer det os om mission?`

`3.	I hvor høj grad bør kristne deltage i ikke-troendes fejringer? Hvordan kan en kristen gøre det uden at gå på kompromis med bibelske principper?`