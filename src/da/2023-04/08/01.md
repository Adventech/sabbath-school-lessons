---
title:  Mission for de trængende
date:  18/11/2023
---

> <p>Ugens vers</p>
> ”Og kongen vil svare dem: Sandelig siger jeg jer: Alt, hvad I har gjort mod en af disse mine mindste brødre, det har I gjort mod mig“ (Matt 25,40).

**Introduktion**

Luk 5,17-26 illustrerer på mange måder, hvordan Gud hjælper de trængende. Nogle gange bruger Gud andre for at hjælpe os, eller han bruger os til at hjælpe andre. Det kan være en udfordrende opgave, men det bringer store belønninger. Ved at hjælpe de trængende følger vi Jesu eksempel. Nogle gange er det let at finde ud af, hvem der har brug for hjælp; andre gange er det svært at vide det. Men uanset hvordan situationen er, er vi kaldet til at være Guds hjælpere for alle mennesker i nød, uanset deres baggrund.

Bibelen opfordrer os til at være sammen med fremmede, og ved at vinde deres tillid kan vi opdage, hvordan vi bedre kan hjælpe dem til at finde Jesus.

I denne uges lektie viser vores emne: ”Mission for de trængende“, at Gud har en plan for at nå dem, som på en eller anden måde er trængende. Deres behov kan være fysiske, emotionelle, økonomiske eller til og med sociale. Det vil sige, nogle betragtes måske som udstødte af samfundet eller deres familie. Uanset behovet må vi være rede til at gøre, hvad vi kan, for at hjælpe. Dette er en central del af, hvad det vil sige at være en kristen, og hvad mission må indebære.

**Ugens tekster**

- Luk 5,17-26
- Joh 5,1-9
- 5 Mos 10,19
- 3 Mos 23,22
- Matt 25,34-40
- Joh 15,13