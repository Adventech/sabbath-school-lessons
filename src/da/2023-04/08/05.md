---
title:  Hjælp dem, der har det ondt
date:  22/11/2023
---

Hvem af os har ikke oplevet, hvor ond vores verden er. Det gør ingen forskel, om vores omgivelser har velstand og materialisme eller fattigdom og materielle behov. Mennesker har det ondt, de lider og kæmper. Når man læser om de enorme summer af penge, der hvert år bruges på antidepressiv medicin i den vestlige verden, forstår man, at materiel velstand ikke garanterer lykke og fred.

”Herrens ånd er over mig, fordi han har salvet mig. Han har sendt mig for at bringe godt budskab til fattige, for at udråbe frigivelse for fanger og syn til blinde, for at sætte undertrykte i frihed“ (Luk 4,48).

`Hvad lærer det os om, hvad Jesus gjorde, og hvad vi også i vores egen sfære burde gøre for dem omkring os, der lider?`

Gud kalder os til at opfylde alle menneskers behov, men vi ved ikke, hvornår eller om de vil tage imod Jesus. At nå dem for Jesus er det grundlæggende i vores mission, men vi skal hjælpe de trængende, ganske enkelt fordi de har brug for hjælp. Vi hjælper dem, fordi vi har taget imod Jesus som vores herre, og fordi han kalder os til at gøre det.

Jesu eksempel er at forsøge at opfylde alles behov. Det er et bibelsk princip, som vi bør følge. Vi ved ikke, om alle dem, han hjalp, tog imod ham eller ej.

For virkeligt at kunne hjælpe andre må vi blive opmærksomme på deres behov. Enhver kultur har sine egne måder at vise, hvordan man behandler en ven. I Indien er det fx almindeligt at servere mad eller noget at drikke, når man har gæster. Det er lettere at give en fremmed lidt penge end at trøste en ven, som netop har mistet en af sine kære. Det er sandsynligt, at din ven har brug for mere end penge eller materielle goder. Ofte vil din sympati og støtte være til større hjælp i en sådan situation.

Det vigtige princip i at være en af Jesu hjælpere for vores venner begynder med, at vi viser dem uselvisk kærlighed og forstår deres behov, før vi forsøger at tilbyde dem hjælp. Giv den hjælp, de har brug for, selv om du ikke ved, om de er rede til at følge Jesus eller ej.

`Til eftertanke. Læs Matt 25,34-40. Hvilket budskab er der for os i disse vers?`