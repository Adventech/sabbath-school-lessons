---
title:  Motivation og forberedelse for mission
date:  04/11/2023
---

> <p>Ugens vers</p>
> ”Så sagde han til dem: ‘Dette er, hvad jeg sagde til jer, mens jeg endnu var hos jer: Alt det må opfyldes, som står skrevet om mig i Moseloven, hos profeterne og i salmerne’“ (Luk 24,44).

**Introduktion**

Paulus skrev til filipperne: ”Nogle prædiker ganske vist Kristus af misundelse og lyst til kiv, men andre gør det af god vilje, og de gør det af kærlighed, da de ved, at jeg er sat til at forsvare evangeliet; men de andre forkynder Kristus for at hævde sig selv og ikke med rene motiver, for de tror, at de kan føje ny trængsel til mine lænker. Men hvad! Kristus bliver i alle tilfælde forkyndt, hvad enten det er på skrømt eller oprigtigt, og det glæder jeg mig over“ (Fil 1,15-18).

Kraftig tale! Enten det er ”på skrømt eller oprigtigt“, bliver Kristus forkyndt, og det var, hvad der havde betydning for Paulus. Ideelt set skulle vores motiver for at forkynde Kristus, for mission, for at nå andre med de gode nyheder, være kærlighed og sandhed, ikke selviske ambitioner, misundelse og strid.

Så hvad er motiverne for at forkynde Kristus, og hvordan kan vi forberede os på at gøre det?

I denne uge skal vi se på nogle begivenheder i den første menighed, som kan give os vejledning med hensyn til disse vigtige sider ved mission.

**Ugens tekster**

- Luk 24,1-12
- Luk 24,36-49
- ApG 1,12-23
- Hebr 10,24-25
- ApG 2,1-41
- 1 Kor 11,1