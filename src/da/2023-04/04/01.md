---
title:  Deltag i Guds mission
date:  21/10/2023
---

> <p>Ugens vers</p>
> ”Et nyt bud giver jeg jer: I skal elske hinanden. Som jeg har elsket jer, skal også I elske hinanden. Deraf kan alle vide, at I er mine disciple: hvis I har kærlighed til hinanden’“ (Joh 13,34-35).

**Introduktion**

Lige fra begyndelsen ønskede Abraham at blive brugt af Gud i mission. Den sandhed kan vi fx se i 1 Mos 18, hvor Gud advarede ham om, hvad der skulle ske med Sodoma og Gomorra.

”Nej, Gud Herren gør ikke noget, førend han har åbenbaret sine planer for sine tjenere, profeterne“ (Amos 3,7). Og i beretningen om Sodoma og Gomorra var Abraham hans tjener, profeten.

Abraham hvilede sig på den varmeste tid af dagen, da han fik øje på tre rejsende. ”Abraham havde blot betragtet sine gæster som tre trætte vejfarende. Lidet anede han, at der var en blandt dem, som han havde lov til at tilbede, uden at det blev tilregnet ham som en synd“ (Ellen White, Patriarker og Profeter, s. 69).

Men Abraham kom snart til at blive personligt involveret i Guds mission. Hans engagement, som det viser sig i dette kapitel, bestod i at bede og gå i forbøn for Sodomas og Gomorras indbyggere. Han ønskede at se, om disse mennesker, på trods af, hvordan de var, kunne blive frelst. Og er det ikke netop, hvad mission går ud på?

I dette kapitel bliver vi præsenteret for tre store åndelige kvaliteter i Abrahams personlighed: gæstfrihed, kærlighed og bøn. Disse karaktertræk er til stor hjælp i mission.

**Ugens tekster**

- 1 Mos 18
- Jak 5,16
- Rom 8,34
- Hebr 7,25
- 1 Mos 19,1-29
- 1 Mos 12,1-9