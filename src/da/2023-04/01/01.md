---
title:  Guds mission til os 1. del
date:  30/09/2023
---

> <p>Ugens vers</p>
> ”Gud Herren kaldte på Adam: ‘Hvor er du?’“ (1 Mos 3,9).

**Introduktion**

Mission har sit udspring og formål hos Gud. Denne mission begyndte ikke med Abrams kald (1 Mos 12,1-4) eller ved udgangen af Egypten (2 Mos 12,31-42). Den begyndte ikke engang med Jesus Kristus på jorden (Matt 1,18-25) eller med Paulus’ missionsrejser (ApG 13,4-14,26). Denne mission begyndte med Gud selv, da han skabte universet og senere menneskene (1 Mos 1,26-27).

I Bibelen møder vi en Gud, som fuldt bevidst rækker ud og ønsker at være sammen med sine børn. Lige fra begyndelsen opretter han et personligt forhold til Adam og Eva. Selv efter at synden kom ind i verden, fortsætter han sin mission, men nu handler det om at genoprette forholdet til menneskene. Guds mission vil til sidst blive gennemført (Åb 21-22), og det giver os motivation i vores opgave med at forkynde det evige evangelium for verden (Åb 14,6-7).

Grundlaget for enhver missionsbestræbelse må derfor fokusere på et personligt forhold til Skaberen og den rette forståelse af hans mission og karakter. Før vi forstår Guds mission, er det vigtigt, at vi får en større forståelse af missionens Gud.

**Ugens tekster**

- 1 Mos 3,9-15
- 1 Mos 28,15
- 2 Mos 29,43.45
- Matt 1,18-23
- Joh 1,14-18
- Joh 3,16
- Joh 14,1-3