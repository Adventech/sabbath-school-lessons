---
title:  Til videre studium
date:  06/10/2023
---

”Planen om vor forløsning var ikke en plan, der blev lagt efter Adams fald i synd. Den var ‘åbenbaringen af den hemmelighed, der har været hyllet i tavshed i evige tider’ (Rom 16,25). Den var en åbenbaring af de principper, der fra evige tider havde været grundvolden for Guds trone. Lige fra begyndelsen vidste Gud og Kristus besked om Satans frafald og om menneskets fald på grund af den frafaldnes vildledende påvirkning. Gud havde ikke bestemt, at synden skulle være til, men han forudså dens eksistens og traf forberedelser til at imødegå den. Så stor var hans kærlighed til verden, at han besluttede sig til at give sin enbårne Søn, ‘for at enhver, som tror på ham, ikke skal fortabes, men have evigt liv’ (Joh 3,16)“ (Ellen White, Jesu Liv, s. 14).

”Kristus sagde ikke til sine disciple, at deres opgave ville blive let … Men de ville ikke blive overladt til at føre kampen alene. Han lovede dem, at han ville være med dem; og at når de blot gik frem i tro, ville den Almægtiges skjold være over dem … Så længe de adlød hans ord og arbejdede i samfund med ham, kunne det ikke mislykkes. Gå ud til alle folkeslag, bød han dem. Gå til de fjerneste, beboelige egne af kloden og vær forvissede om, at jeg selv der altid vil være hos jer. Arbejd i tro og tillid, for I vil aldrig komme til at opleve en tid, hvor jeg svigter jer. Jeg vil altid være hos jer, hjælpe jer til at gøre jeres pligt, lede, trøste, helliggøre og støtte jer, og gøre det muligt for jer at tale ord, som vil drage andres tanker mod Himmelen“ (Ellen White, Mesterens Efterfølgere, s. 20-21).

**Spørgsmål til drøftelse**:

`1.	Tænk over betydningen af, at Guds første ord til de faldne mennesker ikke var: ”Hvad har I gjort?“ eller ”Hvorfor har I været ulydige mod mig?“ I stedet var de første ord: ”Hvor er du?“ Hvad siger det om Guds hensigt for os og vores kære?`

`2.	Gud selv, i mennesket Jesus, kom til denne verden for at frelse os. Kristus på korset var den ultimative manifestation af Gud som missionens Gud. Hvad fortæller det om hans karakter?`

`3.	Mission tilhører Gud. Derfor vil han give styrke og evner til mennesker, som er villige til at udføre opgaven. Men der er mange udfordringer med at nå hele jorden med evangeliet. Hvordan kan vi med Guds løfter overvinde følelsen af frygt og opfattelsen af manglende evner?`