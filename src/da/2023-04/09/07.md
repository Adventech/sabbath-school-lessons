---
title:  Til videre studium
date:  01/12/2023
---

· Ellen White, Vejen til et bedre liv, ”Vi skal tage os af de rige“, s. 131-136.

Jesus har den samme kærlighed til de fattige som til de rige og dem, som har magt i verden. Han døde både for prinser og tiggere. Jesus vidste, hvad der var den mest effektive måde at nå et menneskes hjerte. Han advarede om, at ”det er lettere for en kamel at komme igennem et nåleøje end for en rig at komme ind i Guds rige“ (Mark 10,25). I denne uge udfordres vi til at nå indflydelsesrige og velstående mennesker med evangeliet om Jesus Kristus. De har lige så stort et behov for frelse som ethvert andet menneske, selv om de måske ikke indser det, på grund af den ”sikkerhed“ de tror, de har i deres rigdom.

”Vi har ofte fået at vide, at vi har pligt til at hjælpe de fattige, som ingen tager sig af, men bør vi ikke også gøre noget for de rige? Mange har den opfattelse, at der ikke er noget håb for dem … Tusinder af rige mennesker er gået i graven uden at være blevet advaret. Men selv om de rige ser ud til at være sorgløse, bærer mange af dem på en tung byrde“ (Ellen White, Vejen til et bedre liv, s. 131-132).

**Spørgsmål til drøftelse**:

`1.	Jesus nedbrød skel mellem klasser og kaster, da han arbejdede både for de rige og de fattige, mens han var her på jorden. Hvordan skal vi forholde os til emnet om forskellen mellem rig og fattig, som gennemsyrer alle samfund?`

`2.	Jesus sagde: ”Det, som blev sået mellem tidsler, det er ham, der hører ordet, men denne verdens bekymring og rigdommens blændværk kvæler ordet, så det ikke bærer frugt“ (Matt 13,22). Hvad tror du, Jesus mente med ”rigdommens blændværk“? Hvorfor er det ikke nødvendigvis kun de rige, der bliver bedraget af rigdom?`

`3.	Tal sammen i klassen om det faktum, at det at kende sandheden ikke er det samme som at blive frelst ved den. Hvorfor er det vigtigt for os at se forskellen? Hvis det at kende sandheden ikke er nok til at frelse os, hvad frelser os så?`

`4.	Hvilke andre begrundelser tror du lå til grund for, at den rige unge mand fornægtede Jesus, mens Zakæus tog imod ham?`