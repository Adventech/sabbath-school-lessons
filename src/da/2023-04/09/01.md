---
title:  Mission for mennesker med magt og indflydelse
date:  25/11/2023
---

> <p>Ugens vers</p>
> ”For hvad hjælper det et menneske at vinde hele verden, men bøde med sit liv? Eller hvad kan et menneske give som vederlag for sit liv?“ (Matt 16,26).

**Introduktion**

Selv om Bibelen, Guds Ord, blev skrevet for mange år siden, er den en åbenbaring af Guds sandhed for vores verden. En af de mange sandheder, den åbenbarer, handler om menneskets natur. Mennesker er grundlæggende ens, hvad enten de levede i Judæa i det syvende århundrede f.Kr. eller i Brasilien i det enogtyvende århundrede: de er syndere, som har brug for guddommelig nåde.

Det indbefatter også de rige og dem, der har magt og indflydelse. De rige og magtfulde på Bibelens tid var ikke anderledes end de rige og magtfulde i moderne tid, især i deres higen efter rigdom, berømmelse og magt, som ofte, men ikke altid, er på bekostning af de sårbare. Men Gud er lige så optaget af at frelse de rige og magtfulde som de svage og trængende. Skriften giver nogle gribende eksempler på mennesker, som havde magt eller var rige eller begge dele, hvor Gud brugte dem til at være en velsignelse for folkeslagene: Abraham, Isak, Job, Salomo og Josef for blot at nævne nogle få.

I denne uge skal vi se på Guds mission for dem, der er rige og har magt. Tag på rejse med os, når vi ser, hvordan Gud nåede nogle af disse mennesker, og hvordan han kalder os og forbereder syvendedags adventister til at være et vidne for dem også i dag.

**Ugens tekster**

- Dan 4
- 2 Kong 5,1-19
- Joh 3,1-12
- Joh 7,43-52
- Matt 19,16-22
- Joh 19,38-42