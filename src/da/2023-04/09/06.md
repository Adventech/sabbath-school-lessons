---
title:  Mission for mennesker med magt
date:  30/11/2023
---

Jesus vidste, hvordan han skulle blive ven med dem, der havde magt. Han var beundret og respekteret af en del af dem, men samtidigt også hadet af mange. Indflydelsesrige mennesker i Bibelen, som søgte hjælp fra Jesus, har tydeligt fornemmet, at han brød sig om dem. Mange af dem kom ikke med det samme åbenlyst til Jesus. De ventede, til de var sikre på, at Jesus virkelig var Guds søn.

`Læs Matt 27,57-60. Hvad siger denne gengivelse om, hvordan Gud brugte en rig mand, der tydeligt var blevet påvirket af Jesus? (Se også Mark 15,43-47; Luk 23,50-53; Joh 19,38-42).`

Før dette tidspunkt har vi ikke hørt noget om Josef fra Arimatæa. Pludselig dukker denne rige mand op, næsten ud af det blå, og bliver brugt til at opfylde en profeti. Gud har brugt og vil blive ved med at bruge de rige til sine formål. Derfor har vi altså også en mission til dem.

En af de vanskeligste faser i bestræbelsen på at blive venner med indflydelsesrige mennesker er, hvor vi skal begynde. Generelt er det bedst ikke at opsøge dem, men lade dem komme til dig. Det var, hvad Jesus gjorde. De blev vidner om hans budskab, helbredelser og Guds kraft. De blev overbevist om, at Jesus virkelig er Guds søn, men det skete bag scenen.

Der er mange årsager til, at indflydelsesrige mennesker vil ønske at tage del i ægte tjeneste for andre. De ønsker at være en del af noget godt, som forandrer menneskers liv. De er klar over, at det også kan forandre deres eget liv. Det giver en ubemærket måde for de rige og indflydelsesrige til at få den hjælp, de har brug for, uden offentligt at afsløre deres behov.

Den anden fase består i at begynde en decideret tjeneste, hvor de rige og de, som har magt, kan deltage i tjeneste for Gud. Brug tid på at blive kendt med og at involvere de mennesker i dit område, som har indflydelse.

`Udfordring. Tilføj til din daglige bedeliste en person, som har indflydelse, men som ikke er en troende, et menneske, du kunne komme i kontakt med fra tid til anden.`

`Opfordring. Send et brev eller en mail til nogen, som har indflydelse og magt, selv om du aldrig har mødt personen, og fortæl vedkommende, at du beder for ham eller hende.`