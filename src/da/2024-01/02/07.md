---
title:  Til videre studium
date:  12/01/2024
---

Sl 42,8; Ellen White, Uddannelse, kapitlet ”Poesi og sang“.

`Hvordan er bøn og sang forbundet ifølge disse tekster?`

Davids bekendelsessalmer – som f.eks. salme 51 – er ifølge Ellen White bønner fra hjertet, der illustrerer ægte sorg over synd (se Vejen til Kristus kap. 3, ”Omvendelse“). Hun opfordrer de troende til at lære tekster fra salmerne udenad. Det vil, hævder hun, udvide vores forståelse af, at Gud og nær, og hun pointerer, at Jesus selv modstod fristelser, depression og angst ved at citere salmerne. Ifølge hende er ”er sangen lige så meget en tilbedelses­handling, som bønnen er det. I virkeligheden er mange sange en bøn“, og ”gennem ordene i hellige sange“ åbnes ”bodfærdighedens og troens og håbets og kærlighedens og glædens kilder i sjælen!“ (Uddannelse s. 170 og 164).

Når vi beder og synger salmerne, låner vi så at sige salmisternes vedholdenhed, deres frimodighed, deres mod og deres håb. De ansporer os til at fortsætte vores vandring med Gud og forsikrer os om, at vi ikke er alene, for i salmerne erfarer vi , hvordan andre, der har stået i samme situation som os, ved Guds nåde er kommet godt igennem. Salmerne løfter desuden fligen for, hvordan Kristus utrætteligt går i forbøn for os (Hebr 7,25).

Når vi som menighed beder og lovpriser Gud med ord fra salmerne, lærer vi at forstå og favne hele spektret af den menneskelige erfaring, og fordi Gud er medforfatter til salmerne, giver de os samtidigt et klart billede af Guds vilje og hans helbredende nåde.

**Spørgsmål til drøftelse**:

`1.	Hvorfor er spontane bønner ikke den eneste rigtige måde at bede på? Hvad kan fordelene være ved at benytte salmernes formuleringer, når vi beder?`

`2.	Hvordan kan salmerne berige vores fælles bønner? Tal om, hvordan I som menighed bevidst kan integrere salmerne i gudstjenesten.`

`3.	Hvad lærer salmerne os om kompleksiteten i den menneskelige troserfaring og om Guds helbredende nåde?`