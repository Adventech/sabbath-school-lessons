---
title:  Lær os at bede
date:  06/01/2024
---

> <p>Ugens vers</p>
> ”Og det skete, da han var et sted og bad, at en af disciplene sagde til ham, da han holdt op med at bede: ‘Herre, lær os at bede, ligesom Johannes lærte sine disciple det’“ (Luk 11,1).

**Introduktion**

Nogle kristne synes at mene, at kun spontane bønner har værdi, men Jesus var faktisk mere end villig til at lære sine disciple at bede, da de bad ham om det, og det er ikke uden grund, at der midt i Bibelen findes en bønnebog, som udover at være et stykke historie også er en praktisk indføring i bøn med relevans for os, der lever i dag.

I årtusinder har Salmernes Bog dannet rammen om Guds folks bønner, og selv Jesus citerede salmerne, når han bad (1 Krøn 16,7.9; Neh 12,8; Matt 27,46; Ef 5,19). I denne uge vil vi undersøge, hvordan salmerne var til hjælp og opmuntring for Guds folk i dagligdagen, og hvordan salmerne var med til at etablere og styrke deres forhold til Gud. Vi må ikke glemme, at salmerne er bønner, og som sådan er de af uvurderlig værdi ikke bare på grund af deres teologiske indhold, men også fordi de har potentiale til at forvandle ikke bare den enkeltes, men hele menighedsfællesskabets åndelige liv.

Mange har i salmerne fundet ord og redskaber til at etablere og opretholde et regelmæssigt og berigende bønsliv.

I denne uge vil vi fortsat studere Salmernes Bog med særlig fokus på, hvordan salmerne kan være til hjælp og støtte for os, når livet er svært.

**Ugens tekster**

- Sl 105,5
- Kol 3,16
- Jak 5,13
- Sl 44
- Sl 22
- Sl 13
- Sl 60,3-7