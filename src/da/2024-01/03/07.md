---
title:  Til videre studium
date:  19/01/2024
---

Ellen White, Vejen til Kristus, kap. 1, ”Guds kærlighed til mennesker“.

`Hvilken betydning har det for vores forståelse af den måde, hvorpå Gud og hans handlemåde beskrives i Salmernes Bog, at ”Gud er kærlighed“?`

I denne uge har vi fokuseret på nogle af de nøgleord, som i Salmernes Bog bruges til at beskrive Gud og det, som han gør for at sikre stabilitet og tryghed i verden. Salmisterne appellerer til Gud som skaber, konge, dommer, frelser og lovgiver. Andre navne og titler for Gud, der beskriver hans måde at agere på i verden, indbefatter ”hyrde“ (Sl 23,1; 80,2), ”vor frelses klippe“ (Sl 95,1) og ”fader“ (Sl 68,6; 89,27). Trods den kamp, der raser i verden mellem det gode og det onde, kan vi være fuldkommen trygge i tillid til Gud, som er trofast og almægtig, og selvom der teologisk kan siges meget mere om dette emne, har vi set, hvordan temaet går igen i mange af salmerne.

Det er vigtigt, at vi i vores videre studie af salmerne husker, at de skal læses i lyset af Guds kærlighed og nåde og hans overordnede plan for at frelse verden og genoprette det, der gik tabt ved syndefaldet. Også når de på egen krop mærkede konsekvenserne af deres oprør mod Gud, påkaldte salmisterne ham, for de var klar over, at Guds vrede kun er kortvarig og hans nåde uendelig (Sl 103,9).

**Spørgsmål til drøftelse**:

`1.	Når Gud den almægtige regerer, hvordan kan det så være, at der er så meget ondskab og lidelse i verden? Hvilken indvirkning har kampen mellem Gud og Satan på svaret?`

`2.	Hvilke konsekvenser har det for min selvforståelse og mit forhold til resten af Guds skaberværk, at jeg tror på, at det er Gud, der har skabt alt? Hvad sker der, når mennesker ikke længere anerkender det? (Sl 106,35-42).`

`3.	Hvad var problemet med, at man på bibelsk tid tilbad afguder? (Sl 115,4-8). Udgør de ”afguder“, som vi tilbeder i dag, den samme trussel mod vores forhold til Gud?`

`4.	Guds dom begynder med Guds folk. Har det nogen betydning for, hvordan vi lever vores liv? Hvordan dømmer Gud sit folk og med hvilket formål?`