---
title:  Til videre studium
date:  22/03/2024
---

Ellen White, Vejen til Kristus, kap.11, ”Bønnens privilegium“.

Tilbedelse og anger hænger uløseligt sammen: ”Anger indbefatter sorg over synden, og at man vender sig væk fra den. Vi skal ikke afsværge synd, medmindre vi kan se dens syndighed; ikke før vi vender os fra den i hjertet, vil der være nogen ægte ændring i livet. Der er mange, som ikke forstår angerens sande natur. Mange sørger over, at de har syndet, og foretager selv en udvendig ændring, fordi de frygter, at deres ugerninger vil bringe lidelse over dem selv. Men dette er ikke anger i bibelsk forstand. De klager snarere over lidelse end over synd. Sådan var Esaus sorg, da han indså, at han havde mistet førstefødselsretten for altid … ingen ægte anger over synden, ingen ændrede hensigter, ingen afstandtagen fra ondskab. Efter at Judas Iskariot havde forrådt sin herre, udbrød han: ’Jeg har syndet, fordi jeg har forrådt uskyldigt blod’ (Matt 27,4)“ (Ellen White, Vejen til Kristus, s. 23).

”Skønt Gud ikke bor i templer, som er gjorte med hænder, ærer han alligevel sit folk ved sin nærværelse, når de samles. Han har lovet at mødes med dem ved sin Ånd, når de kommer sammen for at søge ham, bekende deres synder og bede for hinanden … De, der tilbeder Gud, bør tilbede ham ’i ånd og sandhed; thi det er sådanne tilbedere, Faderen søger’ (Joh 4,23)“ (Ellen White, Profeter og konger, s. 28).

**Spørgsmål til drøftelse**:

`1.	Hvad er den største gave, vi kan give Gud? (Sl 40,7-11; Rom 12,1.2).`

`2.	Hvad er sammenhængen mellem vores personlige forhold til Gud og den tilbedelse, som foregår i fællesskab med andre troende? Hvorfor har vi brug for begge dele?`

`3.	For mange handler tilbedelse udelukkende om bøn, salmesang og bibelstudie. Alle tre er væsentlige, men er tilbedelse andet og mere end det? Giv eksempler på andre former for tilbedelse?`

`4.	”Tjenesten for ham bør ikke ses på som en opgave, der tynger eller fortvivler hjertet. Det burde være en glæde at prise Herren og tage del i hans arbejde“ (Ellen White, Vejen til Kristus, s. 115). Hvordan kan det blive en glæde for os at tilbede Gud?`