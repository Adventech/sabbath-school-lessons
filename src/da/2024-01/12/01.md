---
title:  Evig lovsang
date:  16/03/2024
---

> <p>Ugens vers</p>
> ”Jeg vil synge for Herren, så længe jeg lever, jeg vil lovsynge min Gud, så længe jeg er til“ (Sl 104,33).

**Introduktion**

Jo mere vi på egen krop mærker Guds nåde, jo mere trænger spørgsmålet sig på: ”Hvordan kan jeg gengælde Herren alle hans velgerninger mod mig?“ (Sl 116,12). Og svaret er altid det samme: hold dig til Gud.

I Salmernes Bog er Israel andet og mere end en nation. Israel er ”den store forsamling“ (Sl 22,23.26; 35,18), og som sådan er Israel kaldet til at lovprise Gud og vidne om ham, så alle andre nationer også kan få øjnene op for, hvem Gud er, og lovprise ham. Guds folk er ikke bare Israel, men enhver, der tilbeder Gud og sætter deres lid til ham og hans kærlighed.

At lovsynge Gud i forsamlingen beskrives som idealet. Det betyder selvfølgelig ikke, at den enkelte Israelits individuelle bønner og lovsange var mindre værd, for det er jo netop det, som den enkelte bidrager med, der fornyer og forvandler fællesskabet, ligesom det er fællesskabet, der sikrer, at den enkelte kan nå sit fulde potentiale (Sl 22,23.26). Fællesskaber, hvor Gud tilbedes, kaldes også ”de retskafnes kreds og forsamling“ (Sl 111,1). De er kendt af Gud, og det præger hele deres tilværelse (Sl 37,18).

**Ugens tekster**

- Sl 134
- Es 42,10-12
- Åb 14,3
- Sl 15
- Sl 101,1-3
- Sl 96
- Åb 14,6-12
- Joh 4,23.24