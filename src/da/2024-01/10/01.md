---
title:  Tilbageblik
date:  02/03/2024
---

> <p>Ugens vers</p>
> ”Det, vi har hørt og erfaret, det, vore fædre har fortalt os, skjuler vi ikke for deres børn; vi fortæller den kommende slægt om Herrens glorværdige gerninger og styrke, om de undere, han har gjort“ (Sl 78,3.4).

**Introduktion**

Mange salmer priser Gud for gentagne gange at gribe ind og frelse sit folk. Disse salmer kaldes ofte for ”frelseshistoriske salmer“ eller ”historiske salmer“. I flere af dem ligger der en opfordring til Guds folk om at tage ved lære af fortiden og ikke gentage tidligere generationers fejl, og det gennemgående tema er, at Gud er tillid værdig. Gud, som gang på gang har grebet ind og reddet sit folk, både vil og kan udfri dem af deres nuværende vanskeligheder.

De historiske salmer appellerer til os, for også vi indgår i Guds folks fortløbende fortælling. Som børn af Gud ved Kristus kan vi betragte Guds folks historie som vores egen (Rom 8,15; 9,24-26; Gal 4,6.7). Israels historie er i åndelig forstand også vores historie, som vi kan tage til os og tage ved lære af.

Hver eneste generation af Guds folk spiller en lille, men ikke desto mindre betydningsfuld rolle i Guds overordnede plan for at frelse menneskeheden og gøre en ende på det onde.

**Ugens tekster**

- Sl 78
- Sl 105
- Gal 3,29
- Sl 106
- Sl 80
- 4 Mos 6,22-27
- Sl 135