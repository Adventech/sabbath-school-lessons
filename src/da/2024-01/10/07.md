---
title:  Til videre studium
date:  08/03/2024
---

`Hvad er ifølge Det Nye Testamente Guds ultimative mål. Hvad skal hans ledelse af folket gennem århundrederne føre til?`

De historiske salmer er et stærkt vidnesbyrd om Guds trofasthed over for sit folk. Hver eneste skelsættende begivenhed i Guds folks historie var et led i den plan, der i sidste ende skulle kulminere i Messias’ komme, og som salmisterne så rammende udtrykker det, er Gud tro mod pagten og opfylder sine løfter, uanset om folket svigter. Det står mennesker frit for enkeltvis eller kollektivt at vælge Gud fra og stille sig udenfor pagtsforholdet med ham, men konsekvenserne af frafaldet kommer i så fald til at tale sit eget tydelige sprog om, hvordan livet uden – eller i direkte opposition til – Gud ødelægger folk indefra.

Salmerne opfordrer Guds børn til, uanset hvad der møder dem, at sætte deres lid til Herren og forblive tro mod ham. ”Vi har intet at frygte for fremtiden, medmindre vi glemmer Guds ledelse i fortiden og det, som han derigennem har lært os“ (Ellen White, Life Sketches of Ellen White, s. 196).

Guds folks historie viser med al ønskelig tydelighed, at Gud har tænkt sig at indfri hvert eneste løfte, som han har givet os i sit ord. Det gælder både Guds løfter om at være med den enkelte af os her og nu i alt, hvad der møder os, og det gælder også Guds løfter om, at Kristus kommer igen for at genskabe jorden og etablere et rige, hvor fred og retfærdighed råder.

**Spørgsmål til drøftelse**:

`1.	Hvad får vi ud af at mindes, hvordan Gud trofast har ledt sit folk gennem historien? Hvad er konsekvenserne af at glemme eller ignorere det, som vi kan lære af fortiden? Hvordan kan vi som en menighed, der har fået det samme kald som det gamle Israel, sikre os, at vi ikke glemmer fortidens lærdomme?`

`2.	Hvordan opfordrer salmerne os til at lægge mærke til Guds ledelse og udvise tålmodighed og tillid til, at Gud har styr på det hele, også når vi ikke kan få hoved og hale i det, som sker omkring os?`

`3.	Hvordan kan vi i vores personlige og fælles tilbedelse bevidst dvæle ved Guds ledelse i fortiden. Hvordan kan vi sikre os, at vores børn også får kendskab til Guds folks nyere historie?`