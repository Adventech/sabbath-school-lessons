---
title:  Om Salmernes Bog
date:  30/12/2023
---

> <p>Ugens vers</p>
> ”Så sagde han til dem: ‘Dette er, hvad jeg sagde til jer, mens jeg endnu var hos jer: Alt det må opfyldes, som står skrevet om mig i Moseloven, hos profeterne og i salmerne.’ Da åbnede han deres sind, så de kunne forstå Skrifterne“ (Luk 24,44.45).

**Introduktion**

Salmernes Bog har i årtusinder været anvendt som salme- og bønnebog af jøder såvel som af kristne, og selvom ordlyden i salmerne afspejler den enkelte forfatters personlige erfaring med Gud, er budskaberne ikke grebet ud af den blå luft, men inspireret af Gud selv.

Ligesom det er tilfældet med de øvrige af Bibelens bøger, er det i Salmernes Bog Gud selv, der ved sin Ånd taler til os gennem sine tjenere (2 Pet 1,21). Jesus, apostlene og samtlige nytestamentlige forfattere henviser til Salmernes Bog på lige fod med Bibelens øvrige bøger, og den er i lige så høj grad Guds ord som Mosebøgerne og Romerbrevet (Mark 12,10; Joh 10,34.35; Joh 13,18).

Salmerne er forfattet i det gamle Israel efter datidens litterære traditioner, men selvom de som sådan tager udgangspunkt i den enkeltes erfaring og den tids verdensbillede, er salmernes temaer universelle. Hvis vi, der lever tusinder af år senere, skal forstå salmernes budskaber og deres relevans for os og vores tid, må vi sætte os ind i salmernes historiske og liturgiske kontekst og datidens poetiske virkemidler.

**Ugens tekster**

- 1 Krøn 16,7
- Neh 12,8
- Sl 25,1-5
- Sl 33,1-3
- Rom 8,26.27
- Sl 82,8
- Sl 121,7