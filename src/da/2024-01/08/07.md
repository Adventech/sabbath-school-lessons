---
title:  Til videre studium
date:  23/02/2024
---

De fleste jagter lykken og er langt minde optaget af at vinde visdom. Men er lykken overhovedet mulig uden visdom fra Gud? Ikke hvis man skal tro salmerne. Heldigvis står valget ikke mellem visdom og lykke, for det er netop, når vi får visdom ovenfra, at vi oplever sand lykke.

Flertalsformen af ”skridt“ og ordet for ”lykke“ udtales stort set ens på hebraisk, så når salmisterne taler om at følge Guds vej, spiller de således på denne lighed for at pointere, at den, der går på Guds vej, er lykkelig (Sl 1,1; 17,5; 37,31; 44,19; 89,16; 119,1). Hverken visdom eller lykke er ifølge Bibelen uopnåelige abstrakte begreber. De er i høj grad indenfor rækkevidde.

Når vi tillidsfuldt vandrer med Gud – når vi ærer og takker ham og henter vores styrke hos ham – er vi sikret både visdom og lykke. I Sl 25,14 læser vi, at ”de, der frygter Herren, har fællesskab med ham, gennem sin pagt vejleder han dem.“

”Tak Gud for de lyse billeder, som han har givet os. Lad os samle de glade forvisninger om hans kærlighed sammen, så vi altid kan se på dem: Guds søn som forlader sin Faders trone og klæder sin guddommelighed i menneskelighed, så han kan redde menneskene fra Satans magt; hans triumf på vores vegne, da han åbnede himlen for menneskene og afslørede det rum for os, hvor guddommen åbenbarer hans herlighed; den faldne race, der løftes op af ødelæggelsens afgrund, som den var faldet ned i, får genoprettet forbindelsen til den uendelige Gud og iklædes Kristi retfærdighed og løftes op på hans trone efter at have udholdt den guddommelige prøvelse gennem tro på vores frelser – det er disse billeder, som Gud ønsker, vi skal dvæle ved“ (Ellen White, Vejen til Kristus, s. 131).

**Spørgsmål til drøftelse**:

`1.	Hvordan kan Guds ord blive os en kilde til lykke fremfor en række tørre læresætninger? Hvordan hænger det at leve af Guds ord sammen med at blive i Jesus Kristus, Ordet?`

`2.	Hvad sker der, når vi igen og igen helt bevidst fravælger Guds vej? (Sl 81; 95). Hvorfor mon?`

`3.	Hvordan kan det være, at de ugudeliges levevis indimellem virker mere tillokkende end de retfærdiges vejledning? (Sl 141). Eller sagt med andre ord: Hvordan forliger vi os med, at det i mange tilfælde synes at gå de onde særdeles godt?`