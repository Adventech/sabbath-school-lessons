---
title:  Livsvisdom
date:  17/02/2024
---

> <p>Ugens vers</p>
> ”Lær os at holde tal på vore dage, så vi får visdom i hjertet“ (Sl 90,12).

**Introduktion**

Som allerede nævnt, er det Gud, der i sin nåde, tilgiver os vores synd, ligesom han sørger for, at den angrende synder, som nu lever i tro, fornyes og forvandles indefra. I sit ord vejleder Gud os desuden om, hvad det vil sige at leve i overensstemmelse med hans vilje (Sl 119,9-16). At efterleve Guds lov handler ikke om at følge et sæt leveregler, men om at leve et rigt og velsignet liv i en nær relation til Gud (Sl 119,1.2; 128).

Men også Guds retfærdige kan blive vildledt og give efter for fristelser (Sl 141,2-4). Gud tillader, at hans børns trofasthed eller mangel på samme står sin prøve, og hvis vi er villige til at lade os retlede og irettesætte, vil vi, når vi holder os nær til Gud, komme styrket og klogere ud af perioder med modgang og prøvelser. Når salmisten beder Gud om at lære ”os at holde tal på vore dage, så vi får visdom i hjertet“, er det et udtryk for hans ønske om at forblive tro mod Gud (Sl 90,12).

**Ugens tekster**

- Sl 119,1-16
- Sl 90
- Joh 3,16
- Sl 95,7-11
- Sl 141
- Sl 128