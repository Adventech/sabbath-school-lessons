---
title:  Gud hører og befrier
date:  20/01/2024
---

> <p>Ugens vers</p>
> ”Når de retfærdige skriger, hører Herren dem, og han befrier dem fra alle deres trængsler“ (Sl 34,18)

**Introduktion**

Igen og igen slår salmerne fast, at Gud den Almægtige, som skabte og opretholder universet, ønsker et nært og personligt forhold til sit folk.

Gud er altid hos os (Sl 73,23.25). Han har ”grundfæstet sin trone i himlen“ (Sl 103,19) og ”rider frem i ørkenen“ (Sl 68,5), men er dog ”nær ved alle, der råber til ham, alle, der råber til ham i oprigtighed“ (Sl 145,18). Salmerne fastholder, at Gud resolut griber ind på deres vegne, som påkalder ham (Sl 55,17-23). Salmerne er betydningsfulde netop, fordi de er inspireret af og henvender sig til den levende Gud, som både hører og besvarer bøn.

Guds nærhed bør give os lyst til at leve vores liv i tillid til ham og i lydighed mod hans befalinger. Som Israels historie er et tydeligt eksempel på, er det tro og lydighed, som Gud fordrer af os.

**Ugens tekster**

- Sl 139,1-18
- Sl 121
- Sl 17,8
- Matt 23,37
- 1 Kor 10,1-4
- Hebr 4,15.16