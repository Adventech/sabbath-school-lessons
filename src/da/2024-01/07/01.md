---
title:  Din godhed når til himlen
date:  10/02/2024
---

> <p>Ugens vers</p>
> ”Jeg vil takke dig blandt folkene, Herre, jeg vil lovsynge dig blandt folkeslagene. For din godhed når helt op til himlen, din troskab til skyerne“ (Sl 57,10.11).

**Introduktion**

Salmisterne er klar over, at de i åndelig forstand er fattige og ikke kan gøre sig fortjent til at træde frem for Gud. Ligesom alle andre må de sætte deres lid til Guds nåde.

I salmerne henvises ofte til skabelsesberetningen og Guds folks lange historie (Sl 136) som eksempler på, at vi hundrede procent er afhængige af Guds nåde. Ulig mennesket, hvis liv er flygtigt som græsset, er Gud evig og uforanderlig, og hans nåde varer til evig tid. I sin store kærlighed fornyer han os og styrker os (Sl 103,3.5.15) og tilbyder os evigt liv.

Guds folk finder trøst i, at Gud er tro mod sin pagt. Hvor desperate folkets klagesange end lyder, er de tydeligvis håbefulde. De er rettet mod en barmhjertig og kærlig far i himlen (Sl 103,13; Sl 68,6; 89,27), som igen og igen giver dem håndgribelige beviser på sin nåde og kærlighed. Gud og ingen anden, må de konkludere, fortjener deres hengivenhed og tilbedelse.

**Ugens tekster**

- Sl 136
- Sl 51
- Sl 130
- Sl 113
- Sl 123