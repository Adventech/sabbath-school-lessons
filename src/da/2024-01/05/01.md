---
title:  På fremmed jord
date:  27/01/2024
---

> <p>Ugens vers</p>
> ”Hvordan skulle vi kunne synge Herrens sange på fremmed jord?“ (Sl 137,4)

**Introduktion**

Vi skal ikke dykke ret dybt ned i Salmernes Bog, før vi opdager, at salmerne er blevet til i en ufuldkommen verden – en verden med synd, ondskab, lidelse og død, hvor den fred og stabilitet, som Gud står for, konstant trues af det onde. Jo mere udbredt synden bliver, jo mere føler Guds folk sig som fremmede på ”fremmed jord“, og det stiller salmisten i et dilemma: Hvordan bevarer man troen i et fremmed land?

Som vi allerede har set, stoler salmisterne på Guds almagt og retfærdighed, og de ved, at de altid kan søge tilflugt hos Gud. Men at en kærlig og almægtig Gud ikke konsekvent griber ind over for det onde, er dem en gåde. Har Gud trukket sig? Hvordan kan det være, at det onde har så gode vilkår? Det er i grunden forståeligt nok, at de tænker sådan. Hvem af os tumler ikke med de samme tanker? Men paradoksalt nok er salmerne udformet som bønner. Salmisterne mener tilsyneladende, at det er helt på sin plads at udfordre Guds tavshed. De reagerer på Guds tilsyneladende fravær, såvel som på hans nærvær.

**Ugens tekster**

- Sl 79,5-13
- Sl 88,4-13
- Sl 69,2-4
- Sl 22,2
- Sl 77
- Sl 73,1-20
- 1 Pet 1,17