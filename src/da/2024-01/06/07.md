---
title:  Til videre studium
date:  09/02/2024
---

Ellen White, Med mesteren på bjerget, kap. 2, ”Saligprisningerne“ s. 15-21 og 35-41.

Salmerne udtrykker forargelse over menneskers ligegyldighed overfor uretfærdighed og undertrykkelse. Salmisterne nægter at forlige sig med det onde. De er ikke primært drevet af ønsket om hævn, men brænder for at ophøje og lovsynge Guds navn. Det er derfor helt på sin plads, at de retfærdige jubler, når Gud gør op med det onde, for når det sker, får Gud oprejsning og ret, og retfærdighed genetableres på jorden (Sl 58,11.12). Salmerne opfordrer til, at vi gør op med det onde og aktivt søger Guds rige. I Salmernes Bog lover Gud at trøste og frelse os. ”Gud rejser sig“ (Sl 68,2).

”‘Når man håner og forfølger jer,’ sagde Jesus, da ‘glæd jer og fryd jer;’ og han henviste sine tilhørere til profeterne, der havde talt i Herrens navn, som ‘forbillede i at lide ondt og være tålmodige’ (Jak 5,10). Abel, den allerførste kristne blandt Adams børn, døde som martyr. Enok vandrede med Gud, og verden kendte ham ikke. Noa blev spottet som en fanatiker og urostifter. ‘Andre igen måtte udstå spot og pisk, ja lænker og fængsel.’ ‘Andre blev lagt på pinebænk og tog ikke imod befrielse, for således at opnå en bedre opstandelse’ (Hebr 11,36-35)“ (Ellen White, Med mesteren på bjerget, s. 39).

**Spørgsmål til drøftelse**:

`1.	Hvordan kan vi opbygge en tro på Gud, der ikke svigter, selv når vi pga. ondskaben omkring os fristes til at tvivle på, om Gud nu også har styr på det? Eller sagt på en anden måde: hvad kan vi fokusere på for at bevare tilliden til Guds kærlighed, godhed og magt? Hvad fortæller korset os om Gud?`

`2.	Hvorfor er det vigtigt, at vi sætter vores lid til Gud og ikke til menneskelig visdom, når det gælder løsningen på denne verdens problemer?`

`3.	Hvordan skal vi forstå salmisternes til tider barske måde at udtrykke sig på? Hvordan hjælper ordvalget os til at forstå, at salmisterne var mennesker som du og jeg?`