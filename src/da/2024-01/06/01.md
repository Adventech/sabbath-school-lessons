---
title:  Jeg rejser mig nu
date:  03/02/2024
---

> <p>Ugens vers</p>
> ”‘Fordi de hjælpeløse undertrykkes, og de fattige stønner, rejser jeg mig nu,’ siger Herren, ‘og bringer redning til de forfulgte’“ (Sl 12,6).

**Introduktion**

Ondskab, uretfærdighed og undertrykkelse er ikke noget nyt fænomen. Også på salmisternes tid var den slags udbredt, og netop i Salmernes Bog giver også Gud højlydt udtryk for sin utilfredshed over den vold og undertrykkelse, som mennesker dengang som nu udsætter hinanden for.

Gud er langmodig og bærer over med meget, fordi han gerne vil give os mulighed for at omvende os og ændre adfærd, men til trods for, at Gud ikke altid griber ind, når vi mennesker forventer det, skal Gud nok sørge for, at retfærdigheden sker fyldest (2 Pet 3,9-15; Sl 96,13; 98,9). Indtil da må vi i tillid til ham og til hans løfter væbne os med tålmodighed.

Kun Skaberen, hvis trones grundvold er retfærdighed og ret, kan bibringe verden stabilitet og velstand (Sl 89,15; 97,2). Når Gud dømmer, sætter han de undertrykte fri og gør endeligt op med dem, der øver ondt (Sl 7,7-18). Det har Gud lovet os, og det er nøjagtigt, hvad der kommer til at ske, men, som salmisterne gang på gang påpeger, sker det først, når Gud ser, at tiden er moden til det og ikke et øjeblik før.

**Ugens tekster**

- Sl 18,4-19
- Sl 41,2-4
- 5 Mos 15,7-11
- Sl 96,6-10
- Sl 99,1-4
- Rom 8,34