---
title:  Til videre studium
date:  01/03/2024
---

Ellen White, Jesu liv, kap. 1, ”Gud med os“.

Salmerne er på en og samme tid bønner til Kristus og Kristi egne bønner, og derfor giver de et enestående indblik i, hvem Kristus er, og hvad han gør for at frelse os. I de bønner, der rummer fortvivlelse og forladthed, er Jesus ”Gud med os“. I de salmer, der skriger på retfærdighed og udfrielse, er han ”Gud med os“. ”Gud med os“ overlader os ikke til os selv. Han går foran og viser os, hvordan vi bevarer troen og kommer sejrende ud på den anden side. For at frelse os fra fortabelsen blev Jesus præst og konge, og Guds løfter om at frelse sit folk opfyldes i ham (2 Kor 1,20).

”I sin egenskab af menneske rørte Kristus menneskeheden. Ved sin guddommelighed holder han fast ved Guds trone. Som Menneskesønnen gav han os et eksempel på lydighed. Som Guds Søn giver han os kraft til at adlyde. Det var Kristus, som fra busken på bjerget Horeb talte til Moses og sagde: ‘JEG ER DEN, JEG ER! … Sådan skal du sige til israelitterne: Jeg Er har sendt mig til jer’ (2 Mos 3,14). Dette var pantet på Israels udfrielse. Også da han var blevet ‘mennesker lig’ (Fil 2,7), erklærede han sig for at være DEN, JEG ER. Barnet i Betlehem, den sagtmodige og ydmyge Frelser, er Gud, som ‘blev åbenbaret i kødet’ (Fil 2,7). Og til os siger han: ‘JEG ER den gode hyrde.’ ‘JEG ER det levende brød.’ ‘JEG ER vejen og sandheden og livet.’ ’Mig er givet al magt i Himlen og på jorden’ (Joh 10,11). JEG ER forvisningen om ethvert løftes opfyldelse. JEG ER! Frygt ikke! ‘Gud med os’ er forvisningen om vor udfrielse fra synden, forsikringen om vor kraft til at adlyde Himmelens lov“ (Ellen White, Jesu liv, s. 16-17).

**Spørgsmål til drøftelse**:

`1.	Hvordan beviste Gud, at han trods folkets svigt, stadig fastholdt sin del af aftalen? Kan det trøste os, når livet er svært?`

`2.	Hvordan garanterer Kristi enestående status af præst på Melkisedeks vis, at mennesker kan have frelsesvished?`

`3.	I evangelierne ser vi opfyldelsen af en lang række messiasprofetier i Salmernes Bog. På hvilken måde kan det bekræfte pålideligheden af Guds ord?`

`4.	”Mig er givet al magt i himlen og på jorden,“ sagde Jesus. Er det et løfte, vi bruger, når vi møder udfordringer?`