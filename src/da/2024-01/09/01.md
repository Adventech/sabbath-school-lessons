---
title:  Velsignet være han
date:  24/02/2024
---

> <p>Ugens vers</p>
> ”Den sten, bygmestrene vragede, er blevet hovedhjørnesten. Det er Herrens eget værk, det er underfuldt for vore øjne“ (Sl 118,22.23).

**Introduktion**

Salmerne vidner om Kristus. Stort set hele frelsesplanen er nøje beskrevet i salmerne, som med overraskende nøjagtighed beskriver Kristi person og det, som han kom for at udrette.

Salmerne forudser Kristi guddommelighed, hans status som Guds søn, og hans funktion ikke bare som konge, men også som præst. Ifølge Salmernes Bog er Kristus den gode hyrde, der gør sin fars vilje, og længe inden hans fødsel forudså salmisterne, at Kristus ville forsvare Guds tempel, blive forrådt og lide døden, dog uden, at man i den forbindelse brækkede en eneste knogle i hans krop.

Det er ikke så sært, at det netop var Salmernes Bog, Jesus henviste til på vejen til Emmaus, da han forklarede disciplene hensigten med sit komme (Luk 24,44). I salmerne kunne de finde rigelige beviser på, hvem han var.

Salme 24, 45, 72 og 101 henviser til Kristus som henholdsvis konge og dommer, og salme 88 og 102 er direkte formuleret som bønner fra Guds lidende tjener. I samtlige salmer, hvad enten salmerne er formuleret som klagesange, takkesange eller lovsange, hører vi et ekko af Kristi bøn om frelse for verden.

**Ugens tekster**

- Sl 23
- Joh 10,11-15
- Sl 22
- Sl 89,28-33
- Kol 1,16
- Sl 2
- Hebr 7,20-28