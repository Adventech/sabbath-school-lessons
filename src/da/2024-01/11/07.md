---
title:  Til videre studium
date:  15/03/2024
---

`Tænk over budskabet i Esajas’ Bog 40 og 51,1-16.`

Zions sange opfordrer Guds folk til at sætte deres lid til det, som Zion symboliserer, nemlig at Gud regerer. Allerede nu kan vi erfare, at Gud har taget bolig iblandt os, men vi ved også, at løfterne om lykke og overflod i Guds by, Zion, først når deres endelige opfyldelse engang i fremtiden. Med tårer længes Guds børn efter det himmelske Zion (Sl 137,1), og de er fast besluttet på allerede her og nu at leve som indbyggere i gudsriget (2 Mos 13,3; 20.8).

At synge Zions sange handler om at bevare håbet og troen på, at Gud vil genoprette sit rige og gøre alting nyt (Åb 21,1-5). ”Med aldrig svigtende glæde vil udødelige mennesker studere skabermagtens vidundere og den frelsende kærligheds mysterier. Der skal ikke være nogen grusom, bedragerisk fjende, som frister til at glemme Gud. Alle evner vil blive udviklet og forøget. Tilegnelsen af kundskab vil hverken trætte sindet eller tære på kræfterne. Der vil de mest storslåede foretagender kunne gennemføres … Og dog vil der være stadig nye højder at bestige, nye undere at beundre, nye sandheder at forstå, nye opgaver, der kalder på forstandens, sjælens og legemets kræfter“ (Ellen White, Mod en bedre fremtid, s. 547-548).

Zions sange er tidløse. De kan synges af alle, der sætter deres lid til Gud og længes efter Guds by, det ny Jerusalem (Åb 3,12). Zions sange opfordrer os til at fastholde troen på en lysere fremtid og forpligter os til at være formidlere af Guds nåde her og nu.

**Spørgsmål til drøftelse**:

`1.	Hvordan er de åndelige og teologiske principper, som gjaldt i det historiske Zion, relevante for Guds menighed i dag og for vores opgave i verden?`

`2.	Hvordan kan de troende også i vores tid bo i Guds helligdom og på hans hellige bjerg? (Joh 1,14-18; Hebr 12,22-24).`

`3.	Hvordan bliver Zion en by for alle, sådan som salme 87beskriver det? (Rom 5,10; Ef 2,11-16; Kol 1,19-23).`

`4. Hvad svarer du, når nogen påpeger, at det synes at gå uretfærdigt til i denne verden – at det går de onde godt, mens uskyldige mennesker lider? Findes der en logisk forklaring, eller må vi bare erkende, at det er uden for vores forståelse?`