---
title:  Zions sange
date:  09/03/2024
---

> <p>Ugens vers</p>
> ”Min sjæl fortæres af længsel efter Herrens forgårde, mit hjerte og min krop råber efter den levende Gud“ (Sl 84,3).

**Introduktion**

I Zions sange lovpriser salmisterne Zions skønhed og ikke mindst Herren, der troner på sit hellige bjerg. Guds hus er genstand for beundring og lovsang i disse salmer, som typisk er komponeret af Korasønnerne, der som tempelmusikere og dørvogtere (1 Krøn 6,16-33; 9,19) havde deres gang i templet.

Men hvorfor vækker Zion en sådan begejstring? For Guds folk repræsenterer Zion Guds nærvær. På Zion slår den levende Gud sig ned blandt sit folk, og ligesom Israel er Guds udvalgte folk, er Zion Guds udvalgte bjerg (5 Mos 7,6; Sl 78,68; 87,2). Gud regerer fra Zion og etablerer sin by og sit tempel på Zion (Sl 87,1; 99,1.2). Fra Zion strømmer Guds velsignelser, og på Zion kan hans folk søge tilflugt. For salmisterne er Zion langt mere end et bjerg. Zion er Jerusalem, og Zion er helligdommen, Guds tempel, hvor hele verden kan finde frelse.

Guds nåde strømmer fra helligdommen og når til jordens ender, for Gud lader sig ikke begrænse af tempelmure. Zion er ”til fryd for hele jorden“ (Sl 48,3), for hele jorden tilhører Gud.

**Ugens tekster**

- Sl 84
- Åb 21,3
- Sl 122
- Sl 87
- Gal 3,28.29
- Matt 28,18-20
- Sl 46
- Sl 125