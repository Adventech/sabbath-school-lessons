---
title:  Vælg i dag
date:   20/12/2025
---

> <p>Ugens vers</p>
> ”Men hvis det er jer imod at dyrke Herren, så vælg i dag, om I vil dyrke de guder, jeres fædre dyrkede på den anden side af floden, eller amoritternes guder, i hvis land I bor. Jeg og mit hus vil tjene Herren“ (Jos 24,15).

Konteksten for det sidste kapitel i Josvabogen er en højtidelighed, hvor hovedformålet er at bekræfte den pagt, som folket tidligere har indgået med Gud. Selvom teksten hovedsagligt er en beskrivelse af den højtidelighed, som fandt sted, og altså ikke skal betragtes som en retslig kontrakt, har den meget til fælles med de pagtsaftaler, som man på den tid udfærdigede, når en nation afgav sin politiske suverænitet og blev underlagt en anden: 1) en indledning, der fastslår initiativtageren til aftalen; 2) en historisk prolog, som beskriver magtforholdet parterne imellem; 3) aftalebetingelserne, der fordrer absolut loyalitet af det annekterede folk baseret på og motiveret af taknemmelighed til herrefolket; 4) velsignelser og forbandelser over den, der henholdsvis overholder aftalen eller bryder den; 5) vidner til det annekterede folks troskabsed ; 6) opbevaring af dokumentet for eftertiden; og 7) officiel tilslutning og accept af aftalen.

Josva havde ikke langt igen, og der var ikke udpeget nogen efterfølger. Pagtsfornyelsen skulle minde israelitterne om, at deres var et teokrati. Gud var deres konge. De stod under hans beskyttelse, og så længe de forblev tro mod ham, behøvede de ikke at se sig om efter et alternativ.

### Ugens tekster

Jos 24; 1 Mos 12,7; 5 Mos 17,19; 5 Mos 5,6; 1 Kong 11,2.4.9; 2 Tim 4,7-8