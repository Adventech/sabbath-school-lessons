---
title:  Til videre studium
date:   26/12/2025
---

Læs Ellen White, Patriarker og profeter, kap. 49, ”Josvas sidste ord“.

”I den store folkemængde, som i sin tid forlod Egypten, var der mange, der havde været afgudsdyrkere, og takket være vanens magt fortsatte denne praksis i al hemmelighed omend i begrænset omfang også efter, at de havde bosat i Kana’an. Josva, der var klar over, hvad der foregik og forudså, hvor galt det kunne ende, håbede inderligt på at se en forandring hos folket. Han vidste, at medmindre de traf et valg om helhjertet at tjene Herren, ville de gradvist fjerne sig mere og mere fra ham … Mens nogle af dem tjente Gud af hjertet, var der mange hebræere, hvis religion udelukkende var en formssag. Nogle var, til trods for, at de ikke betragtede sig som sådan, i bund og grund afgudsdyrkere“ (Ellen White, Signs of the Times, 19. maj, 1881).

”Denne højtidelige pagt blev nedskrevet i lovbogen, så den kunne blive bevaret for eftertiden. Dernæst rejste Josva en stor sten under det store egetræ ved Herrens helligdom og sagde til de forsamlede: ‘Se, denne sten skal være vidne imod os, for den har hørt hvert ord, Herren har talt til os; den skal være vidne imod jer, så I ikke fornægter jeres Gud’ (Jos 24,27). Josva gør det således tydeligt, at vejledning såvel som advarsler ikke kom fra ham selv, men fra Gud. Denne store sten skulle stå som mindesmærke over det, der netop havde fundet sted, og som et vidnesbyrd mod dem, skulle de nogensinde igen falde tilbage til afgudsdyrkelse“ (Ellen White, Signs of the Times, 26. maj, 1881).

**Spørgsmål til drøftelse**

`Tal om, hvad der mon ligger i udtrykket: ”Herren … er en lidenskabelig Gud“ (Jos 24,19)?`

`Hvordan hænger vores kærlighed til Gud sammen med friheden til at vælge? Eller sagt på en anden måde: Er det muligt at elske, hvis man i bund og grund ikke har et valg? Kan sand kærlighed fremtvinges? Hvorfor (ikke)?`

`Tænk over Josvas liv, og at man efter hans død kunne konkludere, at israelitterne tjente Herren, så længe Josva levede. Hvordan kan menigheden sikre, at der er ledere klar til at tage ansvaret, når der er brug for et generationsskifte?`