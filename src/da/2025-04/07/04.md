---
title:  Alteret
date:   11/11/2025
---

`Hvorfor byggede Josva et alter for Herren? Jos 8,30-31; 5 Mos 11,26-30; 5 Mos 27,2-10`

Patriarkernes pilgrimsrejser blev markeret med altre, der kom til at stå som håndgribelige symboler på, at dette var det land, Gud havde lovet dem. Nu rejste israelitterne i overensstemmelse med Moses’ befaling endnu et alter, som skulle markere, at Gud havde opfyldt sit løfte til forfædrene (5 Mos 11,26-30; 27,2-10).

Jos 8,30-35 er centralt for forståelsen af det teologiske budskab i Josvabogen. Her flettes en af bogens mest grusomme og voldelige krigsberetninger sammen med noget helt andet, nemlig med tilbedelse og folkets bekræftelse af pagten. Josva fastslog således, at hans primære opgave var at sikre, at folket forblev tro mod pagten (Jos 1,7), hvilket også fremgår af Josvabogens sidste kapitel (Jos 24).

Langt vigtigere end indtagelsen af landet var altså folkets troskab mod Gud og hans lov. Erobringen af landet var kun første skridt i opfyldelsen af Guds plan for Israel. Hvis der skulle være en fremtid for dem og for menneskeheden som helhed, måtte de være tro mod Guds forskrifter i Toraen, og af samme årsag indskrev Josva loven på store hvidvaskede sten. Disse sten skilte sig ud fra de sten, der udgjorde alteret (sammenlign med 5 Mos 27,2-8) og rejstes nær ved alteret som en påmindelse om pagtens privilegier og forpligtelser.

`Til eftertanke. Hvad kan vi gøre tilsvarende, som tjener samme funktion som datidens altre?`