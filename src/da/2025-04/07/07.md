---
title:  Til videre studium
date:   14/11/2025
---

Læs Ellen White, Patriarker og profeter, kap. 46, ”Velsignelserne og forbandelseme“.

”I overensstemmelse med Moses’ befaling blev der bygget et monument af store sten på Ebals bjerg. På disse sten, der i forvejen var kalket over, blev loven afskrevet. Det gjaldt både de ti bud, som var blevet forkyndt fra Sinaj og skrevet på stentavlerne, og de love, der var blevet overdraget til Moses, og som han havde skrevet i en bog. Ved siden af dette monument blev der bygget et alter af utilhugne sten, og herpå blev der lagt ofre til Herren. Det havde stor betydning, at alteret blev bygget på Ebals bjerg, hvorfra forbandelserne blev udtalt. Herved blev det tilkendegivet, at Israel med rette havde pådraget sig Guds vrede ved at overtræde hans lov, og at han øjeblikkelig ville have straffet dem, hvis ikke Kristus havde skaffet dem soning. Brændofferalteret var et symbol på denne soning“ (Ellen White, Patriarker og profeter, s. 255-256).

”Men den hellige nadvertjeneste skulle ikke være sørgelig. Det var ikke formålet med den. Når Herrens disciple samles om hans bord, så skal de ikke huske på og begræde deres fejl og mangler. De skal ikke blive ved deres tidligere religiøse erfaringer, hvad enten disse erfaringer har været højnende eller nedslående. De skal ikke tænke tilbage på de uoverensstemmelser, der har været mellem dem og deres brødre. Den forberedende tjeneste har omfattet alt dette. Selvransagelsen, syndsbekendelsen og bilæggelsen af uoverensstemmelser har alt sammen fundet sted. Nu kommer de for at mødes med Kristus. De skal ikke stå i korsets skygge, men i dets frelsende lys. De skal lukke op for lyset fra Retfærdighedens Sol“ (Ellen White, Jesu liv, s. 581).

**Spørgsmål til drøftelse**

`Hvad vil det sige at søge Guds rige først? Hvordan påvirker det dine valg og beslutninger i dagligdagen?`

`Hvor nærliggende er det for os at glemme, at vi behøver Gud? Hvorfor forholder det sig sådan, og kan vi gøre noget ved det?`

`Vi tror, at Jesus gør tjeneste for os i den himmelske helligdom. Hvordan er det med til at styrke os og give os håb? Hvorfor er bevidstheden om, at Jesus personligt går i forbøn for os (Hebr 7,25) en god nyhed nu, hvor vi i profetisk forstand lever i en tid, der svarer til den store forsoningsdag?`