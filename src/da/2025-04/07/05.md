---
title:  Skrevet i sten
date:   12/11/2025
---

`Hvilken betydning havde det, der her beskrives, og hvad er budskabet til os i dag? Jos 8,32-35`

Ebals bjerg nævnes kun i to af Bibelens bøger: Femte Mosebog og Josvabogen (5 Mos 11,29; 27,4.13; Jos 8,30.33). Som et håndgribeligt billede på valget mellem den ene og den anden indstilling til pagten, skulle folket tage opstilling overfor præsterne på hhv. den ene og den anden side af arken (Jos 8,33), den ene gruppe foran Ebals bjerg og den anden foran Garizims bjerg. Offeret på alteret var et billede på Jesus, som personligt tog pagtens forbandelser på sig, for at alle, der tror på ham, kan få del i dens velsignelser (Gal 3,13; 2 Kor 5,21).

`Hvorfor var det nødvendigt at indgravere pagten i et monument, der var synlig for alle? 5 Mos 4,31; 6,12; 8,11.14; 2 Kong 17,38; Sl 78,7`

Vi mennesker har det med at glemme. Vi inddeler dagligdagen i stadigt kortere tidssegmenter, indenfor hvilke vi forsøger at honorere tilværelsens stadigt mere uoverskuelige krav, og vi glemmer uvægerligt det, som vi ikke til stadighed vender tilbage til, og som ikke på samme måde trænger sig på. I nadveren har vi en anledning til påny at overgive os til Herren og forny vores pagt med ham. Det er en anledning til enkeltvis og som menighedsfællesskab at forny vores pagt med Gud. I et samfund, der i stigende grad har fokus på individet, har vi brug for at genopdage styrken i at være en del af et fællesskab, som deler verdenssyn, værdier, tro og mission.

`Til eftertanke. Hvor nærliggende er det for dig at gribe til handling uden at være dig bevidst om din totale afhængighed af Guds hjælp? Er det især, når alt tilsyneladende går, som det skal, at vi glemmer Gud – eller?`