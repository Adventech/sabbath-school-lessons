---
title:  Tilbedelse i en krigszone
date:   08/11/2025
---

> <p>Ugens vers</p>
> ”Men søg først Guds rige og hans retfærdighed, så skal alt det andet gives jer i tilgift“ (Matt 6,33).

I denne uge vil vi lægge mærke til, hvordan israelitterne på afgørende tidspunkter i forbindelse med indtagelsen af Kana’an helligede sig Herren, til tider nærmest midt i kampens hede. Josva traf den tilsyneladende irrationelle beslutning at omskære israelitterne på fjendtlig jord (Jos 5,1-9), at fejre påske, mens de var i overhængende fare (Jos 5,10-12), at bygge et alter og tilbede Gud midt under erobringen (Jos 8,30-35) og at rejse tabernaklet, til trods for, at syv stammer endnu ikke havde fået tildelt deres arvelod (Jos 18,1-2).

I vores fortravlede tilværelse har vi ofte kun øje for det allermest presserende og glemmer at sætte tid af til at hellige os Gud og sige ham tak for det, han har gjort og fortsat gør for os. Morgen- og aftenandagt passer ligesom familieandagt dårligt ind i vores tætpakkede, lystbetonede og resultatorienterede liv. Men inderst inde ved vi godt, at fællesskab med Gud og med dem, vi elsker, er den bedste udnyttelse af den begrænsede tid, vi har til rådighed.

### Ugens tekster

Jos 5,1-7; 2 Mos 12,6; 1 Kor 5,7; Jos 8,30-35; 5 Mos 8,11.14; Hebr 9,11-12