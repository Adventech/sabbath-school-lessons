---
title:  Eksemplets magt
date:   18/11/2025
---

`Hvad kan vi af denne beretning udlede om eksemplets magt? Hvordan ser man her Kalebs indflydelse på næste generation? Jos 15,16-19; Dom 1,13; Dom 3,7-11`

Her tilbyder Kaleb at bortgifte sin datter til den, der indtager Debir. Otniel indtager byen og får således Aksa til kone. Beretningen er vigtig, fordi den endnu engang bekræfter Kalebs mod, tro og villighed til at tage udfordringen op.

Den viser også, at næste generation fulgte Kalebs og Josvas eksempel. En ny generation stod klar til at tage udfordringen op og følge Guds plan for Israel.

Aksa minder på mange måder om sin far, da han i sin tid forlangte af Josva: ”Giv mig nu dette bjergland“. Med sit mod og sin beslutsomhed videreførte Aksa Kalebs arv og medvirkede til opfyldelsen af Guds løfte om, at de skulle tage landet i besiddelse.

Landet var en gave fra Gud til Israel, men Israel måtte uforfærdet og i tillid til Guds løfter tilegne sig det. Aksas beslutsomhed ser vi senere afspejlet hos de kvinder, som i evangelierne nægter at lade sig skræmme væk af disciplene og folkemængden, idet de insisterede på, at Jesus skulle velsigne dem og deres familier.

`Hvad kan vi lære af denne beretning? At videregive troen til næste generation er en vigtig del af opgaven, som Gud har betroet os. Hvilke udfordringer står vi overfor, når troen skal videregives, og de unge skal klædes på til at overtage ansvaret? Hvad kan vi gøre for at oplære de unge til gudhengivne ledere? Hvor vigtigt er vores eget eksempel i den sammenhæng? Luk 18,1-5`