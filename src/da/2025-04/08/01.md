---
title:  Troshelte
date:   15/11/2025
---

> <p>Ugens vers</p>
> ”Tænk på jeres ledere, som har talt Guds ord til jer, betragt udfaldet af deres livsløb og efterlign deres tro“ (Hebr 13,7).

Børn lærer ved at følge andres eksempel, og mange forældre er til deres store fortrydelse vidne til, at deres fejl har dårlig indflydelse og større indvirkning på børnenes adfærd end det gode eksempel, som de forsøger at sætte. Uanset alder må vi desværre erkende, at vi har langt lettere ved at træffe de dårlige valg fremfor de gode. Paulus siger: ”For jeg forstår ikke mine handlinger. Det, jeg vil, det gør jeg ikke, og det, jeg hader, det gør jeg“ (Rom 7,15). Hvem af os kan ikke nikke genkendende til det?

Fra fødslen formes vi af eksemplets magt. De grundlæggende færdigheder såsom at gå, tale og vise følelser, lærer vi ved at efterligne de mennesker, der står os nærmest. Også som voksne har vi brug for rollemodeller, og selvom de selvfølgelig ikke er fejlfrie, kan vi stadig beundre og efterligne de åndelige karakteregenskaber, som gør dem til troshelte.

I denne uge vil vi se nærmere på det eksempel, som Kaleb og Josva satte, og hvorfor netop de to kom til at spille så vigtig en rolle i forbindelse med denne vigtige æra i Israels historie.

### Ugens tekster

4 Mos 13,6.30-32; Jos 14,6-14; Luk 18,1-5; Jos 19,49-51; 2 Kor 3,18; Rom 12,1-2