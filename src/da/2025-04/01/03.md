---
title:  Gå over! Indtag! Fordel! Tjen!
date:   29/09/2025
---

`Hvad indikerer dette første kapitel om bogens opbygning? Jos 1`

Det første kapitel i Josvabogen tjener som introduktion til bogen som helhed. De fire taler i det første kapitel svarer således til bogens fire hovedafsnit: overgang (Jos 1,2-9), erobring (Jos 1,10-11), opdeling af land (Jos 1,12-15) og tjeneste (Jos 1,16-18).

Josvabogen handler om, hvordan Gud sørger for, at israelitterne kan bosætte sig i Kana’an, og hvilken rolle Josva og folket med ham spiller i indtagelsen af landet. Gud befaler dem, at ”gå over“, ”indtage“ og ”fordele“, og ved bogens slutning har Gud således opfyldt sit løfte om at give dem landet. Hvorvidt det herefter forbliver deres, beror på folkets villighed til at følge Guds befaling om at ”tjene“ ham.

Bogen kan altså inddeles i fire overordnede afsnit med hver sit hebraiske begreb som overskrift:

1. Gå over (Jos 1,1 - 5,12)
2. Indtag (Jos 5,13 - 12,24)
3. Fordel (Jos 13,1 - 21,45)
4. Tjen (Jos 22,1 - 24,33)

Bogens opbygning giver således et fingerpeg om bogens gennemgående tema, nemlig, at det, som Gud sætter i værk, ikke sker automatisk, men kræver, at Guds folk responderer og handler i troslydighed. Eller sagt på en anden måde: I taknemmelighed til Gud for det, som han har gjort og gør for os (inklusiv alt det, som vi aldrig selv ville kunne udrette), er vi lydhøre over for hans vejledning og følger hans anvisninger. Sådan har det altid været, og sådan er det den dag i dag, hvilket bekræftes af beskrivelsen af Guds endetidsfolk i Åb 14,2, der fastholder troen på Gud og i tanknemmelighed for det, som han har gjort for dem, følger hans anvisninger.

`Til eftertanke. Tænk på nogle af de løfter i Guds ord, som betyder mest for dig. Hvad er din rolle, når det gælder opfyldelsen af de løfter?`