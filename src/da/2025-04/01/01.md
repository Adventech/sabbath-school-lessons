---
title:  Formel på succes
date:   27/09/2025
---

> <p>Ugens vers</p>
> ”Ja, vær modig og stærk! Følg omhyggeligt loven, som min tjener Moses har pålagt dig; vig ikke fra den til højre eller til venstre, så vil du have lykken med dig overalt, hvor du går“ (Jos 1,7).

Benjamin Zander, dirigent for Boston Philharmonic Orchestra, fornemmede sine elevers angst for at få en dårlig bedømmelse i forbindelse med et undervisningsforløb i musikfortolkning og lagde allerede første dag ud med et løfte om at give dem alle topkarakter. En topkarakter var, som han formulerede det, endnu ikke et krav, de skulle leve op til, men ”en mulighed, de kunne gribe“. Det eneste, de skulle gøre, var i kursets første to uger at udfærdige et brev dateret til slutningen af semesteret, hvori de argumenterede for, hvorfor de fortjente denne høje karakter.

Josvabogen handler om nye muligheder. Moses, som i 40 år havde stået i spidsen for folket, var nu død, og den lange ørkenvandring, der mest af alt havde været præget af folkets vrangvillighed og opsætsighed, var et overstået kapitel. En ny generation stod klar til i lydighed mod Gud at indtage landet. Det næste skridt var ikke et krav, de skulle leve op til, men en mulighed, de kunne gribe.

I dette kvartal skal vi studere, hvordan Gud tilføjede dette nye kapitel til Israels historie, og hvordan han kan gøre noget tilsvarende for os.

### Ugens tekster

5 Mos 18,15-22; Jos 1; Hebr 6,17-18; Ef 6,10-18; Sl 1,1-3; Rom 3,31