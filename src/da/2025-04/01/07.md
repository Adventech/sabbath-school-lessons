---
title:  Til videre studium
date:   03/10/2025
---

Læs Ellen White, Patriarker og profeter, kap. 44, ”Overgangen over Jordan“.

”Med sine løfter og advarsler tænker Jesus på mig. Således elskede Gud verden, at han gav sin Søn, den enbårne, for at jeg ved tro på ham ikke skal fortabes, men have evigt liv. De oplevelser, der berettes om i Guds ord, skal blive mine oplevelser. Bøn og løfter, forskrifter og advarsler tilhører mig … Når troen på denne måde tager imod sandheden og optager den i sig, bliver den en del af vores væsen og drivkraften i livet. Når Guds ord modtages i sjælen, former de tankerne og påvirker karakterens udvikling“ (Ellen White, Jesu liv, s. 336)

”Der er ikke noget, som vi bør dvæle mere ved, gentage oftere eller gøre mere klart for alle, end at det faldne menneske på ingen måde ved egne gerninger kan gøre sig fortjent til noget som helst. Vi frelses udelukkende ved tro på Jesus Kristus“ (Ellen White, Faith and Works, s. 19).

**Spørgsmål til drøftelse**

`Kan vi trods de åbenlyse forskelle på Josvas situation og vores udlede nogle åndelige principper af hans fortælling, som også er relevante for os i dag? Hvorfor er det vigtigt, at vi altid har konteksten for øje, når vi således forsøger at drage paralleller?`

`Tal om forholdet mellem Guds løfter og vores lydighed? Hvordan komplementerer de to ting hinanden? Hvad er faren ved at fremhæve det ene og nedtone betydningen af det andet?`

`Hvad er fremgang og lykke set fra et bibelsk perspektiv? Hvilken rolle spiller velstand i den kristnes defintion af succes?`

`Forestil dig, hvordan det har været for Josva at efterfølge Moses. Hvilket løfte gav Gud ham (se Jos 1,5), som gav ham modet til at påtage sig det store ansvar?`

`Hvilke løfter fra Gud, giver dig mod til at leve det kristne liv?`