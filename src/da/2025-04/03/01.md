---
title:  Mindesmærker
date:   11/10/2025
---

> <p>Ugens vers</p>
> ”Herren jeres Gud udtørrede Jordanfloden foran jer, indtil I var kommet over, ligesom Herren jeres Gud gjorde med Sivhavet, som han udtørrede foran os, indtil vi var kommet over. Det skete, for at alle jordens folk skal vide, at Herrens hånd er stærk, og for at de altid skal frygte Herren jeres Gud“ (Jos 4,23-24).

Da politiet vinkede ham ind til siden og bad om at se hans kørekort, gik det op for John, at han havde glemt sin pung med kørekort på kontoret. Han forsøgte at forklare sig, men betjenten afbrød ham: ”Hvad beskæftiger du dig med til daglig?“ spurgte han. Efter at have konstateret, at John var ansat som professor på universitetet, sagde betjenten:

”Den regning, jeg nu udskriver, skal ikke betragtes som en bøde. Det er et undervisningsgebyr. Vil man gerne lære noget, må man betale for det, og nu har du lært aldrig mere at glemme dit kørekort, når du kører bil. Du må have en god dag, professor!“

Vi har en tendens til hurtigt at glemme det, som vi ikke umiddelbart tænker er presserende, eller som i øjeblikket befinder sig udenfor vores synsfelt. Vi glemmer at ringe tilbage, svare på e-mails, vande blomster, sende fødselsdagshilsner osv. Listen er lang. At forsømme vores gudsforhold er dog langt mere alvorligt og kan munde ud i noget, der er langt værre end en bøde. Det er et spørgsmål om liv og død.

Denne uges fokus er på overgangen over Jordan og det, som vi i den forbindelse kan lære af israelitternes erfaring.

### Ugens tekster

Jos 3; 4 Mos 14,44; Luk 18,18-27; Jos 4; Joh 14,26; Hebr 4,8-11