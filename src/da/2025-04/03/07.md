---
title:  Til videre studium
date:   17/10/2025
---

Læs Ellen White, Patriarker og profeter, kap. 44, ”Overgangen over Jordan“.

”Nærlæs beskrivelsen af det, som Israel erfarede på vejen til Kana’an. Studér især det tredje og fjerde kapiteI i Josvabogen, som beskriver deres forberedelser, inden de krydsede Jordan og gik ind i det forjættede land. Det er vigtigt, at vi holder det, som Gud dengang lærte sit folk, i frisk erindring, for ligesom det dengang var Guds hensigt, vil påmindelsen om, hvad Gud kan og vil gøre, også i dag gøre indtryk og fastholde vores interesse“ (Ellen G. White Comments, The SDA Bible Commentary, bd. 2, s. 994).

”Guds folk risikerer i højere grad at glemme Gud og forfalde til afgudsdyrkelse nu, end dengang. Selv de, der kalder sig sabbatsholdere, tilbeder i dag et hav af guder. Gud advarede specifikt imod afgudsdyrkelse, for tjente de ikke længere den levende Gud, var de underlagt forbandelsen. Elskede de derimod Gud af hele deres hjerte, af hele deres sjæl og af hele deres styrke, ville hans velsignelser tilflyde dem i rigt mål, så de intet manglede, og de ville være beskyttet mod sygdom“ (Ellen White, Testimonies for the Church, bd. 1, s. 609).

**Spørgsmål til drøftelse**

`Tal om miraklet ved Jordan. Hvad er et mirakel? Hvorfor gør Gud tilsyneladende ikke sådanne mirakler i dag?`

`På hvilke praktiske og håndgribelige måder kan I som enkeltpersoner, som gruppe og som menighed sikre jer, at I ikke glemmer det, Gud har gjort? Det er vigtigt, at vi har et levende forhold til Gud, og at vores kristne erfaring ikke udelukkende bygger på Guds mirakuløse indgriben i fortiden. Men hvordan kan de gange, hvor Gud har grebet mirakuløst ind i vores liv tjene som milepæle, der minder os om, at Gud fortsat er med os?`

`Hvordan er sabbatten dels et mindesmærke over det, som Gud hidtil har gjort for os, og en forsmag på den hvile, som han har lovet os? Hvordan sætter sabbatten ikke bare fokus på det, vi skal huske på, men også på det, der venter os?`