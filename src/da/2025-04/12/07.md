---
title:  Til videre studium
date:   19/12/2025
---

Læs Ellen White, Patriarker og profeter, kap. 49, ”Josvas sidste ord“.

”Satan bedrager mange med den besnærende teori, at Guds kærlighed til sit folk er så stor, at han vil undskylde deres synd. Satan gør gældende, at Guds ords advarsler nok skal tjene et bestemt formål i hans moralske styre, men at han aldrig vil gøre alvor af dem. Men i sin handlemåde over for sine skabninger har Gud uden undtagelse hævdet retfærdighedens principper ved at afsløre syndens sande væsen og ved at vise, at dens høst altid er elendighed og død. Der er aldrig blevet og vil aldrig blive givet syndstilgivelse uden på betingelser. At gøre det ville være ensbetydende med at opgive de retfærdighedsprincipper, som udgør selve grundlaget for Guds styre. Hvis det skete, ville den del af verdensaltet, som ikke er faldet i synd, blive grebet af bestyrtelse. Gud har tydeligt udpeget følgerne af at synde, og hvis hans advarsler ikke var troværdige, hvordan kunne vi da være sikre på, at hans løfter ville blive opfyldt? Den såkaldte mildhed, der tilsidesætter retfærdighedens fordringer, er ikke et udtryk for mildhed, men for svaghed.

Gud er livets giver, og fra allerførste færd har hans love taget sigte på at tjene livet. Men synden brød forstyrrende ind i den styreform, Gud havde indført, og harmonien blev ødelagt. Så længe der eksisterer synd, er lidelse og død uundgåelig. Mennesket kan kun gøre sig håb om at undgå syndens sørgelige følger, fordi Frelseren har båret syndens forbandelse“ (Ellen White, Patriarker og profeter, s. 267-268).

**Spørgsmål til drøftelse**

`Har du erfaret, at Gud er trofast og holder sine løfter?`

`Hvordan reagerer du, når alt ikke går, som du håbede på og bad om, eller når du tilsyneladende forgæves beder Gud om at opfylde bestemte løfter?`

`Hvad dækker udtrykket ”Herrens vrede“ over i Bibelen? Hvordan kan Herrens vrede være gode nyheder?`

`Hvordan kan vi uden at give køb på vores principper være en del af det omgivende samfund og ikke mindst sørge for at tjene og drage omsorg for vores medmennesker?`

`Er der noget, der hindrer dig i helhjertet at klynge dig til Gud?`