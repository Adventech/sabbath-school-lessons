---
title:  Grund til bekymring?
date:   15/12/2025
---

Det, som Jos 21,43-45 beskriver, var kun muligt, fordi israelitterne valgte at adlyde Gud. Succes er ingen selvfølge, og hvordan det fremover skulle gå nationen beroede på folkets fortsatte lydighed. Gud er og forbliver tro mod sit ord (Neh 9,8), og der var således al mulig grund til at se lyst på fremtiden. Spørgsmålet var nu bare, om israelitterne var indstillet på at værne om det, som Gud havde betroet dem.

`Hvad er hovedtankerne i Josvas indledning? Jos 23,1-5`

Josva indleder med en påmindelse om, at han efterhånden er ved at være ”gammel“ og ”højt oppe i årene“ (noget, der nævnes hele to gange), og derfor tiltaler han nu dem, der skal videreføre den opgave, som Gud har betroet sit folk. Indtagelsen af landet, pointerer han, kunne kun lade sig gøre, fordi Herren kæmpede for dem. På grund af deres vantro var israelitterne selv blevet inddraget i krigen, men at landet nu var deres, skyldes ikke militærmagt, men Guds mirakuløse ingriben.

Gud havde givet israelitterne fred for sine fjender, men der var fortsat en række folkeslag, som endnu ikke var blevet uddrevet. Sejren var med andre ord endnu ikke i hus, og kun hvis de fortsat forblev tro mod Gud og satte deres lid til ham, var det en mulighed.

`Hvilke ligheder er der mellem israelitternes indtagelse af Kana’an og måden, hvorpå vi som kristne sejrer i åndelig forstand? Jos 23,10; Kol 2,15; 2 Kor 10,3-5; Ef 6,11-18`

Israelitternes sejre skyldtes hverken militærstyrke eller strategi, og sådan er det også i kristenlivet. Ved sin død og opstandelse har Kristus overvundet synd og død, og vi sejrer udelukkende ved Helligåndens kraft.

`Til eftertanke. Hvorfor har vi trods Guds vidunderlige løfter så let ved at give efter for synden?`