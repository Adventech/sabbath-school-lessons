---
title:  Til videre studium
date:   31/10/2025
---

Læs Ellen White, Patriarker og profeter, kap. 45, ”Jerikos fald“.

Det altafgørende for vores forståelse af de bibelske beretninger er, at vi kender baggrund og kontekst, og netop derfor er et indblik i den kosmiske konflikt og Guds rolle som dommer nødvendig, for at vi kan sætte erobringen af Kana’an i perspektiv.

”Gud er sen til vrede. Dommen over de grusomme folkeslag blev udskudt, så de kunne få anledning til at lære Gud at kende. Da dommen endelig faldt stod den i proportion til det lys, som de havde fået, men nægtede at tage imod, idet de foretrak at fortsætte som hidtil, fremfor at følge Guds anvisninger. Gud forklarer faktisk, hvorfor han ikke straks fordrev kana’anæerne: Målet for amoritternes synd var endnu ikke fuldt. Så længe målet for deres synd ikke var fuldt, og så længe Gud for deres skyld kunne forsvare at se gennem fingre med deres grusomheder, blev dommen udsat. Den samme udsættelse fik samtlige nationer med det resultat, at de, der ignorerede Guds lov, blev tiltagende ondskabsfulde og umenneskelige. Børn nedarvede forældrenes oprørsånd og overgik dem i brutalitet, indtil Gud greb ind. Nok blev dommen udskudt, men strafferammen forblev den samme“ (Ellen G. White Comments, The SDA Bible Commentary, bd. 2, s. 1005).

**Spørgsmål til drøftelse**

`Hvilken betydning har det, at Gud ikke kun er den enkeltes, men hele universets øverste domsmyndighed? Hvorfor er det så væsentligt for evangeliet og for vores frelse, at Gud er dommeren?`

`På hvilke måder giver beretningen om kana’anæerne os et indblik i Guds tålmodighed og retfærdighed? Hvordan kan vi afspejle Gud i vores indstilling til vores medmennesker og den måde, vi behandler dem på?`

`Tænk over, hvad den frie vilje egentlig er for en størrelse. Hvorfor mon Gud giver os frihed til at vælge? Hvordan hænger kærlighed sammen med valgfrihed?`

`Der findes en del krigsberetninger i Det Gamle Testamente, men udsigten til fred er den røde tråd i Bibelens vision for fremtiden. Hvilken rolle bør vi som kristne spille i etableringen af fred der, hvor vi er?`