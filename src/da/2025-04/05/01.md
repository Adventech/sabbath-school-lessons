---
title:  Herren fører krig
date:   25/10/2025
---

> <p>Ugens vers</p>
> ”Alle disse konger og deres lande undertvang Josva på én gang, for Herren, Israels Gud, førte krig for Israel“ (Jos 10,42).

Josvabogen indeholder nogle rystende beretninger, og det er kun naturligt, at vi stiller spørgsmålstegn ved hele idéen om en guddommelig eller hellig krig, der giver en gruppe mennesker guddommeligt mandat til at udrydde en anden gruppe mennesker.

Spørgsmålet om hellig krig i Det Gamle Testamente er særdeles vanskeligt at takle. I Det Gamle Testamente fremstår Gud som universets enevældige hersker, og følgelig må alt det, der sker, direkte eller indirekte være et udslag af hans vilje. Det uundgåelige spørgsmål er så: ”Hvordan kan Gud tillade den slags?“ I sidste uge konstaterede vi, at Gud selv er involveret i en konflikt, der er langt mere omfattende end nogen krig i verdenshistorien, og som i den grad sætter sit præg på alle aspekter af vores tilværelse, ligesom vi fastslog, at den bibelske såvel som den sekulære verdenshistorie kun giver mening, når den ses i lyset af denne konflikt.

I denne uge vil vi fortsætte vores undersøgelse af disse komplekse spørgsmål om guddommeligt sanktionerede kamphandlinger og de bestemmelser og begrænsninger, som de måtte være omfattet af. Desuden vil vi se nærmere på den fred, som Det Gamle Testamentes profeter så frem til, og hvad disse beretninger kan lære os om Gud.

### Ugens tekster

1 Mos 15,16; 3 Mos 18,24-30; 2 Tim 4,1.8; 2 Mos 23,28-30; 5 Mos 20,10.15-18; Es 9,6