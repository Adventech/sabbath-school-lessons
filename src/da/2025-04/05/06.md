---
title:  Freds fyrste
date:   30/10/2025
---

`Hvilken fremtid havde Gud tiltænkt folket? Es 9,6; 11,1-5; 60,17; Hos 2,20; Mika 4,3`

I denne uge har vi primært fokuseret på de krige Gud sanktionerede i Det Gamle Testamente, men vi må i den forbindelse også nødvendigvis berøre et andet og lige så væsentligt tema i de gammeltestamentlige skrifter, nemlig Guds løfte om et fredsrige. Messias beskrives hos profeterne som ”Freds Fyrste“ (Es 9,6). I hans rige hersker der fred (Es 60,17), løven og lammet græsser side om side (Es 11,1-8), og ingen volder ondt eller ødelæggelse (Es 11,9).

`Hvad afslører denne beretning om Guds ultimative ønske for sit folk og for hele menneskeheden? 2 Kong 6,16-23`

Elisa sørgede for, at den aramæiske hær blev bespist fremfor slået ihjel, som Israels konge ellers foreslog (2 Kong 6,22), og dermed fik begge nationer et håndgribeligt eksempel på den fred, Gud ønsker for menneskeheden. Som Gud dengang åbenbarede for Elisa, er fjenden omringet af en mægtig og usynlig hær (2 Kong 6,17), men Gud har ikke til hensigt at lade den kosmiske krig rase i al evighed, ligesom han ikke har nogen planer om at tilfangetage sine fjender og slavebinde dem. Hans mål er fred, og vold avler som bekendt vold (Matt 26,52). Fred opnår man kun med fredelige midler, og meget sigende slutter netop denne beretning da også med, at aramæerne ikke ”foretog … flere strejftogter ind i Israel“ (2 Kong 6,23).

`Til eftertanke. Hvordan kan vi ved at følge Jesus’ eksempel være med til at sikre fred? På hvilke måder kan du selv personligt være med til at nedtrappe konflikter?`