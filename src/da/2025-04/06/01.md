---
title:  Truslen indefra
date:   01/11/2025
---

> <p>Ugens vers</p>
> ”Jeg, Herren, udforsker hjertet og ransager nyrerne. Jeg giver enhver efter hans færd og efter hans gerninger“ (Jer 17,10).

I Josvabogen kapitel 7 erfarer israels folk på tragisk vis de vidtrækkende konsekvenser og dybe betydning af pagten. Mens lydighed mod pagtens bestemmelser sikrede sejr, førte tilsidesættelse af pagtens betingelser til nederlag. Israels militære succes beroede nemlig ikke på antallet af kampdygtige mænd, den rette strategi eller taktisk overlegenhed, men derimod på, om Gud kæmpede på deres side.

I forbindelse med indtagelsen af det forjættede land måtte folket af bitter erfaring lære, at den værste trussel mod dem ikke kom udefra. Deres største udfordring var ikke, hvordan de skulle trænge ind bag murene i Kana’ans befæstede byer eller overgå kana’anæernes overlegne militærteknologi. Nej, truslen kom indefra – fra de israelitter, som helt bevidst valgte at trodse Guds anvisninger.

Her på grænsen til det forjættede land står vi, der venter den himmelske arv (1 Pet 1,4; Kol 3,24), med en lignende udfordring. Også vi må vælge, hvorvidt vi vil overgive os til Jesus Kristus og lade ham sikre os sejren.

### Ugens tekster

1 Pet 1,4; Jos 7; Sl 139,1-16; Ezra 10,11; Luk 12,15; Jos 8,1-29