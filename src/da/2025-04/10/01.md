---
title:  Typologi i Josvabogen
date:   29/11/2025
---

> <p>Ugens vers</p>
> ”Alt dette skete med dem, for at de skulle være advarende eksempler, og det blev skrevet for at vejlede os, til hvem tidernes ende er nået“ (1 Kor 10,11).

I Josvabogen fornemmer man, at hovedpersonen fungerer som et forbillede eller en type på noget langt større. Og han er ikke noget enestående tilfælde. Kana’ans land, f.eks., symboliserer, som vi allerede har konstateret, håbet om en ny jord, og helligdomstjenesten peger frem mod, at Kristus som vores ypperstepræst gør tjeneste i et større og mere fuldkomment telt, som ”ikke er gjort med hænder“ og ”ikke hører denne skabte verden til“ (Hebr 9,11).

Men hvad er Josva så et symbol på, og hvordan kan vi være sikre på, at der overhovedet er belæg for at tolke teksten som et billede på noget, der sker på Det Nye Testamentes tid eller i endetiden?

I denne uge vil vi se nærmere på de fortolkningsprincipper, der anvendes indenfor typologien. Vi vil undersøge, hvilke indikationer, der findes i teksten for, at der er tale om billeder på fremtidige personer eller begivenheder. Vi vil se nærmere på, hvordan Josvas liv er et billede på det, som Messias senere skulle gøre, på den kristne menighed og det, der kommer til at ske i endetiden.

### Ugens tekster

1 Kor 10,1-13; Matt 2,15; Jos 1,1-3; ApG 3,22-26; Hebr 3,7-4,11; 2 Kor 10,3-5