---
title:  Til videre studium
date:   05/12/2025
---

”Kristi gerning blev ikke forstået af hans samtidige … Menneskers overleveringer, love og forordninger skjulte for dem de lærdomme, som Gud havde ønsket at bibringe. Disse regler og overleveringer blev en hindring, der afholdt dem fra at forstå og udøve sand religion, og da modbilledet kom, i Kristi person, kunne de i ham ikke se opfyldelsen af alle deres forbilleder virkeliggørelsen af alle deres skyggebilleder. De forkastede modbilledet og klyngede sig til deres forbilleder og nytteløse ceremonier Guds Søn var kommet, men de blev ved med at bede om et tegn … Kristi evangelium var en anstødssten for dem, fordi de forlangte tegn i stedet for en frelser. De ventede, at Messias skulle bevise sine påstande ved at udføre mægtige erobringer og oprette sit rige på jordiske rigers ruiner. Disse forventninger blev besvaret af Kristus i lignelsen om sædemanden. Ikke ved våbenmagt, ikke ved voldshandlinger skulle Guds rige vinde fremgang, men ved at nye principper blev sået i menneskenes hjerter“ (Ellen White, Kristi lignelser, s. 17-18).

”Menigheden har brug for trofaste Kaleb’er og Josva’er, som er parate til at gøre det eneste, Gud forventer af dem, der får det evige liv som gave, nemlig at lyde ham. Vores menigheder mangler arbejdere. Verden er vores missionsmark, og der mangler missionærer til byer og landsbyer, hvor man i langt højere grad end i østen, hvor sandhedens lys endnu ikke er nået frem, hænger fast i afgudsdyrkelse. Menigheder, der ellers vil hævde at være det, er ikke længere optændt af kærlighed til mennesker og af ønsket om at føre dem sikkert ind i Guds fold. Vi mangler nogen, der er villige til at gøre en indsats. Er der virkelig ingen, der vil reagere på det råb, der lyder overalt: ‘Kom over … og hjælp os!’?“ (Ellen White, Testimonies for the Church, bd. 4, s. 156).

**Spørgsmål til drøftelse**

`Hvordan er bibelsk typologi med til at udvide vores forståelse af det, som Jesus har gjort og fortsat gør for os?`

`Tænk over den endelige opfyldelse af Josva-typologien. Hvordan er udsigten til en verden uden smerte, lidelse og død med til at give os håb og styrke til at gennemleve det, som vi lige nu står i?`

`Josva afspejlede Guds karakter i en sådan grad, at han blev et forbillede på Kristus. På hvilke måder kan du give Jesus plads i dit liv, så du i højere grad kommer til at afspejle ham?`