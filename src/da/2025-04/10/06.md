---
title:  Josva og menigheden
date:   04/12/2025
---

`Josva er forbillede ikke bare på Kristus ,men også på menigheden, Krist legeme. Hvilke ligheder er der mellem de kampe, som israelitterne kæmpede under Josvas ledelse, og menighedens åndelige kampe? Hvad er forskellene? 1 Tim 1,18; 2 Tim 4,7; Ef 6,10-12; 2 Kor 10,3-5; ApG 20,32`

Det Nye Testamentes forfattere bekræfter den ekklesiologiske (kirkelige) opfyldelse af Josva-typologien. De, der tilhører Kristi legeme, menigheden, kæmper mod ondskabens magter, men hviler ikke desto mindre i visheden om Guds nåde (Hebr 4,9-11) og nyder allerede nu de velsignelser, der følger med deres åndelige arv.

`Hvordan beskriver disse tekster den endelige opfyldelse af Josva-typologien? 1 Pet 1,4; Kol 3,24; Åb 20,9; 21,3`

Den endelige opfyldelse af Josva-typologien vil ske ved Kristi andet komme (den apokalyptiske/eskatologisk fase).

Josvas liv afspejlede i tilstrækkelig høj grad Guds karakter til, at visse aspekter hans beretning blev profetiske i den forstand, at de pegede frem mod det, som Messias skulle være, og det, han skulle gøre.

Vi lever i tiden efter Messias’ komme og behøver ikke længere noget forbillede på Kristus. Vi har i stedet anledning til, når vi ”skuer Herrens herlighed“ (2 Kor 3,18), at afspejle hans herlighed, sådan som Kristus ønskede, at hans disciple skulle gøre det (Joh 17,22). Jo mere vi beskuer Jesus, jo mere vil vi afspejle hans vidunderlige egenskaber. Det er, hvad vores daglige vandring med Kristus bør føre til, og derfor er det så vigtigt, at vi hver eneste dag fordyber os i hans ord og dvæler ved Jesus’ liv og lære. Vi forvandles efter det billede, vi beskuer.

`Til eftertanke. Josva (typen), spurgte israelitterne: ”Hvor længe vil I tøve med at gå ind og erobre det land, som Herren, jeres fædres Gud, har givet jer?“ (Jos 18,3). Hvordan mon Jesus (antitypen) ville formulere det spørgsmål i dag?`