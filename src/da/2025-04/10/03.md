---
title:  Lektie
date:   01/12/2025
---

mandag | 1. december 2025

Type og antitype

Bibelen selv fastsætter nogle rammer og en række principper for håndteringen af bibelsk typologi. Bibelfortolkere kan altså ikke vilkårligt vælge, hvem eller hvad i Det Gamle Testamente, der fungerer som type på nogen eller noget i Det Nye Testamente eller længere ude i fremtiden.

I Det Nye Testamente udfolder den antitypiske opfyldelse af en type sig i tre adskilte faser: 1) i Kristi liv (den kristologiske opfyldelse), 2) i menighedens erfaring (den ekklesiologiske opfyldelse), og 3) i endetiden (den eskatologiske opfyldelse). Typer og antityper findes overalt i Bibelen og er med til at give os en større forståelse af det, som Jesus gjorde, fortsat gør og vil gøre for os.

Se nærmere på følgende gammeltestamentlige typer: Israel, udgangen af Egypten og helligdommen. Hvordan opfyldes de hver især i de tre antitypiske faser: den kristologiske, den ekklesiologiske og den eskatologiske?

1. **Israel**
	- a. Kristologisk fase (Matt 2,15)
	- b. Ekklesiologisk fase (Gal 6,16)
	- c. Eskatologisk fase (Åb 7,4-8.14)
2. **Udgangen af Egypten**
	- a. Kristologisk fase (Matt 2,19-21)
	- b. Ekklesiologisk fase (2 Kor 6,17)
	- c. Eskatologisk fase (Åb 18,4)
3. **Helligdommen**
	- a. Kristologisk fase (Joh 1,14; 2,21; Matt 26,61)
	- b. Ekklesiologisk fase (1 Kor 3,16; 2 Kor 6,16)
	- c. Eskatologisk fase (Åb 3,12; 11,19; 21,3.22)

` `

”Fordi Bibelen har en enkelt guddommelig forfatter, vil der være overensstemmelse mellem de skrifter, som udgør Bibelen … Der vil være sammenhæng mellem samtlige bibelske doktriner, og fortolkningen af de individuelle passager vil harmonere med det, som Bibelen i sin helhed lærer om et givet emne“ (Handbook of Seventh-day Adventist Theology, s. 65).

`Til eftertanke. Hvad gør du, når du indimellem støder på en passage i Bibelen, som du har vanskeligt ved at forstå?`