---
title:  Uventet nåde
date:   04/10/2025
---

> <p>Ugens vers</p>
> ”I tro undgik skøgen Rahab at omkomme sammen med de genstridige, for hun havde modtaget spionerne med fred“ (Hebr 11,31).

Hvorfor gjorde jeg nu det igen? Vi har formodentlig alle haft den tanke. Det er ikke kun historien, der gentager sig selv. Også på det personlige plan har vi mennesker en tendens til at begå samme fejl igen og igen!

Israel har fået endnu en chance til at indtage landet, og Josva tager sit ansvar alvorligt. Det første skridt må være at danne sig et overblik over, hvad de er oppe imod, så to spioner bliver udsendt med det formål at tilegne sig viden om landets forsvarssystemer, militære beredskab, vandforsyninger og ikke mindst om, hvordan den brede befolking vil forholde sig i tilfælde af en invasion.

Gud har lovet dem landet, og det er derfor nærliggende at tænke, at de ikke selv skal gøre sig de store anstrengelser, men Guds hjælp overflødiggør ikke menneskeligt ansvar. Israel står på grænsen til Kana’an for anden gang, og selvom forventningerne er tårnhøje, er de blandet med erindringen om, hvor galt det gik sidste gang, de stod i samme situation.

I denne uge vil vi se nærmere på to fascinerende beretninger i Josvabogen og overveje, hvilken relevans de har for os i dag. Guds nåde har en tendens til altid at overrumple os.

### Ugens tekster

Jos 2,1-21; 4 Mos 14,1-12; Hebr 11,31; 2 Mos 12,13; Jos 9; Neh 7,25