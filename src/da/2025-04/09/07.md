---
title:  Til videre studium
date:   28/11/2025
---

Læs Ellen White, Mod en bedre fremtid, kap. 42: ”Striden endt“.

”Når vi engang træder ind gennem byporten, kan vi juble i visheden om, at vi er frelst og det for evigt. Men indtil da, er det vigtigt, at vi ikke sidder apostlens formaning overhørig: ’Lad os altså være på vagt, så ingen af jer skal vise sig at være kommet for sent, da løftet om at komme ind til Guds hvile endnu står ved magt’ (Hebr 4,1). At de havde hørt om Kana’an, sang om Kana’an og glædede sig ved udsigten til at bo i Kana’an bragte ikke Israels børn nærmere Det Forjættede Lands vingårde og olivenlunde. For at landet kunne blive deres, måtte de indtage det, overholde betingelserne, og udleve deres tro på Gud i tillid til hans løfter“ (Ellen White, The Youth’s Instructor, 17. februar, 1898).

”I Bibelen kaldes de frelstes arv ‘et fædreland’ (Hebr 11,14-16). Der fører den himmelske hyrde sin flok til levende vandkilder. Livets træ bærer frugt hver måned, og dets blade tjener til lægedom for folkeslagene. Der er krystalklare, evigt flydende strømme, og langs deres bredder kaster vajende træer deres skygge på de stier, der er beredt for Herrens forløste. Vidtstrakte sletter bølger op mod skønne højdedrag, og Guds bjerge rejser deres stolte tinder. På disse fredelige sletter, langs disse levende strømme, skal Guds børn, der så længe var pilgrimme og vandringsmænd på jorden, finde et hjem“ (Ellen White, Mod en bedre fremtid, s. 546).

**Spørgsmål til drøftelse**

`Tænk på Det Forjættede Land som et symbol på det liv i overflod, som Kristus i Joh 10,10 lover sine efterfølgere. Hvordan er fordelene ved at leve i et land med overflod et billede på frelsens velsignelser?`

`Er borgerskab i et bestemt land noget, der præger ens livsstil? Hvilken indflydelse har det ene på det andet? Hvilken indflydelse har borgerskabet i Guds rige på vores levevis?`

`Vi mennesker har det med at svigte både de løfter, som vi giver hinanden, og det, som vi lover os selv. Hvordan ved vi, at vi kan stole på Guds løfter?`

`Hvordan kan vi på en praktisk og håndgribelig måde leve i forventningen om den nye jord allerede nu?`