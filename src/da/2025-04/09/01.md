---
title:  Løftets arvinger
date:   22/11/2025
---

> <p>Ugens vers</p>
> ”Vend tilbage til borgen, I fanger, der har håb! I dag er der en, der forkynder: ‘Jeg giver dig igen i dobbelt mål’“ (Zak 9,12).

Kapitel 13-21 i Josvabogen indeholder lange lister over geografiske grænsemarkører. For den moderne læser kan disse lister synes irrelevante, men teologisk er løftet om et land til Guds folk fortsat aktuelt. Med denne opdeling af landet fik folket noget håndgribeligt at forholde sig til og en forståelse af deres egen rolle i forbindelse med løfternes opfyldelse.

Landet var en gave fra Gud til folket. Det var deres arv og opfyldelsen af Guds løfter til samtlige generationer før dem. Men det var ikke ensbetydende med, at de ikke selv havde nogen rolle at spille. Gud havde sagt: ”Se, jeg lægger landet åbent foran jer. Ryk ind og tag det land i besiddelse, som Herren lovede jeres fædre Abraham, Isak og Jakob at give dem og deres efterkommere“ (5 Mos 1,8).

I denne uge vil vi se nærmere på Bibelens løfter om et land til Guds folk, og hvilken betydning dette løfte fortsat har for os, der sætter vores lid til Kristus.

### Ugens tekster

1 Mos 3,17-24; 5 Mos 6,3; Jos 13,1-7; Hebr 12,28; 3 Mos 25,1-5.8-13; Ez 37,14.25