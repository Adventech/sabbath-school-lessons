---
title:  Til videre studium
date:   24/10/2025
---

Læs Ellen White, Patriarker og profeter, kap. 45, ”Jerikos fald“.

Oprøret mod Guds autoritet betød, at Gud enten kunne overlade magten i universet til en af sine oprørske skabninger og selv ophøre med at være eller træde i karakter som den hellige, retfærdige, kærlige og nådige fader, han jo er. Ifølge Bibelen gjorde han det sidste, og striden mellem Gud og ondskabens magter var derved uundgåelig.

Gud har i historiens løb aktivt bekæmpet de politiske og statslige instanser, som har valgt at støtte ondskabens oprørshær i forsøget på at afsætte ham som universets konge, og billedet af Herren som kriger foregriber da også Guds endelige opgør med det onde og afslutningen på den kosmiske strid mellem godt og ondt (Åb 20,8-10). Israels hellige krige var således ikke blot billeder på den kosmiske konflikt mellem Gud og Satan, men et led i konflikten og eksempler på, at Gud ikke bare engang i en fjern fremtid, men også her og nu griber ind og gør op med det onde.

”På det tidspunkt, Gud havde berammet, var det både deres forret og deres pligt at drage ind i landet, men denne tilladelse blev trukket tilbage, fordi de nægtede at opfylde Guds krav … Det var ikke hans hensigt, at de skulle tage landet i besiddelse ved krig. Det skulle ske ved streng lydighed imod hans befalinger“ (Ellen White, Patriarker og profeter, s. 198)

**Spørgsmål til drøftelse**

`Er den igangværende kosmiske konflikt med til at belyse, hvorfor Gud befalede israelitterne at drage i krig?`

`Drøft jeres svar på mandagens spørgsmål vedrørende den kosmiske konflikt og evidensen for, at den udspiller sig for øjnene af os. Hvad er vores egen rolle i konflikten, og hvad gør vi for at udfylde den?`

`Hvordan bærer vi os i praksis ad med at stå stille og lade Gud kæmpe for os?`

`Når der opstår uenighed i menigheden, vil vi gerne vide, hvem der er på vores side. Hvordan vender Jos 5,13-15 op og ned på netop det spørgsmål?`