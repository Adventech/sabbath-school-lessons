---
title:  Den kosmiske konflikt
date:   18/10/2025
---

> <p>Ugens vers</p>
> ”Aldrig, hverken før eller siden, har Herren hørt et menneskes bøn, som denne dag! Herren førte jo krig for Israel“ (Jos 10,14).

I Josvabogen konfronteres vi med en lang række militære angreb, som blev gennemført efter ordrer fra Gud, i Guds navn og med Guds hjælp. Ideén om, at Gud står bag erobringen af Kana’an er den røde tråd i fortællingen og bekræftes af forfatteren (Jos 10,10-11), Gud selv (Jos 6,2; 8,1), Josva (Jos 4,23-24; 8,7), Rahab (Jos 2,10), spionerne (Jos 2,24) og folket (Jos 24,18). Gud tager altså personligt ansvaret for disse krigshandlinger.

At det forholder sig sådan, kan ikke undgå at vække undren. Hvordan skal vi forlige os med, at Guds udvalgte folk i Det Gamle Testamente handlede sådan? Og hvordan kan vi uden at miskreditere Det Gamle Testamentes troværdighed, autoritet og historiske ægthed forene billedet af denne ”krigeriske“ Gud med beskrivelsen af en Gud, der er kærlighed? (se f.eks. 2 Mos 34,6; Sl 86,15; 103,8; 108,5).

I de næste to uger vil vi forsøge at takle dette vanskelige emne og overveje, hvordan vi skal forholde os til de krige, der ifølge Josvabogen og Det Gamle Testamente er foranlediget af Gud.

### Ugens tekster

Jos 5,13-15; Es 37,16; Åb 12,7-9; 5 Mos 32,17; 2 Mos 14,13.14; Jos 6,15-20