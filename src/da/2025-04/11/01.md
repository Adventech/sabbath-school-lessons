---
title:  At bo i landet
date:   06/12/2025
---

> <p>Ugens vers</p>
> ”Et mildt svar afvender vrede, et sårende ord vækker harme“ (Ordsp 15,1).

At være en del af et fællesskab har sine udfordringer, og menighedsfælleskabet, hvor en gruppe mennesker ofte med vidt forskellige sociale og kulturelle baggrunde forsøger at samarbejde med et fælles mål for øje, er ingen undtagelse.

I denne uge vil vi se nærmere på kapitel 22 i Josvabogen. Det er beretningen om, hvordan en misforståelse nær havde skabt alvorlig splittelse i Israel. De stammer, hvis arvelodder lå øst for Jordan, og som af Josva var blevet bedt om at deltage i erobringen af landet vest for Jordan (Jos 1,12-18), kunne nu vende tilbage til deres jordlodder. Men inden de gjorde det, byggede de vest for Jordan et alter, og det vakte bekymring blandt de øvrige stammer.

Hvorfor er det aldrig en god idé at drage forhastede konklusioner om andres motiver? Hvordan kan vi sikre, at vi som menighed står sammen? Hvorfor er det vigtigt, at vi ikke lader os aflede fra det, som vi er kaldet til? Disse og lignende spørgsmål vil vi forsøge at finde svar på i denne uge.

### Ugens tekster

Jos 22; Ef 6,7; Joh 7,24; 4 Mos 25; Ordsp 15,1; 1 Pet 3,8-9