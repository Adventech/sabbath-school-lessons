---
title:  Til videre studium
date:   12/12/2025
---

Læs Ellen White, Patriarker og profeter, kap. 48, ”Kana’ans deling“.

”Selv om det er vigtigt ikke at se igennem fingre med synden, er det ikke mindre betydningsfuldt, at man undgår at dømme hårdt og at nære ubegrundet mistanke … Rubenitternes og deres medbrødres kloge optræden er eksemplarisk. Skønt de blev misforstået og alvorligt irettesat, da de bestræbte sig på at fremme den sande tro, blev de ikke bitre. De hørte høfligt og tålmodigt på deres brødres anklager, før de forsøgte at forsvare sig, og da de fik ordet, gjorde de grundigt rede for deres motiver og beviste deres uskyld. Det førte til, at den uoverensstemmelse, som truede med at få de alvorligste følger, blev ordnet i al fredelighed … Det er Guds vilje, at der skal råde enhed og broderkærlighed blandt hans folk. Lige før sin korsfæstelse bad Kristus om, at hans disciple måtte være eet, ligesom han var eet med Faderen, for at verden måtte tro, at Gud havde sendt ham. Denne gribende og vidunderlige bøn gælder til alle tider, også vor tid, for han sagde: ‘Ikke alene for disse beder jeg, men også for dem, som ved deres ord kommer til tro på mig’ (Joh 17,20). Vi bør stadig bestræbe os på at opnå denne enhed uden at opgive et eneste af sandhedens principper“ (Ellen White, Patriarker og profeter, s. 266).

**Spørgsmål til drøftelse**

`”Sæt i ydmyghed de andre højere end jer selv“ sagde Paulus (Fil 2,3). Hvordan undgår vi at tro det værste om vores medkristne?`

`Hvordan kan de dårlige erfaringer, som vi bærer rundt på, være årsag til, at vi i visse tilfælde overreagerer? Hvordan sikrer vi, at det ikke sker?`

`Tal om, hvor vigtigt det er, at vi lytter til hinanden og forsøger at se tingene fra andres synsvinkel. Hvordan kan vi i menigheden skabe en kultur, hvor vi er lydhøre overfor hinanden? (Se f.eks. Jak 1,19).`

`Vi lever i et samfund, hvor arbejdsmæssige krav, familiære ansvar og menighedsrelaterede forpligtelser kan virke overvældende. Hvordan kan princippet om at gøre alt, som var det for Herren, både gøre os mere ansvarlige, men også give os ro i sindet?`