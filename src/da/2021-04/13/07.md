---
title:  Til videre studium
date:  24/12/2021
---

”Da de vredt råbte: ‘Mon vi kan få vand ud til jer af denne klippe?’ stillede de sig selv i Guds sted, som om kraften fandtes hos dem, skønt de kun var mennesker med menneskelige skrøbeligheder og lidenskaber. Træt af folkets evindelige knurren og oprør havde Moses tabt sin almægtige hjælper af syne, og da han ikke længere var beskyttet af den guddommelige kraft, kom den menneskelige svaghed frem hos ham, og han satte en plet på sin karakter. Den mand, der kunne have stået ren, urokkelig og uselvisk til sin gernings afslutning, var til sidst blevet overvundet. Gud var blevet vanæret foran Israels forsamling, da han skulle have været ophøjet og æret …

På forklarelsens bjerg var Moses til stede sammen med Elias, der var blevet optaget til Himlen. Faderen sendte disse to mænd ned til sin Søn med lys og herlighed. På denne måde blev den bøn, som Moses havde bedt så mange århundreder før, endelig opfyldt. Han fik lov til at stå på det ‘herlige bjerg’ i det land, som hans folk havde fået i arv, og vidne om ham, som er midtpunktet for alle løfterne til Israel. Dette er sidste gang, dødelige mennesker hører om den mand, som Himlen ærede så højt.“ (Ellen White, Patriarker og Profeter, s. 213; 244).

**Spørgsmål til drøftelse**:

`1.	Kort tid efter sin død blev Moses opvakt igen og taget til himlen. Men det må være hårdt for ham at se den frygtelige tilstand, vores verden er i. Ved Jesu genkomst skal ”de, der er døde i Kristus“ opstå for altid at være sammen med Herren. Er det en større velsignelse end den, Moses oplevede?`

`2.	Hvordan viser fortællingen om Moses’ død og senere opstandelse, hvordan Det Nye Testamente, skønt ofte baseret på Det Gamle Testamente, tager os videre end Det Gamle Testamente og endda kaster meget og nyt lys over det?`

`3.	På hvilken måde er Moses’ liv et eksempel på, hvad det vil sige at leve i tro og blive frelst af tro, ikke ved lovgerninger?`

`4.	Drøft argumenterne for Jesu opstandelse. Hvorfor kan vi tro, at han opstod? Tal også sammen i klassen om løftet om en opstandelse ved tidernes ende. Hvorfor er dette løfte centralt for vores håb? Hvordan kan vi have tillid til dette løfte?`