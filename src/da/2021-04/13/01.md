---
title:  Moses’ opstandelse
date:  18/12/2021
---

> <p>Ugens vers</p>
> ”Dengang ærkeenglen Mikael stredes med Djævelen om Moses’ lig, vovede han trods alt ikke at udtale nogen spottende dom, men sagde blot: ‘Herren straffe dig!’“ (Jud 9).

**Introduktion**

Som vi har set hele dette kvartal, er Moses den centrale menneskelige person i Femte Mosebog. Hans liv, hans karakter og hans budskab gennemsyrer hele bogen. Og selv om Femte Mosebog handler om Gud og hans kærlighed for Israels folk, brugte Gud ofte Moses til at åbenbare denne kærlighed og til at tale til sit folk Israel.

Når vi nu når til enden af kvartalet og afslutningen på vores studium af Femte Mosebog, kommer vi også til afslutningen af Moses’ liv, i hvert fald her på jorden.

Ellen White skrev det sådan: ”Moses vidste, at han skulle dø alene. Ingen jordisk ven fik lov til at være hos ham i hans sidste timer. Der var noget mystisk og højtideligt over det, der ventede ham, og han veg tilbage for det. Det sværeste for ham var, at han skulle skilles fra det folk, som var genstand for hans omsorg og kærlighed – de mennesker, som han nærede så stor interesse for, og som han havde været knyttet til så længe. Men han havde lært at stole på Gud, og med usvækket tro overgav han sig selv og sit folk til hans kærlighed og nåde“ (Ellen White, Patriarker og Profeter, s. 241).

På samme måde som Moses’ liv og tjeneste åbenbarede meget om Guds karakter, gør hans død og opstandelse det også.

**Ugens tekster**

- 4 Mos 20,1-13
- 5 Mos 31,2
- 5 Mos 34,4
- 5 Mos 34,1-12
- Jud 9
- 1 Kor 15,13-22