---
title:  Du skal elske Herren din Gud
date:  16/10/2021
---

> <p>Ugens vers</p>
> ”Derfor skal du elske Herren din Gud af hele dit hjerte og af hele din sjæl og af hele din styrke“ (5 Mos 6,5).

**Introduktion**

I den jødiske religion er en af de allervigtigste bønner hentet fra 5 Mos 6. Den kaldes Shema fra det første hebraiske ord i bønnen. Det kommer fra udsagnsordet shamaʻ, som betyder at lytte eller også at adlyde. Dette ord er et af de mest almindelige ord ikke kun i Femte Mosebog, men i Det Gamle Testamente.

Den første linje i Shema lyder sådan:

Shema Yisrael Adonai Elohenu Adonai echad.

Det betyder: ”Hør, Israel! Herren vor Gud, Herren er én“ (5 Mos 6,4). Ofte, når jøder beder denne bøn, skjuler de deres øjne. Tanken er, at intet må distrahere dem i at tænke på Gud. Den første linje i Shema ses som en bekræftelse på Herren vor Guds, Adonai Elohenu’s monoteistiske natur og Israels troskab mod ham alene og mod ingen anden ”gud“. Linjen kan også oversættes med ”Herren er vor Gud.“

Denne ene linje er en del af den første tale, som Moses holdt til Israels børn, da de skulle til at gå ind i Det Lovede Land. Men efter denne åbningslinje udtrykker Moses en sandhed, som er ligeså vigtig i dag som dengang.

**Ugens tekster**

- 5 Mos 6,4-5
- 5 Mos 10,12
- Ef 2,1-10
- Åb 14,6-7
- 5 Mos 4,37
- 5 Mos 11,1
- Mark 12,28-30