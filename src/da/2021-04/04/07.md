---
title:  Til videre studium
date:  22/10/2021
---

”Kristi kors vil være indeholdt i de frelstes viden og sang i al evighed. I den herliggjorte Kristus vil de se den korsfæstede Kristus. Aldrig skal det glemmes, at han, hvis kraft skabte og opretholdt de utallige verdener i rummets umådelige rige, Guds elskede søn, himlens Majestæt, han, som keruber og skinnende serafer tilbad af hele deres hjerte, ydmygede sig for at løfte det faldne menneske op; at han bar syndens skyld og skam og oplevede, at Faderen skjulte sit ansigt for ham, indtil en fortabt verdens elendighed fik hans hjerte til at briste og slukkede hans liv på Golgatas kors. Det vil altid vække universets undren og tilbedelse, at alverdens skaber skulle lægge sin herlighed bort og ydmyge sig af kærlighed til mennesket.

Når de frelste fra alle nationer betragter deres frelser og ser Faderens evige herlighed stråle fra hans ansigt; når de ser hans trone, som er fra evighed til evighed, og ved, at hans rige aldrig får ende, bryder de ud i jubelsang: ‘Værdigt, værdigt er Lammet, det slagtede, som har genløst os til Gud med sit eget dyrebare blod!’“ (Ellen White, Mod en bedre fremtid, s. 526).

**Spørgsmål til drøftelse**:

`1.	Læs ovenstående citat fra Ellen White. Kan det hjælpe os til at forstå, hvordan vores kærlighed til Gud kan blive den allerdybeste? Tænk over, hvad det betyder, at Gud, han, som ”opretholdt de utallige verdener i rummets umådelige rige“ var den samme, som døde på korset for os. Hvorfor er denne sandhed grundlæggende for vores forhold til Gud?`

`2.	Hvordan kan vi elske og frygte Gud på samme tid?`

`3.	Et er at elske Gud, når alt går godt i vores liv. Men hvad så, når det ikke går os godt, når vi rammes af tragedier? Er det vigtigere at elske Gud i sådanne perioder, end når det går godt?`

`4.	Gennemgå det sidste spørgsmål i torsdagsafsnittet. Drøft forskellige indfaldsvinkler, man kan bruge, når man skal forklare en ikke-troende, hvad det betyder at elske Gud? Hvordan kan vi mennesker elske nogen, vi aldrig fysisk har set? Hvorfor betyder det ikke noget, at vi ikke har set ham, i hvert fald ikke i egen person? Tror du, at det ville have gjort nogen forskel for dig og mig, hvis vi havde set Jesus, mens han var på jorden?`