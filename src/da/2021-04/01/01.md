---
title:  Introduktion til Femte Mosebog
date:  25/09/2021
---

> <p>Ugens vers</p>
> ”Den, der ikke elsker, kender ikke Gud, for Gud er kærlighed“ (1 Joh 4,8).

**Introduktion**

Femte Mosebog opstod selvfølgelig ikke i et vakuum. Som med alt andet i livet indgår Femte Mosebog i en sammenhæng, og den sammenhæng spiller en vigtig rolle, når man skal forstå bogens betydning og hensigt.

Der foregår en hel del historie forud for bogen. Denne historie forklarer ikke kun forholdene omkring selve bogen, men også situationen i den verden og i de omgivelser, som udgjorde bogens historiske og litterære sammenhæng. Ligesom det vil være vanskeligt at forstå en vinduesviskers hensigt og funktion udenfor dens forbindelse til en bil, vil det være vanskeligt at forstå Femte Mosebog udenfor den sammenhæng, hvori den opstod. Det gælder naturligvis også med henblik på vores tema, som er Femte Mosebog og nærværende sandhed.

En person læste den russiske forfatter Leo Tolstojs Krig og Fred, som er på ca. 1500 sider, på kun tre dage. Da vedkommende blev spurgt, hvad den handlede om, var svaret: ”Den handler om Rusland.“

At forsøge at dække de tusinder af år af menneskehedens historie, før vi kommer til Femte Mosebog, er lidt det samme. Men ved at fokusere på højdepunkterne kan vi se den sammenhæng, som er nødvendig for bedst at forstå denne bog, som er så rig på ”nærværende sandhed.“

**Ugens tekster**

- Es 14,12-14
- Ez 28,12-17
- 1 Mos 3,1-7
- 1 Mos 12,1-3
- ApG 7,20-36
- 2 Mos 19,4-8