---
title:  Til videre studium
date:  01/10/2021
---

For et mere dybtgående og vel gennemtænkt studium af temaet om den store strid, baseret på tanken om, at Gud er kærlighed, skrevet af en syvendedags adventist, se John Peckhams Theodicy of Love: Cosmic Conflict and the Problem of Evil (Grand Rapids, MI: Baker Academic, 2018). Det faktum, at dette værk er udgivet af et ikke-adventist forlag, viser, at god bibelsk forskning er i stand til at åbenbare den store strid, som den er fremstillet i Skriften.

”Kort sagt, jeg påstår, at ret forstået står Guds kærlighed i centrum af en kosmisk kamp, og at Guds forpligtelse til kærlighed er en moralsk tilstrækkelig begrundelse for, at Gud tillader det onde. Det har betydelige konsekvenser for forståelsen af guddommeligt forsyn, som udøves inden for det, jeg kalder pagtsregler for forholdet mellem Gud og mennesker“ (John C. Peckham, Theodicy of Love: Cosmic Conflict and the Problem of Evil, s. 4).

”Det var en stor skuffelse for Moses og Aron og Kaleb og Josua, at Israel ikke skulle drage ind i Kana’an før efter fyrre år. Men de tog den guddommelige beslutning til efterretning uden at klage. De, der havde beklaget sig over Guds handlemåde med dem og sagt, at de ville drage tilbage til Egypten, græd og sørgede dybt nu, da de gik glip af de velsignelser, som de havde ringeagtet. Før beklagede de sig uden grund, nu gav Gud dem noget at græde over. Hvis de havde sørget over deres synd, da den med troskab blev foreholdt dem, ville denne dom aldrig være blevet afsagt over dem; men de sørgede over straffen. Deres sorg var ikke et udtryk for anger, og derfor blev dommen ikke annulleret“ (Ellen White, Patriarker og Profeter, s. 197-198).

**Spørgsmål til drøftelse**:

`1.	Drøft spørgsmålet om en fri vilje og kærlighed. Hvorfor må kærlighed frit gives for at være kærlighed? Med al den lidelse, der er i verden, vil nogen påstå, at Guds kærlighed ikke var det værd. Hvordan vil du svare på en sådan udfordring?`

`2.	Lydighed er central i hele Bibelen. Hvad er så lovtrældom? Hvilke faktorer kan fordreje et ønske om at være tro imod Gud og hans ord og bud til lovtrældom?`

`3.	Drøft i klassen spørgsmålet fra tirsdagsafsnittet om parallellen mellem det gamle Israel og menigheden i dag. Hvori består disse paralleller, og hvorfor bør vi bekymre os om dem?`