---
title:  Til videre studium
date:  19/11/2021
---

Dengang ligesom nu har vi alle mulighed for at vælge. Det afgørende ord her er valg. Dette står i modsætning til en udbredt opfattelse hos nogle kristne, som mener, at Gud har forudbestemt nogle mennesker, før de blev født, til fortabelse og straf i et evigt brændende helvede. Men Bibelen lærer, at vi kan vælge liv eller død, velsignelse eller forbandelse, lykke eller ulykke, og at dette valg er afgørende for, hvilken triade (liv, lykke, velsignelse – eller død, ulykke, forbandelse) vi til sidst møder. Det er godt også at vide, at selv om nogen vælger det forkerte, er resultatet død, evig død, ikke evig straf i en ildsø, som aldrig ender.

”Syndens løn er død, men Guds nådegave er et evigt liv i Kristus Jesus, vor Herre“ (Rom 6,23). Mens livet er de retfærdiges arv, er døden de ondes skæbne. Moses sagde til israelitterne: ”Se, jeg stiller dig i dag over for livet og lykken, døden og ulykken“ (5 Mos 30,15). Den død, der tales om i disse skriftsteder, er ikke den, Adam blev idømt; for hele menneskeheden lider straffen for hans overtrædelse. Det er ‘den anden død’, der stilles i modsætning til det evige liv“ (Ellen White, Mod en bedre fremtid, s. 437).

**Spørgsmål til drøftelse**:

`1.	Drøft i klassen spørgsmålet om, hvorvidt Gud direkte straffer ulydighed her og nu, om det drejer sig om uundgåelige konsekvenser af lovovertrædelse, eller om det er begge dele. Er der situationer, hvor det er enten det ene eller det andet?`

`2.	Hvad siger bibelteksterne i ovenstående citat fra Ellen White om den kraft, Gud kan give os til at sejre over synd?`

`3.	Læs Rom 10,1-10, hvor Paulus citerer fra 5 Mos 30,11-14 i sin redegørelse af frelse af tro på Jesus i modsætning til at søge frelse og retfærdiggørelse gennem loven. Hvorfor tror du han brugte disse vers fra Femte Mosebog? Læg især mærke til Rom 10,10: ”For med hjertet tror man til retfærdighed, med munden bekender man til frelse.“ Hvad ønsker Paulus at sige med dette?`

`4.	Hvordan kan den kultur, det samfund og den befolkningsgruppe, du tilhører, have synspunkter, som kan lede dig til falsk tilbedelse?`