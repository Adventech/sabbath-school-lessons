---
title:  Vælg livet
date:  13/11/2021
---

> <p>Ugens vers</p>
> ”Jeg tager i dag himlen og jorden til vidne imod jer: Jeg har stillet dig over for livet og døden, velsignelsen og forbandelsen. Så vælg da livet, for at du og dine efterkommere må leve“ (5 Mos 30,19).

**Introduktion**

Det er altid en trist historie. En ung kvinde, 22 år, blev diagnosticeret med en dødelig sygdom: Hjernesvulst. Og selv med moderne medicins mange vidundere kunne intet gøres, indtil det uundgåelige skete. Men denne unge kvinde, Sandy, ønskede ikke at dø.

Så hun havde en plan. Efter hendes død skulle hendes hoved lægges i en dybfryser i en beholder af flydende kvælstof i det håb, at det kunne bevare hendes hjerneceller. Og der skulle det vente i 50 år, 100 år, 1000 år, indtil man engang i fremtiden, hvor teknologien var blevet så fremskreden, at man kunne uploade hendes hjerne, som består af nerveforbindelser, til en computer. Og så kunne Sandy ”leve“ videre, måske evigt.

Det er en trist historie, ikke kun fordi en ung person skulle dø, men også på grund af de håb, hun havde for sit liv. Som de fleste mennesker ønskede Sandy livet. Hun ønskede at leve. Men hun valgte en vej, som til sidst ikke duer.

I denne uge skal vi i vores studium af Femte Mosebog se på livets forskellige valg og den mulighed, vi har fået til at vælge livet på de betingelser, som Gud, som er livets giver og opretholder, så nådigt tilbyder os.

**Ugens tekster**

- 1 Mos 2,8-9
- Rom 6,23
- 1 Joh 5,12
- 5 Mos 30,1-20
- Rom 10,6-10
- 5 Mos 4,19
- Åb 14,6-12