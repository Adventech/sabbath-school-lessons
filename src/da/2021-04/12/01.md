---
title:  Femte Mosebog i Det Nye Testamente
date:  11/12/2021
---

> <p>Ugens vers</p>
> ”Men han svarede: ‘Der står skrevet: ‘Mennesket skal ikke leve af brød alene, men af hvert ord, der udgår af Guds mund’’“ (Matt 4,4).

**Introduktion**

Det Nye Testamente er gennemsyret af Det Gamle Testamente. Det vil sige, at de inspirerede nytestamentlige forfattere citerede fra de inspirerede gammeltestamentlige forfattere som en autoritetskilde. Jesus selv sagde: ”Der står skrevet“ (Matt 4,4), det vil sige: ”Der står skrevet i Det Gamle Testamente.“ Og han sagde, ”at Skrifterne skal opfyldes“ (Mark 14,49), altså Det Gamle Testamentes Skrifter. Og da Jesus mødte to disciple på vej til Emmaus, begyndte han ”med Moses og alle profeterne og udlagde for dem, hvad der stod om ham i alle Skrifterne“ (Luk 24,27) i stedet for at udføre et mirakel for at vise, hvem han var.

De nytestamentlige forfattere brugte direkte citater fra Det Gamle Testamente eller hentydninger eller henvisninger til beretninger eller profetier for at underbygge eller begrunde deres påstande.

Blandt de bøger, der citeres eller henvises mest til, var Femte Mosebog sammen med Salmernes Bog og Esajas’ Bog. Matthæus, Markus, Lukas/Apostlenes Gerninger, Johannes, Romerbrevet, Galaterbrevet, Første og Andet Korintherbrev, Hebræerbrevet, de pastorale breve og Johannes’ Åbenbaring bruger alle Femte Mosebog.

I denne uge skal vi se på nogle få af de henvisninger og se, hvilke nærværende sandheder vi kan hente derfra.

**Ugens tekster**

- Matt 4,1-11
- 5 Mos 9,3
- ApG 10,34
- Gal 3,1-14
- ApG 7,37
- Hebr 10,28-31