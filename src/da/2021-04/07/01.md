---
title:  Lov og nåde
date:  06/11/2021
---

> <p>Ugens vers</p>
> ”Jeg ophæver ikke Guds nåde, for hvis der kan opnås retfærdighed ved loven, er Kristus jo død til ingen nytte“ (Gal 2,21).

**Introduktion**

De fleste kristne kirkesamfund taler om lov og nåde og forstår forholdet mellem de to. Loven er Guds standard for hellighed og retfærdighed, og overtrædelse af den lov er synd. ”Enhver, som gør synden, begår også lovbrud, for synd er lovbrud“ (1 Joh 3,4). Og fordi vi alle har overtrådt loven – ”Skriften har indesluttet alt under synd“ (Gal 3,22) – er det kun Guds nåde, der kan frelse os. ”For af den nåde er I frelst ved tro. Og det skyldes ikke jer selv, gaven er Guds“ (Ef 2,8).

Der er selvfølgelig den ”lille detalje“ om den syvende dag som sabbat, som indgår i loven. Af forskellige årsager afviser mange kristne den syvende dag som sabbat og fremkommer med alle mulige undskyldninger for at forsvare deres afvisning. Men det er et andet emne.

Selv om temaet lov og nåde udtrykkes på forskellige måder, findes det i hele Bibelen, også i Femte Mosebog. Også Femte Mosebog præsenterer forholdet mellem lov og nåde, men gør det i en helt speciel sammenhæng.

**Ugens tekster**

- Ez 28,15-16
- 5 Mos 4,44
- Rom 3,20
- 5 Mos 10,1-15
- 5 Mos 5,6-22
- 5 Mos 9,1-6