---
title:  Til videre studium
date:  10/12/2021
---

”Dette [Mika 6,1-8] er et af de storslåede afsnit i Det Gamle Testamente. Ligesom Amos 5,24 og Hos 6,6 opsummerer det profeternes budskab i det ottende århundrede f.Kr. Afsnittet åbner med et smukt eksempel på en pagtsretssag, hvori profeten indkalder folket til at høre Jahves anklage mod dem. Bjergene og højene er juryen, for de har været til længe og har været vidne til, hvordan Gud har behandlet Israel. I stedet for direkte at anklage Israel for at have brudt pagten spørger Gud Israel, om de har nogen anklager imod ham. ‘Hvad har jeg gjort dig, hvad har jeg besværet dig med?’ Midt i al uretfærdighed var nogle af de fattige måske blevet trætte af at gøre godt. Midt i mulighederne for at blive hurtigt rige var nogle af jordejerne måske blevet trætte af at holde pagtslovene“ (Ralph L. Smith, Word Biblical Commentary, Micah-Malachi, (Grand Rapids, MI: 19 Word Books, 1984), vol. 32, s. 50).

”I den påfølgende reformation satte kongen sig for at udrydde hvert eneste spor efter afgudsdyrkelsen. Landets indbyggere havde efterlignet nabofolkene og tilbedt billeder af træ og sten så længe, at det så ud, som om det var menneskeligt umuligt at fjerne hvert eneste spor af disse onder. Men Josija fortsatte sine bestræbelser for at rense landet“ (Ellen White, Profeter og konger, s. 196).

**Spørgsmål til drøftelse**:

`1.	Bibelen indeholder nærværende sandheder, som verden har brug for at høre. Det er et stort privilegium at kende dette budskab og dele det med andre. Hvor gode er vi til at leve op til det ansvar?`

`2.	Forestil dig, hvordan Daniel må have haft det. Han havde set sit land blive invaderet og slået og templet, som var centrum for hele folkets tro, ødelagt af afgudsdyrkende hedninger. Hvordan kunne kendskab til Femte Mosebog være til stor opmuntring for ham og andre jøder på hans tid? Hvordan hjalp den bog ham til at forstå alt det, der skete, og hvorfor det skete? Hvordan hjælper vores forståelse af Skriften som et hele til at udholde vanskelige tider og begivenheder, som ellers kunne tage modet fra os? Hvad siger dit svar om, hvor central Bibelen må være for vores tro?`

`3.	Gennemgå i klassen profetien om de 70 uger i Daniel 9,24-27. Hvilken rolle spiller pagten i denne profeti, og hvorfor er tanken om en pagt så betydningsfuld for den – og for os?`