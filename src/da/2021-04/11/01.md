---
title:  Femte Mosebog i de senere skrifter
date:  04/12/2021
---

> <p>Ugens vers</p>
> ”Alligevel var det kun dine fædre, Herren fattede kærlighed til og elskede; det var jer, deres efterkommere, han udvalgte af alle folkene, og sådan er det i dag“ (5 Mos 10,15).

**Introduktion**

En af de fascinerende ting ved Bibelen, især Det Gamle Testamente, er, hvor ofte den henviser eller hentyder til sig selv. Det vil sige, de senere forfattere i Det Gamle Testamente henviser til de tidligere, og bruger deres skrifter til at understrege en pointe.

Salme 81 går fx tilbage til Anden Mosebog og citerer næsten ordret fra indledningen til De Ti Bud, når salmisten skriver: ”Jeg er Herren din Gud, som førte dig op fra Egypten“ (Sl 81,11).

I hele Det Gamle Testamente bliver der henvist til Første Mosebog, især til skabelsesberetningen, som fx i Jer 4,23: ”Jeg så jorden, og der var tomhed og øde, himlen, og der var intet lys.“ (Se 1 Mos 1,2).

Mange gange henviste de senere forfattere i Det Gamle Testamente som fx profeterne til Femte Mosebog, der spillede en central rolle i det tidlige Israels pagtsliv. I denne uge skal vi fokusere på, hvordan bogen blev brugt af de senere bibelske forfattere. Hvilke dele af Femte Mosebog brugte de, og hvilke konklusioner kom de med, som også har relevans for os i dag?

**Ugens tekster**

- 2 Kong 22
- Neh 9,6
- Jer 7,1-7
- Sl 148,4
- Jer 29,13
- Mika 6,1-8
- Dan 9,1-19