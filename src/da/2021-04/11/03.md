---
title:  Himlenes himmel
date:  06/12/2021
---

Femte Mosebog gør det meget klart, at loven og pagten var central ikke alene for Israels forhold til Gud, men også for folkets opgave som ”et udvalgt folk“ (5 Mos 7,6; 5 Mos 14,2; 5 Mos 18,5).

`Læs 5 Mos 10,12-15. Læs denne tekst, hvor lovens betydning for Israels udvalgte status understreges. Men hvad mener Bibelen med udtrykket ”himlenes himmel“? Hvad er Moses’ pointe med dette udtryk?`

Det er ikke helt klart, hvad ”himlenes himmel“ betyder, i hvert fald ikke ud fra den umiddelbare sammenhæng, men Moses henviser til Guds storhed, majestæt og magt. Det vil sige, at ikke kun himlen selv, men ”himlenes himmel“ tilhører ham. Det er mest sandsynligt et idiomatisk udtryk, som henviser til Guds fuldstændige suverænitet over hele skaberværket.

`Læs følgende vers, som alle er baseret på dette udtryk, som første gang findes i Femte Mosebog. Hvad er pointen i hvert tilfælde, og hvordan ser vi Femte Mosebogs indflydelse?`

`1 Kong 8,27`

`Neh 9,6`

`sSl 148,4`

Især i Neh 9 er temaet meget tydeligt med Gud som skaber og den eneste, som skal tilbedes. Han skabte alt, også ”himlenes himmel med hele dens hær“ (Neh 9,6). Faktisk siger Neh 9,3, at han læste op ”af Herren deres Guds lovbog“, som ligesom på Josijas’ tid mest sandsynligt var Femte Mosebog. Det forklarer, hvorfor levitterne nogle få vers senere i deres lovpris og tilbedelse af Gud bruger udtrykket ”himlenes himmel“, som er taget direkte fra Femte Mosebog.

`Til eftertanke. Gud har ikke alene skabt jorden, men også ”himlenes himmel“. Tænk over, at den Gud var villig til at dø på korset! Hvorfor er tilbedelse en passende reaktion på, hvad Gud har gjort for os?`