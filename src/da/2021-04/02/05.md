---
title:  Kadesh i Parans ørken
date:  06/10/2021
---

Den første del af Femte Mosebog gensøges af et spøgelse, nemlig ”spøgelset“ fra Kadesh i Parans ørken. Som vi har set, danner denne uheldige historie den umiddelbare baggrund for Femte Mosebog, og det er nødvendigt at se nærmere på den.

`Læs 4 Mos 14, 5 Mos 1,20-46. Hvordan reagerede folket på spejdernes rapport, og hvad førte deres reaktion til?`

Vi kan drage mange lærdomme fra denne historie, men en vigtig lektie, som vil dukke op igen og igen i bogen, finder vi også i 4 Mos 14.

`Læs 4 Mos 14,11-20. Igen ser vi Moses gå i forbøn for folket. Han ønsker ikke, at Herren udsletter folket. Hvilke vigtige argumenter bruger han for at over-bevise Gud?`

Tænk over, hvad Moses sagde til Gud. Tænk på, hvordan du vil opfattes af egypterne og de andre nationer i dette område, hvis du gør sådan. Dette er en vigtig pointe, for til syvende og sidst var intet af det, Gud havde ønsket at gøre med Israel, gjort kun for Israels egen skyld. Gud ønskede at nå hele menneskeheden. Israels folk skulle være et lys for verden, et vidne i de gamle tider om den kærlighed, magt og frelse, som findes hos den sande Gud, ikke i de værdiløse afguder, som oldtidens folkeslag tilbad.

Moses sagde: ”Hvis du udsletter dette folk, hvad så? Så vil de andre folk sige: ‘Fordi Herren ikke magtede at føre dette folk ind i det land, han havde lovet dem, slog han dem ned i ørkenen’“ (4 Mos 14,16).

Vi ser med andre ord her et tema, der genfindes overalt i Bibelen. Gud skal herliggøres gennem sit folk. Guds herlighed, godhed, kærlighed og magt skal åbenbares gennem hans kirke, ved det, han udfører gennem sit folk. Hans folk gør det selvfølgelig ikke altid let for Gud at nå sit mål, men i sidste ende vil Gud blive herliggjort gennem sine handlinger på jorden.

`Til eftertanke. Læs Ef 3,10. Hvad siger Paulus, og hvordan sker det? Hvordan bliver ”Guds visdom i al sin mangfoldighed“ gjort kendt for hele universet? Har vi som enkeltpersoner en rolle i opfyldelsen? Hvis det er tilfældet, hvori består den da?`