---
title:  Moses’ historie-undervisning
date:  02/10/2021
---

> <p>Ugens vers</p>
> Og de ”spiste alle den samme åndelige mad og drak alle den samme åndelige drik – for de drak af en åndelig klippe, som fulgte med, og den klippe var Kristus“ (1 Kor 10,3-4).

**Introduktion**

”Dette er den tale, Moses holdt“ (5 Mos 1,1). Sådan begynder Femte Mosebog. På trods af, at Moses og hans tilstedeværelse lige fra disse åbningsord til hans død i Moabs land (5 Mos 34,5), dominerer bogen, handler Femte Mosebog ligesom resten af Bibelen om vor Herre Jesus. For han er den, der skabte os (1 Mos 1-2; Joh 1,1-3), opretholder os (Kol 1,15-17; Hebr 1,3) og frelser os (Es 41,14; Tit 2,14). Og med en mindre historisk og bogstavelig læsning åbenbarer Femte Mosebog, hvordan Herren blev ved med at skabe, opretholde og frelse sit folk på dette afgørende tidspunkt i frelsens historie.

Lige inden Israels børn endelig skal gå ind i Kana’an, giver Moses dem grundlæggende en historieundervisning. Dette tema gentages mange gange i hele Bibelen: Husk, hvad Herren har gjort for jer i fortiden.

Denne formaning bør også have betydning for os, som står ved grænsen til et bedre Løftets Land: ”Idet jeg ser tilbage på vores tidligere historie, hvor vi har bevæget os over hvert eneste skridt af fremgang indtil vores nuværende position, … fyldes jeg med forundring og med tillid til Kristus som vores leder. Vi har intet at frygte for fremtiden bortset fra, at vi glemmer, hvordan Herren har ledt os og hans undervisning i vores tidligere historie.“ (Ellen White, Life Sketches, side 196.

**Ugens tekster**

- 5 Mos 1-3
- 2 Mos 32,29-32
- 4 Mos 14
- Ef 3,10
- 1 Mos 15,1-16
- Joh 14,9