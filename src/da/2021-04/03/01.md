---
title:  En evig pagt
date:  09/10/2021
---

> <p>Ugens vers</p>
> ”Jeg opretter min pagt med dig og dine efterkommere i slægt efter slægt, en evig pagt: Jeg vil være din og dine efterkommeres Gud“ (1 Mos 17,7)

**Introduktion**

”Jeg så endnu en engel flyve midt oppe under himlen; den havde et evigt evangelium at forkynde for dem, der bor på jorden, og for alle folkeslag og stammer, tungemål og folk“ (Åb 14,6). Læg mærke til udtrykket ”et evigt evangelium“. Det er evigt, fordi det altid har eksisteret Det har altid været der og er blevet lovet os i Jesus Kristus ”for evige tider siden“ (Tit 1,2).

Det er derfor ikke mærkeligt, at Bibelen andre steder taler om en ”evig pagt“ (1 Mos 17,7; Es 24,5; Ez 16,60; Hebr 13,20), for kernen i evangeliet er pagten, og kernen i pagten er evangeliet: I sin frelsende nåde og kærlighed tilbyder Gud dig en frelse, som du ikke fortjener og ikke er i stand til at fortjene. Du skal som svar elske ham ”af hele dit hjerte og af hele din sjæl og af hele dit sind og af hele din styrke“ (Mark 12,30, en kærlighed, som viser sig i lydighed mod hans lov: ”For dette er kærligheden til Gud: at vi holder hans bud“ (1 Joh 5,3).

I denne uge skal vi se på begrebet pagt, som det kommer til udtryk i Femte Mosebog, hvor pagten og alt, den indebærer, stadfæstes.

**Ugens tekster**

- 1 Mos 12,1-3
- Rom 4,1-5
- 2 Mos 2,24
- 5 Mos 5,1-21
- 5 Mos 26,16-19
- 5 Mos 8,5
- Matt 28,10