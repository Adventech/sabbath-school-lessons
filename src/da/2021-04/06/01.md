---
title:  ”Hvor dette store folk dog er et klogt og forstandigt folk!“
date:  30/10/2021
---

> <p>Ugens vers</p>
> ”Og hvor er det folk, det være sig nok så stort, der har så ret-færdige love og retsregler som hele denne lov, jeg i dag lægger frem for jer?“ (5 Mos 4,8)

**Introduktion**

De første tre kapitler i Femte Mosebog var grundlæggende en historieundervisning. De skulle minde folket om, hvad de havde oplevet indtil da. Når vi når til kapitel fire, ændres historieundervisningen til mere at blive en prædiken. Genfortællingen af begivenheder var ikke kun for historieinteresserede. Den havde en bestemt hensigt. Den skulle vise folket Guds magt og nåde og gøre det klart, at selv om de havde svigtet, var Herren stadigvæk villig til at overholde sin pagt med dem.

Kapitel fire begynder med det hebraiske ord we’attah, som oversættes med ”Og nu“. Moses havde netop gennemgået folkets seneste historie, som havde mindet dem om, hvad Gud havde gjort ved at føre dem til dette punkt. ”Og nu“ skal de svare ved at gøre, hvad Gud beder dem om (se også 5 Mos 10,12).

Derfor er det første udsagnsord, der kommer efter ”Og nu“ ordet shama’, det samme udsagnsord og i den samme form, som det forekommer i Shema-bønnen. Det betyder ”hør“ eller ”lyt“ eller ”adlyd“. Dette udsagnsord gentages mange gange i Femte Mosebog.

Kapitel fire begynder altså sådan: Og nu, Israel, på grund af det, jeg har gjort for jer, skal I adlyde følgende …

**Ugens tekster**

- 5 Mos 4,1-9
- Matt 15,1-9
- 4 Mos 25,1-5
- 1 Kor 10,13
- 5 Mos 4,32-35
- Matt 5,13-16