---
title:  Til videre studium
date:  05/11/2021
---

”Lige fra begyndelsen af den store strid i himlen har det været Satans hensigt at omstyrte Guds lov. Det var med dette for øje, han begyndte sit oprør mod Skaberen, og siden han blev nedstyrtet fra himlen, har han fortsat denne kamp på jorden. At bedrage menneskene og få dem til at overtræde Guds lov er det mål, han stadig forfølger. Hvad enten dette mål nås ved at forkaste hele loven eller kun én af dens forskrifter, vil det endelige resultat blive det samme. Den, som ‘fejler blot på ét punkt’, viser foragt for hele loven; ved sin indflydelse og sit eksempel støtter han overtrædelse; han ‘er blevet skyldig i dem alle’ (Jak2,10)“ (Ellen White, Mod en bedre fremtid, s. 582).

I forbindelse med Ba’al-Peor skrev Ellen White følgende: ”De vovede sig ind på forbudt område og blev fanget i Satans snare. De blev fortryllet af musikken og dansen og af de hedenske præstinders skønhed og lod hånt om den troskab, de skyldte Gud. Mens de deltog i festlighederne, blev deres sanser sløvet af vin, og de mistede selvkontrollen. Lidenskaberne tog fuldstændigt magten over dem. Da de først havde besmittet samvittigheden ved at hengive sig til utugt, var det en let sag at overtale dem til at bøje sig for afguderne. De ofrede ved de hedenske altre og tog del i de mest nedværdigende ceremonier“ (Ellen White, Patriarker og Profeter, s. 232).

**Spørgsmål til drøftelse**:

`1.	Står vi på en måde på samme sted som det gamle Israel? Har vi fået noget unikt af Gud, sammenlignet med verden omkring os og også andre kristne kirker? Har vi en speciel ”visdom og indsigt“ at vise til verden?`

`2.	Men ”alle I, som holdt fast ved Herren jeres Gud, er i live i dag.“ I denne sætning er grundleddet til udsagnsordet ”holdt fast ved“ folket. Herren vil ikke holde fast ved os på den måde, at han tvinger os. I stedet må vi bruge vores frie vilje til at vælge. Den er en hellige gave, og vi må vælge at holde fast ved ham. Hvordan gør vi det i praksis?`

`3.	Drøft spørgsmålet fra søndagsafsnittet: På hvilke måder må vi være varsomme, så vi ikke føjer noget til eller trækker noget fra det, Gud beder os om? Hvad vil det sige at føje noget til eller trække noget fra Guds bud? Ud over det indlysende som fx forsøget på at ændre sabbatten, hvordan kan noget lignende ske så umærkeligt, at vi ikke engang opdager, at det sker?`