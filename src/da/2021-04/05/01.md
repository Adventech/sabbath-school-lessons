---
title:  Den fremmede i dine byer
date:  23/10/2021
---

> <p>Ugens vers</p>
> ”Derfor skal I elske den fremmede, I var jo selv fremmede i Egypten“ (5 Mos 10,19).

**Introduktion**

I sidste uge så vi, hvordan Jesus, da han blev spurgt af en skriftklog om ”det største af alle bud“ (Mark 12,28), svarede ved at give en bekræftelse på, at Gud er én, og dernæst sige: ”og du skal elske Herren din Gud af hele dit hjerte og af hele din sjæl og af hele dit sind og af hele din styrke“ (Mark 12,30). Men han fortsatte med at tale om endnu et bud, som ”dernæst kommer“. Det havde den skriftkloge ikke spurgt om. Men Jesus, som vidste, hvor vigtigt dette var, fortsatte: ”Du skal elske din næste som dig selv. Intet andet bud er større end disse“ (Mark 12,31).

Er der intet større bud end disse? Jesus koblede kærlighed til Gud og kærlighed til vores næste sammen som de to største bud, og disse bud er de største af alle.

Jesus fandt ikke på noget nyt, som jøderne ikke havde hørt tidligere. Kaldet til at elske Gud over alt og alle, tanken om at elske sin næste, altså at elske andre mennesker som en måde at udtrykke vores kærlighed til Gud på, var hentet fra Femte Mosebog.

**Ugens tekster**

- Mark 12,29-31
- 5 Mos 10,1-19
- Sl 146,5-10
- Matt 7,12
- 5 Mos 27,19
- Jak 1,27-2,11