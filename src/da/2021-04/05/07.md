---
title:  Til videre studium
date:  29/10/2021
---

Det kan være svært at forestille sig, at Israels folk selv i perioder med stor velsignelse (fx under David eller Salomo), undertrykte de fattige, hjælpeløse og svage iblandt dem.

”Fordi I tramper på den svage og kræver kornafgift af ham,

skal I bygge kvaderstenshuse, men ikke selv bo i dem,

plante herlige vingårde, men ikke selv drikke vinen.

For jeg kender jeres mange overtrædelser og jeres talrige synder.

I forfølger de uskyldige og tager imod bestikkelse

og afviser de fattige i porten“ (Am 5,11-12).

”Herren kommer for at føre sag

mod sit folks ældste og dets stormænd:

‘Det er jer, der har afgnavet vingården,

rovet fra de hjælpeløse er i jeres huse’“ (Es 3,14).

**Spørgsmål til drøftelse**:

`1.	Israel havde brug for at huske, at de havde været ”fremmede“ i Egypten. Det var en af grundene til, at de skulle behandle de fremmede og udstødte i Israel, som de ønskede, at de selv var blevet behandlet, da de var udstødte. Hvilken sammenhæng er der mellem denne sandhed og evangeliet og tanken om, at vi gennem Jesu blod er blevet befriet fra syndens slaveri? Hvordan påvirker det, Jesus har gjort for os, vores måde at behandle andre mennesker på, især de svage og hjælpeløse iblandt os?`

`2.	Vi kan tilbede på den rette dag, forstå sandheden om døden, helvede, dyrets mærke osv. Men hvad betyder det alt sammen, hvis vi behandler andre dårligt eller undertrykker de svage iblandt os eller ikke dømmer retfærdigt, når vi har brug for at bedømme en situation? Hvorfor må vi, især i lyset af den sandhed, vi har, være særlig på vagt over for at tro, at det på en eller anden måde i sig selv er nok at kende sandheden, og at det er det eneste, Gud kræver af os? Hvorfor kan det blive en meget farlig fælde for os?`

`3.	Hvilken rolle bør vores tro have i vores opfattelse af det, der normalt betegnes som ”menneskerettigheder“?`