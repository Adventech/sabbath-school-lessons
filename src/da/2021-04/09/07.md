---
title:  Til videre studium
date:  26/11/2021
---

”Ved hvert skridt fremad i vor kristne erfaring vil vor anger blive større. Det er til dem, som Herren har tilgivet, til dem, som han antager som sit folk, at han siger: ‘Så vil I huske jeres onde færd og jeres slette gerninger og væmmes ved jeres synder og jeres afskyelige handlinger’ (Ez 36,31). Atter siger han: ‘Jeg opretter min pagt med dig. Så skal du forstå, at jeg er Herren. Når jeg tilgiver dig, skal du huske alt, hvad du har gjort, så du skammer dig på grund af din skændsel og ikke mere åbner munden, siger Gud Herren’ (Ez 16,62-63). Vores læber vil da ikke benyttes til at rose os selv. Vi vil erkende, at Kristus er alt, vi behøver. Vi vil gøre apostlens bekendelse til vores egen: ‘Jeg ved, at i mig, altså i mit kød, bor der intet godt’ (Rom, 7,18). ‘Men gid det aldrig må ske for mig, at jeg er stolt af andet end af vor Herre Jesu Kristi kors; ved ham er verden blevet korsfæstet for mig, og jeg for verden’ (Gal 6,14) …

‘Guds godhed vil føre dig til omvendelse’ (Rom 2,4). Guds kærlighed, barmhjertighed og nåde lægges som en gylden lænke omkring hver sjæl, der er i fare. Herren siger: ‘Med evig kærlighed har jeg elsket dig, derfor bevarer jeg min troskab mod dig’ (Jer 31,3)“ (Ellen White, Lys over hverdagen, 1. bd., s. s. 154-155; 199).

**Spørgsmål til drøftelse**:

`1.	Vi skal angre vores synd, men hvordan kan vi sikre os, at vores anger ikke i sig selv bliver noget, der skal give os fortjeneste hos Gud? Er det vores anger, der gør os retfærdige i Guds øjne? Hvad er det eneste, der genopretter vores forhold til Gud?`

`2.	”Da Judas, som forrådte ham, så, at han var blevet dømt, angrede han og bragte de tredive sølvpenge tilbage til ypperstepræsterne og de ældste og sagde: ‘Jeg har syndet og forrådt uskyldigt blod.’ Men de svarede: ‘Hvad kommer det os ved? Det bliver din sag.’ Så kastede han sølvpengene ind i templet, forlod stedet og gik hen og hængte sig“ (Matt 27,3-5). Der er ingen tvivl om, at Judas var ked af, hvad han gjorde mod Jesus. Han gik trods alt hen og hængte sig. Hvorfor bliver hans handling ikke opfattet som sand anger og omvendelse?`

`3.	Hvordan kan erkendelsen af menneskelig syndighed, også vores egen, give os en ydmyg holdning over for andre, så vi ikke dømmer dem? Hvordan viser Jesu død på korset, hvor alvorlig synd er?`