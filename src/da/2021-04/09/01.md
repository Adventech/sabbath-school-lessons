---
title:  Vend deres hjerter
date:  20/11/2021
---

> <p>Ugens vers</p>
> ”Men derude skal I søge Herren din Gud; du skal finde ham, hvis du søger ham af hele dit hjerte og af hele din sjæl“ (5 Mos 4,29).

**Introduktion**

Vi er alle underlagt dette fundamentale livsvilkår: vi er syndere. Fra tid til anden hører vi en eller anden ”ekspert“ beklage sig over den kristne opfattelse af grundlæggende menneskeligt fordærv. Men vi behøver kun at se nyheder en dag eller to eller tage et hurtigt kig på menneskehedens historie for at opdage sandheden i dette kristne trospunkt.

Eller man kan se sig selv i spejlet. Den, som er modig nok til at se grundigt på sit eget hjerte, bliver hurtigt klar over sandheden i Rom 3,9-23, som ender med ordene: ”for alle har syndet og har mistet herligheden fra Gud“ (Rom 3,23).

Den gode nyhed findes i det næste vers, hvor der siges, at de ”ufortjent gøres retfærdige af hans nåde ved forløsningen i Kristus Jesus“ (Rom 3,24). Afgørende for denne gode nyhed er anger: at erkende vores egen synd, være ked af det, bede Gud om tilgivelse og vende os fra den. Fordi vi er syndige, bør anger være en central del af vores kristne erfaring. I denne uge skal vi se på begrebet anger og omvendelse, som det beskrives i Femte Mosebog.

**Ugens tekster**

- 5 Mos 5,22-29
- 5 Mos 4,25-31
- 5 Mos 30,1-10
- Matt5 3,1-8
- Mark 1,15
- ApG 2,37-38