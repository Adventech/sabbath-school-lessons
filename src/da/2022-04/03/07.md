---
title:  Til videre studium
date:  14/10/2022
---

· Ellen White, Mod en bedre fremtid, ”Det første store bedrag“, s. 428-442.

Hvis du nogen sinde har været i narkose, har du måske en lille ide om, hvordan det er at være død. Men selv under narkose, fungerer din hjerne stadig. Forestil dig at være død, hvor al hjernefunktion og alt andet helt er ophørt. Deres erfaring er at lukke øjnene, og for hvert eneste menneske, som har levet og er død, vil det næste, de oplever, enten være Jesu genkomst eller hans komme efter de tusind år (se Åb 20,7-15). Indtil da sover de alle, både de retfærdige og de onde. For dem vil det vil føles som et øjeblik.

”Hvis det var sandt, at alle menneskers sjæle efter døden gik direkte til himlen, måtte vi jo ønske os døden frem for livet. Denne tro har forledt mange til at gøre en ende på deres liv. Når et menneske er overvældet af bekymring, rådvildhed og skuffelse, synes det at være let at bryde det spinkle bånd til livet og stige op i den evige verdens lyksalighed … Intetsteds i Den hellige Skrift findes nogen udtalelse om, at de retfærdige får deres belønning eller de onde deres straf, når de dør. Patriarkerne og profeterne har aldrig sagt noget sådant. Kristus og hans apostle har aldrig antydet det. Bibelen lærer tydeligt, at de døde ikke straks kommer i himlen. Den siger, at de sover indtil opstandelsen“ (Ellen White, Mod en bedre fremtid, s. 434, 441-442).

**Spørgsmål til drøftelse**:

`1.	Hvordan kan vi bedre forstå, hvad døden går ud på, når vi tror, at menneskets krop og bevidsthed hører sammen som et hele? Hvordan kan det hjælpe os til at forstå, hvordan vi skal leve? Har Gud åbenbaret noget om, hvordan vi skal leve i forhold til samfundet omkring os, eller er disse områder af livet underordnede, fordi de ikke er ”åndelige“?`

`2.	Teorien om sjælens udødelighed er vidt udbredt. Hvorfor er Bibelens budskab om de dødes tilstand vigtigt? Hvorfor finder vi også blandt kristne en stor modstand imod det, som virkelig er en fantastisk lære?`

`3.	Hvordan kan vores opfattelse af de dødes tilstand beskytte os mod, hvad der kan ”vise sig“ for vores øjne? Hvorfor kan vi ikke altid stole på, hvad vi ser, især hvis det, vi ser, eller tror vi ser, er en afdød persons ånd, som nogle påstår at have set?`