---
title:  ”Den, der synder, skal dø“
date:  12/10/2022
---

**Læs Ez 18,4.20. I disse vers bruges det hebraiske ord næfæsh, det traditionelle ord for ”sjæl“, typisk om mennesket som en person. I citatet herunder er der med fed skrift fremhævet, hvor i Ez 18,4 næfæsh er brugt:**

”Alle menneskers liv tilhører mig; faderens liv såvel som sønnens liv tilhører mig. Den, der synder, skal dø!“

Meningen i versets anden del er altså, at den person, som synder, skal dø! Bibelens løsning på dødens dilemma er ikke, at en sjæl uden legeme enten farer til himlen, til skærsilden eller til helvede. Dens løsning er opstandelsen fra de døde for dem, der er døde i Kristus. I sin tale om livets brød sagde Jesus: ”Enhver, som ser Sønnen og tror på ham, skal have evigt liv, og jeg skal oprejse ham på den yderste dag“ (Joh 6,40).

De kristne behøver ikke fyldes af panik over Bibelens lære om, at de døde ikke har nogen bevidsthed. For det første findes der ikke noget evigt brændende helvede eller midlertidig skærsild, som venter dem, der dør uden at være frelst. For det andet venter der en ufattelig løn for dem, som dør i Kristus. Det er derfor ikke så underligt, at ”for den troende er døden kun en lille sag … For den kristne er døden kun en søvn, et øjebliks stilhed og mørke. Livet er skjult med Kristus i Gud, og ’når Kristus, jeres liv, bliver åbenbaret, da skal også I blive åbenbaret sammen med ham i herlighed’ (Joh 8,51-52; Kol 3,4)“ (Ellen White, Jesu Liv, s. 691).

`Læs Matt 10,28. Hvorfor tror du, at Jesus fortalte disciplene, at de ikke skulle frygte for døden, hvis de måtte lide døden som martyrer? Hvad mente han med, at legemet kunne blive slået ihjel, men ikke ”sjælen“? Mente han, at en udødelig sjæl ville leve videre? Eller mente han, at den, der dør i forkyndelsen af evangeliet, vil opstå til evigt liv?`

`Til eftertanke. Hvorfor er visheden om Jesu genkomst afgørende for vores tro og for, hvordan vi møder døden? Hvordan kan du og jeg hjælpe mennesker til at møde døden med håb, holde fast ved troen og ikke gå på kompromis i vores naturlige frygt for livets afslutning?`