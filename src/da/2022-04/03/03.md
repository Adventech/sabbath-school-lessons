---
title:  ”Livsånden vender tilbage til Gud“
date:  10/10/2022
---

Skabelsesberetningen fortæller ikke, at mennesket har en ”sjæl“ i sig, der gør det anderledes end dyrene. Vi er ligesom dem skabte, levende væsener. Hvordan forholder det sig så med det andet udtryk, som anvendes ved skabelsen, nemlig menneskets ”livsånde“?

**Læs 1 Mos 2,7 1 Mos 7,22. I disse to tekster er det hebraiske udtryk det samme, nishmat khajjim, oversat med ”livsånde“.**

`Er der nogen forskel på mennesker og dyr mht. til ”livsånde“? Fortæller teksten, at mennesket har en ”udødelig ånd“ inden i sig, hvor fx tanker eller/og følelser findes?`

`Læs Præd 12,7; Præd 3,19. I disse tekster er der brugt et andet udtryk på hebraisk. Ordet for ”ånd/ånde“ her er ruakh, et ord med en meget bred anvendelse i Det Gamle Testamente. De to udtryk er beslægtede i betydning. Stil dig selv de samme to spørgmål som ovenfor igen!`

Ordet for ”ånde“ (neshemah, gengivet som nishmat ovenfor på grund af sin grammatiske form) har i 1 Mos 2 betydningen ”åndedræt“ og betegner ikke en selvstændigt eksisterende del af mennesket. Den er ikke en bevidsthed, der kan leve uden legemet.

Mange kristne tror, at ånden forbliver bevidst, når legemet dør, og de forsøger at begrunde dette synspunkt ved at citere Præd 12,7. Men denne udtalelse siger ikke, at den dødes ånd forbliver bevidst i Guds nærhed. Tænk over følgende:

(1) Præd 12,1-7 beskriver aldringsprocessen, som ender med død. Den livsånde, som Gud blæste ind i Adams næsebor, og som han har givet til både mennesker og dyr, vender tilbage til Gud. Der er ikke længere åndedræt.

(2) Præd 12,7 beskriver alle menneskers dødsproces uden at skelne mellem de retfærdige og de onde. Mennesker og dyr undergår den samme dødsproces (Præd 3,19-20), og ved døden ophører man med at eksistere som levende væsener. Salmisten siger det på denne måde: ”Du skjuler ansigtet, og de forfærdes, du tager deres ånd bort, og de dør og bliver til jord igen“ (Sl 104,29).

`Til eftertanke. Mennesker har mange forudfattede meninger om, hvad ordene ”sjæl“ og ”ånd“ betyder. Hvordan kan vi sikre os, at vi udtrykker os med størst mulig klarhed, når vi forklarer vores bibelske opfattelse, altså så den, der hører, forstår, hvad vi mener?`