---
title:  Lagt til hvile hos sine fædre
date:  13/10/2022
---

`Læs 1 Mos 25,8 2 Sam 7,12 1 Kong 2,10 1 Kong 22,40. Hvad siger disse tekster, som bidrager til vores forståelse af døden?`

Det Gamle Testamente udtrykker på forskellige måder tanken om død og begravelse. En af dem er, at man samles med sit eget folk. Om Abraham bliver der fx sagt, at han ”døde i en høj alder, gammel og mæt af dage, og gik til sin slægt“ (1 Mos 25,8). Også Aron og Moses ”gik til sin slægt“ (5 Mos 32,50).

`Læs 2 Kong 24,5 2 Krøn 32,33. Hvad lærer det os om dødens natur, at både gode og ondekonger gik til det samme sted efter døden?`

En anden måde, døden ofte beskrives på, er, at en person ”hvilede hos sine fædre.“ Bibelen fortæller om Davids død, at han ”lagde sig til hvile hos sine fædre og blev begravet i Davidsbyen“ (1 Kong 2,10). Det samme udtryk bliver også brugt om flere andre jødiske konger, både de trofaste og de frafaldne.

Der ligger mindst tre meningsfyldte aspekter i dette at hvile hos sine fædre. En er tanken om, at før eller siden vil tiden komme, da vi har brug for at hvile fra vores eget slidsomme arbejde og vores lidelser. En anden tanke er, at vi ikke er de første og eneste, som går den uønskede vej. Vores forfædre er allerede gået forud for os.

De, som dør i Kristus, kan naturligvis godt blive begravet tæt på deres kære, men der er ingen kommunikation mellem dem. De er ganske enkelt døde og ophørt med at eksistere. Døden sammenlignes med, men er ikke identisk med dette at sove. Vi bruger denne sammenligning, når vi siger, at de døde vækkes til liv fra dødens søvn for at mødes igen med deres kære, som døde i Kristus.

`Til eftertanke. Forestil dig, hvordan det ville være, hvis de døde ikke egentligt var døde, men faktisk var ved bevidsthed og kunne se, hvordan livet udfoldede sig her på jorden – især for deres kære, som ofte lider forfærdeligt i sorg over deres død. Hvorfor er Bibelens ord om, at de døde ”sover“, en trøst for de levende?`