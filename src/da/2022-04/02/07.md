---
title:  Til videre studium
date:  07/10/2022
---

· Ellen White, Patriarker og Profeter ”Fristelsen og Syndefaldet“, s. 26-31 og ”Frelsesplanen“, s. 32-36

· Uddannelse, ”Kundskaben om Godt og Ondt“, s. 23-27.

I de senere år har man studeret ”nærdødsoplevelser“. Nogle mennesker, som har oplevet at blive genoplivet, kan berette om, hvordan de svævede ind i en anden eksistenssfære. Nogle fortæller om lys, og nogle har mødt for længst afdøde slægtninge. Kristne, som har haft denne oplevelse, har set det som en forsmag på himlen. Disse fortællinger ses af mange, som beviser på sjælens udødelighed. Men der er noget, der ikke stemmer helt. De fleste af dem, der har haft sådanne oplevelser, påstår, at de åndelige væsener, de har mødt, gav dem opmuntrende ord og udtalelser om kærlighed, fred og godhed. De hører aldrig om frelse i Kristus, intet om synd, intet om dom. Det, de hører, ligner New Age lærdomme, hvilket måske forklarer, hvorfor disse mennesker, når de kommer tilbage til livet, har en tendens til at tage mere afstand fra kristendommen, end før de ”døde“. Er de blevet bedraget af den samme og med den samme løgn, som bedrog Eva i Edens have?

**Spørgsmål til drøftelse**:

`1.	Hvordan viser Adams og Evas erfaring, at Guds tilgivelse ikke fjerner alle syndens følger? Hvilke følger lever du med?`

`2.	Træet til kundskab om godt og ondt var et tillokkende område for Adam og Eva. Hvilke ”tillokkende områder“ kan vi blive fristet til at opsøge?`

`3.	Hvordan vil du beskrive Adams og Evas overtrædelse? Drejede den sig kun om en handling? Hvilke motiver var involveret? Hvad appellerede til Eva og Adam, da de valgte at synde?`

`4.	Synes du, at døden var en rimelig straf for deres forseelse? Kunne overtrædelsen være ordnet med en mindre bod?`

`5.	Havde nogen ”del“ af Adam og Eva eksisteret tidligere, inden de blev skabt? Da Adam og Eva siden døde, døde de da helt, eller levede en ”del“ af dem videre som udødelig?`

`6.	Hvorfor tror du, at tanken om, at mennesket på en eller anden måde er ”udødelig“ og dermed lidt ligesom Gud, er så tiltrækkende for mange?`