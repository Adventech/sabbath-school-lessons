---
title:  Død i en syndig verden
date:  01/10/2022
---

> <p>Ugens vers</p>
> ”Derfor: Synden kom ind i verden ved ét menneske, og ved synden døden, og sådan kom døden til alle mennesker, fordi alle syndede“ (Rom 5,12).

**Introduktion**

Gud havde skabt universet og vores verden gennem Kristus (Joh 1,1-3.10; Kol 1,16; Hebr 1,2). Men da Gud Fader viste Kristus særlig ære og bekendtgjorde, at de sammen ville skabe verden, ”blev Lucifer fyldt med misundelse og jalousi mod Jesus Kristus“ (Ellen White, The Story of Redemption, s. 14), og han begyndte at lægge planer imod ham.

Da Satan var blevet kastet ud af himlen, besluttede han ”at ødelægge Adams og Evas lykke. Han ville forsøge at få dem til at gøre oprør, da han vidste, at dette ville skabe stor sorg i himlen … Hvis han på nogen måde kunne friste dem til ulydighed, ville Gud finde en måde, hvorpå de kunne blive tilgivet, og så ville han selv og alle de faldne engle stå i en fordelagtig position, når det gjaldt om for dem selv at få del i Guds barmhjertighed“ (Ibid, s. 27).

Gud var godt klar over Satans strategi og advarede Adam og Eva mod at udsætte sig for fristelse (1 Mos 2,16-17). Det betyder, at selv i den verden, som endnu var fuldkommen og skyldfri, var der allerede tydelige restriktioner, som menneskene skulle følge.

I denne uge skal vi reflektere over Adams og Evas fald, hvordan synd og død overtog vores verden, og hvordan Gud plantede et frø af håb for menneskene allerede i Edens have.

**Ugens tekster**

- 1 Mos 2,16-17
- 1 Mos 3,1-7
- Sl 115,17
- Joh 5,28-29
- Rom 5,12
- 2 Kor 5,21