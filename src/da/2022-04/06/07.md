---
title:  Til videre studium
date:  04/11/2022
---

· Ellen White, Vejen til Kristus, ”Omvendelse“, s. 23-40

· Jesu Liv, ”Getsemane“, s. 602-611 og ”Golgata“, s. 653-667.

”Jeg så, at hele himlen er interesseret i vores frelse. Skal vi da være ligegyldige? Skal vi være ligeglade, som om det ikke betyder noget, om vi bliver frelst eller går fortabt? Skal vi tilsidesætte det offer, som er bragt for os? Det har nogle mennesker gjort. De har ikke taget den tilbudte nåde alvorligt, og Gud betragter dem med misbilligelse. Man kan ikke blive ved med at volde Guds Ånd sorg. Hvis de endnu en kort tid bliver ved, vil Guds Ånd forlade dem. Hvis mennesker, efter at alt, hvad Gud kunne gøre for at frelse menneskene, er blevet gjort, i deres liv viser, at de nedgør den nåde, som Jesus tilbyder dem, vil døden blive deres lod, og den kommer til at være dyrt købt. Det vil blive en skrækkelig død, for de kommer til at opleve den sjælekval, som Jesus følte på korset for at købe for dem den frelse, som de nægter at tage imod. Og de kommer til at indse, hvad de har mistet – evigt liv og en udødelig arv. Det store offer, som er bragt for at frelse mennesker, viser, hvilken værdi de har. Når den dyrebare sjæl går fortabt, er den fortabt i al evighed“ (Ellen White, Testimonies for the Church, 1. bd, s. 124).

**Spørgsmål til drøftelse**:

`1.	Hebr 10,4 siger: ”For blod af tyre og bukke kan umuligt tage synder bort.“ Hvordan blev så mennesker frelst på Det Gamle Testamentes tid?`

`2.	Læs 2 Kor 5,18-21. Hvis Kristus døde for hele verdens synder, hvorfor bliver ikke alle mennesker frelst? Hvorfor spiller et personligt valg en afgørende rolle i afgørelsen om, hvem der bliver frelst på grund af korset, og hvem der går fortabt på trods af det store offer, som blev bragt for dem?`

`3.	Hvorfor har Gud ikke bare på forhånd bestemt, hvem der skal frelses, og derefter tvunget sin vilje igennem?`

`4.	Tænk over de sidste spørgsmål i tirsdagsafsnittet. Hvordan viser korset og det, der skete der, at frelse ved gerninger er formålsløs, forkert og stik imod frelsesplanen?`