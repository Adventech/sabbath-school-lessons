---
title:  Han døde for os
date:  29/10/2022
---

> <p>Ugens vers</p>
> ”Og ligesom Moses ophøjede slangen i ørkenen, sådan skal Menneskesønnen ophøjes, for at enhver, som tror, skal have evigt liv i ham“ (Joh 3,14-15).

**Introduktion**

Det siges, at man ikke kan undslippe hverken død eller skat. Det er nok ikke helt rigtigt. Folk kan af og til slippe for skat, men aldrig for døden. Måske kan man udsætte døden i nogle år, men før eller senere indtræffer den. Håbet om en opstandelse betyder alt for os, fordi vi ved, at de døde, både de retfærdige og de onde, til at begynde med havner det samme sted. Paulus sagde, at uden dette håb ”er også de, som er sovet hen i Kristus, gået fortabt“ (1 Kor 15,18). Det er mærkeligt at sige det, hvis de, som ”er sovet hen i Kristus“, farer omkring i himlen i Guds nærhed.

Kristi opstandelse står centralt i vores tro, for i hans opstandelse har vi sikkerhed for vores egen opstandelse. Men Kristus var selvfølgelig nødt til at dø, før han kunne blive oprejst fra de døde. Derfor bad han med stor kval i Getsemane, idet han så frem imod sin død: ”Nu er min sjæl i oprør, og hvad skal jeg sige? Fader, frels mig fra denne time? Nej, det er derfor, jeg er nået til denne time“ (Joh 12,27). Hensigten med hans komme til jorden var at dø.

I denne uge vil vi fokusere på Jesu død, og hvad den betyder for løftet om evigt liv.

**Ugens tekster**

- Åb 13,8
- Matt 17,22-23
- Mark 9,30-32
- Joh 19,1-30
- Rom 6,23
- 1 Kor 1,18-24