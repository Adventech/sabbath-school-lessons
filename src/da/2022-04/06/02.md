---
title:  Fra verden blev grundlagt
date:  30/10/2022
---

**Læs Åb 13,8 ApG 2,23 1 Pet 1,19-20** Disse tekster siger, at frelsesplanen blev lagt før skabelsen af vores verden. Centralt i den plan var Jesu død på korset som Guds lam.

`Læs Tit 1,2. Hvad fortæller dette vers om, hvor længe frelsesplanen med Kristi død som det centrale har eksisteret?`

”Planen om vor forløsning var ikke en plan, der blev lagt efter Adams fald i synd … Den var en åbenbaring af de principper, der fra evige tider havde været grundvolden for Guds trone“ (Ellen White, Jesu Liv, s. 14).

Planen blev først åbenbaret for Adam og Eva i Edens have (1 Mos 3,15.21), og blev udtrykt gennem hvert eneste blodoffer i Det Gamle Testamente. Da Gud prøvede Abrahams tro, sørgede han for, at en vædder blev ofret i stedet for Isak (1 Mos 22,11-13). Denne erstatning var et tydeligt billede på Kristi stedfortrædende offer på korset.

Centralt i hele frelsesplanen finder vi altså Jesu stedfortrædende død på korset, som i århundreder blev symboliseret ved ofringer af dyr. De pegede alle frem til Jesu død på korset som ”Guds lam, som bærer verdens synd“ (Joh 1,29).

`Til eftertanke. Dyreofringer er grusomme og blodige. Men hvorfor er denne grusomhed og blodighed lige netop den pointe, som lærer os, hvad det betyder, at Kristus døde for vores skyld, og hvor meget synden kostede?`