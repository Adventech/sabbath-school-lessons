---
title:  Alt bliver nyt
date:  24/12/2022
---

> <p>Ugens vers</p>
> ”Og han, der sidder på tronen, sagde: ‘Se, jeg gør alting nyt!’ Og han sagde: ‘Skriv! For disse ord er troværdige og sande’“ ( Åb 21,5).

**Introduktion**

Skriften giver os følgende håb: ”Men efter hans løfte venter vi nye himle og en ny jord, hvor retfærdighed bor“ (2 Pet 3,13).

For nogle virker løftet om en ny himmel og en ny jord som fantasi, som en historie fortalt af magthavere, som brugte håbet om et liv efter døden til at holde masserne på plads. Tanken var: Selv om du har det hårdt her og nu, vil du en dag få din løn i himlen. Eller noget i den stil.

Selv om nogle har brugt det fremtidige håb i Biblen på denne måde, ændrer deres misbrug af teksterne ikke sandheden i de løfter, vi har om nye himle og en ny jord.

I de sidste dage vil der komme spottere, som håner vores håb (2 Pet 3,3-7). Men deres spot kan ses som endnu et bevis for, at det, Bibelen siger, er sandt, for de spotter sådan, som Bibelen har forudsagt, at de ville gøre.

I denne uge skal vi studere det herlige håb om en ny himmel og en ny jord. Det indbefatter det himmelske tempel, Guds tilstedeværelse, enden på død og tårer, og til sidst Guds kærligheds endelige sejr.

**Ugens tekster**

- 2 Pet 3,13
- Åb 21,3.22
- 1 Joh 3,2-3
- 1 Pet 1,22
- Es 25,8
- Åb 22,3-5