---
title:  Til videre studium
date:  30/12/2022
---

· Ellen White, Mod en bedre fremtid, ”Striden endt“, s. 538-551.

”Kristi kors vil være indeholdt i de frelstes viden og sang i al evighed. Aldrig skal det glemmes, at han, hvis kraft skabte og opretholdt de utallige verdener i rummets umådelige rige, Guds elskede søn, himlens Majestæt, han, som keruber og skinnende serafer tilbad af hele deres hjerte, ydmygede sig for at løfte det faldne menneske op; at han bar syndens skyld og skam og oplevede, at Faderen skjulte sit ansigt for ham, indtil en fortabt verdens elendighed fik hans hjerte til at briste og slukkede hans liv på Golgatas kors. Det vil altid vække universets undren og tilbedelse, at alverdens skaber skulle lægge sin herlighed bort og ydmyge sig af kærlighed til mennesket“ (Ellen White, Mod en bedre fremtid, s. 526).

”Den store strid er til ende. Synd og syndere er ikke mere. Hele universet er rent. Harmoni og glæde går som et pulsslag gennem hele det umådelige skaberværk. Fra ham, der skabte alt, strømmer liv og lys og glæde til universets grænseløse rige. Alle ting, fra det mindste atom til den største klode, de levende og de livløse, forkynder i deres uplettede skønhed og fuldkomne glæde, at GUD ER KÆRLIGHED!“ (Mod en bedre fremtid, s. 548).

**Spørgsmål til drøftelse**:

`1.	Mange sekulariserede kristne lever deres liv, som om denne verden kommer til at vare evigt (Luk 12,16-21). Hvordan kan vi skabe en balance mellem vores jordiske idealer og vores himmelske mål? Hvordan kan vi beskytte os mod det, Jesus advarer imod i Luk 12?`

`2.	Hvis himlen begynder allerede her, hvad bør vi gøre for at forvandle vores hjem og vores personlige liv, så de giver udtryk for himmelske principper?`

`3. Drøft spørgsmålet fra søndagsafsnittet om logikken i den pessimisme, som kan præge dem, der ikke tror på et evigt liv. Samtidig ser det ud til, at nogle af disse samme mennesker er i stand til at leve forholdsvis ”lykkelige“ liv, selv om de ikke har noget fremtidigt håb. Hvordan tror du, det hænger sammen?`