---
title:  Til videre studium
date:  02/12/2022
---

· Ellen White, Mod en bedre fremtid, ”Det første store bedrag“ og ”Spiritismen“, s. 428-453.

”Læren om bevidsthed i døden er baseret på den fejlagtige tro på naturlig udødelighed, og denne lære er ligesom læren om den evige pine i modstrid med Bibelen, den sunde fornuft og enhver menneskelig følelse. Ifølge denne populære opfattelse ved de frelste i himlen besked med alt, hvad der sker på jorden, og især med de venners liv, som de efterlod. Men hvordan kan det være en glæde for de døde at kende de levendes problemer, at se de synder, deres kære begår, og at se dem lide under livets sorger, skuffelser og bekymringer? Hvor meget af himlens salighed kan de nyde, når de samtidig skal holde øje med deres venner på jorden? Og hvor afskyelig er ikke den tro, at i det øjeblik den ubodfærdige forlader legemet, bliver han nedstyrtet i Helvedes ild! Hvilken forfærdelig rædsel må denne tanke ikke vække hos dem, der ser deres venner dø uforberedt blot for at gå ind til evig sorg og synd!“ (Ellen White, Mod en bedre fremtid, s. 438-439).

**Spørgsmål til drøftelse**:

`1.	De, som har talt med andre kristne om de dødes tilstand og helvede, har måske oplevet, at de ofte er urokkelige i denne tro. Hvorfor tror du, det er sådan? Det er måske forståeligt at tro, at deres døde kære er ”sammen med Herren“, men hvorfor er der en så stærk tro på den forfærdelige ide, at de fortabte befinder sig i helvedes evige pine? Hvad siger denne kendsgerning om, hvor stærke traditioner kan være?`

`2.	De fleste kristne trossamfund forkynder sjælens udødelighed og det, der kædes sammen med det. Hvad kan vi gøre for at udbrede den bibelske lære om døden og livet efter døden?`

`3. Selv om Dantes digt, Den guddommelige komedie, kun er fantasi, har den i høj grad været med til at fremme teorierne om en udødelig sjæl. Er der andre ikke-kristne ideer, som har indflydelse på den kristne tankegang i dag?`

`4.	Betyder det noget for mit personlige kristenliv, hvad jeg tror om dette emne? Gør det nogen forskel for mit syn på Gud og min tillid til hans kærlighed? Eller er det doktrinære indhold af min tro mindre vigtig?`