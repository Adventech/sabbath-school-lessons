---
title:  Helvedes ild
date:  26/11/2022
---

> <p>Ugens vers</p>
> ”Prøv alt, hold fast ved det gode“ (1 Thess 5,21).

**Introduktion**

Den italienske forfatter Dante Alighieri (1265-1321) skrev sit berømte værk, Den guddommelige komedie, om en sjæls opdigtede rejse efter døden. Sjælen fór enten til inferno (helvede) nede i jorden, til skærsilden, hvor menneskets ånd kan blive renset og blive værdig til at komme i himlen, eller direkte til paradiset for at være sammen med Gud.

Selv om dette var et digt og fantasi, endte Dantes ord med at få stor indflydelse på kristen teologi, især romersk-katolsk teologi. Tanken om en udødelig sjæl, som enten havner i helvede, skærsilden eller paradiset er grundlæggende for denne kirke. Mange konservative protestantiske kirker tror også på en udødelig sjæl, som efter døden enten stiger op til paradiset eller farer ned til helvede. Og hvis menneskets sjæl aldrig dør, må den fare et eller andet sted hen, når legemet dør. Kort sagt, en forkert opfattelse af menneskets natur har ført til frygtelige teologiske fejltagelser.

I denne uge skal vi se på nogle af disse ubibelske teorier sammenlignet med det bibelske syn på, hvad der sker efter døden.

**Ugens tekster**

- Mark 9,42-48
- Mal 3,19
- Jud 7
- 1 Tim 2,5
- ApG 2,29.34-35
- 1 Joh 5,3-12