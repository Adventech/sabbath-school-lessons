---
title:  Til videre studium
date:  21/10/2022
---

· Ellen White, Profeter og Konger, ”Den kommende herlighed“, s. 352-357.

Moderne videnskab lærer, at al materie består af atomer, som igen er opbygget af mindre partikler. To af dem kaldes kvarker og leptoner, og man antager, at de er byggestenene i al fysisk virkelighed. I opstandelsen kan man så argumentere for, at Gud bare skal rekonfigurere kvarkerne og leptonerne. I sin hån mod troen på opstandelse spurgte ateisten Bertrand Russell, hvad der sker med dem, som blev spist af kannibaler, for deres legemer er nu blevet en del af kannibalens legeme, så hvem får hvad i opstandelsen? Men Gud har ikke brug for de oprindelige atomer. Et ord fra ham kan skabe nye kvarker og leptoner. Den Gud, som skabte universet ud af intet, kan ved opstandelsen genskabe os, som han har lovet, så vi hver især opstår med vores personlige identitet.

”Livgiveren vil kalde sit dyrt købte ejendomsfolk frem i den første opstandelse. Indtil det sejrrige øjeblik, når den sidste basun lyder, og den store hær vil opstå til evig sejr, vil alle de hellige, som sover i jorden, blive holdt i sikkerhed og vogtet som en værdifuld juvel, som kendes ved navn af Gud.

Fordi de fik ‘del i guddommelig natur’, vil de opstå fra de døde ved Frelserens kraft, som boede i dem, mens de levede“ (Ellen White kommentar, The SDA Bible Commentary, 4. bd., s. 1143).

**Spørgsmål til drøftelse**:

`1.	Der findes omtrent 2 billioner galakser, som hver består af milliarder og milliarder af stjerner. Nogle af disse stjerner har planeter, der er i kredsløb omkring dem, ligesom planeterne i vores solsystem er i kredsløb omkring solen. Ikke alene skabte vores Gud alle disse stjerner, men han opretholder dem og kender dem ved navn (Sl 147,4). Hvorfor skulle menneskers opstandelse være en umulighed for ham?`

`2. Læs Hebr 11 og notér dig, hvordan disse ”troshelte“ havde håb for fremtiden, selv før Jesu opstandelse?`

`3.	Ved opstandelsen genskaber Gud mennesket. Kan vi være sikre på, at det er det samme menneske, der opstår? Hvad udgør menneskets identitet? Er det bestemte molekyler, er det en immateriel (udødelig) sjæl uden for tid og rum? Kan et menneske være bestemt af sit personlige forhold til Gud?`