---
title:  Det Gamle Testamentes håb
date:  15/10/2022
---

> <p>Ugens vers</p>
> ”I tro bragte Abraham Isak som offer, da han blev sat på prøve, og var rede til at ofre sin eneste søn, skønt han havde fået løfterne … for han regnede med, at Gud havde magt endog til at oprejse fra de døde, og derfra fik han ham også billedligt tilbage“ (Hebr 11,17.19).

**Introduktion**

Det Gamle Testamentes håb er ikke baseret på græske ideer om sjælens naturlige udødelighed, men på den bibelske lære om de dødes opstandelse.

Men hvordan kan et ikke-længere-eksisterende menneskeligt legeme, kremeret til aske eller ødelagt på anden vis, komme til live igen? Hvordan kan nogen, som har været død i måske århundreder eller årtusinder få sin identitet igen?

Disse spørgsmål får os til at reflektere over livets mysterium. Vi er i live og nyder det liv, som Gud nådigt giver os hver dag. Selv uden at kunne forstå livets overnaturlige oprindelse ved vi, at Gud i begyndelsen skabte liv ud af livløs jord gennem sit ords magt (1 Mos 1; Sl 33,6.9). Hvis Gud i begyndelsen var i stand til at skabe liv på jorden ud af intet (ex nihilo på latin), hvorfor skulle vi da tvivle på, at han er i stand til at genskabe et menneskes liv og genoprette dets oprindelige identitet?

I denne uge skal vi med specielt fokus på udtalelser fra Job, nogle salmister og profeterne Esajas og Daniel studere, hvordan forestillingen om den endelige opstandelse kom til udtryk i Det Gamle Testamente.

**Ugens tekster**

- Job 19,25-27
- 1 Tim 6,16
- Sl 49; Sl 17
- Es 26,14.19
- Dan 12