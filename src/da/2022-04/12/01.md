---
title:  Rede for livet med Jesus
date:  10/12/2022
---

> <p>Ugens vers</p>
> ”Fredens Gud hellige jer helt og holdent og bevare fuldt ud jeres ånd og sjæl og legeme lydefri ved vor Herre Jesu Kristi komme!“ (1 Thess 5,23).

**Introduktion**

Johannes’ Åbenbaring taler om to store globale fløje inden Jesu genkomst. Åb 13 beskriver en verdensomspændende falskhed, hvor ”hele jorden“ følger dyret fra havet med undren (Åb 13,3.7-8.12.16). Åb 14 understreger en verdensomspændende forkyndelse af sandhed, når ”et evigt evangelium“ bliver forkyndt ”for alle folkeslag og stammer, tungemål og folk“ (Åb 14,6-7). Under disse ”hårde tider“ (1 Tim 3,1) skal ”hver lærdoms vind“ blæse (Ef 4,14) og folk ”vil vende det døve øre til sandheden og slå sig på myter“ (2 Tim 4,4).

”Ved hjælp af de to store vildfarelser: sjælens udødelighed og søndagens hellighed, vil Satan vildlede menneskene. Mens den første danner grundlaget for spiritismen, skaber den anden sympati for romerkirken“ (Ellen White, Mod en bedre fremtid, s. 475).

Indtil disse sidste begivenheder finder sted, må vi stå fast i vores tro på alle de sandheder, vi har. Det indbefatter menneskets natur og de dødes tilstand. Vi må lade Helligånden lede os, så vi kan være rede for Kristi herlige tilsynekomst.

**Ugens tekster**

- Luk 2,52
- Matt 4,23
- 1 Kor 6,19-20
- Sl 24,3-4
- ApG 8,4-24
- 1 Joh 3,1-3