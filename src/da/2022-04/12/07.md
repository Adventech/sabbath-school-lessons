---
title:  Til videre studium
date:  16/12/2022
---

· Ellen White, Vejen til et Bedre Liv, ”Helbredet påvirkes af sindet“, s. 152-165

· Sanctified Life, ”True and False Theories Contrasted“, s. 7-16.

”Den store strid nærmer sig sin afslutning. Enhver rapport om ulykker på hav eller land er et vidnesbyrd om, at alle tings ende er nær. Krig og rygter om krig forkynder det. Findes der en kristen, hvis puls ikke slår hurtigere ved forventningen om de store begivenheder, der sker omkring os? Herren kommer. Vi hører fodtrinnene af en Gud, som nærmer sig“ (Ellen White, Maranatha, s. 220).

”Lev et troens liv hver dag. Bliv ikke bekymret og foruroliget over prøvetiden og derved opleve en prøvetid, før den indtræffer. Lad være med at tænke: ’Jeg er bange for, at jeg ikke skal udholde den store prøvetid.’ Lev i nuet, lev dagen i dag. Morgendagen er ikke din. I dag skal du opretholde sejren over selvet. I dag skal du leve et liv i bøn. I dag skal du kæmpe troens gode strid. I dag skal du tro, at Gud velsigner dig. Idet du vinder sejr over mørke og vantro, vil du opfylde Mesterens krav og blive en velsignelse for dem, du er sammen med“ (Ellen White, Signs of the Times, 20. oktober 1887).

”Herren kommer snart, og vi må være rede til at møde ham i fred. Lad os være besluttet på at gøre alt, der står i vores magt til at dele lyset med dem, vi møder. Vi skal ikke være bedrøvede, men glade, og vi skal altid have vores Herre Jesus for øje … Åh, hvor herligt det bliver at se ham, at blive budt velkommen som dem, han har frelst! Vi har ventet længe, men vores tro er ikke blevet svækket. Hvis bare vi kommer til at se Kongen i hans skønhed, vil vi i al evighed være velsignet. Jeg har lyst til at råbe højt: ’Vi er på vej hjem!‘“ (Ellen White, Heaven, s. 165-166).

**Spørgsmål til drøftelse**:

`1.	Bibelen lærer, at mennesket er en samlet helhed, og at det fysiske, sociale og mentale betyder noget for vores identitet. Hvilke konsekvenser har dette livssyn for vores livsstil? Har alle livets områder noget med Gud at gøre?`

`2.	Sand vækkelse har Gud i centrum. Hvordan illustreres dette i lignelsen om farisæeren og tolderen i Luk 18,9-14?`

`3.	Drøft jeres svar på torsdagens afsluttende spørgsmål i klassen. Hvordan kan jeg vide, at jeg er parat til Jesu genkomst, og kan vi tillade os at have frelsesvished?`