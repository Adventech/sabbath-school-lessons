---
title:  Tekster i strid med hinanden?
date:  19/11/2022
---

> <p>Ugens vers</p>
> ”I gransker Skrifterne, fordi I mener, at I har evigt liv i dem; og netop de vidner om mig“ (Joh 5,39).

**Introduktion**

Peter pålægger os til altid at ”være rede til forsvar over for enhver, der kræver jer til regnskab for det håb, I har“ (1 Pet 3,15). Paulus tilføjer: ”Prædik ordet, stå frem i tide og utide, overbevis, irettesæt, forman, tålmodigt og med stadig undervisning! For der vil komme en tid, da folk ikke vil finde sig i den sunde lære, men skaffe sig lærere i massevis efter deres eget hoved, fordi det kildrer deres ører“ (2 Tim 4,2-3). Det vil sige, at vi ikke kun bør studere de skriftsteder, der let forklarer vores trospunkter, men også studere de afsnit, som bliver brugt af andre til at lære noget, der er anderledes end det, vi tror.

Når vi gør det, bør vi følge Jesu inspirerende eksempel. ”Kristus selv undlod aldrig at sige sandhedens ord, men han sagde dem altid i kærlighed … Han var aldrig grov, sagde aldrig uden grund et alvorligt ord og forvoldte aldrig unødvendig smerte i et følsomt sind. Han kritiserede ikke menneskelig svaghed“ (Ellen White, Jesu liv, s. 304).

I denne uge skal vi studere nogle af de interessante skriftsteder, som folk bruger for at begrunde sjælens udødelighed. Dette studium kan styrke vores egen overbevisning og hjælpe os til venligt at svare dem, der ser dette vigtige trospunkt anderledes end os.

**Ugens tekster**

- Luk 16,19-31
- Luk 23,43
- Joh 20,17
- Fil 1,21-24
- 1 Pet 3,13-20
- Åb 6,9-11