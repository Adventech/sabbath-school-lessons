---
title:  Til videre studium
date:  25/11/2022
---

· Ellen White, Lys Over Hverdagen, ”En Dyb Afgrund“, 2. bd., s. 54-6

· Jesu Liv, ”Golgata“, s. 653-667.

”I lignelsen om den rige mand og Lazarus viser Jesus, at menneskers evige skæbne bestemmes i dette liv. Så længe prøvetiden varer, tilbydes Guds nåde hver eneste sjæl. Men hvis menneskene forspilder anledningerne og i stedet behager sig selv, afskærer de sig fra at modtage det evige liv. De vil ikke senere få en prøvetid. Ved deres eget valg har de skabt en dyb afgrund mellem sig selv og Gud“ (Ellen White, Lys over hverdagen, 2. bd., s. 54).

”Da disse første kristne blev fordrevet til bjerge og ørkener, da de blev efterladt i fangehuller for at dø af hunger, kulde og tortur, glædede de sig over at blive regnet værdige til at lide for Kristus, som var blevet korsfæstet for dem. Deres store eksempel vil blive en trøst og opmuntring for Guds folk, som vil opleve den trængselstid, som der ikke har været mage til“ (Ellen White, Testimonies for the Church, 5. bd., s. 213 / Vejledning for Menigheden bd. 2, s. 58).

**Spørgsmål til drøftelse**:

`1.	Hvordan kan Bibelens overordnede syn på menneskets natur hjælpe os til bedre at forstå nogle af de afsnit, vi har set på i denne uge?`

`2.	Tænk over kontrasten mellem martyrernes urokkelige tro og den fleksible religion, som præger vores postmoderne generation. Hvad findes der, som er værd at dø for? Hvis man har det synspunkt, at al sandhed er relativ eller kulturel, hvorfor skal man så dø for den? Kan vi lære noget af mennesker, der har været villige til at dø for sager, som vi tror er forkerte?`

`3.	Tænk over lignelsen om den rige mand og Lazarus. Da Jesus opstod fra de døde, var der mange, der troede på ham. Men mange, som havde de samme beviser, troede ikke. Hvad mon gjorde forskellen?`

`4.	Jesus talte om den tid, hvor de døde skal gå ud af gravene: ”De, der har øvet det gode, for at opstå til liv, men de, der har gjort det onde, for at opstå til dom“ (Joh 5,29). Der er ifølge Åb 20,4-10 tusind år mellem disse to begivenheder, selv om det lyder, som om det sker samtidigt. Hvordan kan det hjælpe os til at forstå, hvad Paulus siger i Fil 1,23?`