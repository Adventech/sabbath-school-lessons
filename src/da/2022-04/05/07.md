---
title:  Til videre studium
date:  28/10/2022
---

· Ellen White, Patriarker og Profeter, ”Moses’ død“, s. 240-125

· Profeter og Konger, ”En streng tilrettevisning“, s. 68-74 og ”Elisas fredsbudskab“, s. 117-120

· Jesu Liv, ”Officeren i Kapernaum“, s. 222-226; ”En berøring i tro“, s. 244-247 og ”Magt over død og grav“, s. 377-386.

”I Kristus er livet, det oprindelige, det retmæssige, det iboende. ‘Den, der har Sønnen, har livet’ (1 Joh 5,12). Kristi guddommelighed er den troendes forvisning om evigt liv. Jesus sagde: ‘Den, der tror på mig, skal leve, om han end dør. Og enhver, som lever og tror på mig, skal aldrig i evighed dø. Tror du det?’ Kristus ser her frem til tiden for sit andet komme. Så skal de retfærdige døde oprejses uforkrænkelige, og de levende retfærdige skal optages til Himmelen uden at se døden. Det mirakel, som Kristus snart ville lade ske ved at opvække Lazarus fra de døde, ville være et billede på de retfærdige dødes opstandelse. Ved sit ord og ved sine gerninger erklærede han at være opstandelsens Herre. Han, som selv snart skulle dø på korset, stod med dødens nøgler som sejrherre over graven og hævdede sin ret og magt til at give evigt liv“ (Ellen White, Jesu Liv, s. 462).

**Spørgsmål til drøftelse**:

`1.	Mange forfattere har ned igennem århundrederne skrevet om formålsløsheden ved et liv, som ender med død. Vi dør alle, både kyllinger, bævere, muslinger og mennesker. Men for os mennesker er situationen på en måde værre end dyrenes, for vi ved, at vi skal dø (se Præd 9,5). Det gør kyllinger, bævere og muslinger ikke. Hvorfor har løftet om en opstandelse så stor betydning for os?`

`2.	Hvis man tror, at sjælen er udødelig, og at de døde, især de troende døde, lever videre i himlen efter deres død, hvorfor ville en opstandelse ved tidernes ende så være nødvendig?`

`3.	Hvis nogen ringer til dig og spørger: ”Er Anne hjemme?“ svarer du måske: ”Ja, men hun sover.“ Du ville ikke svare: ”Ja, men hun er død.“ Hvorfor ikke? Bibelen sammenligner døden med en søvn. Hvad er ligheden, og hvori består forskellen?`