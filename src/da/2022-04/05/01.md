---
title:  Opstandelser før korset
date:  22/10/2022
---

> <p>Ugens vers</p>
> ”Jesus sagde til hende: ‘Jeg er opstandelsen og livet; den, der tror på mig, skal leve, om han end dør. Og enhver, som lever og tror på mig, skal aldrig i evighed dø. Tror du det?’“ (Joh 11,25-26).

**Introduktion**

De gammeltestamentlige henvisninger til opstandelsen, som vi indtil nu har set på, var stort set baseret på personlige forventninger (Job 19,25-17; Hebr 11,17-19; Sl 49,15; Sl 71,20) og fremtidige løfter (Dan 12,1-2.13). Men vi har også de inspirerede gengivelser af situationer, hvor mennesker rent faktisk blev opvakt fra de døde.

Den første var Moses (Jud 9; Luk 9,28-36). Under Israels kongedømme blev enkens søn i Sarepta (1 Kong 17,8-24) og den shunemitiske kvindes søn (2 Kong 4,18-37) også opvakt fra de døde. Mens Kristus var på jorden, opvakte han enkens søn i Nain (Luk 7,11-17), Jairus’ datter (Luk 8,40-56) og Lazarus (Joh 11). Bortset fra Moses blev alle disse vakt til live som dødelige mennesker, som siden døde igen. Disse eksempler bekræfter i øvrigt Bibelens lære om, at de døde ingenting ved (Job 3,11-13; Sl 115,17; Sl 146,4; Præd 9,5.10). I ingen af disse eller andre bibelske beretninger om opstandelse finder vi nogen omtale af en påstået oplevelse af et liv efter døden.

I denne uge skal vi se nærmere på de opstandelser, der skete før Kristi egen død og opstandelse.

**Ugens tekster**

- Jud 9
- Luk 9,28-36
- 1 Kong 17,8-24
- Luk 7,11-17
- Mark 5,35-43
- Joh 11,1-44