---
title:  Kristi sejr over døden
date:  05/11/2022
---

> <p>Ugens vers</p>
> ”Da jeg så ham, faldt jeg ned for hans fødder som død; men han lagde sin højre hånd på mig og sagde: ‘Frygt ikke! Jeg er den første og den sidste og den, som lever: Jeg var død, og se, jeg lever i evighedernes evigheder, og jeg har nøglerne til døden og dødsriget’“ (Åb 1,17-18).

**Introduktion**

Jesu opstandelse står centralt i den kristne tro. Paulus understregede dette meget klart, da han skrev: ”For hvis døde ikke opstår, er Kristus heller ikke opstået; men er Kristus ikke opstået, er jeres tro forgæves, så er I stadig i jeres synder, og så er også de, som er sovet hen i Kristus, gået fortabt“ (1 Kor 15,16-18). Vi skal se mere detaljeret på dette i næste uges lektie.

Uanset, hvor stor vægt Paulus lagde på Kristi død, og hvor vigtig den var – ”for jeg havde besluttet, at jeg hos jer ikke ville vide af andet end Jesus Kristus, og det som korsfæstet“ (1 Kor 2,2) – hjælper den os ikke, hvis Jesus ikke opstod. Så vigtig er Jesu opstandelse for hele den kristne tro og for frelsesplanen.

Men hvis Jesus havde en udødelig sjæl, som levede videre uafhængigt af legemet, så døde han jo slet ikke, og hvis han ikke døde, opstod han heller ikke.

I denne uge skal vi se på Kristi opstandelse og alle de overbevisende vidnesbyrd han gav os, så vi kan tro, at det skete.

**Ugens tekster**

- Matt 27,62-66
- Joh 10,17-18
- Matt 27,51-53
- Joh 20,11-29
- 1 Kor 15,5-8