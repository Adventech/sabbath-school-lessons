---
title:  Jesus sejrede over døden
date:  08/11/2022
---

Da Jesus døde, opstod mange ved en speciel opstandelse: ”Og se, forhænget i templet flængedes i to dele, fra øverst til nederst. Og jorden skælvede, og klipperne revnede, og gravene sprang op, og mange af de hensovede helliges legemer stod op, og de gik ud af deres grave og kom efter hans opstandelse ind i den hellige by og viste sig for mange“ (Matt 27,51-53). Hvad lærer denne utrolige beretning os om Jesu opstandelse, og hvad den udrettede? Begivenheden beviste Jesu sejr over døden og stadfæstede læren om den endelige opstandelse: en dag vil mange opstå på grund af ham.

”I løbet af sin tjeneste havde Jesus vakt døde til live. Han havde oprejst enkens søn i Nain, synagogeforstanderens datter og Lazarus. Men disse mennesker var ikke blevet iført udødelighed. Efter at de var blevet oprejst, var de stadig dødelige. Men de, som steg op af graven ved Kristi opstandelse, blev oprejst til evigt liv. De steg op sammen med ham som tegn på hans sejr over døden og graven … De gik ind i byen og viste sig for mange og forkyndte: Kristus er opstået fra de døde, og vi er opstået sammen med ham. Sådan blev opstandelsens hellige sandhed udødeliggjort“ (Ellen White, Jesu Liv, s. 691).

`Læs 1 Pet 2,22-24. Hvordan sejrede Jesus over døden? Hvordan kan man besejre`

`Til eftertanke. døden ved selv at dø?`

`Hvorfor kan vi have tillid til Guds endelige sejr for os, selv om tilværelsen kan være vanskelig nu, mens vi kæmper i denne syndige verden?`

`Da Jesus valgte at dø på korset, var ”kærligheden stærkere end døden“, som Grundtvig udtrykker det i salmen: Hil dig, frelser og forsoner. Derfor kunne døden ikke fastholde Jesus.`