---
title:  Domsprocessen
date:  17/12/2022
---

> <p>Ugens vers</p>
> ”For vi skal alle fremstilles for Kristi domstol, for at enhver kan få igen for det, han har gjort her i livet, hvad enten det er godt eller ondt“ (2 Kor 5,10).

**Introduktion**

Hvis der er én ting, Bibelen siger tydeligt, er det, at dommen er virkelig. Gud vil dømme verden. Tekster både i Det Gamle og Det Nye Testamente viser dette helt tydeligt. Der vil komme nye himle og en ny jord, hvor der bor retfærdighed, en mangel i denne verden (2 Pet, 3,13).

Bibelen siger, at Gud ”er fuld af kundskab“ (Job 37,16) og ”kender alt“ (1 Joh 3,20), også vores mest hemmelige tanker (Præd 12,14; Jer 17,10). Vi kan gemme os fra alt og alle, men intet er skjult for Gud.

Det betyder, at Gud ikke for sin egen del har brug for en domshandling for at kende til hvert menneskes liv. Guds domshandlinger udføres for hans skabningers skyld, både i himlen og på jorden. Processen har kosmisk-historiske dimensioner, fordi Lucifer begyndte sit oprør i himlen og dernæst spredte det til denne verden (Åb 12,7-9).

I denne uge skal vi se på domsprocessen i de sidste tider med dens tre faser: dommen før Jesu genkomst, dommen i de tusinde år og dommens straf. Hele processen ender med de retfærdiges frifindelse og de ondes død sammen med udryddelsen af ondskab, synd og død.

**Ugens tekster**

- Matt 25,31-46
- Dan 7,9-14
- 1 Kor 6,2-3
- 2 Pet 2,4-6
- Mal 3,19
- Åb 21,8