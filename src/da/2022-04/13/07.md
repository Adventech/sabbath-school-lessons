---
title:  Til videre studium
date:  23/12/2022
---

· Ellen White, Lys over Hverdagen, ”Uden bryllupsklædning“, s. 112-127, 2. bd.

· Mod en bedre fremtid, ”Jordens ødelæggelse“ s. 530-536.

”Når den sidste dom finder sted, vil ethvert fortabt menneske kunne forstå, af hvilken art hans egen forkastelse af sandheden er. Korset vil blive fremstillet, og dets virkelige betydning vil blive forstået af ethvert sind, som har været forblindet af overtrædelser. Over for synet af Golgata med dets ufattelige offer vil syndere komme til at stå fordømte. Enhver løgnagtig undskyldning vil blive fejet bort. Menneskets frafald vil vise sig i sin hæsligste skikkelse. Mennesker vil komme til at se, hvad det er, de har valgt. Ethvert spørgsmål om sandhed og vildfarelse under den langvarige strid vil så være opklaret. På verdensdommens dag vil Gud stå renset for enhver skyld for det ondes eksistens. Det vil blive bevist, at de guddommelige love ikke er medvirkende til synden. Der vil intet fejlagtigt findes i Guds herredømme og heller ingen årsag til utilfredshed. Når alle hjerters tanker skal åbenbares, vil både de trofaste og de oprørske mennesker forene sig i at erklære: ‘Retfærdige og sande er dine veje, du folkenes konge. Hvem må ikke frygte dig, Herre, og ære dit navn? … For dine retfærdige domme er blevet åbenbare’ (Åb 15,3-4)“ (Ellen White, Jesu Liv, s. 40).

**Spørgsmål til drøftelse**:

`1.	”Dersom I holder fast ved selvet og nægter at overgive jeres vilje til Gud, vælger I døden. Gud er en fortærende ild for synden, hvor den end findes. Hvis I vælger synden og nægter at skilles fra den, må Guds nærvær, der fortærer synden, også fortære jer“ (Ellen White, Med Mesteren på Bjerget, s. 67). Hvad fortæller dette citat os om, hvordan dommen er, når den eksekveres?`

`2.	Tænk over, at ikke en af de fortabte vil stå over for den sidste dom, før alle de frelste har været med i domsprocessen. Hvad fortæller det om åbenheden i Guds forvaltning? Hvorfor er en sådan åbenhed nødvendig i et univers, hvor kærlighed styrer?`

`3.	Hvordan kan de helliges deltagelse i dommen i de tusind år give dem trøst i forhold til deres kære, som går fortabt?`