---
title:  Til videre studium
date:  09/12/2022
---

· Ellen White, Evangelism, “Dealing With False Science, Cults, Isms, and Secret Societies“, s. 602-609

· Mod en bedre fremtid, “Spiritismen“, s. 444-452.

Der findes en forening, som hævder, at de er i gang med at fremstille en teknologi, som vil gøre det muligt at kontakte de døde ”via tekstbeskeder, telefon og videosamtaler“. Websiden omtaler de døde som PMP’er (postmaterielle personer) og påstår, at når mennesker dør, overgår de til ”en ny fase af evigheden“ men ”bibeholder deres bevidsthed, identitet og væsentlige sider af deres tidligere fysiske form“. De påstår, at der over tre faser kan udvikles en teknologi, som muliggør kommunikation mellem levende (materielle) og døde (postmaterielle) personer.

Det er især skræmmende, hvordan de tester, at de døde, de taler med, virkelig er dem, de påstår at være. ”For eksempel“, siger deres webside, ”kan en sørgende forælder stille følgende spørgsmål til en søn eller datter, som har byttet verden: ’Havde du en hund, som hed Snoopy, da du var barn? Gav vi dig en lommekniv til din 10-års fødselsdag?’“

Ellen White kommer med en relevant advarsel i forhold til disse nye muligheder: ”Ved visse lejligheder åbenbarer åndevæsener sig for folk i deres afdøde venners skikkelse, omtaler hændelser fra de afdødes liv og opfører sig på samme måde, som disse gjorde, da de var i live“ (Patriarker og Profeter, s. 356).

**Spørgsmål til drøftelse**:

`1.	Mange kristne bruger en undskyldning om at være kulturelt accepterende, når de sluger alt, hvad de moderne medier markedsfører. Hvilke bibelske principper kan vi søge til, når vi ønsker vejledning i forhold til medierne, især når vi bliver i tvivl, om det er bedrag? Se Sl 101,1-8; Ordsp 4,23; Fil 4,8`

`2.	Hvordan kan vi hjælpe andre til at sejre over Satans bedrag i de sidste tider uden at udsætte os selv for påvirkning af de samme indflydelser?`

`3.	Mange kristne har opfattet beretningen om ”Samuel“, som blev fremmanet fra graven, som et bibelsk bevis for, at de døde lever videre. Skal vi bygge læren om de dødes tilstand på en bestemt fortolkning af en vanskelige beretning, eller bør vi tolke den i lyset af, hvad Bibelen ellers siger om emnet?`