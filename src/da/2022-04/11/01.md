---
title:  Forførelser i de sidste tider
date:  03/12/2022
---

> <p>Ugens vers</p>
> ”Og det er intet under. Satan selv giver sig jo ud for at være lysets engel. Så er det ikke mærkeligt, når også hans tjenere giver sig ud for at være retfærdige tjenere. Det skal gå dem efter fortjeneste“ (2 Kor 11,14-15).

**Introduktion**

Vores nuværende verden er blevet en smeltedigel af det overnaturlige og det mystiske. Det får god hjælp af Hollywood, som ikke har noget problem med at lave film med religiøse og mystiske temaer i en skøn blanding af fejltagelser og bedrag. Den gamle løgn: ”Vist skal I ikke dø!“ (1 Mos 3,4) har også inspireret nogle af de mest læste bøger og mest sete film i de sidste par årtier ligesom mange populære videospil. Der er ingen tvivl om, at Satan let fortryller mennesker med disse emner, som kan vise sig på så utrolig mange forskellige måder, også nogle gange skjult i pseudovidenskabelig forklædning.

En af de mest forførende fænomener har været det, som betegnes som ”nærdødsoplevelser“, hvor ”døde“ er kommet tilbage til livet med beretninger om et liv efter døden. Mange har set disse begivenheder som bevis på en udødelig sjæl.

I denne uge skal vi se på nogle af de sidste tiders bedrag og forførelser, deriblandt mysticisme, nærdødsoplevelser, nekromanti og tilbedelse af forfædrene. Vi bør være opmærksomme på disse uden at udsætte os selv for farerne ved deres påvirkning.

**Ugens tekster**

- Matt 7,21-27
- Joh 11,40-44
- 1 Pet 3,18
- 1 Sam 28,3-25
- Ef 6,10-18