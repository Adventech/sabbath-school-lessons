---
title:  Det Nye Testamentes håb
date:  12/11/2022
---

> <p>Ugens vers</p>
> ”Og dette er vidnesbyrdet, at Gud har givet os det evige liv, og det liv er i hans søn. Den, der har Sønnen, har livet; den, der ikke har Guds søn, har ikke livet“ (1 Joh 5,11-12).

**Introduktion**

Selv om Det Nye Testamente blev skrevet på græsk, var alle dets forfattere jøder, bortset fra Lukas. De så derfor på menneskets natur fra det holistiske, hebraiske perspektiv, ikke fra den hedenske, græske synsvinkel.

For Kristus og apostlene var det kristne håb derfor ikke et nyt håb, men i stedet opfyldelsen af det, som allerede patriarkerne og profeterne havde set frem til. Kristus nævnte fx, at Abraham ”jublede over at skulle se min dag“ (Joh 8,56). Judas udtalte, at Enok profeterede om Jesu genkomst (Jud 14-15). Og Hebræerbrevet taler om, at trosheltene havde forventet en himmelsk belønning, som de ikke ville modtage, før vi også modtager vores (Hebr 11,39-40). En sådan udtalelse giver ingen mening, hvis deres sjæle allerede var sammen med Herren i himlen.

Ved at understrege, at kun de, som er i Kristus, har evigt liv (1 Joh 5,11-12), gendriver Johannes teorien om, at mennesket har en udødelig sjæl. Der findes ikke evigt liv adskilt fra et frelsende forhold til Kristus. Det nytestamentlige håb er derfor et Kristus-centreret håb, og det er vores eneste håb om, at vores nuværende dødelige eksistens en dag vil blive udødelig.

**Ugens tekster**

- 1 Kor 15,12-19
- Joh 14,1-3
- Joh 6,26-51
- 1 Thess 4,13-18
- 1 Kor 15,51-55