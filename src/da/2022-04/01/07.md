---
title:  Til videre studium
date:  30/09/2022
---

· Ellen White, Patriarker og Profeter, ”Hvorfor tillod Gud synden?” s. 11-16; Mod en bedre fremtid, ”Det ondes oprindelse”, s. 396-405.

”Der var ingen mulighed for at frelse dem [Satan og hans engle], som havde oplevet og nydt himlens ubeskrivelige herlighed og havde set Guds frygtindgydende majestæt, og som i tilstedeværelsen af al denne herlighed havde gjort oprør imod ham. Der fandtes ingen nye og fantastiske fremvisninger af Guds ophøjede magt, som kunne gøre et større indtryk end dem, som de allerede havde oplevet. Når de var i stand til at gøre oprør, mens de levede nær Guds ubeskrivelige herlighed, var det ikke muligt at prøve dem i nogen situation, der stillede dem bedre. Ingen skjult magt eller kraft og ingen større højde eller dybde af evig herlighed ville kunne overvinde deres tvivl, misundelse og oprørske knurren. Deres skyld og deres straf er nødt til at være proportional med deres ophøjede privilegier i himlen” (Ellen White, Confrontation, s. 21).

”Lige fra begyndelsen vidste Gud og Kristus besked om Satans frafald og om menneskets fald på grund af den frafaldnes vildledende påvirkning. Gud havde ikke bestemt, at synden skulle være til, men han forudså dens eksistens og traf forberedelser til at imødegå den. Så stor var hans kærlighed til verden, at han besluttede sig for at give sin enbårne Søn, ‘for at enhver, som tror på ham, ikke skal fortabes, men have evigt liv’ (Joh 3,16)“ (Ellen White, Jesu Liv, s. 14).

**Spørgsmål til drøftelse**:

`1.	Hvorvidt er Gud i sidste ende ansvarlig for det ondes oprindelse og eksistens i vores verden? Havde det været bedre, hvis Gud havde skabt væsener uden frihed til at vælge?`

`2.	Hvilken plads har korset i vores forståelse af spørgsmålet om ondskab og det ondes oprindelse?`

`3.	Hvilken forskel gør det for vores etiske valg og personlige livsmål, om vi lever efter korsets eller Lucifers værdisæt?`

`4.	Læs Matt 5,43-48. Hvordan kan du i højere grad genspejle denne form for kærlighed i alle dine relationer?`

`5.	Læs 1 Pet 5,8 og Ef 6,10-20. Hvordan kan vi holde stand mod Djævelen og hans snigløb?`