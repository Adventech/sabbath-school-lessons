---
title:  Til videre studium
date:  21/04/2023
---

Hebr 7,25 taler om Jesus som vores ypperstepræst: ”Derfor kan han også helt og fuldt frelse dem, som kommer til Gud ved ham, fordi han altid lever og vil gå i forbøn for dem.“ Det er Jesus, der frelser os; vores opgave er at overgive os til ham og tage imod hans sejr for os. Vi må have tillid til ham, ikke til os selv.

”Vi kan opsummere styrken i udtrykket ’frygt Gud’ i Johannes’ Åbenbaring som Guds sidste kald til menneskeheden om at vælge ham som deres herlige og majestætiske Gud … (han) vil sejre over det ondes magter, der vil modarbejde ham og hans plan for den menneskelige race (cf. Åb 14,9-11). Denne frygt viser sig ikke, i hvert fald ikke lige nu (cf. Åb 6,14-17), ved rædsel og skælven, men ved frydefuld og kærlig underkastelse under Guds lov og til tilbedelse af ham alene. Ingen anden magt bør regnes for værdig til en sådan tilbedelse og loyalitet. Der er faktisk ingen andre muligheder, for det, der viser sig som muligheder på horisonten af den store strid, er handlinger fra dæmoniske kræfter, som er dømt til udryddelse (Åb 16,13-14; 17,14; 20,11-15). At frygte Herren er derfor en positiv guddommelig invitation … til at vælge Guds side i den kosmiske konflikt for at kunne stå foran Gud i hans store herlighed med glæde over et evigt fællesskab med ham (Åb 21,3-4; Åb 22,3-5)“ (Angel Manuel Rodriguez, The Closing of the Cosmic Conflict: Role of the Three Angels’ Messages, s. 27).

**Spørgsmål til drøftelse**:

`1.	Vi har svært ved at fatte universets dimensioner. Hvordan kan vi overhovedet begynde at forstå dets skaber? Tænk, hvor meget større og mægtigere han er end os. Og denne Gud skal en dag dømme os. Hvordan kan dette hjælpe os til at forstå, hvad det vil sige at ”frygte Gud“?`

`2.	Hvordan kan vi undgå legalisme, når vi drøfter de bibelske begreber hellighed, sejr og at sejre? Hvorfor må vi altid holde fast ved, at det er Kristi sejr for os på korset, som ene og alene danner grundvolden for vores håb om frelse, uanset om vi sejrer (eller falder) her og nu?`

`3.	Med alle Bibelens løfter om sejr over synd, hvorfor oplever vi tit, at vi falder og ikke lever op til den standard af retfærdighed, som Jesus selv viste os som et eksempel, og som han har lovet, at vi også kan opnå? Hvilke fejl begår vi ved ikke at tillade Gud at udføre den gerning i os, som han har lovet?`