---
title:  Jesus vinder – Satan taber
date:  25/03/2023
---

> <p>Ugens vers</p>
> ”Og dragen rasede mod kvinden og gik hen for at føre krig mod hendes øvrige børn, som holder fast ved Guds bud og ved Jesu vidnesbyrd“ (Åb 12,17).

**Introduktion**

I sin bog Outnumbered: Incredible Stories of History’s Most Surpris-ing Battlefield Upsets genfortæller Cormac O’Brien fortællinger om hære, som på trods af, at de var alvorligt i undertal, alligevel sejrede. Han fortæller om Hannibals hær på 55.000 soldater fra Kartago, som besejrede den ”uovervindelige“ romerske hær på 80.000 mand. Han fortæller den fantastiske historie om Alexander den Stores græske hær, som slog det persiske rige.

Også vi befinder os i en kamp på liv og død med en udspekuleret fjende. Vi er i undertal og kæmper imod utrolige odds. Det ondes magter synes uovervindelige. Sejren ser umulig ud. Fra et rent menneskeligt synspunkt ser det ud til, at Satans magter vil overvælde os.

Men Gud være lovet, selv om vi er i undertal, selv om alle odds menneskeligt set er imod os, selv om Satans angreb er ondskabsfulde, vil vi til sidst ved Jesus vinde sejr. Temaet i Bibelens sidste bog, Åbenbaringsbogen, er følgende: Jesus vinder, Satan taber. Det afgørende i denne strid beskrives i Åb 12, som er fokus for vores studie i denne uge. Dette studie vil give os en god forberedelse for forståelsen af Åb 14 og de tre engles budskaber.

**Ugens tekster**

- Åb 12
- Ef 5,25-27.32
- Fil 3,9
- Dan 7,25
- Es 14,12-14
- Åb 13,14-17