---
title:  Satans angreb
date:  27/03/2023
---

Lige fra begyndelsen forsøgte Satan at ødelægge Kristus. Men ved hvert eneste forsøg led Satan nederlag. Ved Kristi fødsel, for eksempel, advarede en engel Josef og Maria om Herodes’ ondskabsfulde planer, og de flygtede til Egypten. Jesus mødte Satans mest attraktive fristelser i ørkenen med ”der står skrevet“ og fandt på den måde beskyttelse i Guds Ord. Ved sin død på korset åbenbarede han, hvor stor hans kærlighed er, og han befriede os fra syndens fordømmelse og straf. I sin opstandelse befrier han os som vores ypperstepræst fra syndens magt i vores liv.

`Læs Åb 12,4-6.9 Ef 5,25-27.32. Læs teksterne og definer følgende symboler:`

`Læs Sl 2,7-9. Drage	Kvinde`

`Til eftertanke. Drengebarn	Jernscepter`

I Bibelen er et scepter et symbol på herredømme. Et jernscepter er et symbol på et ubrydeligt, enevældigt, uovervindeligt herredømme. Jesus blev fristet i alt ligesom vi, men han vandt sejr. Djævelen er en besejret fjende. Kristus har sejret over ham i sit liv, sin død og opstandelse. Fordi Jesus allerede har sejret over Djævelen på Golgatas kors, kan vi også vinde sejr. Kristus’ sejr over Satan var fuldstændig, men den store strid mellem Kristus og Satan er endnu ikke afsluttet.

Men når vi ved tro tager imod, hvad Jesus har gjort for os, vil vores syndeskyld blive fjernet og vores synder tilgivet. Vi står fuldkomne for Gud, dækket med Kristi retfærdighed. Som Paulus skriver, kan jeg ”findes i ham, ikke med min egen retfærdighed, den fra loven, men med den, der fås ved troen på Kristus, retfærdigheden fra Gud grundet på troen“ (Fil 3,9). Hvis vi er blevet tilgivet, er der intet, vi kan anklages for. Jesus besejrede og vandt for evigt over det værste, som synd og ondskab kunne gøre imod ham. Han gik helt og fuldt til angreb på det onde, og han sejrede over det. Når vi i tro tager imod Jesus, bliver hans sejr vores.

`Hvorfor er visheden om frelse på grund af Kristi sejr over Satan så afgørende for os? Hvordan kan vi få den erfaring, som Paulus skrev om i Fil 3,9?`