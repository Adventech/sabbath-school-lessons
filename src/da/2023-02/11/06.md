---
title:  Jesus, vores eneste mellemmand
date:  08/06/2023
---

`Læs Åb 13,4-5. Hvilke kendetegn identificerer dyret i disse vers?`

Dyret i Åbenbaringsbogen er en frafalden religiøs magt, som fremstår af det hedenske Rom og vokser til at blive et verdensomspændende tilbedelsessystem. Ifølge Åb 13,5 er det en blasfemisk magt. I Det Nye Testamente karakteriseres blasfemi som dette at tilrane sig Guds privilegier og forret og gøre sig lig med Gud.

`Læs Luk 5,18-26 Joh 10,33. Hvilke to sider ved blasfemi taler disse vers om?`

Jesus blev af de jødiske ledere beskyldt for blasfemi. I hans tilfælde var beskyldningerne uretfærdige, for han har al Guds magt og alle privilegier, deriblandt også retten til at tilgive synd. Og den ret har han, fordi Jesus er Gud. Eller som han selv så tydeligt udtrykte det: ”Så lang tid har jeg været hos jer, og du kender mig ikke, Filip? Den, der har set mig, har set Faderen; hvordan kan du så sige: Vis os Faderen?“ (Joh 14,9).

1 Tim 2,5 lærer, at der kun er ”én formidler mellem Gud og mennesker, mennesket Kristus Jesus.“ Den romerskkatolske kirke derimod lærer, at præsten er formidler mellem Gud og syndige menneske. Men præsten er selv et syndigt menneske og kan derfor ikke være vores formidler, for han har selv brug for en mellemmand. Blasfemi defineres også som et menneskes påstand om at være Gud eller at stå i Guds sted. Her er to autoritative udtalelser af repræsentanter fra den romerskkatolske kirke:

”Paven har så stor værdighed og er så ophøjet, at han ikke kun er et menneske … Han er som Gud på jorden“ (Lucius Ferraris, ”Pap“, art. 2 i hans Prompta Bibliotheca (1763), 6. bd., s. 25,29).

Pave Leo XIII pralede: ”Vi [paverne] indtager Gud den almægtiges position på jorden“ (The Great Encyclical Letters of Pope Leo XIII, New York: Benziger, 1903, s. 193).

Disse påstande blive yderligere relevante, når vi ser, at ordet ”anti-“ som i antikrist, ikke altid betyder ”imod“, men også kan betyde ”i stedet for“. Antikrist betyder altså også ”i Kristi sted“. Dette er om noget blasfemi!