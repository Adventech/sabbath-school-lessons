---
title:  Guds segl og dyrets mærke · 1
date:  03/06/2023
---

> <p>Ugens vers</p>
> ”Og jeg så en anden engel stige op fra solens opgang med den levende Guds segl. Den råbte med høj røst til de fire engle, som det var givet at skade jorden og havet: ‘Skad ikke jorden eller havet eller træerne, før vi har beseglet vor Guds tjenere på deres pande’“ (Åb 7,2-3).

**Introduktion**

Når vi studerer endetidsbegivenheder i forbindelse med dyrets mærke, er der en afgørende pointe, der viser sig, nemlig forskellen mellem den måde, Gud handler på, og den måde, sjælefjenden gør det.

I vores studier har vi set, at de centrale emner i den store strid mellem Kristus og Satan fokuserer på loyalitet, autoritet og tilbedelse. De profetier, som beskriver den magt, som dyret i Åb 13, det lille horn i Dan 7 og ”lovløshedens menneske“ i 2 Thess 2 udgør, taler alle om en magt, som tilraner sig Guds autoritet, forlanger loyalitet og introducerer et falsk tilbedelsessystem. Dette sker gennem magt, tvang og til tider bestikkelser og belønning for at opnå tilbedelse.

Som en modsætning ser vi, at kærlighed er den store motiverende kraft i Guds rige. Frem for at tilbede dyret finder Guds folk deres største glæde i at tilbede Gud. De er trofaste mod ham, for de ved, hvor trofast han er mod dem. Der er kun én ting, som kan forhindre os i at modtage dyrets mærke i de sidste tider, og det er en kærlighed til Jesus, som er så dyb, at intet kan bryde vores forbindelse med ham.

I denne lektie skal vi se nærmere på dette tema.

**Ugens tekster**

- Åb 14,12
- Ef 2,8-10
- Matt 27,45-50
- Åb 13,15-17
- Åb 14,4
- Luk 5,18-26