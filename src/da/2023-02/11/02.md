---
title:  En stærk udholdenhed
date:  04/06/2023
---

I Åb 14,7 har vi set, at Gud kalder alle mennesker til at tilbede Skaberen. Det er den første engels budskab. I Åb 14,8 advarer Gud om ”Babylon“, et falsk religionssystem med rødder tilbage i det gamle Babylon. Det er den anden engels budskab.

I Åb 14,9-10 advarer den tredje engel mod at tilbede dyret. Englen siger med høj røst: ”Hvis nogen tilbeder dyret og dets billede og sætter dets mærke på sin pande eller hånd, skal han også drikke Guds harmes vin.“

`Læs Åb 14,12. Hvilke to kendetegn har Guds folk i de sidste tider ifølge denne tekst? Hvorfor er begge to vigtige?`

Det græske ord for ”udholdenhed“ er hypomone, som også kan oversættes med tålmodighed. Gud har et folk i endens tid, som er loyale mod ham midt i modgang og voldsom forfølgelse. Ved Guds nåde står de med urokkelig udholdenhed, idet de lever deres liv i lydighed mod Gud og har ham som deres centrum.

At tilbede Skaberen (Åb 14,7) står i direkte modsætning til at tilbede dyret (Åb 14,9) og kommer til udtryk i et folk, som holder fast ved Guds bud og troen på Jesus (Åb 14,12). Denne sidste konflikt over troskab mod Kristus eller troskab mod dyrets magt handler om tilbedelse, og centralt i den store strid mellem godt og ondt kommer sabbatten til at stå.

`Læs Rom 8,1-4 Ef 2,8-10 Kol 1,29. Hvad fortæller disse tekster om, hvad resultatet vil være af at leve i tro?`

Når vi lever i tro, modtager vi Guds nåde, og vores liv forvandles. Frelserens trofaste efterfølgere vil ikke alene tro på Jesus; de vil også have Jesu tro. Ligesom Jesus var tro indtil døden, vil de være det.

`Til eftertanke. Hvor trofast er du i de små ting? Hvad siger det evt. om, hvordan du vil være, når de virkelige prøvelser kommer? (Se Luk 16,10.)`