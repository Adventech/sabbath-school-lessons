---
title:  Skabelse, sabbat og endens tid
date:  17/05/2023
---

Den store strid, som begyndte i himlen, drejede sig om spørgs-målet om Guds autoritet. Udfordringen er den samme i dag.

`Læs Åb 14,7.9.12. Opsummer disse vers ved at fuldføre nedenstående sætninger.`

`Til eftertanke. Åb 14,7 er et kald til:`

`Åb 14,9 er en alvorlig appel om:`

`Åb 14,12 beskriver et folk, som:`

Disse afsnit gør det tydeligt, at det centrale emne i konflikten i de sidste dage mellem godt og ondt, Kristus og Satan, handler om tilbedelse. Tilbeder vi Skaberen eller dyret? Skabelsen danner grundvold for alle vores trospunkter; for hvilke af vores trospunkter giver mening, hvis vi ikke tror på Gud som skaber? Den syvende dag, sabbatten, som er indeholdt i skabelsesberetningen i Første Mosebog (1 Mos 2,1-3), står derfor som et evigt og uforanderligt tegn på skabelsen. Den er det mest grundlæggende symbol på en fundamental bibelsk lærdom. Det eneste, som er mere grundlæggende, er Gud selv.

At tilrane sig den syvende dag, sabbatten, er at tilrane sig Herrens autoritet på det mest grundlæggende plan muligt, nemlig at benægte, at han er Skaberen. Det griber ind i alt og river det op med rod. Det er i sandhed at ville sætte sig i Guds sted (2 Thess 2,4).

Det egentlige spørgsmål i de sidste tider er selvfølgelig vores kærlighed til og troskab mod Jesus. Ifølge Bibelen kommer denne troskab til udtryk gennem lydighed mod buddene (1 Joh 5,3; Åb 14,12), og sabbatsbuddet er det eneste af buddene, som går bagom alt, for det er det eneste, som peger på Gud som skaber (2 Mos 20-8-11). Det er derfor ikke mærkeligt, at sabbatten bliver det ydre symbol på den sidste adskillelse mellem dem, som tilbeder Herren, og dem, som tilbeder dyret (Åb 14,11-12). Når vi tænker over, hvor grundlæggende sabbatten er for alt andet, er det svært at se, hvordan det sidste spørgsmål om tilbedelse af Skaberen kan handle om noget andet.

`Mange påstår, at det ikke gør nogen forskel, på hvilken dag man holder sabbat, så længe man holder en dag. Hvordan vil du ud fra Bibelen svare på det argument?`