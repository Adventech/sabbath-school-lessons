---
title:  Sabbatten og endens tid
date:  13/05/2023
---

> <p>Ugens vers</p>
> ”Og at oplyse alle om, hvad frelsesplanen er med den hemmelighed, som fra evighed af lå skjult i Gud, alle tings skaber“ (Ef 3,9).

**Introduktion**

Kernen i menneskehedens værdighed ligger i en fælles skabelse. Den kendsgerning, at vi hver enkelt er skabt i Guds billede, giver hvert eneste menneske værdi. Det ufødte barn i dets mors mave, den invalide teenager, den unge voksne med Downs syndrom og den gamle bedstemor med Alzheimer har alle stor værdi i Guds øjne. Gud er deres far. De er hans sønner og døtre. ”Gud, som har skabt verden med alt, hvad den rummer, og som er Herre over himmel og jord, bor ikke i templer bygget af hænder … af ét menneske har han skabt alle folk og ladet dem bosætte sig overalt på jorden“ (ApG 17,24-26).

Vi har en fælles arv. Vi tilhører den samme familie. Vi er brødre og søstre, som er dannet, formet og skabt af den samme Gud. Skabelsen giver os en sand følelse af selvværd. Da generne og kromosomerne samlede sig, så de formede den enestående biologiske struktur, som udgør din personlighed, smed Gud mønstret væk. Ingen anden i hele universet er som du. Du er enestående, en skabning uden lige, et væsen med så stor værdi, at den Gud, som skabte universet, selv blev et menneske og gav sig selv som et offer for dig og dine synder!

**Ugens tekster**

- Jak 2,8-13
- 5 Mos 5,12-14
- Sl 33,6.9
- Åb 14
- 2 Pet 3,13
- Åb 21,1