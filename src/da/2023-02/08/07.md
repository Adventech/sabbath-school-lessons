---
title:  Til videre studium
date:  19/05/2023
---

”Begrundelsen, der gives … for at tilbede Gud, er, at han er skaberen. I den himmelske liturgi udtrykte himmelske væsener den tanke på en meget koncis måde: ‘for du har skabt alle ting’ (Åb 4,11). På jorden har Guds skabermagt brug for at blive fremhævet så meget som muligt, så derfor siger englen: ‘Tilbed ham, som har skabt himmel og jord og hav og kilder’ (Åb 14,7). Det er korrekt blevet antydet, at englen benytter ordlyden fra det fjerde bud for at retfærdiggøre kaldet til at tilbede Gud (2 Mos 20,11) ...

Indenfor tibudsloven står sabbatsbuddet som lovens segl, fordi det identificerer, hvem Gud er – Skaberen; det bekræfter det område, han hersker over – alt det, han skabte; og det åbenbarer hans ret til at herske – for han skabte alt. For at dragen skulle få succes, var han nødt til på en eller anden måde at tilsidesætte dette mindesmærke“ (Àngel Manuel Rodriguez, The Closing of the Cosmic Conflict: Role of the Three Angels’ Messages, s. 40-41).

**Spørgsmål til drøftelse**:

`1.	Hvordan er budskabet om sabbatten med til at besvare de store spørgsmål i tilværelsen som ”hvor kommer vi fra, hvorfor er jeg her, og hvad er min evige skæbne“?`

`2.	Mediter over skabelsens under. Mediter over det mirakel, at vi eksisterer i dette uendelige univers. Hvad kan vi lære om, hvor vigtig læren om skabelsen er, når vi tænker over, hvordan det primære mindesmærke for skabelsen, sabbatten, kommer til os hver uge uden undtagelse. Tænk over, at Gud opsøger os, ikke omvendt!`

`3.	Tænk over beretningerne i Dan 3 og Dan 6. Overvej den rolle, tilbedelse spiller? Hvad finder vi i disse beretninger, som kan hjælpe os til at forberede os på og forvente de udfordringer, som Guds trofaste folk kommer til at blive udsat for i krisen omkring ”dyrets mærke“?`