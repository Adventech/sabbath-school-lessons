---
title:  Satans sidste bedrag
date:  27/05/2023
---

> <p>Ugens vers</p>
> ”Hellig dem i sandheden; dit ord er sandhed“ (Joh 17,17).

**Introduktion**

Det var en meget smuk september morgen i Chicago. Mens solen stod op over Michigansøen, og folk på vej til arbejde kæmpede sig gennem trafikken på Kennedy og Eisenhower motorvejene, mens børn var på vej i skole, begyndte en rædsom historie at udvikle sig, som skabte frygt i chicagoborgernes hjerter. Folk blev alvorligt syge, og nogle døde få timer efter at have taget Panodilkapsler. Da kapslerne blev undersøgt, viste det sig, at hver kapsel var forgiftet med kaliumcyanid, en dødbringende gift. En sindsforvirret person havde manipuleret med medicinen. Endnu i dag ved man ikke, hvem den person var.

Som vi har set, advarer Johannes’ Åbenbaring os om, at ” alle folkeslagene“ vil drikke en dødelig gift, som kaldes ”Babylons vin“. Den indeholder falske læresætninger og doktriner, som til sidst kun fører til død. Men verden er ikke efterladt uden en modgift, en beskyttelse mod denne åndelige gift. Modgiften er de tre engles budskaber.

I denne uges studie skal vi fortsætte med ikke kun at se på Babylons bedrag, men også på Jesu plan om at frelse os fra disse bedrag og den død, det ellers ville føre til.

**Ugens tekster**

- Åb 12,9
- Åb 16,13-14
- 1 Thess 4,16-17
- Ez 8,16
- Ez 20,1-20
- Åb 18,4-5