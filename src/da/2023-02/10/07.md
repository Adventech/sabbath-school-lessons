---
title:  Til videre studium
date:  02/06/2023
---

”’Det store Babylon’ i Åbenbaringsbogen betegner på en særlig måde de forenede frafaldne religioner ved tidernes ende … ’Det store Babylon’ er det navn, som Helligåndens inspiration benytter i sin henvisning til den store trefoldige religiøse sammenslutning af pavekirken, den frafaldne protestantisme og spiritismen…. Udtrykket ’Babylon’ henviser til organisationerne og deres leder, ikke så meget til de enkelte medlemmer. Disse bliver derimod omtalt som ’de vældige vande’ (Åb 17,1.15)“ (The SDA Bible Commentary, 7. bd., s. 851-852).

”Ved hjælp af de to store vildfarelser, sjælens udødelighed og søndagens hellighed, vil Satan vildlede menneskene. Mens den første danner grundlaget for spiritismen, skaber den anden sympati for romerkirken“ (Ellen White, Mod en bedre fremtid, s. 475).

På det Det Gamle Testamentes tid spillede de dødes ånder en stor rolle i babylonisk religion. Babylonierne havde en stærk tro på læren om sjælens udødelighed. De troede, at ved døden gik sjælen ind i åndeverdenen. Tanken om en udødelig sjæl er fremmed for Bibelens lære.

The Jewish Encyclopedia identificerer tydeligt oprindelsen til den falske ide om sjælens udødelighed. ”Troen på, at sjælen fortsætter sin eksistens efter legemets nedbrydning, bliver … ikke udtrykkeligt lært noget sted i Den Hellige Skrift … Troen på en udødelig sjæl kom til jøderne gennem Platons filosofi, som var den førende talsmand for denne ide, som han havde fået gennem orfisk og eleusinsk mysticisme, hvor babyloniske og egyptiske synspunkter på mærkelig vis var sammenblandet“ (Kaufmann Kohler, The Jewish Encyclopedia, ”Immortality of the Soul“, (1906).

**Spørgsmål til drøftelse**:

`1.	Hvorfor er det så vigtigt at forstå sandheden om døden? Hvad beskytter det os imod? Hvorfor er denne sandhed også til stor trøst?`

`2.	Nogle af djævelens bedrag er ret indlysende, andre er mere sofistikerede. Hvordan kan vi undgå at falde for nogen af dem?`

`3.	Tal om den problemstilling, vi så på i søndagsafsnittet om mennesker, som handler forkert i overbevisningen om, at de følger Guds vilje, som de finder den udtrykt i Bibelen. Hvordan kan du og jeg undgå at gøre det samme?`