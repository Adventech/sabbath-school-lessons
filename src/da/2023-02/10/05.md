---
title:  Et kald til trofasthed
date:  31/05/2023
---

Den anden engels budskab i Åb 14 lyder: ”Faldet, ja, faldet er det store Babylon.“ I Åb 17 rider den purpurklædte kvinde, som identificeres med det åndelige Babylon, på et skarlagenrødt dyr, deler sin vin ud og får verden til at blive beruset af bedrag. Kirke og stat forenes. Løgnagtighed hersker. Dæmoner udfører mirakler for at bedrage. Verden kastes ud i sin sidste strid.

På samme tid bliver Guds folk bagtalt, latterliggjort, undertrykt og forfulgt. Men i Kristus og Helligåndens kraft forbliver de faste i deres overgivelse. Alle helvedes kræfter og de onde magter kan ikke bryde deres trofasthed mod Kristus. De er trygge i ham. Han er deres ”tilflugt og styrke, altid at finde som hjælp i trængsler“ (Sl 46,1).

Gud kalder et folk i endens tid til trofasthed mod hans ord. Jesu bad: ”Hellig dem i sandheden; dit ord er sandhed“ (Joh 17,17). Guds ords sandhed, ikke menneskers meninger og traditioner, er den ledestjerne, som skal lede os i denne kritiske periode af jordens historie.

Her er en bemærkelsesværdig udtalelse fra Dr. Edward T. Hiscox, forfatter af Standard Manual for Baptist Churches. Den 13. november 1893 talte han til en konference i New York for baptistprædikanter og chokerede dem, da han forklarede, hvordan søndagsfejring kom ind i den kristne kirke: ”Hvor er det ærgerligt, at den [søndagen] er blevet brændemærket med hedenskabets tegn, er blevet navngivet med solgudens navn, dernæst blevet adopteret og godkendt af det pavelige frafald og er gået videre som en hellig arv til protestantismen!“

`Læs Ez 20,1-20. Hvad er hovedpunkterne i Ezekiels budskab her, og hvilken sammenhæng er der mellem sabbatten og dette kald til trofasthed?`

Ez 20 er en alvorlig appel til Israel om at opgive deres hedenske skikke og til at tilbede Skaberen i stedet for deres falske guder, som i dette tilfælde var Egyptens guder. I de tre engles budskaber giver Gud en tilsvarende appel om at tilbede Skaberen, for Babylon er faldet. Og vi ved, at sabbatshelligholdelse også kommer til at spille en afgørende rolle i de sidste begivenheder.

`Til eftertanke. Hvad kan vi hver især lære af det, der står i Ez 20,1-20? Læs også 1 Kor 10,11.`