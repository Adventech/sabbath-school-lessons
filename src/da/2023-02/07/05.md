---
title:  Evangelium, dom, skabelse
date:  10/05/2023
---

Se på den første engels budskab. Evigt evangelium. Timen, da han dømmer. Tilbed Skaberen. Se, hvor nært disse tanker er knyttet til hinanden. Når vi står foran vores skaber i dommen, er det kun evangeliet, der kan give os håb. ”Så er der da nu ingen fordømmelse for dem, som er i Kristus Jesus“ (Rom 8,1). Ingen fordømmelse – og slet ikke i dommen.

Budskabet om Gud som skaber er meget central i den nærværende sandhed, især når udviklingsteorien, også når den er forklædt i ”kristen“ påklædning, truer med at ødelægge hele fundamentet for den kristne tro.

Men midt i udviklingsteoriens angreb har Gud oprettet en kirke, et folk, hvis navn er et vidnesbyrd imod teorien om en udvikling, et folk, som skal forkynde den grundlæggende sandhed om Gud som vores skaber og frelser.

`Læs Ef 3,9 Kol 1,13-17 Åb 4,11 Rom 5,17-19. Hvad siger disse tekster om Jesus som skaber og frelser?`

Læg mærke til, hvor nært Jesus som skaber er knyttet til Jesus som frelser. I det øjeblik hans rolle som skaber bliver formindsket, som det sker i udviklingsteorien, bliver der også stillet spørgsmålstegn ved hans rolle som frelser. Kom Jesus for at frelse os fra synd, fra død, fra lidelse og fra voldshandlinger, når synd, død, lidelse og vold er grundelementer i skaberværket, sådan som udviklingsteorien lærer det? Skulle Gud frelse os fra den selvsamme proces, han brugte til at skabe os i begyndelsen? Det er en farlig løgn.

Og det, der gør det endnu værre, er, at udviklingslæren latterliggør selve tanken om Jesu død på korset. Hvorfor? Paulus kæder ubrydeligt syndens oprindelse ved Adam med Jesu død (se Rom 5,17-19). Der er altså en direkte forbindelse mellem Adam og Jesus. Men ifølge evolutionslæren introducerede en syndfri Adam ikke døden, for i denne teori gik der millioner af år med død, før Adam blev til.

Så lige fra starten ødelægger evolutionsteorien korset og troens bibelske grundlag. Som en kontrast står syvendedagsadventisterne som et levende vidnesbyrd om denne vranglære ved at kalde verden til at tilbede Skaberen.