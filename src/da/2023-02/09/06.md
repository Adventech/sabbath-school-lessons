---
title:  'Babylon: centrum for afgudsdyrkelse'
date:  25/05/2023
---

Her er endnu et indicium til at identificere ”hemmeligheden om det store Babylon“. Afgudsdyrkelse var kendetegnende for babylonisk gudstjeneste.

`Læs Jer 50,33-38 Jer 51,17.47. Hvad finder du i disse vers ud af om det gamle Babylons tilbedelse af afgudsbilleder, og hvordan reagerede Gud på det?`

Jeremias kapitel 50 og 51 forudsiger medernes og persernes ødelæggelse af Babylon. En af årsagerne til Babylons skæbne var deres afgudsdyrkelse. Babylonierne troede, at disse gudebilleder repræsenterede deres guder. I babylonisk religion blev den rituelle pasning og tilbedelse af statuer af guderne regnet som hellig. Guderne boede både i deres statuer i templer og i de naturkræfter, som de repræsenterede. Røveri eller ødelæggelse af gudebilleder blev anset som tab af guddommelig beskyttelse. I den neo-babyloniske periode flygtede den kaldæiske prins Marduk-apla-iddina II ud i det sydlige marskområde i Mesopotamien med statuerne af Babylons guder for at redde dem fra assyrerkongen Sankeribs hære.

De bibelske profeter beskrev kontrasten mellem disse livløse billeder med Gud Skaberen, som både var levende og livgivende (Jer 51,15-16.19).

`Læs 2 Mos 20,4-6 Sl 115,4-8. Hvad lærer disse vers om afgudsdyrkelse?`

Det åndelige Babylons afgudsdyrkelse går langt dybere end at bøje sig for billeder af træ og sten. Men det åndelige Babylon danner en parallel til det gamle Babylon ved de billeder, som er en del af deres gudstjeneste. Anvendelsen af billeder, som tilbedes eller ”højagtes“, er en overtrædelse af det andet bud, for det forringer Helligåndens mulighed for at påvirke vores sind med det, der er evigt, og reducerer Guds majestæt til en livløs statue. Sådanne billeder blev introduceret i kristendommen i det fjerde århundrede for at gøre kristendommen mere accepteret blandt den hedenske befolkning. Desværre bliver disse billeder ofte givet den hellighed og tilbedelse, som alene tilhører Gud. Det gør det hele endnu mere åndeligt fornedrende.