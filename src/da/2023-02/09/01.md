---
title:  En by ved navn Forvirring
date:  20/05/2023
---

> <p>Ugens vers</p>
> ”De vil føre krig mod Lammet, men Lammet vil sejre over dem, fordi det er herrernes herre og kongernes konge, og sammen med det sejrer de kaldede og udvalgte og trofaste, der er i dets følge“ (Åb 17,14).

**Introduktion**

Temaet om den store strid opsummeres i Johannes’ Åbenbaring gennem symbolet med to kvinder. Den ene, i Åb 12, er klædt i solen, og den anden, i Åb 17, er klædt i skarlagen.

Det usædvanlige billede af kvinden klædt i solen, i Kristi blændende herlighed, finder vi i Åb 12. Hun er trofast mod sin sande elsker, Jesus. Hun er ikke besmittet af falske læresætningers korruption. Overalt i Bibelen symboliserer en ren kvinde Jesu brud eller den sande menighed. I Jer 6,2 siger profeten: ”Jeg udsletter Zions datter, den yndige og forvænte.“ Profeten bruger udtrykket ”Zions datter“ eller en trofast kvinde til at beskrive Guds folk. (Se også Ef 5,25-32 og Hos 2,22.)

Bibelen sammenligner frafald med utroskab eller prostitution (Jak 4,4). Idet Ezekiel taler om Israels oprør og utroskab, klager han: ”Når en kvinde begår ægteskabsbrud, tager hun fremmede mænd i stedet for sin egen mand, og skøger får betaling. Du derimod giver gaver til alle dine elskere, du køber dem til at komme til dig alle vegne fra, så du kan hore“ (Ez 16,32-33).

I denne uges materiale vil vi studere disse to kvinder i Johannes’ Åbenbaring og gå mere i dybden med konflikten mellem sandhed og vildfarelse.

**Ugens tekster**

- Åb 17,1-2.15
- Åb 18,1-4
- Åb 17,4-6
- Matt 16,18
- Jer 50,33-38
- Sl 115,4-8