---
title:  Til videre studium
date:  07/04/2023
---

”For både den intellektuelle og den åndelige natur gælder den lov, at vi forandres ved at se. Sindet vænner sig gradvist til de emner, det får lov at dvæle ved. Det kommer til at ligne det, som det er vant til at elske og ære. Mennesket vil aldrig nå højere end sit eget mål for renhed, godhed og sandhed. Sætter det selvet som sit højeste ideal, vil det aldrig opnå noget mere ophøjet. Det vil snarere synke dybere og dybere. Kun Guds nåde magter at ophøje mennesket. Overladt til sig selv vil kursen uundgåeligt være nedadgående“ (Ellen White, Mod en bedre fremtid, s. 447).

Hårfint, umærkeligt, til at begynde med næsten ubemærket, forandres vores karakter og personlighed på grundlag af de frø, vi sår i vores sind. Sår du god sæd, vil det give god frugt. Sår du denne verdens onde sæd, vil du opnå denne verdens frugt i din karakter. Hvis vi sår ligegyldighed over for Gud og åndelige værdier, kommer vi til at høste ligegyldighedens frugt: apati, åndelig sløvhed og frustrationer i vores åndelige liv. Derfor vil de, som tænker: ”Jeg ved, at en dag vil den sidste trængsel komme, ’dyrets mærke’ osv., og når det sker, vil jeg få styr på det,’ bevæge sig på et farligt skråplan. Gud kalder os nu, i dette øjeblik, til at overgive vores liv til ham. Des længere man udsætter sit svar på Helligåndens kald, des hårdere og hårdere bliver ens sind over for Guds påvirkning, og man kommer lettere til at falde for og tro på den ondes løgne.

**Spørgsmål til drøftelse**:

`1.	Hvilket forhold er der mellem at blive frelst af nåde og at vokse i nåden forbindelse med Åb 14,14-20 og høstprincippet?`

`2.	Drøft, hvad der skal til, for at planter kan vokse, og sammenlign det med vores åndelige vækst. Hvilke ligheder er der? Hvad kan vi lære af, hvordan planter vokser, og hvordan kan vi anvende det i vores eget liv?`

`3.	Hvilken forskel er der på vores gudgivne evne til at vælge og vores viljestyrke? Hvorfor er det vigtigt for vores kristne vækst at forstå forskellen?`

`4.	Hvorfor er titlen ”Menneskesøn“ en opmuntring for os i forbindelse med dommen, mens vi venter på Jesu genkomst? Hvorfor er det en trøst at vide, at et menneske, Jesus, repræsenterer os i dommen?`