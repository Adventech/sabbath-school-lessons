---
title:  Guds segl og dyrets mærke · 2
date:  10/06/2023
---

> <p>Ugens vers</p>
> ”Og jeg så en anden engel stige op fra solens opgang med den levende Guds segl. Den råbte med høj røst til de fire engle, som det var givet at skade jorden og havet: ‘Skad ikke jorden eller havet eller træerne, før vi har beseglet vor Guds tjenere på deres pande’“ (Åb 7,2-3).

**Introduktion**

I det femtende århundrede var Piedmont-dalen højt oppe i Alperne i det nordlige Italien hjemsted for valdenserne, et folk, som var besluttet på at være tro mod deres forståelse af Bibelen. Som en følge af deres urokkelige trofasthed mod Kristus blev de grusomt forfulgt. I 1488 e.Kr. blev valdenserne i Loyse-dalen brutalt myrdet af den romerskkatolske kirke på grund af deres tro.

En anden bølge af forfølgelse fandt sted i det syttende århundrede, da hertugen af Savoy sendte en hær på 8.000 ind i deres område og forlangte, at den lokale befolkning gav hans tropper indkvartering i deres hjem. De gjorde, hvad der blev forlangt, men dette var en strategi, som skulle give soldaterne let adgang til deres ofre. Den 24. april 1655, kl. 4 om morgenen, blev der givet et signal om, at massakren skulle begynde. Denne gang nåede dødstallet over 4.000.

Historien gentager desværre ofte sig selv. Profetien om ”dyrets mærke“ handler om det sidste led i en ugudelig kæde af religionsforfølgelse, som strækker sig langt tilbage i tiden. Og ligesom forfølgelser i fortiden skal den tvinge alle til at indordne sig under en bestemt række trospunkter og en godkendt form for tilbedelse. Men som altid vil Gud have et folk, der ikke vil give efter.

**Ugens tekster**

- Åb 12,6.14
- Dan 7,25
- 2 Thess 2,3-4
- 5 Mos 6,8
- 5 Mos 11,18
- 2 Mos 20,8-11