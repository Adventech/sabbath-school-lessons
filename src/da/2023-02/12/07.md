---
title:  Til videre studium
date:  16/06/2023
---

”Når protestantismen rækker sin hånd ud over afgrunden for at gribe romermagtens hånd, når hun rækker ud over afgrunden for at gribe spiritismens hånd, når vores land [USA] under denne trefoldige unions indflydelse kommer til at tage afstand fra ethvert princip i dets grundlov om et protestantisk og republikansk styre og baner vejen for udbredelsen af pavelige usandheder og bedrag, da ved vi, at tiden er kommet for Satans utrolige gerninger, og at enden er nær“ (Ellen White, Testimonies for the Church, 5. bd., s. 451).

”Vi har haft en tendens til at overse det faktum, at søndag er tilbedelsesdag for fjendens magt … i Åbenbaringsbogens plot. Søndag er et ekstremt vigtigt symbol, som afslører dragens utrolige snuhed og sofisteri … Denne … forandring af Guds lov udtrykker i en enkel handling selve kernen i dragens had mod Gud i den kosmiske strid. Det enkle ved det er meget forførende. Dragen har forsøgt at tilrane sig Guds plads i universet ved at fremstille sig selv som den sande modtager af tilbedelse og ved at påstå, at Guds lov er uretfærdig, at den burde forandres. Dragen forandrede loven på det afgørende punkt inden for loven, hvor Gud identificeres som Skaber og Forløser, den eneste, som er tilbedelse værdig (2 Mos 20,8-11; 5 Mos 5; cf. Åb 4,11; 5,9.13-14). Forandringen af loven viser ikke alene dragens had mod Guds vilje (loven), men det er også hans forsøg på at tilrane sig Guds plads ved at blive den, der modtager tilbedelse … Den universelle udbredelse af denne forandring af loven ville sikre ham sejr“ (Ángel Manuel Rodriguez, The Closing of the Cosmic Conflict: Role of the Three Angels’ Messages, s. 53-54).

**Spørgsmål til drøftelse**:

`1.	Selv om vi lever i forventning og i håbet om de afsluttende begivenheder, hvorfor skal vi ikke forsøge at fastsætte et tidspunkt for Kristi genkomst? Hvilke farer ligger der i at gøre det, og hvad har resultaterne været tidligere, når de forventede begivenheder ikke indfandt sig?`

`2.	Hvad kan vi sige til dem, som mener, at vores opfattelse af dyrets mærke og forfølgelse ikke vil komme til at ske, fordi det virker helt ude af proportioner i vores moderne tid? Tænk over, hvor hurtigt store forandringer sker rundt om i verden. Find eksempler på begivenheder, som vi står helt uforstående over for, hvordan det kan finde sted.`