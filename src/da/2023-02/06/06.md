---
title:  Året 1844
date:  04/05/2023
---

De første 490 år af profetien om de 2300 år var bestemt specielt for den jødiske nation i oldtiden og Messias’ komme. Den sidste del af de 2300 år handler om Guds folk, både jøder og hedninger, og renselsen af den himmelske helligdom, og til sidst om Jesu andet komme.

De første 490 år handler om Messias’ første komme og endte i år 34 e.Kr. Hvis vi trækker 490 år fra 2300 år, ender vi med 1810 år. Disse resterende 1810 år handler om Guds folk. Hvis vi begynder med år 34 e.Kr. og lægger 1810 år til, kommer vi frem til år 1844 e.Kr

I lyset af renselsen eller genoprettelsen af sandheden om helligdommen og himlens afsluttende dom, giver Gud en sidste appel til hele menneskeheden i Åb 14,6-7 om at tage imod hans kærlighed og nåde og leve et gudfrygtigt liv i lydighed mod ham.

`Læs 3 Mos 16,16 3 Mos 23,26-29. Hvad var begrundelsen for renselsen af helligdommen, og hvad lærer det os om evangeliet?`

På grund af folkets synd, folkets misgerninger, måtte helligdommen renses, og det skete kun med blod fra dyr. Det samme gælder for os. Vi har brug for en frelser, hvis liv symboliseres af de dyr, der blev slagtet på den store forsoningsdag. Dette er den eneste måde, vi kan bestå i dommen.

`Til eftertanke. Hvad befalede Gud, at hans folk skulle gøre på denne forsoningsdag, og hvad bør det betyde for os i dag?`

Israelitterne skulle ”spæge sit legeme“ på den dag. Dette udtryk indikerer, at de skulle ydmyge sig selv og granske deres hjerter, bekende deres synder, angre og bede Gud om at rense dem, mens ypperstepræsten rensede den jordiske helligdom.

`De profetiske kapitler i Dan 7-9 og Åb 14 fokuserer specielt på domstimens indtrængende appel om at blive rede. Siden 1844 har vi levet i dommens time, og den første engels budskab i Johannes’ Åbenbaring forkynder: ”Timen er kommet, da han dømmer“ (Åb 14,7). Hvordan bør vi ”spæge vi vores legemer“ i dag?`