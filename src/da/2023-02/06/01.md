---
title:  Timen er kommet, da han dømmer
date:  29/04/2023
---

> <p>Ugens vers</p>
> ”I kender tilmed timen og ved, at det er på tide at stå op af søvne. For nu er frelsen os nærmere, end da vi kom til tro. Natten er fremrykket, dagen er nær. Lad os da aflægge mørkets gerninger og tage lysets rustning på“ (Rom 13,11-12).

**Introduktion**

For en del år siden fortalte tidsskriftet National Geographic om en skovbrand i Yellowstone Nationalpark i USA. Da branden var slukket, begav en række skovfogeder sig op ad et bjerg for at vurdere skaderne. En skovfoged fandt en fugl, som bogstaveligt var brændt til aske ved foden af et træ. Han følte sig næsten syg ved synet og skubbede til fuglen med en pind.

Da han ramte den, krøb tre små fugleunger frem fra deres døde moders vinger. Den kærlige mor, som var klar over den overhængende fare, havde båret sit afkom til foden af træet og samlet dem under sine vinger. Hun kunne have fløjet i sikkerhed, men nægtede at efterlade sine unger.

Hvilket smukt billede på den troende, som finder sikkerhed i Kristus!

Guds doms ild brændte sig selv ud på ham på Golgata, og alle, som er i Kristus, er i al evighed i sikkerhed under hans vinger. På korset blev Kristus behandlet som en fordømt synder, for at vi kan blive dømt som retfærdige indbyggere i himlens rige. Han blev dømt som en forbryder, for at vi kan befris fra den evige fortabelses ødelæggende ild.

**Ugens tekster**

- Dan 8
- Dan 9
- Ezra 7
- Matt 3,13-17
- Rom 5,6-9
- Mark 15,38
- 3 Mos 16,16