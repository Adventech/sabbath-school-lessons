---
title:  Til videre studium
date:  05/05/2023
---

Her er en hurtig oversigt over profetien om de 70 uger:

**Spørgsmål til drøftelse**:

`1.	De 70 uger (vers 24).`

`2.	De 7 uger og de 62 uger, eller de 69 uger (vers 25) af de 70 uger.`

`3.	Uge 70 (vers 27).`

`4.	Den sidste uge er delt – ”midt i ugen“ i to dele på hver 3½ år.`

70 uger, som består af 69 uger og 1 uge. Og den ene uge er delt i to. Indsæt år 457 f.Kr. ved begyndelsen, og med enkel matematik kommer vi til år 1844 på tidslinjen.

I forbindelse med de 2300 dage siger Daniels Bog ikke noget om, hvornår de 2300 dage begyndte. ”2300 aftener og morgener! Derefter skal helligdommen få sin ret tilbage“ (Dan 8,14). 2300 dage fra hvornår? Hvorfor ikke fra det tidspunkt hvor Daniel fik sit syn ”i kong Belshassars tredje regeringsår“ (Dan 8,1)?

Synet i Dan 8 indbefatter ikke Babylon. Det begyndte med begivenheder, der kom efter Babylon, dvs. Medo-Persien, Grækenland, Rom og helt frem til ”endetiden“. Hvorfor datere en begivenhed – helligdommens renselse – som er en del af synet, fra en begivenhed – Babylon – som ikke er en del af det? Begyndelsestidspunktet for synets klimaks bør findes i selve synet, som begynder med Medo-Persien og rækker helt frem til ”endetiden“. Det drejer sig om mange år.

Hvilket år var begyndelsesåret? Det får vi ikke at vide i Dan 8. Men det bliver fortalt i Dan 9.

`1.	Se på den nære forbindelse mellem evangeliet og dommen, som den ses i disse to dele af, hvad der egentlig er en enkelt profeti. Hvorfor er denne forbindelse en god nyhed for os? Hvordan kan den være med til at fjerne den frygt, som mange har haft, når det gælder dommens dag?`

`2.	Tænk grundigere over, at Jesus ikke døde for sin egen skyld, men i vores sted. Hvad betyder det for os?`

`3.	Læs 3 Mos 16,16 og 3 Mos 23,26-29 igen. Tal om begrundelsen for, at helligdommen skulle renses (3 Mos 16,16), og hvad folket skulle gøre, mens det skete (3 Mos 23,26-29). Hvilken forbindelse er der mellem det, der skete ved den anledning, og hvad det bør betyde for os i dag?`