---
title:  Lammet, det slagtede lam
date:  22/06/2023
---

I Johannes’ Åbenbaring findes der mange, vigtige bibelske symboler. En drage viser sig på himlen (12,3-4.7), engle flyver midt oppe under himlen (14,6), en kvinde rider på et skarlagenrødt dyr (17,3), osv. Helligånden inspirerede Johannes til at beskrive disse symboler, og de spiller vigtige roller i åbenbaringen af sandheden for dem, som læser ordene i bogen og følger dem, for det siges: ”Salig er den, som læser op, og de, som hører profetiens ord og holder fast ved det, der står skrevet i den; for tiden er nær“ (Åb 1,3).

`Læs Åb 5,6.8.12 Åb 7,17; 14,1 Åb 15,3; 19,7 Åb 21,22-23 Åb 22,1-3. Der er endnu et billede, der gentages igen og igen i Johannes’ Åbenbaring. Hvilket billede er det, og hvad repræsenterer det?`

`Til eftertanke. Hvad er betydningen af symbolismen med lammet, og hvorfor optræder det så mange gange i Johannes’ Åbenbaring?`

Indledningsordene i bogen siger, at dette er en åbenbaring om Jesus Kristus. Og det er ikke kun et lam, men et slagtet lam (Åb 5,6.12; Åb 13,8). Det er den korsfæstede Jesus Kristus. Dette er hele Bibelens hjerteblod, også budskaber i Johannes’ Åbernbaring og de tre engle. Vi kan ikke være loyale mod vores kald, vi kan ikke udføre det arbejde, som Gud har kaldet os til at udføre, hvis ikke vi har Lammet, det slagtede Lam, den korsfæstede Jesus, offeret for vores synd, som det centrale i al vores forkyndelse.

”Vi må bevidst placere Lammet, som var slagtet, i centrum af vores læresætninger og mission og som det centrale i hver eneste prædiken, vi prædiker, hver artikel vi skriver, hver bøn vi beder, hver sang vi synger, hvert bibelstudium vi giver, og i alt, vi gør. Lad den kærlighed, som blev åbenbaret af Lammet på korset forvandle den måde, vi behandler hinanden på, og bevæge os til også at have omsorg for verden“ (Ángel Manuel Rodriguez, The Closing of the Cosmic Conflict: Role of the Three Angels’ Messages, s. 70).

Midt blandt billeder af farlige dyr, af en drage, der fører krig, af plager, forfølgelse og dyrets mærke finder vi Lammet, det slagtede Lam, som det centrale. Han og han alene og det, han har gjort for os, gør for os nu, og vil gøre, før alt afsluttes, han er i sidste ende, hvad de tre engelbudskaber handler om.

`Hvorfor er det så afgørende at have det slagtede lam i centrum af vores budskab, ikke kun, når vi vil nå andre, men også i vores eget personlige åndelige liv?`