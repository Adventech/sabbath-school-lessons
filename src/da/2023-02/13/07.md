---
title:  Til videre studium
date:  23/06/2023
---

”Guds tjenere vil med ansigter, der lyser af hellig iver, haste fra sted til sted for at forkynde budskabet fra himlen. Med tusinder af stemmer – over hele jorden – vil advarslen blive givet. Der vil ske mirakler, syge vil blive helbredt, og tegn og undere vil følge de troende. Satan vil også arbejde med løgneundere, og endog få ild til at falde ned fra himlen for menneskenes øjne. Åb 13,13. På den måde vil jordens beboere komme til at tage deres standpunkt. Budskabet vil ikke bygge så meget på argumenter som på Guds ånds overbevisende magt. Argumenterne er allerede fremsat. Sæden er sået. Nu skal den spire frem og bære frugt. De skrifter, Guds tjenere, missionærerne, har udspredt, har haft deres virkning, men mange af dem, de har gjort indtryk på, er blevet forhindret, og har ikke helt forstået sandheden eller rettet sig efter den. Nu trænger lyset ind overalt, sandheden ses i al sin klarhed, og de, som virkelig er Guds børn, bryder de bånd, der har holdt dem fast. Forbindelsen til familien og kirken kan ikke længere holde dem tilbage. Sandheden er mere dyrebar end alt andet. På trods af alle de kræfter, der har sluttet sig sammen imod sandheden, vil et stort antal mennesker stille sig på Herrens side“ (Ellen White, Mod en bedre fremtid, s. 494-495).

**Spørgsmål til drøftelse**:

`1.	Ellen White siger, at ”budskabet om retfærdiggørelse ved tro i sandhed er den tredje engels budskab“ (Evangelism, s. 190). Hvad betyder det? Hvilken forbindelse er der mellem retfærdiggørelse ved tro og de tre engles budskaber?`

`2.	Læs Åb 14,12 endnu engang. Hvad er forskellen på at holde Guds bud og lovtrældom? Hvordan kan en person, som ikke holder Guds bud, alligevel være en lovtræl?`

`3.	Hvilket svar kan du give dem, der kritiserer os, når vi taler om de skrækkelige dyr og skræmmende advarsler i Johannes’ Åbenbaring? Ud over det indlysende svar, at vi taler om dem, fordi de er beskrevet i bogen, hvilke andre svar kan du give?`

`4.	Drøft aktuelle verdensbegivenheder i klassen. Hvad har I set ske, som kan være med til at føre til de sidste begivenheder? Hvordan finder vi en balance mellem at være opmærksomme på den tid, vi lever i, og ikke blive fanget af nytteløse spekulationer om ting, som endnu ikke er blevet åbenbaret?`