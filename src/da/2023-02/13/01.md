---
title:  Oplyst af Guds herlighed
date:  17/06/2023
---

> <p>Ugens vers</p>
> ”Derefter så jeg en anden engel stige ned fra himlen med stor magt, og jorden oplystes af dens glans“ (Åb 18,1).

**Introduktion**

Før eller senere vil de sidste begivenheder i jordens historie finde sted, men vi har ikke fået at vide nøjagtigt hvordan. Vi har dog fået nok at vide. En eller anden form for lovgivning vil påtvinge søndagshelligholdelse som en modsætning mod at holde det fjerde buds sabbat. Johannes’ Åbenbaring beskriver de afgørende emner i de afsluttende begivenheder, hoveddeltagerne, som er involveret, og i brede penselstrøg, hvad der vil ske.

I modsætning til dem, som vil tilbede ham, ”som har skabt himmel og jord og hav og kilder“ (Åb 14,7), ser vi dem, ”hvis navn ikke, fra verden blev grundlagt, står skrevet i livets bog, det slagtede lams bog“ (Åb 13,8). De vil tilbede dyret og dets billede. Navne på dem, som har valgt at følge Jesus Kristus og adlyde hans bud, bliver stående i livets bog. Det er meget bedre at stå i Guds bog end i menneskers bøger.

Gud har oprejst Syvende Dags Adventistkirken til at forkynde dette budskab for verden. Det er derfor nødvendigt, at vi selv er omvendt til sandheden, som den findes i Jesus, og er blevet forvandlet og fornyet af ”det evige evangelium“, som omtales i Åb 14,6. Det har som centrum Kristi død for os og forsikringen om frelse i ham.

**Ugens tekster**

- 1 Thess 5,1-6
- Joh 8,32
- Åb 18,1
- Åb 4,11
- 2 Mos 33,18-19
- Åb 5,6.12
- Åb 13,8