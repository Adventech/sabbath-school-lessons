---
title:  Til videre studium
date:  14/04/2023
---

Tænk grundigere over tanken i onsdagsafsnittet om vores behov for at være en del af noget større end os selv og vores fattige, korte og ofte ødelagte og skuffende liv. Et sådant ønske giver god mening. Fysisk er vi ikke andet end en lille kødklump, som bærer vores egen hjerne – et kilo karbon-baseret organisk masse, som minder mere om en pose grillet kylling end en harddisk.

Hvilken betydning kan disse små individuelle kødklumper have i modsætning til den evighed, som omgiver dem? At leve kun for sig selv, at leve for noget, der ikke er større end os selv, når der er så meget overalt omkring os og uden for os, er som at være indespærret på livstid i isolation midt i en stor by, som du kan mærke vibrationerne fra gennem murene. Og hvilke større, ædlere, herligere og afgørende opgaver kunne vi leve for end forkyndelsen af løftet om evigt liv, som vi har fået gennem Jesus?

”Guds tjenere vil med ansigter, der lyser af hellig iver, haste fra sted til sted for at forkynde budskabet fra himlen. Med tusinder af stemmer – over hele jorden – vil advarslen blive givet. Der vil ske mirakler, syge vil blive helbredt, og tegn og undere vil følge de troende. Satan vil også arbejde med løgneundere, og endog få ild til at falde ned fra himlen for menneskenes øjne (Åb 13,13). På den måde vil jordens beboere komme til at tage deres standpunkt“ (Ellen White, Mod en bedre fremtid, s. 494-495).

**Spørgsmål til drøftelse**:

`1.	”Mange har skrevet til mig og spurgt, om budskabet om retfærdiggørelse af tro er den tredje engels budskab, og jeg har svaret: ’Det er i sandhed den tredje engels budskab’“ (Ellen White, The Advent Review and Sabbath Herald, 1. april 1890). Hvilken forbindelse er der mellem retfærdiggørelse af tro og de tre engles budskaber?`

`2.	Tænk dybere over udtrykket ”et evigt evangelium“. Hvad er der ved evangeliet, der er evigt?`

`3.	Hvad betyder det, at syvendedags adventister har en tilstede-værelse i så mange af verdens lande? Hvad siger det om, hvordan Gud indtil nu har velsignet vores arbejde? Hvordan kan din lokale menighed, måske endog din lokale sabbats-skoleklasse, spille en større rolle i at ”afslutte værket“?`