---
title:  En håbets bog fyldt med nåde
date:  09/04/2023
---

De fleste, som tænker over Johannes’ Åbenbaring, opfatter den ikke som en bog om nåde. Når de tænker over Guds budskab i de sidste tider, vender deres tanker sig ofte til frygtindgydende dyr, mystiske symboler og mærkelige billeder. Johannes’ Åbenbaring skræmmer mange, og det er uheldigt, for den er virkelig gennemsyret af nåde og fyldt med håb. Selv midt blandt de skræmmende dyr og advarsler om forfølgelse og vanskelige tider, giver Gud os begrundelser for at glæde os over hans frelse.

`Læs Åb 1,1-3 Åb 14,6. Hvordan fortæller disse vers tilsammen ikke kun om Johannes’ Åbernbaring, men også om det ”evige evangelium“?`

Johannes’ Åbenbaring handler om Jesus. Den deler hans budskab til sit folk. Den henvender sig især til hans menighed i de sidste tider. Budskabet er fuldt af nåde; det fortæller om vores håb i endetiden. I bogen beskrives Kristus om det slagtede lam, og der loves en velsignelse til dem, der læser, forstår og handler i overensstemmelse med de sandheder, der åbenbares.

Ifølge Åb 1,5-6 er Jesus den, ”som elsker os og har løst os fra vore synder med sit blod, og som har gjort os til et kongeligt folk, til præster for Gud, sin fader“. I Kristus er vi blevet tilgivet. Guds nåde tilgiver vores fortid, giver os styrke for nutiden og giver os håb for fremtiden. Det betyder, at vi i Kristus er befriet fra syndens straf og magt, og inden længe vil vi blive befriet fra syndens tilstedeværelse. Det er budskabet i Johannes’ Åbenbaring.

Det er også et presserende budskab, som til at begynde med beskrives som en engel, der hurtigt flyver midt oppe under himlen med ”et evigt evangelium“.

Evangeliet? Frelse ved tro på Kristus? Kristi sonende død for os? Løftet om evigt liv, ikke på grund af, hvad vi kan gøre, men på grund af, hvad Kristus har gjort for os? Er alt dette begyndelsen til de tre engles budskaber? Ja, lige præcis!

Det er altså ikke nogen overraskelse, at de er budskaber fulde af nåde og løfter for os ødelagte og lidende mennesker.

`Til eftertanke. Selv om det er let at komme til at fokusere på dyrene og advarslerne om de sidste tider, som de beskrives i Johannes’ Åbenbaring, hvordan kan vi lære at finde balancen mellem dette og bogens allervigtigste budskab: Kristi selvopofrende død i vores sted?`