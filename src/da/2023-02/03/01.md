---
title:  Det evige evangelium
date:  08/04/2023
---

> <p>Ugens vers</p>
> ”Jeg så endnu en engel flyve midt oppe under himlen; den havde et evigt evangelium at forkynde for dem, der bor på jorden, og for alle folkeslag og stammer, tungemål og folk“ (Åb 14,6).

**Introduktion**

I det gamle Israel, hvor hedningerne tilbad mange guder af træ og sten, fandt man Israels tydelige, genkendelige og stærke trosbekendelse i 5 Mos 6,4: ”Hør, Israel! Herren vor Gud, Herren er én.“

Ned igennem århundrederne mindede fremsigelsen af Shema (navnet på denne trosbekendelse på grundlag af det hebraiske ord for ”hør“) jøderne om den åndelige vision, der forenede dem som et folk og styrkede deres beslutning om at opretholde deres særlige identitet som dem, der tilbad den ene sande Gud.

For syvendedags adventister er de tre engles budskaber i Åb 14 vores Shema. De udgør den trosbekendelse, som forener os. De definerer, hvem vi er som et folk, og beskriver vores mission til verden. Kort sagt skitseres vores enestående profetiske identitet i Åb 14,6-12, og det er her, vores passion for at forkynde evangeliet for verden udspringer.

I denne uges studium vil vi påbegynde et detaljeret studium af Åb 14,6-12, men vi vil gøre det set med nådens øjne, idet vi lytter til, hvordan Gud taler til vores hjerter.

**Ugens tekster**

- Åb 14,6-12
- 1 Kor 15,1-4
- Rom 3,24-26
- 1 Pet 1,18-20
- Matt 28,19-20
- ApG 1,8