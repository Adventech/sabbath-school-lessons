---
title:  Til videre studium
date:  28/04/2023
---

”Deres eneste håb er Guds nåde; deres eneste forsvar vil være bøn. Som Josva bad i englens nærvær, sådan vil restmenigheden med sønderbrudte hjerter og oprigtig tro bønfalde om tilgivelse og befrielse gennem Jesus, deres forsvarer. De er helt bevidste om deres livs syndighed, de ser deres svagheder og uværdighed, og når de betragter sig selv, er de ved at fortvivle. Fristeren står klar til at anklage dem, ligesom han stod klar til at bekæmpe Josvas forbøn. Han peger på deres snavsede klæder, deres mangelfulde karakter. Han fremlægger deres svagheder og dårskab, deres utaknemmeligheds synder, deres manglende lighed med Kristus, hvormed de har vanæret deres frelser … Guds folk har fejlet meget og på mange måder. Satan har et nøjagtigt kendskab til de synder, han har fristet dem til at begå, og han fremlægger disse i det mest overdrevne lys og siger: ’Hvordan kan Gud forkaste mig og mine engle fra sin nærhed og samtidigt belønne dem, som har gjort sig skyldige i de samme synder? Det kan du ikke gøre, o Herre, og samtidigt være retfærdig. Så vil din trone ikke kunne bestå med retfærdighed i dommen. Retfærdighed kræver, at de bliver dømt.’ Men selv om Kristi efterfølgere har syndet, har de ikke overgivet sig selv til det ondes kontrol. De har lagt deres synder til side og har søgt Herren i ydmyghed og anger, og den guddommelige forsvarer appellerer på deres vegne. Han, som er blevet mest fornedret på grund af deres utaknemlighed, og som kender både deres synder og deres anger, siger: ’Herren irettesætter dig, Satan.’ Jeg gav mit liv for disse mennesker. De er tegnet i mine hænder“ (Ellen White, Testimonies for the Church, 5. bd., s. 473-747).

**Spørgsmål til drøftelse**:

`1.	Hvordan påvirkes vores hverdag af, at vi ved, at ”timen er kommet, da han dømmer“? Hvis vi skal være ærlige, vil de fleste af os nok indrømme, at det ikke gør det. Hvordan kan vi ændre på det?`

`2.	Hvorfor er dommen en god nyhed? Tal sammen i klassen om Jesu rolle i dommen. Hvordan kan den motivere os til at være tro imod ham, når vi ved, at det kun er på grund af, hvad han har gjort for os, at vi kan have et håb om frelse?`

`3.	Tænk dybere over tanken om, at dommen åbenbarer Guds karakter for hele universet. Hvordan passer den tanke ind i hele den store strid?`