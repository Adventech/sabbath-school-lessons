---
title:  Dommens gode nyhed
date:  22/04/2023
---

> <p>Ugens vers</p>
> ”Og englen sagde med høj røst: Frygt Gud og giv ham ære, for timen er kommet, da han dømmer. Tilbed ham, som har skabt himmel og jord og hav og kilder“ (Åb 14,7).

**Introduktion**

Hvis der er noget, Bibelen har gjort klart, er det, at Gud er en dommens Gud, og før eller siden, på en eller anden måde, vil dommen, som er en stor mangelvare her og nu, indtræffe og blive udført af Gud selv, ”han, der dømmer hele jorden“ (1 Mos 18,25; se også Sl 58,12; Sl 94,2; Sl 98,9). Eller som Paulus skrev: ”Vi skal altså hver for sig aflægge regnskab over for Gud“ (Rom 14,12).

Er det en skræmmende tanke? At skulle aflægge regnskab for vores liv over for Gud, han, som kender vores inderste hemmeligheder, han, som ”kræver dig til regnskab for enhver handling, alt det skjulte, godt eller ondt“ (Præd 12,14)?

Men i sidste ende vil dommen åbenbare Guds godhed og nåde, og at han både er retfærdig og barmhjertig i den måde, hvorpå han behandler både de frelste og de fortabte.

I denne uge skal vi udforske de dybere temaer i dommen i forbindelse med den store strid, som hærger i universet, og vi vil især se på, hvad der sker, når Guds trofaste folk selv står over for den uundgåelige ”kommende dom“ (ApG 24,25).

**Ugens tekster**

- Åb 14,7
- Sl 51,3-6
- Åb 20,12
- Dan 7,9.14.26
- Åb 4,2-4
- Åb 5,1-12