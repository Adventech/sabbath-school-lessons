---
title:  Til videre studium
date:   02/08/2024
---

Læs Ellen White, _Jesu liv_, kapitel 35 og 36, ”Ti stille, hold inde!“ og ”En berøring i tro“.

”I alle, der er under Guds oplæring, skal der åbenbares et liv, som ikke harmonerer med verden, dens skikke eller dens sædvaner, og enhver er nødt til at have personlig erfaring med at opnå kendskab til Guds vilje. Vi må hver især høre ham tale til vort hjerte. Når enhver anden stemme er bragt til tavshed, og vi i stilhed venter foran ham, vil sjælens stilhed gøre Guds stemme tydeligere. Han siger til os: ‘Stands, og forstå, at jeg er Gud’ (Sl 46,11). Kun her kan der findes sand hvile. Og dette er den virkningsfulde forberedelse for alle, der kæmper for Gud. Midt i livets travlhed og under pres af intens aktivitet vil det menneske, der således har forfrisket sig, være omgivet af en atmosfære af lys og fred. Livet vil blive som en duft og åbenbare en guddommelig kraft, der kan nå til menneskers hjerter“ (_Jesu Liv,_ s. 314).

”I deres utilfredshed spurgte de sig selv, hvorfor Jesus, når han kunne udføre så mange mirakuløse gerninger, som de selv havde set, så ikke kunne give hele sit folk sundhed, kræfter og rigdom, befri dem fra deres undertrykkere og ophøje dem til magt og ære? Den kendsgerning, at han hævdede at være den, som Gud havde udsendt, men alligevel afslog at ville være Israels konge, var et mysterium, som de ikke kunne fatte. Hans afslag blev misfortolket. Mange konkluderede, at han ikke vovede at hævde sine krav, fordi han selv var i tvivl om sin missions guddommelige karakter. Således åbnede de deres hjerter for vantro, og den sæd, som Satan havde sået, bar hans frugt med misforståelser og frafald“ (_Jesu liv_, s. 331).

**Spørgsmål til drøftelse**

`Hvad er dit svar til spørgsmålet: Hvad har Jesus befriet dig fra?`

`Hvorfor mon Gud tillader, at gode mennesker fængsles og henrettes? Er der alligevel trøst at hente, når den slags sker?`

`Hvad kan menigheder, hvor midlerne er få og små, lære af beretningen om bespisningen af de 5.000?`

`Sammenlign de syn på Jesus, som florerer i dag, med den måde, han beskrives på i Markusevangeliet 5 og 6. Hvad kan man sige om dem, der i Jesus’ navn tilraner sig magt, eller med henvisning til Jesus forsøger at vinde politisk indflydelse?`