---
title:  Undervisning del 1
date:   10/08/2024
---

> <p>Ugens vers</p>
> ”Så kaldte han skaren til sig sammen med sine disciple og sagde til dem: ‘Hvis nogen vil følge efter mig, skal han fornægte sig selv og tage sit kors op og følge mig’“ (Mark 8,34).

**Introduktion**

I første halvdel af sit evangelium har Markus med eksempler på Jesus’ ord og mirakler indkredset, hvem Jesus er: han er Messias. Nu er Jesus så nået til det afgørende tidspunkt i beretningen, hvor han stiller disciplene spørgsmålet direkte: ”Men I, hvem siger I, at jeg er?“ (Mark 8,28).

Peter kommer med det definitive svar på spørgsmålet, og Jesus benytter anledningen til at afsløre, hvad der videre skal ske med ham.

I sidste del af Markusevangeliet 8 og frem til slutningen af kapitel 10 går Jesus henvendt til disciplene i detaljer omkring det, som venter ham, nemlig korset, og hvad det i praksis indebærer at følge ham – et budskab, der ikke er mindre relevant for os, der følger ham i dag.

Denne centrale del af Markusevangeliet er indrammet af beretninger om, hvordan Jesus ved to forskellige lejligheder giver blinde synet igen. Ligesom de blinde får øjnene op for verden omkring dem, får disciplene her i åndelig forstand øjnene op for, hvem Jesus er, og hvad der videre skal ske med ham. Allerede dengang havde disciplene svært ved at rumme udfordringen til at følge Jesus på godt og ondt, og vi, der lever mere end 2000 år senere, udfordres på tilsvarende måde.

### Ugens tekster
Mark 8,22-38; Matt 20,29-34; Joh 12,25; Mark 9,1-50; Mal 3,23-24; Luk 9,30-31