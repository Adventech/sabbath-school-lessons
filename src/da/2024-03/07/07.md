---
title:  Til videre studium
date:   16/08/2024
---

Læs Ellen White, _Jesu liv_, kapitel 47 og 48, ”I tjeneste“ og ”Hvem er den største“.

”Før ære kommer ydmyghed. Til at udfylde en betroet plads blandt mennesker vælger Himmelen en tjener, der som Johannes Døber indtager en ydmyg plads over for Gud. Den mest barnlige discipel kan udrette det mest virkningsfulde arbejde for Gud. De himmelske kræfter kan samarbejde med den, som ikke er ude på at ophøje sig selv, men at frelse sjæle“ (Ellen White, _Jesu liv_, s. 381).

”På grund af alt, hvad der har givet os fordele frem for andre, det være sig uddannelse, opdragelse, forædling af karakteren, kristen oplæring, religiøs erfaring, står vi i gæld til dem, som har været mindre heldige, og så vidt det står i vor magt, skal vi tage os af dem. Hvis vi er stærke, skal vi holde de svages hænder oppe. Herlighedens engle, som altid kan se vor himmelske Faders ansigt, glæder sig over at tjene hans små. Ængstelige sjæle, som har mange uønskede karaktertræk, er genstand for deres særlige omsorg. Engle er altid til stede, hvor der er størst behov for dem; hos dem, der har de hårdeste kampe at kæmpe med sig selv, og hvis omgivelser er mest nedslående. Og denne tjeneste vil Kristi sande tjenere tage del i“ (Ellen White, _Jesu liv_, s. 385)

**Spørgsmål til drøftelse**

`Læs Mark 8,27-29 igen. Hvor ofte deler du din tro på, at Jesus er frelser, med andre?`

`Hvad er den rette balance mellem samvær med Gud på bjerget, og den tid vi bruger på tjeneste for andre?`

`Hvordan adskiller den bibelske definition af storhed sig fra det, som verden forstår ved storhed (spørgsmålet efter onsdagsafsnittet). Hvilke mægtige og indflydelsesrige mennesker kan I komme i tanke om, der er store i verdens øjne, men ikke i Guds? Eller omvendt: findes der mennesker, der, til trods for at verden ikke regner dem for noget, er store i Guds øjne? Siger det noget om, hvor forskruede vores idealer er blevet?`

`Hvordan kan vi lære at tage synden så alvorligt, at vi, som Jesus udtrykte det, hellere vil miste en arm eller et ben end at falde i synd?`