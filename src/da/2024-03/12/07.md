---
title:  Til videre studium
date:   20/09/2024
---

Læs Ellen White, _Jesu liv_, kapitel 77, 78 og 79, ”For Pilatus’ domstol“, ”Golgata“ og ”Korset i centrum“.

”Pilatus ville helst løslade Jesus; men han indså, at han ikke kunne gøre det og samtidig beholde sin egen stilling og ære. Frem for at miste sin jordiske magt valgte han at ofre et uskyldigt menneskes liv. Hvor mange ofrer ikke principperne for at undgå tab eller lidelse. Samvittighed og pligt peger den ene vej, og personlige interesser peger den anden vej. Strømmen bruser stærkt i den forkerte retning, og den, som går på akkord med det onde, rives med ned i syndens dybe mørke“ (Ellen White, _Jesu liv_, s. 650-651).

”Al vor synd blev lagt på Kristus, der var stedfortræder og garant for os. Han blev regnet for en synder, for at han kunne frelse os fra lovens fordømmelse. Skylden fra alle Adams efterkommere hvilede på ham. Guds vrede over synden og den frygtelige tilkendegivelse af hans mishag på grund af synden fyldte hans Søn med forfærdelse. Hele sit liv havde Kristus forkyndt det gode budskab om Faderens barmhjertighed og tilgivende kærlighed for den faldne verden. Han havde forkyndt frelse for selv de største syndere. Men nu, hvor han bærer den frygtelige byrde af skyld, kan han ikke se Faderens tilgivende ansigt. At det guddommelige åsyn trak sig tilbage fra Frelseren i øjeblikket med den allerstørste smerte gennemborede hans hjerte med en sorg, som et menneske aldrig vil være i stand til helt at forstå. Så stor var denne smerte, at den næsten overdøvede hans legemlige lidelser“ (_Jesu liv_, s. 663).

**Spørgsmål til drøftelse**

`Læg mærke til, at Ellen White (og Bibelen, f.eks. Es 53) lægger vægt på, at Jesus er vores stedfortræder og garant. Er det et problem, hvis nogen nedtoner betydningen af, at Jesus døde på korset i stedet for os og tog den straf, vi skulle have haft?`

`Hvem eller hvad er vores Barabbas i dag? Eller sagt på en anden måde: Hvem eller hvad lever man med, hvis man derved kan slippe for Jesus?`

`Hvad kan beretningen om Josef fra Arimatæa lære os om ikke at dømme et menneske ud fra det ydre? Læs Dan 9,24-27. Kan du forklare disse vers, hvis nogen spørger?`