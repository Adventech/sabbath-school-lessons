---
title:  Til videre studium
date:   09/08/2024
---

Læs Ellen White, _Jesu liv_, kapitel 42, 43 og 44, ”Guds bud og traditioner“, ”Skrankerne nedbrydes“ og ”Det sande tegn!“

”I dag, som i gamle dage, findes der alt for meget af denne spidsfindige, vildledende synd blandt Herrens disciple! Hvor ofte ødelægges vor tjeneste for Kristus og vort fællesskab med hinanden ikke af det hemmelige ønske om at hævde sig selv! Hvor er vi hurtige til at rose os selv og længes efter menneskers bifald! Det er selvglæden og ønsket om en lettere vej end den, Gud har anvist os, som får os til at erstatte de guddommelige forskrifter med menneskelige teorier og traditioner. Disse advarende ord blev sagt til Jesu egne disciple: ‘Tag jer i agt for farisæernes surdej.’

Kristi religion er oprigtighed i sig selv. Iver for Guds ære er motivet, som er indpodet af Helligånden, og kun Åndens virkningsfulde gerning kan indpode dette motiv. Kun Guds kraft kan udrydde egoisme og hykleri. Denne forvandling er tegnet på hans gerning. Når den tro, vi får, tilintetgør egoisme og hykleri, når den fører os til at søge Guds ære og ikke vor egen, så ved vi, at den er ægte. ‘Fader, herliggør dit navn!’ var grundtonen i Kristi liv, og hvis vi følger Ham, vil det blive grundtonen i vort liv. Han befaler os at ‘leve sådan, som han levede.’ ‘Og deraf kan vi vide, at vi kender ham: hvis vi holder hans bud.’“ (Ellen White, _Jesu liv_, s. 357).

**Spørgsmål til drøftelse**

`Hvad kan vi gøre for at holde hjertet rent?`

`Kan vi afgøre, hvem der er ”urene“ i vores samfund? I givet fald, hvad kan du selv og I som menighed gøre for at introducere dem for evangeliet?`

`Tal om, hvad I hver især kan gøre for at introducere jeres venner, bekendte, naboer og kolleger for evangeliet.`

`Læs Mark 8,1-10 om bespisningen af de 4.000. Gør det nogen forskel for vores forståelse af teksten, at de, der her bliver bespist, efter al sandsynlighed er hedninger? Hvorfor bør det ikke gøre nogen forskel?`

`Som faldne mennesker vil vi gerne hævde os selv. Hvordan kan vi aktivt modvirke de tendenser?`