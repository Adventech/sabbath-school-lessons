---
title:  Konflikter i Jerusalem
date:   24/08/2024
---

> <p>Ugens vers</p>
> ”Når I står og beder, skal I tilgive, hvis I har noget mod nogen, for at også jeres fader i himlene kan tilgive jeres overtrædelser“ (Mark 11,25).

**Introduktion**

I Markusevangeliet kapitel 2 og 3 så vi fem eksempler på sammenstød mellem Jesus og de religiøse ledere (se bibelstudie 3). Nu, hvor Jesus endnu engang besøger Jerusalem, rapporterer Markus om yderligere seks sammenstød. Disse konflikter med landets religiøse ledere danner altså hos Markus rammen om alt, hvad Jesus ellers foretog sig. Samtlige konflikter – i begyndelsen af evangeliet såvel som hen mod slutningen – berører væsentlige spørgsmål af relevans for kristenlivet og er lige aktuelle i dag.

Forgæves forsøger de religiøse ledere at provokere, forvirre og nedgøre Jesus, men det lykkes aldrig. En del af denne uges lektie vil omfatte en analyse af, hvilke fordomme der kan bringe mennesker til opposition mod Gud og en overvejelse af, hvilken rolle kristne kan spille for at nedbryde fordomme, så mennesker ikke modstår Helligåndens stemme.

I Mark 11-16 er Jesus for sidste gang på påskebesøg i Jerusalem. Hvor de første 10 kapitler i Markusevangeliet dækker en tidsperiode på 3 1/2 år, sænker Markus her tempoet betydeligt og dækker i de sidste 6 kapitler kun lidt over en uge. Det, der sker i denne sidste uge inden korsfæstelsen, er altså ifølge Markus særligt betydningsfuldt.

### Ugens tekster
Mark 11; 1 Kong 1,32-48; Zak 9,9-10; Es 56,7; Jer 7,11; Mark 12,1-34