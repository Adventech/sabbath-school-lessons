---
title:  Til videre studium
date:   19/07/2024
---

Læs Ellen White, _Jesu liv_, kapitel 28 og 29, ”Levi-Matthæus“ og ”Sabbatten“.

”Da man spurgte Jesus: ’Er det tilladt at helbrede på en sabbat?’ svarede han: ‘Hvem af jer, der har et får, ville ikke gribe fat i det og trække det op, hvis det faldt i grøften på en sabbat? Et menneske er dog meget mere værd end et får. Derfor er det tilladt at gøre noget godt på en sabbat’“(Matt 12,10-12).

Spionerne vovede ikke at svare Kristus i nærværelse af menneskemængden for ikke at pådrage sig vanskeligheder. De vidste, at han havde talt sandhed. Hellere end at afvige fra deres traditioner ville de lade et menneske pines, skønt de ville befri et dyr på grund af det tab, det ville volde ejeren, hvis man undlod det. Sådan blev der vist større omsorg for et umælende dyr end for et menneske skabt i Guds billede. Dette er et eksempel på virkningen af alle falske religioner. De stammer fra menneskets ønske om at ophøje sig over Gud, men de ender med at regne mennesket for ringere end dyr. Enhver religion, der strider imod Guds herredømme, berøver mennesket den herlighed, som ved skabelsen blev hans, og som vil blive givet ham tilbage ved Kristus. Enhver falsk religion lærer sine tilhængere at være ligeglade med menneskers nød, lidelser og rettigheder. Evangeliet regner menneskeslægten for meget værdifuld, fordi den er betalt med Kristi blod, og det lærer os kærlig omsorg for menneskers nød og ulykke. Herren siger: ‘Jeg gør et menneske mere sjældent end det reneste guld, en mand mere sjælden en Ofir-guld’“ (Es 13,12) (Ellen White, _Jesu liv_, s. 242).

**Spørgsmål til drøftelse**

`Hvordan sørger jeres menighed for at favne og hjælpe dem, der som den lamme mand i Markusevangeliet 2 lider i stilhed?`

`De religiøse ledere var forblændet af had, traditioner, doktriner og egen religiøsitet. Ikke engang Jesus’ mirakler gjorde dem modtagelige for det, han havde at sige. Hvordan kan vi i vores kristne fællesskab sikre, at det samme ikke sker for os?`

`Hvordan kan din lokale menighed være ”familie“ for dem, hvis nærmeste tager afstand til dem pga. deres tro?`

`Tal med hinanden om, hvad ”den utilgivelige synd“ egentlig er, og hvordan vi kan være sikre på, at vi ikke gør os skyldige i den.`