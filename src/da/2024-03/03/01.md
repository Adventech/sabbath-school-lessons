---
title:  Konflikter
date:   13/07/2024
---

> <p>Ugens vers</p>
> ”Og Jesus sagde til dem: ‘Sabbatten blev til for menneskets skyld, og ikke mennesket for sabbattens skyld. Derfor er Menneskesønnen herre også over sabbatten’“ (Mark 2,27-28).

**Introduktion**

I Markusevangeliet 2,1-3,6 findes der fem beretninger, som tydeligt viser kontrasten mellem det, Jesus lærte, og det, de religiøse ledere lærte. Der går en rød tråd fra den ene beretning til den næste, og den sidste beretning slutter ringen ved at trække klare paralleller til den første.

Tilsammen er beretningerne med til at give et nuanceret billede af, hvem Jesus er, sådan som det også fremgår af udtalelserne i Markusevangeliet kapitel 2 vers 10, 17, 20 og 28. Søndag til tirsdag vil vi derfor se nærmere på beretningerne og det, som de åbenbarer om Jesus.

Onsdag og torsdag vil vi så nærstudere kapitel 3 vers 20-35.

Her har vi et eksempel på, at evangelieforfatteren benytter sig af en særlig fortælleteknik. Beretninger med samme tema er sammensat på en måde, så de supplerer hinanden og danner en form for rammefortælling eller kiasme, dvs. en ”sandwich“ med ”pålægget“ (det væsentlige) i midten. Denne fortælleteknik bruges mindst seks gange hos Markus til at belyse, hvem Jesus er, og hvad det vil sige at følge ham.

I denne uge vil vi kort sagt fokusere på en række fortællinger om Jesus, der kan gøre os klogere på, hvem han var, og hvad han kom for at udrette.

### Ugens tekster
Mark 2,1-3.6; Mika 6,6-8; 1 Sam 21,1-6; Mark 3,20-35; Luk 12,53; Luk 14,26