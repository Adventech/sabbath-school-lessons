---
title:  Herren er opstået!
date:   21/09/2024
---

> <p>Ugens vers</p>
> ”Men han sagde til dem: ‘Vær ikke forfærdede! I søger efter Jesus fra Nazaret, den korsfæstede. Han er opstået, han er ikke her. Se, dér er stedet, hvor de lagde ham!’“ (Mark 16,6).

**Introduktion**

Disciplenes forhåbninger døde med Jesus, og de efterfølgende timer og dage var svære at komme igennem. Ikke alene kæmpede de for at forstå, hvordan det kunne gå til, at deres herre nu var død, men de frygtede for deres eget liv (Joh 20,19).

I denne uge vil vi se nærmere på det sidste kapitel i Markusevangeliet, og det, der sker efter Jesus’ død.

Først vil vi undersøge, hvornår Jesus opstod, og hvorfor kvinderne opsøgte graven den søndag morgen. Som adventister forsømmer vi sommetider at tale om opstandelsens morgen, fordi den så ofte er blevet brugt som argument for at holde søndagen hellig. Men til trods for de teologiske forviklinger, som fulgte, vil vi i denne uge opdage, at vi absolut ingen grund har til at nedtone Jesus’ opstandelse.

For det andet vil vi afdække, hvordan de første vers af Markusevangeliet kapitel 16 hænger sammen med det hemmeligheds- og åbenbaringstema, som fylder så meget i det samlede evangelium. Særligt mandags- og tirsdagsafsnittet vil fokusere på det emne.

Til sidst vil vi onsdag og torsdag fokusere på det 16. kapitels afsluttende bemærkninger. Hvilken relevans har den opfordring, som Markus afrunder evangeliet med, for os i dag?

### Ugens tekster
Mark 15,42-47; Mark 16; Kol 2,10-12; 1 Kor 15,1-8; Dan 9,24-27; Joh 20,11-18