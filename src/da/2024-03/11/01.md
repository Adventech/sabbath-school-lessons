---
title:  Pågribelse og forhør
date:   07/09/2024
---

> <p>Ugens vers</p>
> ”Han sagde: ’Abba, fader, alt er muligt for dig. Tag dette bæger fra mig. Dog, ikke hvad jeg vil, men hvad du vil’“ (Mark 14,36).

**Introduktion**

Som nævnt dækker de sidste 6 kapitler hos Markus en tidsperiode på omkring en uge, og i kapitel 14 til og med 16 får vi således beretningen om Jesus’ lidelse, død og opstandelse torsdag, fredag og søndag.

I denne uge vil vi studere Markusevangeliet 14, der begynder med endnu en rammefortælling, hvori to vidt forskellige reaktioner på Jesus sættes op imod hinanden. Dernæst følger beretningen om påskemåltidet, Jesus’ sjælekvaler i Getsemane samt pågribelsen og forhøret i det jødiske råd – herunder også Peters fornægtelse. Forhøret og fornægtelsen danner tilsammen den sjette og sidste rammefortælling i Markusevangeliet, hvor to tilsyneladende modsatrettede handlinger ironisk nok ender med at bekræfte den samme sandhed.

Markus formår med sin beretning at væve to modsatrettede handlingsforløb sammen på en måde, der fremhæver Jesus’ suverænitet.

### Ugens tekster
Mark 14; Joh 12,4-6; Rom 8,28; 2 Mos 24,8; Jer 31,31-34; Zak 13,7