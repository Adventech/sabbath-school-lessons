---
title:  Til videre studium
date:   13/09/2024
---

Læs Ellen White, _Jesu liv_, kapitel 75 og 76, ”Jesus for jødernes domstol“ og ”Judas“.

”Netop som de nedværdigende eder havde forladt Peters læber, og hanens galen endnu lød i hans ører, vendte Frelseren sig om trods dommernes truende miner og så direkte på sin stakkels discipel. Samtidig så Peter på sin Herre. I Jesu ansigt læste han dyb medlidenhed og sorg, men der var ingen vrede.

Synet af det blege, lidende ansigt med de skælvende læber, der udtrykte medfølelse og tilgivelse, stak ham i hjertet. Hans samvittighed vågnede. Han huskede. Peter huskede nu det løfte, som han havde aflagt for ganske få timer siden om, at han ville følge sin Herre i både fængsel og død. Han huskede sin sorg, da Frelseren i salen ovenpå havde sagt til ham, at han tre gange den samme nat ville fornægte sin Herre. Peter havde netop erklæret, at han ikke kendte Jesus, men nu indså han med bitter sorg, hvor godt hans Herre kendte ham, og at han havde set den falskhed i ham, som han ikke selv kendte“ (Ellen White, _Jesu liv_, s. 623).

**Spørgsmål til drøftelse**

`Jesus forudsiger, at beretningen om kvindens salvning af hans fødder vil blive fortalt over hele jorden som en del af evangeliet. Det må være forekommet tilhørerne højst usandsynligt – samtiden og omstændighederne taget i betragtning. Hvordan kan man argumentere for, at forudsigelsen gået i opfyldelse?`

`Sammenlign Judas og Peter. Hvilke ligheder og forskelle er der mellem det, de hver især gør?`

`Tal om nadverens betydning. Hvordan kan jeres menighed italesætte nadverens betydning og praktisere den på en måde, så flere ser en mening med at deltage?`

`Da Jesus bad I Getsemane, var Guds svar ”nej“. Hvad er vores reaktion på et ”nej“ fra Gud, og hvad kunne der eventuelt ligge til grund for et sådant ”nej“?`

`Trods Peters fornægtelse afskrev Jesus ham ikke. Tænker du, at det også giver dig håb?`