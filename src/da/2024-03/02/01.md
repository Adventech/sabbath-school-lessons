---
title:  En dag med Jesus
date:   06/07/2024
---

> <p>Ugens vers</p>
> ”Jesus sagde til dem: ‘Kom og følg mig, så vil jeg gøre jer til menneskefiskere’“ (Mark 1,17).

**Introduktion**

Evangelisterne har hver deres vinkel på, hvordan Jesus tager fat på opgaven.

I Matthæusevangeliet kalder Jesus disciplene, hvorefter han holder sin bjergprædiken. I Lukasevangeliet taler Jesus første gang på en sabbat i synagogen i Nazaret, og i Johannesevangeliet kalder Jesus først nogle få disciple, hvorefter han udfører sit første mirakel i forbindelse med brylluppet i Kana.

Markus beskriver, hvordan Jesus som det første kalder fire disciple, og dernæst beskriver han en sabbat i Kapernaum og det, der deraf fulgte.

Denne ”sabbat ifølge med Jesus“ er Markus’ måde at give læseren en fornemmelse af, hvem Jesus er. Markus citerer i den forbindelse kun Jesus sporadisk: der er et kald til at følge ham, en ordre rettet mod en dæmon, en plan om at drage videre og en besked til en spedalsk om at lade sig syne af præsten. Vægten er ikke så meget på det, Jesus siger, som på det, han gør. Helbredelserne, der ifølge Markus sker ”straks“, er i fokus, når Jesus uden tøven tager hul på sin livsopgave.

### Ugens tekster
Mark 1,16-45; Joh 1,29-42; Mark 5,41; Luk 6,12; 3 Mos 13