---
title:  Til videre studium
date:   05/07/2024
---

Læs Ellen White, _Jesu liv_, kapitel 71, ”Stemmen i ørkenen“ og Mesterens efterfølgere, kapitel 17, ”Evangeliets forkyndere“.

Det er værd at bemærke, at den første engels budskab i Åb 14,6.7, som skal forberede verden for Jesus’ andet komme, består af de samme tre hovedpunkter, som evangeliet i Mark 1,15:

| Markusevangeliet 1 | Kategori | Johannes’ Åbenbaring 14 |
| --- | --- | --- |
| Tiden er inde | Tidsprofeti | Timen er kommet, da han dømmer (Dan 7 og 8) |
| Guds rige er kommet nær | Pagtsløfte | et evigt evangelium |
| Omvend jer og tro på evangeliet | Opfordring |Frygt Gud og giv ham ære |

Den første engel forkynder, at retten er sat. De 2300 dage, som forudsiges i Daniel 8,14, udløb i 1844, og den undersøgende dom kunne begynde. Dommen er godt nyt for Guds forfulgte folk, for med dommen er tiden inde til , at ”de hellige“ skal overtage ”kongedømmet“ (Dan 7,22). Guds rige er med andre ord kommet nær. Den første engels opfordring til at frygte Gud og give ham ære er ligesom på Jesus’ tid en opfordring til at vende om – at vende sig fra tilbedelse af dyret i Johannes’ Åbenbaring kapitel 13 og alt, hvad det står for, og tilbede og ære den sande Gud.

Evangeliet i Markusevangeliet kapitel 1 og den første engels budskab til verden i endens tid er altså begge uløseligt forbundet med profetierne i Daniels bog.

**Spørgsmål til drøftelse**

`Sammenlign den måde, hvorpå Markus i kapitel 1 vers 1-13 fremstiller hhv. Johannes Døber og Jesus. Hvad kan du udlede af måden, hvorpå de præsenteres for læseren?`

`Tænk over, hvad dåben symboliserer. Læs Rom 6,1-4 og Joh 3,1-8 og sammenlign teksterne med Jesus’ dåb i Mark 1,9-13. Hvilke forskelle og ligheder er der? Hvordan kan disse tekster hjælpe dig til bedre at forstå betydningen af dåben?`

`Sammenlign evangeliet ifølge Jesus i Mark 1,14.15 med den første engels budskab i Åb 14,6.7. Giver disse tekster dig et klarere billede af, hvad din opgave er her og nu?`