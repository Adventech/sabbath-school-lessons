---
title:  Evangeliet
date:   04/07/2024
---

`Hvad var de tre hovedpunkter i det evangelium, som Jesus forkyndte? Mark 1,14-15`

Markus opsummerer Jesus’ enkle budskab i tre hovedpunkter:

| Kategori | |
| --- | --- |
| Tidsprofeti | Tiden er inde |
| Pagtsløfte | Guds rige er kommet nær |
| Opfordring | Omvend jer og tro på evangeliet |

Den tidsprofeti, som Jesus henviser til, er profetien om de 70 uger i Daniels Bog 9,24-27. Denne profeti opfyldtes bl.a. i forbindelse med Jesus’ dåb, da han ved Helligånden salvedes til tjeneste (ApG 10,38), som det fremgår af følgende illustration:

![Chart](chart.png)

Én profetisk dag svarer til ét bogstaveligt år (4 Mos 14,34; Ez 4,6), og profetien tager afsæt i året 457 f.Kr., da kong Artaxerxes af Persien udstedte et dekret, der sikrede, at den påbegyndte genopbygning af Jerusalem kunne fuldføres (se Ezra 7).

De 69 profetiske uger afsluttedes altså i år 27 e.Kr. – netop det år, hvor Jesus blev døbt og salvet med Helligånden til at påbegynde sin opgave. 3 1/2 år senere korsfæstedes Jesus.

Og i år 34 e.Kr. fuldendtes den halvfjerdsindstyvende uge, da evangeliet i kølvandet på steningen af Stefanus nåede ud over Israels grænser.

`Til eftertanke. Hvornår har du sidst studeret profetien om de 70 uger (490 år)? Hvordan kan denne profeti bidrage til at styrke din tro ikke bare på Jesus, men også på de bibelske profetiers troværdighed?`