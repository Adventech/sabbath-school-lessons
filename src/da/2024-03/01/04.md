---
title:  Forløberen
date:   02/07/2024
---

`Hvem introduceres læseren for i disse vers? Hvad siger de, og hvad gør de? Mark 1,1-8`

I disse vers introduceres vi for tre hovedpersoner i fortællingen: Jesus Kristus, Gud Fader, og Johannes døber, som ifølge disse vers skal bane vejen for Herren.

I vers 2 og 3 citerer Markus Det Gamle Testamente som en optakt til det, der nu skal ske, og i citatet henviser han til tre forskellige passager, nemlig 2 Mos 23,20, Es 40,3 og Mal 3,1.

`Hvad har disse tre tekster til fælles? 2 Mos 23,20; Es 40,3; Mal 3,1`

2 Mos 23,20 henviser englen, der leder Israels folk sikkert igennem ørkenen til Kanaan. I Es 40,3 banes der en vej for Gud ørkenen, og i Mal 3,1 introduceres læseren for det sendebud, der skal bane vejen for Herren.

Teksten i Esajas’ Bog er knyttet til Johannes Døbers opgave som den, der baner Herrens vej. I Markusevangeliet er Jesus i konstant bevægelse, og tempoet i fortællingen understreger, hvor målrettet han bevæger sig mod korset for at ofre sig for os.

Men her er vi kun ved begyndelsen. Der skal ske meget inden korset, og Markus har tænkt sig at give os en udførlig beskrivelse af hele hændelsesforløbet.

`Til eftertanke. I overensstemmelse med profetien i Esajas’ Bog opfordrer Johannes Døber folket til at angre deres synd og vende sig til Gud (Mark 1,4). Klædt som profeten Elias (se 2 Kong 1,8) henviser Johannes Døber i Mark 1,7 til, at der kommer en efter ham, som er stærkere end ham. Johannes’ syn på forholdet mellem sig selv og Jesus fremgår tydeligt af udtalelsen: ”Jeg er ikke værdig til at bøje mig ned og løse hans skorem.“`