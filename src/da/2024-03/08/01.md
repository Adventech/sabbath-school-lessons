---
title:  Undervisning del 2
date:   17/08/2024
---

> <p>Ugens vers</p>
> ”For end ikke Menneskesønnen er kommet for at lade sig tjene, men for selv at tjene og give sit liv som løsesum for mange“ (Mark 10,45).

**Introduktion**

I Markusevangeliet kapitel 10 fortsætter Jesus med gennem sin undervisning at forberede disciplene på sin død. Dels henvender Jesus sig direkte til disciplene, og dels benytter han anledningen til indirekte at lære dem noget, når farisæerne f.eks. ønsker at diskutere skilsmisse, når forældre beder om at få deres børn velsignet, når en rig mand stiller Jesus spørgsmål om det evige liv og en blind mand henvender sig for at bede om helbredelse.

Kapitlet siger noget væsentlig om, hvad det vil sige at følge Jesus i praksis. Hvordan påvirker det vores indstilling til ægteskabet, vores holdning til børn og vores forhold til penge? Hvad er fordelene ved efterfølgelse, og hvad skal vi regne med, at det kommer til at koste os? Alt dette afsluttes med, at Jesus helbreder endnu en blind mand (Mark 10,46-52, se også Mark 8,22-26) og således på smukkeste vis ikke bare illustrerer, hvad efterfølgelse koster, men også, hvad efterfølgelse beriger os med.

Og det var ikke kun disciplene, der blev rustet til at møde de udfordringer, som ventede dem. Også vi, der lever i det 21. århundrede, er takket være hans undervisning bedre rustet til at takle de udfordringer, der møder os.

### Ugens tekster
Mark 10; 1 Mos 1,27; 1 Mos 2,24; Gal 4,1; Rom 6,1-11; Es 11,1-16