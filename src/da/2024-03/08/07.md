---
title:  Til videre studium
date:   23/08/2024
---

Læs Ellen White, _Jesu liv_, kapitel 56 og 57, ”Jesus velsigner børnene“ og ”Hvad skal jeg gøre for at arve evigt liv“.

”Jesus havde altid elsket børn. Han holdt af deres barnlige tillid og deres frimodige, uforbeholdne kærlighed. Den taknemmelige lovprisning fra deres læber var som musik i hans ører og forfriskede hans sind, når det var knuget af samvær med listige og hykleriske mennesker. Hvor Frelseren end gik hen, vandt han med sit milde ansigt og sin blide, venlige væremåde børnenes kærlighed og tillid“ (Ellen White, _Jesu liv_, s. 446).

”For dem, der som den unge rådsherre er i betroede stillinger, og som har store rigdomme, kan det synes at være for stort et offer at opgive det alt sammen for at følge Kristus. Men dette er en leveregel for alle, der vil være hans disciple. Intet mindre end lydighed kan accepteres. Overgivelse af selvet er hovedindholdet i Kristi lære. Ofte bliver dette præsenteret og påbudt på en måde, som kan virke streng. Men der kan ikke findes nogen anden måde at frelse mennesker på end at skære alt det bort, som ville demoralisere os fuldstændigt, hvis ikke det blev fjernet“ (Ellen White, _Jesu liv_, s. 455).

**Spørgsmål til drøftelse**

`Hvad kan I gøre, for at børn og unge forbliver forbundet med Kristus og med menigheden? Hvorfor er det vigtigt at gøre en indsats for dem?`

`Nogle vil påstå, at penge ikke er vigtige for dem, men det passer ganske enkelt ikke. Det betyder noget for os, hvorvidt vi har til dagen og vejen, og det er der ikke i sig selv noget galt med. Hvad er så problemet? Hvad skal vi vogte os for, hvad enten vi har meget eller lidt? Hvad ville du svare, hvis Jesus spurgte dig: ”Hvad vil du have, at jeg skal gøre for dig?“`

`Tænk over det, som Jesus siger i Mark 10,43-45. Hvad vil det sige at leve på den måde? Hvordan lærer vi at tjene fremfor at lade os tjene? Hvilke praktiske konsekvenser vil det få i vores liv?`