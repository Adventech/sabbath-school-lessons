---
title:  Til videre studium
date:   06/09/2024
---

Læs Ellen White, _Jesu liv_, kapitel 69 ”På oliebjerget“.

Meget af det, der foregår i verden lige nu, er stærkt foruroligende, og mange frygter med god grund fremtiden. Hvordan kan vi bruge vores forståelse af, hvad fremtiden byder på, til at fortælle om det håb, vi har i Jesus, og løftet om, at han kommer igen?

”Fordi vi ikke kender det nøjagtige tidspunkt for hans komme, bliver det befalet os at være vågne. ‘Salige de tjenere, som herren finder vågne, når han kommer!’ De, som holder øje med Herrens komme, tilbringer ikke tiden med inaktiv venten. Forventningen om Kristi komme skal få mennesker til at respektere Herren og hans dom over synden. Den skal få dem til at se, hvor stor en synd det er at afvise hans tilbud om nåde. De, som holder øje med Herrens komme, styrkes ved at bekende sig til sandheden. De forbinder alvorligt arbejde med årvågen vagtsomhed. Fordi de ved, at Herren snart kommer, øges deres iver efter at samarbejde med de guddommelige kræfter i arbejdet for menneskers frelse. Disse er de tro og kloge tjenere, som giver Herrens husstand ‘mad i rette tid’ (Luk 12,42). De forkynder den sandhed, der netop nu er brug for. Ligesom Enok, Noa, Abraham og Moses hver især forkyndte den sandhed, der var brug for på deres tid, sådan vil Kristi tjenere give deres generation den særlige advarsel, de behøver“ (Ellen White, _Jesu liv_, s. 558).

**Spørgsmål til drøftelse**

`Hvad er forskellen på en ”donation“ og et ”offer“? Er det væsentligt, om vi er villige til at donere eller at ofre?`

`Hvordan kan bevidstheden om, at der udkæmpes en kamp mellem det onde og det gode bag kulisserne, give os en forståelse for, hvorfor Gud ikke forhindrer alt det onde her og nu?`

`Hvilke tegn på, at Kristus kommer igen, ser vi allerede nu?`

`Tænk over de dødes tilstand, og at de døde sover, indtil Kristus kommer igen. Når vi sover ind i døden, hvad bliver så det første, vi ser, når vi vågner? Hvordan er Kristi genkomst i den forstand altid lige om hjørnet for hver enkelt af os?`

`Lever vi i dag i den fremtid, som Ellen White omtaler i begyndelsen af teksten ovenfor?`