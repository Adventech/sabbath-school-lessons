---
title:  Ødelæggelsens Vederstyggelighed
date:   03/09/2024
---

`Giver Jesus et fingerpeg om, hvad der menes med ”ødelæggelsens vederstyggelighed“? Mark 13,14-18`

Jesus er nået til det afgørende øjeblik, der besegler Jerusalems skæbne. I den forbindelse henviser han i Mark 13,14 til ”ødelæggelsens vederstyggelighed“ – et udtryk, som læseren tilsyneladende bør være bekendt med. Udtrykket henviser til Daniels Bog 9,27 (se også Dan 11,31; 12,11; 8,13).

`Hvem er den ”salvede“, som teksten henviser til, og hvem er ”fyrsten, der kommer“? Dan 9,26-27`

Det hebraiske ord for ”salvet“ i vers 26 er māšiaḥ (Messias). Nærstuderer man Dan 9,24-27 står det klart, at betegnelsen henviser til Jesus Kristus.

Men hvem er så ”fyrsten, der kommer med sin hær“ og ødelægger Jerusalem? Da vi jo ved, at det var den romerske general Titus, der i sin tid ødelagde Jerusalem, må vi gå ud fra, at han er den fyrste, som Dan 9,26.27 henviser til. De to personer er forbundet, fordi afvisningen af Messias besegler Jerusalems skæbne.

Men hvad er så ”ødelæggelsens vederstyggelighed“? Mange mener uheldigvis, at udtrykket henviser til den syriske kong Antiochos Epifanes’ vanhelligelse af templet i det 2. årh. f.Kr., men da Jesus jo tydeligvis omtaler ”ødelæggelsens vederstyggelighed“, som noget, der kommer til at ske i fremtiden, giver det ikke rigtig mening, at det allerede skulle være sket to århundreder tidligere.

Det er mere sandsynligt, at Jesus her henviser til de romerske faner, som under belejringen af Jerusalem sidst i 60’erne e.Kr. markerede romernes indtagelsen af byen. Det skulle være tegnet for de kristne på, at det nu var på tide at flygte, hvilket de gjorde.

`Til eftertanke. Jerusalem faldt, nøjagtigt som Jesus forudså. Hvordan kan vi lære at stole på ham, og på det, som Bibelen i øvrigt forudsiger vedrørende fremtiden?`