---
title:  De sidste tider
date:   31/08/2024
---

> <p>Ugens vers</p>
> ”Og da skal de se Menneskesønnen komme i skyerne med megen magt og herlighed. Og da skal han sende englene ud, og han skal samle sine udvalgte fra de fire verdenshjørner, fra jordens yderste grænse til himlens yderste grænse“ (Mark 13,26-27).

**Introduktion**

Vi tager afsæt i den korte beretning om den fattige enkes gave sidst i kapitel 12, men ellers kommer ugens bibelstudium til at kredse om profetierne i Markusevangeliet kapitel 13, der i lighed med profetierne i Mattæusevangeliet kapitel 24 og Lukasevangeliet kapitel 21 ikke bare omhandler templets ødelæggelse, Jerusalems fald, men også noget af det, der kommer til at ske længere ude i fremtiden.

Markus gør det klart, at noget af det, der her forudsiges, er nært forestående, mens andet først kommer til at ske langt senere i forbindelse med Jesus’ andet komme. Teksten lægger således op til, at profetierne opfyldes i løbet af de kristnes historie, fra apostlenes tid og indtil Jesus kommer igen. Denne opfattelse af profetierne kaldes ofte historicisme og den står i modsætning til to andre fortolkningsskoler eller -modeller. En skole (preterisme) mener, at alle profetierne drejede sig om profetiens samtid, en anden (futurisme), at de alle først bliver opfyldt til allersidst i historien, altså hvad der for disciplene var langt ude i fremtiden.

Som så ofte før udspringer undervisningen af et spørgsmål eller af disciplenes fejlslutninger. Jesus benytter anledningen til at lære dem noget vigtigt om troen, og hvad det i praksis vil sige at følge ham. Her forudsiger Jesus altså ikke bare fremtiden, men forbereder sine efterfølgere – dengang som nu – på de prøvelser, der venter dem.

### Ugens tekster
Mark 12,41-44; Mark 13,1-32; Dan 9,24-27; Dan 7,25; 1 Thess 4,13-18