---
title:  At samle sig skatte i himlen
date:   04/02/2023
---

### Ugens tekster
1 Mos 6,5-14, Hebr 11,8-13, 2 Kor 4,18, 1 Mos 13,10-12, 1 Mos 32,22-31, Hebr 11,24-29

> <p>Ugens vers</p>
> ”For hvad hjælper det et menneske at vinde hele verden og bøde med sit liv? For hvad kan et menneske give som vederlag for sit liv?“ (Mark 8,36-37).

Jesus gav os verdens bedste investeringsstrategi, da han sagde: ”Saml jer ikke skatte på jorden, hvor møl og rust fortærer, og hvor tyve bryder ind og stjæler. Men saml jer skatte i himlen, hvor hverken møl eller rust fortærer, og hvor tyve ikke bryder ind og stjæler“ (Matt 6,19-20). Jesus afslutter denne investeringsstrategi med at sige: ”For hvor din skat er, dér vil også dit hjerte være“ (Matt 6,21). Med andre ord: vis mig, hvad du bruger dine penge på, så vil jeg vise dig, hvor dit hjerte er, for hvor du sætter dine penge, vil dit hjerte følge efter, hvis det ikke allerede er der.

Ønsker du et hjerte for Guds rige? Hvis det er tilfældet, skal du sætte dine penge, hvor de vil høste evig belønning. Sæt din tid og dine penge og bøn i Guds værk. Hvis du gør det, vil du snart være mere interesseret i dette arbejde, og der vil også dit hjerte være.

I denne uge skal vi se på tekster og illustrationer, som viser, hvordan vi samler os skatte i himlen og i sidste ende får en evig belønning.