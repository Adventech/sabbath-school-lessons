---
title:  Vogt jer for griskhed
date:   25/02/2023
---

### Ugens tekster
Es 14,12-14, Ef 5,5; Jos 7, Joh 12,1-8, ApG 5,1-11, 1 Kor 10,13

> <p>Ugens vers</p>
> ”Og han sagde til dem: ‘Se jer for og vær på vagt over for al griskhed, for et menneskes liv afhænger ikke af, hvad det ejer, selv om det har overflod’“ (Luk 12,15).

Griskhed eller begær er blevet defineret som en overdreven trang til rigdom eller ejendele, som egentlig ikke tilhører en selv. Begær er så alvorligt, at det befinder sig i samme kategori som at lyve, stjæle eller slå ihjel. Det er så ødelæggende, at Gud valgte at advare imod det i sin store morallov. ”Du må ikke begære din næstes hus. Du må ikke begære din næstes hustru, hans træl eller trælkvinde, hans okse eller æsel eller noget som helst af din næstes ejendom“ (2 Mos 20,17).

Begær eller griskhed er ofte taget med i lister over alvorlige synder, som vil holde os ude af Guds rige. ”Ved I ikke, at uretfærdige ikke skal arve Guds rige? Far ikke vild! Hverken utugtige eller afgudsdyrkere eller ægteskabsbrydere eller mænd, der ligger i med mænd, eller tyve eller griske mennesker, ingen drukkenbolte, ingen spottere, ingen røvere skal arve Guds rige“ (1 Kor 6,9-10).

Griskhed i samme kategori som spot, afgudsdyrkelse, ægteskabsbrud og utugt? Det er, hvad teksten siger, og i denne uge skal vi se eksempler på, hvor alvorlige de er, og hvad vi kan gøre for at sejre over dem.