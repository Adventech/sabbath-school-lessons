---
title:  Gaver til Jesus
date:   21/01/2023
---

### Ugens tekster
2 Kor 9,6-7, 5 Mos 16,17, Sl 116,12-18, 1 Krøn 16,29, Mark 12,41-44, Mark 14,3-9

> <p>Ugens vers</p>
> ”Hvordan kan jeg gengælde Herren alle hans velgerninger 
mod mig? Jeg løfter frelsens bæger og påkalder Herrens navn. Jeg indfrier mine løfter til Herren for øjnene af hele hans folk“ 
(Sl 116,12-14).

Udover tiende giver vi også gaver, som kommer fra de resterende 90 % af det, vi har, efter at vi har givet vores tiende tilbage til Gud. Og det er her, gavmildheden begynder. Guds folk gav forskellige slags ofre. Skyldofre givet som svar på Guds nåde, takofre som respons på Guds beskyttelse og velsignelser i form af sundhed og fremgang. Der var også ofre til gavn for de fattige og ofre til at bygge og vedligeholde det hus, man tilbad i.

Når vi tænker over, hvor store Guds gaver til os er, begynder vi at se vores gaver som mere end asfalt til kirkens parkeringsplads eller nye kordragter. Vi bringer vores gaver som svar på, hvad Gud har gjort for os, især gennem Jesu offer. ”Vi elsker, fordi han elskede os først“ (1 Joh 4,19). Kirken, enten det er den lokale, vores union eller verdenskirken, bruger altså vores gaver til at fremme Guds værk. I denne uge skal vi se, hvad Bibelen siger om, hvordan gaver indgår i vores forvaltning af Guds sag her på jorden.