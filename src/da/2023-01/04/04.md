---
title:  Gaver og tilbedelse
date:   24/01/2023
---

Bibelen giver ikke en nøjagtig plan for, hvordan en gudstjeneste skal foregå. Men det ser ud til, at i hvert fald fire ting skal ske under en gudstjeneste. I Det Nye Testamente indbefatter denne liste studium/forkyndelse, bøn, musik samt tiende og gaver.

Tre gange hvert år skulle alle mænd (og familier) i Israel møde frem for Herren i Jerusalem. Og ”tomhændet må ingen se Herrens ansigt“ (5 Mos 16,16). Med andre ord indgik det som en del af gudstjenesten at bringe sin tiende og sine gaver. Ved påsken, pinsen og løvhyttefesten bragte Guds børn deres tiende og gaver. Det er svært at forestille sig, at nogen kom tomhændet til disse fester.

For det gamle Israel var det med andre ord en central del af deres tilbedelse at bringe deres tiende og gaver. Sand tilbedelse består ikke kun i at udtrykke vores taknemmelighed i ord, sang og bøn, men også i at udtrykke den ved de gaver, vi bringer til Herrens hus. De bragte det til templet; vi bringer det til kirken om sabbatten. Det er i hvert fald én måde, vi kan give vores tiende og gaver på som en del af vores tilbedelse.

`Hvordan kan vi anvende de principper, som gives i disse tekster, i vores egen tilbedelseserfaring? 1 Krøn 16,29, Sl 96,8-9, Sl 116,16-18`

Som Guds børn, der har fået et ansvar med at forvalte Guds affærer her på jorden, er det et privilegium, en anledning og et ansvar at give vores gaver. Hvis Gud har givet os børn at opdrage for ham, bør vi dele den glæde med dem at bringe tiende og gaver til sabbatsskolen og gudstjenesten. Nogle steder indbetaler man tienden elektronisk eller på anden måde. Men uanset, hvilken måde vi gør det på, er vores tiende og gaver en del af vores tilbedelseserfaring med Gud.

`Hvilken erfaring har du selv haft med at bringe tiende og gaver som en del af din tilbedelse? Hvordan påvirker det dit forhold til Gud?`