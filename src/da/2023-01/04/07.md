---
title:  Til videre studium
date:   27/01/2023
---

Himlens mindebog indeholder også Guds børns økonomiske trofasthed. ”Den engel, der fører bøgerne, noterer trofast enhver offergave, som gives til Gud og bringes til forrådskammeret, og også det endelige resultat af de midler, der på den måde gives. Guds øjne lægger mærke til hver eneste lille mønt, der gives til hans sag, og til giverens villighed eller modvilje. Motivet for at give bliver også nedskrevet. De selvopofrende og helligede personer, som giver det tilbage til Gud, der er hans, og som han kræver af dem, vil blive belønnet i overensstemmelse med deres gerninger. Selv når de midler, som helliges på denne måde, bliver misbrugt, så det ikke udretter det, giveren havde i tanke – Guds herlighed og sjæles frelse – vil de, som gav deres offer i hjertets oprigtighed og med Guds ære alene for øje, ikke miste deres belønning“ (Ellen White, Testimonies for the Church, 2. bd., s. 518).

”Gud ønsker, at mennesker beder og lægger planer for hans værks fremgang. Men som Cornelius skal vi forene bøn og gavmildhed. Vores bønner og almisser skal stige op til Gud som et mindesmærke. Tro uden gerninger er død; og uden en levende tro er det umuligt at behage Gud. Mens vi beder, skal vi give alt det, vi er i stand til, både af vores arbejde og vores midler, så vores bønner kan opfyldes“ (Ellen White, Atlantic Union Gleaner, 17. juni 1903).

**Spørgsmål til drøftelse**

`På hvilken måde hænger bøn og gaver sammen? Hvordan kan bøn hjælpe dig til at se, hvad du skal give til, hvornår du skal give, og hvor meget du skal give?`

`Et amerikansk tidsskrift bragte en artikel om nogle succesfulde unge forretningsfolk fra Wall Street, som tjente styrtende, men alligevel kæmpede med frygt og bekymring. En af dem udtalte: ”Hvilken forskel gør det, når jeg er død, om jeg tjente en ekstra procent på min investering?“ Hvad fortæller denne beretning mht. den åndelige betydning, som selvopofrende gavmildhed kan have for den, der giver? Hvordan hænger det sammen med Matt 13,22?`

`Bemærk den del i det første citat af Ellen White, der handler om midler, som bliver misbrugt. Hvorfor er det vigtigt for os, der giver, at huske denne pointe?`