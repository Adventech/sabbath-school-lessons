---
title:  Arbejde med hæderlighed
date:   22/02/2023
---

Hvis de beslutninger, man tog i de tidligere år, har været kloge, og man ikke bliver ramt af uventede hændelser, kan den anden fase i livet blive den mest behagelige. I en ideel situation har børnene nu deres eget, boligen er betalt, man har de nødvendige transportmidler, der er ingen tunge gældsposter, og der er en tilstrækkelig indkomst til at dække for seniorfamilielivets behov.

Gud kalder sine børn til en høj standard både i arbejde og i livet generelt. Guds lov, skrevet i vores hjerter (se Jer 31,33), er den standard, vi må genspejle. Idet samfundet omkring os går mere og mere i opløsning, og kristendommen udvandes og minimeres, bliver det stadig mere betydningsfuldt for den enkelte kristne at leve og arbejde på et niveau, som er hævet over enhver kritik. Bibelen siger: ”Et navn er mere værd end stor rigdom, at vinde yndest er bedre end at have sølv og guld“ (Ordsp 22,1).

Bibelen indeholder beretninger om arbejdsgivere, som indså, at de blev velsignet, fordi de havde gudfrygtige arbejdere. Da Jakob ønskede at forlade sin svigerfar Laban og vende tilbage til sit hjemland sammen med sin familie, bad Laban ham om ikke at rejse. Han sagde: ”Måtte jeg blot bevare din velvilje! Jeg har fået en åbenbaring om, at det er for din skyld, Herren har velsignet mig“ (1 Mos 30,27). Og da Josef blev solgt som slave i Egypten, opdagede hans herre Potifar noget tilsvarende med hensyn til Josefs arbejde og belønnede ham derefter.

`Selv om teksten ikke siger noget specifikt, hvad forestiller du dig, at Josef havde gjort, som fik hans herre til at betragte ham så favorabelt? 1 Mos 39,2-5`

”Enten I altså spiser eller drikker, eller hvad I end gør, skal I gøre alt til Guds ære“ (1 Kor 10,31). Både i vores økonomiske forvaltning og i alt andet, vi gør, bør alt ske til Guds ære. Han er den, som giver os kundskab og styrke til at få fremgang i livet.

”Din er storheden, magten, herligheden, glansen og pragten, Herre, ja alt i himlen og på jorden; dit er riget, Herre, og du er ophøjet som overhoved over alle. Rigdom og ære kommer fra dig, du hersker over alt, i din hånd er kraft og styrke, det står i din magt at give storhed og styrke til alle“ (1 Krøn 29,11-12).

`Hvilke principper har du i dit liv, hvor du ikke vil gå på kompromis? Har du brug for at foretage ændringer, og i så fald hvilke?`