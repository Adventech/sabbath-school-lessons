---
title:  De første ting først
date:   19/02/2023
---

`Hvilket budskab indeholder dette vers? Præd 12,1`

Når de unge når voksenalderen, vil der opstå tanker hos dem om, at de selv skal sørge for de grundlæggende behov i livet – mad, tøj og bolig. Jesus har selv fortalt os, hvordan vi skal prioritere vores behov. Han sagde: ”Men søg først Guds rige og hans retfærdighed, så skal alt det andet gives jer i tilgift“ (Matt 6,33). For dem, der er ældre, og som ikke tog en beslutning som unge om at følge Jesus, er der stadigvæk tid til at tage de rette beslutninger mht. forvaltning.

Som vi så i 1 Mos 28,20-22, tog Jakob nogle vigtige beslutninger, både åndeligt og økonomisk. I synet ved Betel præsenterede Gud sig for Jakob som ”Jeg er Herren, din fader Abrahams Gud og Isaks Gud“ (1 Mos 28,13). Som en del af sit løfte til Gud sagde Jakob: ”Så skal Herren være min Gud“ (1 Mos 28,21).

`Hvilken betydning har tidspunktet for denne begivenhed i Jakobs liv? 1 Mos 29,9-20`

Efter at Jakob have givet sit løfte om både åndeligt og økonomisk at tjene Herren, førte Gud ham direkte til Rakel ved brønden (se 1 Mos 29,9-20). Det er fornuftigt at tage sin åndelige beslutning og vælge sin livsgerning, inden man bliver gift. Ens fremtidige ægtefælle bør vide, hvad han/hun involverer sig i. Er personen en overgivet kristen? Hvilken type arbejde er han/hun involveret i? Kommer vedkommende til at blive lærer, sygeplejerske, jurist, arbejdsmand eller …? Hvilken form for tilværelse binder jeg mig til? Andre spørgsmål, som bør besvares, inden man indgår ægteskab, er: Hvilken uddannelse har han/hun taget? Forpligter man sig på en stor gæld, når man bliver gift? Er jeg villig til at acceptere denne situation som en del af mit ansvar?

`Læs 2 Kor 6,14-15. Hvorfor er dette et vigtigt princip at overveje i forbindelse med valg af ægtefælle? Hvorfor vil det være med til at forøge chancerne for et godt ægteskab, selv om det ikke kan garantere det?`