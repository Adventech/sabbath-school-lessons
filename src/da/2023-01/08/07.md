---
title:  Til videre studium
date:   24/02/2023
---


”Intet forretningsprojekt og ingen livsplan kan være sund eller fuldkommen, hvis den kun omfatter dette nuværende livs korte år og ikke sørger for den fremtid, som er uden afslutning … Ingen kan samle sig skatte i himlene uden at opdage, at hans liv på jorden derved bliver beriget og forædlet“ (Ellen White, Uddannelse, s. 145-146).

”Det, som ligger til grund for uangribelighed i forretningsanliggender og for, at disse virkelig skal lykkes, er erkendelsen af, at Gud ejer alt. Som alverdens Skaber er han den oprindelige ejer. Vi er hans forvaltere. Alt, hvad vi ejer, er blevet os betroet af ham, for at vi skal bruge det efter hans anvisning“ (Uddannelse, s. 138).

Man kan let få den opfattelse, at vi udelukkende arbejder for at skaffe en indkomst. Men som kristne er det også vores ansvar at tage del i den store opgave, som Jesus gav sine efterfølgere. Efter at have citeret missionsbefalingen fra Mark 16,15, skrev Ellen White: ”Ikke sådan, at alle er kaldede til at være præster eller missionærer i disse ords sædvanlige betydning; men alle kan komme til at arbejde sammen med ham ved at bringe det ‘glade budskab’ til deres medmennesker. Denne befaling er givet til alle, store og små, lærde og ulærde, gamle og unge“ (Uddannelse, s. 265).

”Vi trænger til mere nøje at følge Guds plan med vort liv. At gøre vort bedste inden for det arbejde, der ligger nærmest for hånden, at overgive os selv til Gud og spejde efter, hvad hans forsyn anviser os, – dette er regler, der sikrer os en tryg vejledning ved valget af beskæftigelse“ (Uddannelse, s. 268-269).

**Spørgsmål til drøftelse**

`Hvordan definerer jeg, hvad et succesrigt liv er? Er der forskel på den almene definition af succes og min egen? Tænk fx på Johannes Døber. Hvordan vil du definere hans liv, som endte i fængsel? Var det succesrigt? Hvilke begrundelser har du for dit svar?`

`Hvordan kan vi forklare det faktum, at der er rigtig mange meget ”succesrige“ mennesker, som ikke følger nogen af de bibelske principper om forvaltning af rigdom eller i livet generelt? Eller hvad med dem, som forsøger at følge dem, men som alligevel ikke er succesrige? Måske bliver de syge eller rammes af ulykker. Hvordan skal vi forstå disse situationer?`