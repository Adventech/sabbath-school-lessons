---
title:  Planer for fremgang
date:   18/02/2023
---

### Ugens tekster
Præd 12,1, 1 Mos 2,15, 1 Tim 5,8, Kol 3,23-24, 1 Mos 39,2-5, Ordsp 3,5-8

> <p>Ugens vers</p>
> ”Hvad I end gør, gør det af hjertet – for Herren og ikke for mennesker. I ved jo, at I af Herren skal få jeres arv til gengæld. Tjen Kristus, vor Herre“ (Kol 3,23-24).

De fleste mennesker ønsker et liv med succes og lykke. Men i en syndig verden, hvor tragedier og ulykker kan ramme når som helst, kan dette ønske ikke altid opfyldes.

Spørgsmålet er også, hvordan man definerer succes. Tænk over Josef i Egypten. Hvis der nogensinde var et liv med succes, havde han det vel? Han gik fra fængslet til paladset. Men hvad så med Johannes Døber? Han gik fra fængslet til graven. Hvor stor succes havde han i livet? Det kommer helt an på, hvordan man definerer succes.

I denne uge skal vi se på begrebet succes i forhold til grundlæggende forvaltning og økonomiske principper. Uanset, hvem vi er, eller hvor vi bor, er penge og økonomi en del af vores tilværelse, hvad enten vi bryder os om det eller ej. Det kan godt være, at de ikke er en garanti for succes, men kan vi tage nogle praktiske skridt som en hjælp til at undgå nogle af de almindelige faldgruber og fejl, der gør økonomisk succes vanskelig? 