---
title:  At give tilbage
date:   04/03/2023
---

### Ugens tekster
Luk 12,16-21, Præd 2,18-22, Ordsp 27,23-27, 2 Kor 4,18, Præd 5,10, Kol 1,15-17

> <p>Ugens vers</p>
> ”Og jeg hørte en røst fra himlen sige: ‘Skriv: Salige er de døde, som fra nu af dør i Herren. Ja, siger Ånden, de skal hvile efter deres møje, for deres gerninger følger dem’“ (Åb 14,13).

Når vi nærmer os afslutningen på vores optjeningsår, vender vores økonomiske fokus sig mod at bevare vores aktiver til afslutningen af vores liv. Overgangen fra et aktivt arbejdsliv til pensionisttilværelse kan være en meget traumatisk oplevelse. Hvad er det bedste, vi kan gøre mht. vores økonomi?

Når mennesker bliver ældre, begynder man nærmest automatisk at bekymre sig om fremtiden. De mest almindelige bekymringer handler om at dø for tidligt (før der er blevet sørget for familien), at leve for længe (så man ikke har nok aktiver eller formue), mentale og/eller fysiske skavanker (hvem skal tage sig af mig?).

Idet Ellen White kommenterer disse bekymringer, skrev hun: ”Alle disse bekymringer har deres udspring hos Satan … Hvis de påtog sig den stilling, som Gud ønskede for dem, kunne deres sidste dage blive deres bedste og lykkeligste … De bør lægge deres frygt og byrder til side og tilbringe deres tid på en så lykkelig måde som muligt og modnes for himlen“ (Testimonies for the Church, 1. bd., s.424).

I denne uge skal vi se på Guds vejledning for vores sidste år. Hvad bør vi gøre, hvad bør vi undgå, og hvilke principper bør vi følge?