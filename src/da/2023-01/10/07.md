---
title:  Til videre studium
date:   10/03/2023
---

Fordelingen af vores aktiver er et vigtigt emne. Ellen White skrev to kapitler om det. Se ”To (Aged and) Wealthy Parents“ i Testimonies for the Church, 3. bd., s. 116-130 og ”Testamenter og legater“ Vejledning for Menigheden, 1. bd., s. 456-463. Der er også i Counsels on Stewardship, s. 323-335 et afsnit, der drøfter formueforvaltning.

”Det, som mange beslutter sig for at udsætte, til de ligger for døden, ville de, hvis de virkelig var kristne, gøre, mens de stadigvæk har et stærkt greb på livet. De ville hellige sig selv og deres midler til Gud, og mens de handler som hans forvaltere, ville de opleve tilfredsheden ved at gøre deres pligt. Ved at blive deres egen bobestyrer kunne de selv opfylde Guds krav i stedet for at overlade det ansvar til andre“ (Ellen White, Testimonies for the Church, 4. bd., s. 480).

I et typisk testamente udpeger den, der opretter testamentet en bobestyrer, som efter personens død skal fordele aktiverne i overensstemmelse med afdødes ønsker, som de kommer til udtryk i testamentet. Ved at blive din egen ”bobestyrer“ fordeler du ganske enkelt dine aktiver selv, mens du lever. 

For de kristne er Jesu genkomst det ”salige håb“. Vi har formentlig alle forestillet os, hvordan det vil blive at se Jesus komme med himlens skyer. Vi længes efter at høre hans ord: ”Vel gjort“. Men hvad nu, hvis vi bliver lagt til hvile, før Jesus kommer igen? Hvis vi har fulgt hans åbenbarede vilje, kan vi nu have glæden af at se, hvordan arbejdet går fremad på grund af vores indsats, og på grund af vores formueforvaltning vil arbejdet fortsætte også efter, at vi er borte.

**Spørgsmål til drøftelse**

`Vi kan samle os skatte i himlen her og nu, men hvorfor er det ikke det samme som at forsøge at gøre os fortjent til eller til og med ”købe“ vores frelse?`

`Vi bør være rundhåndede i vores gavmildhed, men vi bør også være vise. Vi hører ofte om mennesker, især dem, der sætter datoer for Jesu genkomst, som appellerer om penge, fordi denne og hin begivenhed kommer til at ske på den eller den dato, og så vil vores penge alligevel blive uden værdi; så det er bedre, at vi giver vores penge til dem og deres arbejde nu. Hvordan kan vi lære at skelne mellem denne form for svindel og de legitime måder, vi også nu kan bruge vores penge på for at fremme Guds værk?`