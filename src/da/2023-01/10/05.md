---
title:  Godgørenhed på dødslejet
date:   08/03/2023
---

**Hvilke principper kan vi hente fra følgende bibeltekster med hensyn til, hvordan vi skal forholde os til penge?**

`1 Tim 6,17`

`2 Kor 4,18`

`Ordsp 30,8`

`Præd 5,9`

Penge kan have stor magt over mennesker, en magt, som har ført til undergang for mange. Hvem har ikke hørt om mennesker, som har gjort frygtelige ting på grund af penge, også selv om de til at begynde med havde masser af dem?

Men det behøver ikke at være sådan. Med Guds kraft kan vi sejre over fjendens forsøg på at bruge de materielle goder, der var ment som en velsignelse, og forvandle dem til en forbandelse.

For mange ligger der med tanke på ens dødsfald en fristelse til at samle rigdom nu og retfærdiggøre ens hamstring med tanken om, at ”når jeg er død, kan jeg til den tid give det væk alt sammen.“ En milliardær har sagt, at han vidste, at han havde levet ret, hvis han havde brugt det hele, og der ikke var penge tilbage på kontoen til at betale for hans begravelse. Vi kan og bør forvalte bedre end at bruge alt på os selv.

”Jeg så, at mange holder midler tilbage fra Guds sag, mens de lever, og dulmer deres samvittighed ved at tænke, at de vil være gavmilde, når de dør. De tør næsten ikke udøve deres tro og stole på, at Gud vil give dem noget, mens de lever. Men denne godgørenhed på dødslejet er ikke, hvad Kristus kræver af sine efterfølgere. Det kan ikke undskylde de levendes selviskhed. De mennesker, som holder fast i deres ejendom til det sidste øjeblik, overgiver den til døden i stedet for til Guds sag. Der sker hele tiden tab. Banker går fallit, og ejendomme opsluges på mange måder. Mange har planer om at gøre noget, men de udsætter sagen, og Satan arbejder på at forhindre, at midlerne i det hele taget kommer ind i forrådskammeret. De går tabt, inden de gives tilbage til Gud, og det fryder Satan sig over“ (Ellen White, Testimonies for the Church, 5. bd., s. 154).

`Hvorfor må vi altid være meget omhyggelige med, hvordan vi begrunder brugen af de materielle velsignelser, vi har?`