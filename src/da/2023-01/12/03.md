---
title:  Evigt liv
date:   20/03/2023
---

Evigheden venter alle mennesker, hvad enten vi kan lide det eller ej. Ifølge Bibelen indeholder den to muligheder for hver enkelt person: enten evigt liv eller evig død. Punktum. Ingen mellemvej, ikke lidt af det ene og lidt af det andet. Det er enten eller: liv eller død, alt eller intet.

`Hvilke muligheder har vi? Rom 6,23, Joh 3,16`

Det er vanskeligt at forestille sig to mere tydeligere valg.
Hvis du læser dette, er det sandsynligt, at du har valgt det evige liv eller i det mindste tænkt over det. Gud har en enestående evne til at gøre lige, hvad han siger, og opfylde alle sine løfter. Vores andel er at tro på ham, at hvile i tillid til Jesu fortjeneste og i tro adlyde hans ord.

`Hvad er Jesu opfordring til os i vers 1, og hvad lover han os i vers 2-3? Joh 14,1-3`

I de sidste dage af sit arbejde på jorden gav Jesus disse fantastiske ord om håb og opmuntring til sine disciple. Disse ord ville løfte dem op, når de mødte skuffelser og prøvelser. Det samme kan de gøre for os. Jesus kom fra himlen, fór tilbage til himlen og har lovet: ”Jeg kommer igen og tager jer til mig, for at også I skal være, hvor jeg er.“

Og mere end noget andet er Kristi død på korset vores største forsikring om hans genkomst, for uden hans genkomst ville hans første komme ikke gavne os noget. Lige så sikre vi kan være på, at Jesus døde for os på korset, lige så sikre kan vi være på hans løfte: Jeg ”kommer … igen og tager jer til mig, for at også I skal være, hvor jeg er“ (Joh 14,3).

`Dvæl ved tanken om, at Kristi første komme er garantien for hans genkomst. Hvad skete under hans første komme, som gør, at vi kan stole på løftet om hans genkomst?`