---
title:  Til videre studium
date:   24/03/2023
---

Her er et ordbillede af en menighedsfamilie, som økonomisk er trofaste forvaltere af Guds forretning på jorden.

Forvaltningsvisionen for Syvende Dags Adventistkirker i hele verden

Vi befinder os i fremtiden, og præster og lokale menighedsledere har haft stor succes med at skabe en forvaltningskultur i menig-heden. De har undervist, oplært, støttet og opmuntret menigheds-familien i bibelsk økonomisk forvaltning.

Folk anvender bibelske principper i deres liv. De vokser i gavmildhed, sparer regelmæssigt op til uforudsete udgifter og slipper ud af forbrugslånenes slaveri. Deres livsstil præges af mådehold, disciplin og tilfredshed. Penge er ikke længere en afgud, og de vokser i deres forhold til Gud, Skaberen.

Det er sabbats morgen, og folk ankommer til gudstjeneste. Man kan fornemme en holdning præget af fred – en manglende uro over økonomiske problemer, en dominerende følelse af tilfredshed og taknemmelighed.

Ægteskabelige konflikter på grund af penge er stort set forsvundet. Medlemmerne går til gudstjeneste med en forventning og et håb om Guds tilstedeværelse og gerning iblandt dem.

Menighedens præster får deres fulde løn, og de har et stærkt udadvendt arbejde. De demonstrerer Guds kærlighed over for mennesker i nød på meget håndgribelige måder.

Der er midler til rådighed, så man har kirkebygninger, der på vidunderlige måder støtter menighedens tjeneste, og de vedligeholdes med stor dygtighed.

Spørgsmålet lyder til os alle: ”Hvad kalder Gud os til at gøre med de ressourcer, han har betroet os?“

**Spørgsmål til drøftelse**

`Tal sammen i klassen om, hvordan vi skal opfatte to tydelige bibelske lærdomspunkter: frelse ved tro og en løn for vores gerninger. Hvordan kan vi forene disse to begreber?`

`Hvorfor er der ikke en konflikt mellem at være tilfreds med det, vi har nu, og at forsøge at forbedre vores økonomi?`

`Der er ingen tvivl om, at evigheden venter os. Hvilke valg tager vi nu, selv ”små“ valg, som vil være med til at afgøre, hvor vi kommer til at tilbringe evigheden?`