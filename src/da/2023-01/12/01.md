---
title:  Trofasthedens belønning
date:   18/03/2023
---

### Ugens tekster
Hebr 11,6, Es 62,11, Rom 6,23, Joh 14,1-3, Åb 21, Matt 25,20-23, Rom 8,16-18

> <p>Ugens vers</p>
> ”Hans herre sagde til ham: Godt, du gode og tro tjener; du har været tro i det små, jeg vil betro dig meget. Gå ind til din herres glæde!“ (Matt 25,21).

Vi kan aldrig gøre os fortjent til frelse. Bibelen bruger dog håbet om en belønning for at motivere os til at være trofaste. Men Guds nåde er altid ufortjent. Uanset, hvad vi får til sidst, skyldes det altid og alene Guds nåde.

Som David skrev: ”Herrens lov er fuldkommen, den styrker sjælen. Herrens vidnesbyrd står fast, det giver den uerfarne visdom. Herrens forordninger er retskafne, de glæder hjertet.

Herrens befaling er ægte, den giver øjnene glans. Herrens ord er rent, det består til evig tid.

Herrens bud er sandhed, de er alle retfærdige. De er mere kostbare end guld, end det reneste guld i mængde, de er sødere end honning, end flydende honning. Din tjener lader sig advare af dem, der er stor løn ved at holde dem“ (Sl 19,8-12).

Forskellige steder i Bibelen tales der om vores løn, det, vi loves gennem Kristus efter hans genkomst, når den frygtelige kamp med synden for evigt er forbi.

Hvad bliver vi lovet, og hvilken forsikring har vi for, at vi får det, vi er blevet lovet?