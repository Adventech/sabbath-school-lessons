---
title:  Gode råd til vanskelige tider
date:   11/03/2023
---

### Ugens tekster
2 Krøn 20,1-22, 1 Krøn 21,1-14, 2 Pet 3,3-12, 1 Joh 2,15-17, Åb 13,11-17

> <p>Ugens vers</p>
> ”Du skal bringe takoffer til Gud og indfri dine løfter til den Højeste. Råb til mig på nødens dag, så vil jeg udfri dig, og du skal ære mig“ (Sl 50,14-15).

Af og til får vi indtryk af, at vores verden er helt ude af kontrol. Krig, blodsudgydelse, kriminalitet, umoral, naturkatastrofer, pandemier, økonomisk usikkerhed, politisk korruption, mm. Der er stærk tilskyndelse til både enkeltpersoner og familier om først at tænke på deres egen overlevelse. Derfor gør mange sig store overvejelser om, hvordan de kan finde sikkerhed i disse usikre tider. Og det er forståeligt nok.

Livets trummerum tager meget af vores daglige tid. Gæld skal betales, børn skal opdrages, ejendom skal bestyres, og med alt det går meget af vores tid. Og vi har også brug for klæder, mad og bolig. I Bjergprædikenen talte Jesus om disse grundlæggende behov og sagde: 

”Alt dette søger hedningerne jo efter, og jeres himmelske fader ved, at I trænger til alt dette. Men søg først Guds rige og hans retfærdighed, så skal alt det andet gives jer i tilgift“ (Matt 6,32-33).

I vanskelige tider, når vi mere end ellers har brug for Guds hjælp, kan vi tage nogle grundlæggende skridt, som bygger på bibelske principper.