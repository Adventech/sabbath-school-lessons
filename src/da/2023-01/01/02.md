---
title:  Vi tilhører Guds familie
date:   01/01/2023
---

> <p></p>
> ”Derfor bøjer jeg mine knæ for Faderen, efter hvem hvert fædrenehus i himlene og på jorden har navn“ (Ef 3,14-15).

`Hvilket billede bruges i denne bibeltekst, og hvilket håb indeholder den?`

Tidligt i sit arbejde udtalte Jesus: ”Derfor skal I bede således: Vor Fader, du som er i himlene! Helliget blive dit navn“ (Matt 6,9). Senere gentog han den samme bøn privat for sine disciple (Luk 11,2). Jesus bad os om at kalde sin Fader ”Vor Fader, som er i himlene“. Da Jesus efter sin opstandelse opmuntrede Maria, ønskede hun at omfavne ham. Jesus sagde til hende: ”Hold mig ikke tilbage, for jeg er endnu ikke steget op til Faderen; men gå hen til mine brødre og sig til dem: Jeg stiger op til min fader og jeres fader, til min Gud og jeres Gud“ (Joh 20,17).

Fordi vi har den samme fader som Jesus, er han vores bror, og vi er alle brødre og søstre i Herren. Jesus blev medlem af den jordiske familie, for at vi kunne blive medlemmer af den himmelske familie. ”Den himmelske familie og den jordiske familie er ét“ (Ellen White, Jesu Liv, s. 608).

`Hvad siger disse vers om Guds forhold til os? Hvorfor er det opmuntrende? 2 Mos 3,10, 2 Mos 5,1, Gal 3,26.29`

I modsætning til et skabelsessyn, hvor vi kun betragtes som et produkt af kolde, ubarmhjertige naturlove, lærer Bibelen os ikke alene, at Gud er til, men at han elsker os. Hans intime og kærlige forhold til os understreges af, at billedet med familien ofte bruges i Skriften til at beskrive det. Både når Jesus kalder Israel ”Mit folk“ eller os ”Guds sønner“, er pointen den samme: Gud elsker os, ligesom familiemedlemmer skal elske hinanden. Dette er gode nyheder i en hadefuld og fjendtlig verden.

`Forestil dig en verden, hvor vi behandlede alle som vores familie. Hvordan kan vi blive bedre til at opfatte alle mennesker som vores brødre og søstre?`