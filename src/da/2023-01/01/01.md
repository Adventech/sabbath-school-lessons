---
title:  Medlem af Guds familie
date:   31/12/2022
---

### Ugens tekster
Gal 3,26.29, Sl 50,10-12, 1 Krøn 29,13-14, Fil 4,19, 1 Joh 5,3, Matt 6,19-21

> <p>Ugens vers</p>
> ”Se, hvor stor kærlighed Faderen har vist os, at vi kaldes Guds børn, og vi er det! Derfor kender verden ikke os, fordi den ikke kender ham“ (1 Joh 3,1).

Vores forhold til Gud indeholder en forbløffende side. Han har så stor tillid til os, at han overlader det til os at forvalte hans sager her på jorden. Ved begyndelsen af menneskehedens historie uddelegerede Gud tydeligt og klart den personlige omsorg for et fuldkomment skaberværk til Adam og Eva (se 1 Mos 2,7-9.15). I opgaven med at give dyrene navne, at passe haven og at opfylde jorden med børn tilkendegav Gud, at vi skal arbejde for ham i den verden, han skabte.

Han velsigner os også med ressourcer, men han har betroet os at styre dem, som fx at indsamle penge, foretage de elektroniske overførsler, udarbejde budgetter eller bringe vores tiende og gaver til kirken sabbats formiddag. Gud opmuntrer os til at bruge de ressourcer, han har givet os, til vores egne behov, til andres behov og til at fremme hans værk. Hvor utroligt det end lyder, har Gud betroet os at opdrage hans børn, bygge hans bygninger og oplære de kommende generationer.

I denne uges studie skal vi udforske de privilegier og det ansvar, som hører med til at være en del af Guds familie.