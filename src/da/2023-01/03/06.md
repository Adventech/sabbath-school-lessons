---
title:  En ærlig og oprigtig tiende
date:   19/01/2023
---

`Hvordan forventes vi at være som Guds børn og forvaltere af hans velsignelser? 1 Kor 4,1-2`

Hvad vil det sige at være trofast med tienden? Vi har i denne uge set på forskellige grundlæggende elementer:

1. Mængden – 10 % af vores indkomst eller fortjeneste.
2. Tienden skal bringes til forrådskammeret – der hvor præsterne får deres løn fra.
3. Vi ærer Gud ved at give den første del af vores indkomst tilbage til ham.
4. Tienden bør anvendes til det rigtige formål – at opretholde præsternes arbejde og spredningen af evangeliet.

Som medlemmer af menigheden har vi ansvar for de tre første punkter. Forvalterne af forrådskammeret har ansvar for, at tienden bliver brugt på rette måde. Gaver kan vi frit give, som vil vil og kan, men at bringe tienden til forrådskammeret er vores ansvar – rammerne er sat af Gud. Hvis jeg ikke returnerer en tiendedel af min ”afgrøde“, giver jeg ikke tiende; og hvis de 10 % ikke bliver bragt til forrådshuset, følger jeg heller ikke Guds anvisning.

`Hvornår vil vi blive bedt om at aflægge regnskab for vores forvaltning af Guds midler? Hvad siges der til dem, der har været tro mht. det finansielle? Matt 25,19-21`

”’Bring hele jeres tiende til forrådskammeret’ (Mal 3,10), lyder Guds befaling. Der appelleres hverken til taknemmelighed eller gavmildhed. Dette er en sag, som kun angår ærlighed. Tiendedelen tilhører Herren; og han befaler os at give ham det tilbage, som er hans eget“ (Ellen White, Uddannelse, s. 139). At være Guds forvalter er et enestående privilegium, men også et ansvar. Han velsigner og opretholder os og beder om en tiendedel, og så bruger han sin tiende til at sørge for dem, der arbejder for ham, ligesom han gjorde for Levi stamme på det gamle Israels tid.

`Nogle af kirkens medlemmer bryder sig ikke om den måde, tienden forvaltes. Nogle holder op med at give tiende eller sender pengene andre steder hen. Men Gud sagde: ”Bring hele jeres tiende til forrådskammeret“ – uden en tilføjelse, der handler om, hvad vi selv synes.`