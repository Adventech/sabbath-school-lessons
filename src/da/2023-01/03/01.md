---
title:  Tiendeaftalen
date:   14/01/2023
---

### Ugens tekster
1 Mos 14,18-20, Mal 3,10, 5 Mos 12,5-14, 3 Mos 27,30, 1 Kong 17,9-16, 1 Kor 4,1-2

> <p>Ugens vers</p>
> ”Bring hele jeres tiende til forrådskammeret, så der kan være føde i mit hus. Sæt mig på en prøve, om ikke jeg åbner himlens vinduer for jer og udøser velsignelse uden mål over jer, siger Hærskarers Herre“ (Mal 3,10).

I 1 Mos 14 var Abram vendt tilbage fra en vellykket befrielses-mission, hvor han havde reddet sin nevø Lot, Lots familie og andre mennesker, der var blevet ført bort som fanger fra Sodoma. Kongen i Sodoma var så taknemmelig, at han tilbød Abram alt det bytte, der var blevet taget under kampen. Abram nægtede ikke alene tilbuddet, men gav også tiende til Melkisedek af alt det, han ejede.

Umiddelbart efter Abrams tiendeerfaring sagde Herren: ”Frygt ikke, Abram, jeg er dit skjold! Din løn skal blive meget stor“ (1 Mos 15,1). I realiteten sagde Gud til ham: ”Du skal ikke være bekymret. Jeg vil være din beskytter og opretholder.“ Lang tid senere, da Israels folk var ved at skulle gå ind i Det Lovede Land, sagde Moses til dem: ”År for år skal du tage tiende af hele den afgrøde, din mark bærer … for at du må lære at frygte Herren din Gud alle dage“ (5 Mos 14,22-23).

Ellen White skrev: ”Menneskene fik påbud om at ofre gaver til Gud i religiøs øjemed, inden det bestemte system blev overgivet til Moses“ (Vejledning for menigheden, bd. 1, s. 309).

Hvilken betydning har alt dette for os i dag?