---
title:  Til videre studium
date:   20/01/2023
---

Læs Ellen Whites mest omfattende dokument om tiende i Testimonies for the Church, 9. bd., s. 245-252. Læs også Section III i Counsels om Stewardship, s. 65-107.

”Hvis al tiende fra vores folk kom ind i Herrens skatkammer, som den burde, ville vi modtage så store velsignelser, at gaver og ofre for hellige formål ville tidobles, og på den måde ville forbindelsen mellem Gud og mennesker holdes åben“ (Ellen White, Testimonies for the Church, 4. bd., s. 474). 

”I det tredje kapitel hos Malakias finder vi den aftale, som Gud har oprettet med menneskene. Her beskriver Herren den del, han vil udføre ved at give sine store gaver til dem, som trofast bringer deres tiende og gaver til ham“ (Ellen White, Review and Herald, 17. december 1901). 

”Alle bør huske, at Guds fordringer til os går forud for alle andre fordringer. Han giver os rigeligt, og han har indgået en aftale med menneskene om, at en tiendedel af hans ejendele skal gives tilbage til Gud. Herren har i sin godhed betroet sine skatte til sine forvaltere, men om den tiendedel siger han: Denne er min. I samme forhold, som Gud har givet sin ejendom til mennesket, skal mennesket give en trofast tiende tilbage til Gud af alt det, han får i eje. Denne præcise ordning blev indstiftet af Jesus Kristus selv“ (Ellen White, Testimonies for the Church, 6. bd., s. 384).

**Spørgsmål til drøftelse**

`Tænk over, at ideen med at give tiende ikke opstod i det gamle Israel. Hvordan kan det hjælpe os til at forstå, at denne forpligtelse over for Gud også gælder os?`

`Drøft det sidste spørgsmål i mandagsafsnittet. Tænk over, hvad der ville ske, hvis folk besluttede sig for at give deres tiende til andre formål. Hvad ville det betyde for vores kirke? Hvad ville der ske, hvis alle tænkte: ”Min tiende er så lille i forhold til alt andet, så det betyder ikke noget“? `

`Tænk over tiende som et udtryk for loyalitet. Hvem er du loyal imod? I hvor høj grad har jeg ret til at være medbestemmende i menigheden, hvis jeg ikke støtter med min tiende?`

`Del med andre, hvad du har erfaret ved at give tiende. Kan andre lære noget af dine oplevelser?`