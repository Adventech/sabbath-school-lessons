---
title:  Til videre studium
date:   03/02/2023
---

Tre-trins-processen for at komme af med gæld findes også i Ellen Whites skrifter. Vi har tilføjet kursiv for at fremhæve pointerne.

_”Vær besluttet på aldrig igen at stifte gæld._ Nægt dig selv tusind ting frem for at stifte gæld. Det har været dit livs forbandelse, at du har haft gæld. Sky det som du ville sky kopper.

_Indgå en højtidelig aftale med Gud om, at du gennem hans velsignelser vil betale al din gæld_ for derefter ikke at skylde nogen noget, om du så skal leve af grød og brød … Du må ikke vakle, miste modet eller opgive. Fornægt din smag, fornægt din appetit, spar dine penge og betal din gæld.

_Tilbagebetal så hurtigt du kan._ Når du igen kan stå som en fri mand og ikke skylde nogen noget, vil du have vundet en stor sejr“ (Ellen White, Counsels on Stewardship, s. 257).

Har du brug for yderligere hjælp til at blive gældfri, prøv følgende:
Lav et budget. Opstil et enkelt budget ved at nedskrive det, du tjener og alle dine udgifter/køb i en periode på tre måneder. Mange bliver overrasket over, hvor meget de bruger på unødvendige ting.

_Ødelæg dine kreditkort._ Kreditkort er en af hovedårsagerne til gæld. Hvis du indser, at du køber ting, som du ellers ikke ville have købt og har problemer med at afdrage, bør du ødelægge dine kreditkort, før de ødelægger dig – eller dit ægteskab eller begge dele.

_Indfør økonomiske nedskæringer._ Ofte er der meget at spare på de månedlige udgifter ved at være påpasselig med de småting, vi 
køber. Det løber hurtigt op.

**Spørgsmål til drøftelse**

`Hvilke løfter fra Bibelen kan du gøre brug af for at beskytte dig mod verdens fristelser og de økonomiske farer, som begærlighed kan føre til?`

`De økonomiske forhold afviger stærkt fra land til land. Hvilke forskelle finder du på situationen i Danmark og i det, lektien beskriver. Hvordan kan du tilpasse lektiens råd?`