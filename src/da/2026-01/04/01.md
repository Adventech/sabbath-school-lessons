---
title:  ”Én sjæl og ét sind“
date:   17/01/2026
---

> <p>Ugens vers</p>
> ”Så gør min glæde fuldstændig ved at have det samme sind, ved at have den samme kærlighed, med én sjæl og ét sind“ (Fil 2,2).

Sammenhold er styrke. Men at omsætte teori til praksis er ofte lettere sagt end gjort, og vores forsøg på at styrke fællesskabet lykkes ikke altid. Det giver således god mening, at Paulus pointerer vigtigheden af, at menigheden i Filippi står sammen med ”én sjæl
og ét sind“.

Paulus’ opfordring er ikke taget ud af den blå luft, men udspringer af det, Jesus selv sagde og gjorde. Vigtigheden af indbyrdes kærlighed er et gennemgående tema i Det Nye Testamente og ikke mindst i brevene til menighederne. Stridighederne i universet kan spores tilbage til en enkelt skabning, hvis magtbegær endte med at så splittelse selv blandt de fuldkomne skabninger i himlen (se Es 14,12-14). Mistilliden til Gud slog desuden rod i Eden og førte til utilfredshed med de rammer, Gud havde fastsat, og et ønske om at hæve sig til en højere sfære end den, Gud havde bestemt os for (1 Mos 3,1-6).

I denne uge vil vi se på det bibelske fundament for sammenhold i menigheden. Vi vil især fokusere på Jesus, der villigt nedlod sig til at blive en af os, og undersøge, hvad vi kan lære af hans eksempel, og hvordan vi kan bære os ad med at blive som ham.

### Ugens tekster

Fil 2,1-8; Jer 17,9; Fil 4,8; 1 Kor 8,2; Rom 8,3; Hebr 2,14-18