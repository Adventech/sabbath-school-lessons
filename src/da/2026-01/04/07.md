---
title:  Til videre studium
date:   23/01/2026
---

”Al den samlede kærlighed med hvilken forældre i generationer har elsket deres børn, og al den hjertevarme, som udspringer i menneskesindet, er som dråber i det uendelige verdenshav, når den sammenlignes med Guds endeløse og uudtømmelige kærlighed. Der findes ingen ord – hverken talte eller skrevne – der kan skildre den. Om så man grunder over den hver dag hele sit liv, gransker skrifterne, lægger alle kræfter i og bruger samtlige af sine gudgivne evner i forsøget på at fatte din himmelske fars omsorg og kærlighed, vil man aldrig nå til bunds. Vi vil aldrig nogen sinde to fulde forstå længden og bredden, dybden og højden af den kærlighed, der drev Gud til at ofre sin søn for verden. Ikke engang evigheden vil til fulde åbenbare den, men gennem studiet af Guds ord, Kristi liv og frelsesplanen bliver vi lige så stille klogere“ (Ellen White, Testimonies for the Church, bd. 5, s. 740)

”Hvad er det, vi lærer, når vi som Moses indrulleres i Kristi skole? Opblæsthed? Nej, absolut ikke. Jo længere skolegang, jo større ydmyghed vil vi udvise. Vi må aldrig forledes til at tro, at vi nu er nået til et sted, hvor vi ved alt, hvad der er værd at vide. I stedet bør vi efter bedste evne bruge de talenter, Gud har givet os, og når vi så engang forvandles og går fra dødelighed til udødelighed, kaster vi ikke af den grund vores viden overbord, men tager den med os ind i evigheden og vedbliver i det uendelige med at blive klogere på Kristus og på det, som han har gjort for at frelse os“ (Ellen White, Manuscript 36, 1885).

**Spørgsmål til drøftelse**

`Hvordan har du personligt erfaret, at Gud er kærlighed? Tal om de mange forskellige måder, hvorpå I hver især har oplevet Guds kærlighed.`

`Hvad vil det sige, at Jesus ”blev mennesker lig“ (Fil 2,7)? Sammenlign med Rom 8,3. Tal om, hvordan disse tekster belyser hinanden.`

`Hvad truer sammenhængskraften i kirken i jeres del afverden? Hvordan kan en villighed til at ydmyge sig og ikke gøre noget af ”selviskhed“ eller ”indbildskhed“ være med til at skabe forsoning?`