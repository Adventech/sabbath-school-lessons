---
title:  Grundlag for tak og bøn
date:   03/01/2026
---

> <p>Ugens vers</p>
> ”I tillid til, at han, som har begyndt sin gode gerning i jer, vil fuldføre den indtil Kristi Jesu dag“ (Fil 1,6).

Paulus indleder helt bevidst sine breve med hilsener og tak. ”Til de hellige i Kolossæ, de troende brødre i Kristus. Nåde være med jer og fred fra Gud, vor Fader! Vi takker altid Gud, vor Herre Jesu Kristi fader, når vi beder for jer“ (Kol 1,2-3).

Ligesom Paulus har vi meget at takke for. Vi har erfaret Guds nåde på måder, som ikke engang englene til fulde forstår. Gud har i sin kærlighed sørget for, at vi er forliget med ham, og det fylder os med håb og fred.

På det rent menneskelige plan kan vi være hinanden taknemmelige og håbe på, at andre værdsætter det, vi gør for dem. Forældre beder til, at deres børn vil elske Gud, og at de forhåbentlig engang vil værdsætte det, der er blevet gjort for at give dem den bedst mulige opvækst. Det er menneskeligt at fejle, men forhåbentlig lærer vi af vores fejl.

I denne uge vil vi studere de indledende bemærkninger i Paulus’ breve til hhv. filipperne og kolossenserne. Den taknemmelighed og de ønsker, som Paulus her giver udtryk for, kan måske være med til at berige og styrke vores eget bønsliv.

### Ugens tekster

Fil 1,1-18; 1 Kor 13,1-8; Jer 17,9; Kol 1,1-12; 1 Pet 1,4; Sl 119,105; Es 30,21