---
title:  Til videre studium
date:   09/01/2026
---

”Der er mange mennesker, der ikke planlægger deres fremtid. De sætter sig ikke et bestemt mål. De er ofte ængstelige og urolige, fordi de ikke ved, hvordan fremtiden vil forme sig. Lad os huske, at Guds børns liv i denne verden er en pilgrimsfærd. Vi er ikke kloge nok til at planlægge vores egen tilværelse. Vi skal ikke selv tilrettelægge vores fremtid. ‘I tro adlød Abraham kaldet til at bryde op og drage til et sted, som han skulle få i eje, og han drog afsted uden at vide, hvor han kom hen’ (Hebr 11,8).

Da Kristus var på jorden, lagde han ingen planer selv. Han rettede sig efter Gud , og Faderen viste ham fra dag til dag, hvad han skulle gøre. Vi bør have den samme tillid til Gud, og vi bør leve sådan, at vi følger den vej, som han viser os. Når vi lægger livet i hans hånd, vil han vejlede os.

Det går galt for alt for mange mennesker, som har planlagt en lykkelig fremtid. Lad Gud lægge planer for dig. Gør som et lille barn. Stol på, at Gud vil lede dig. ‘Han værner sine fromme’ (1 Sam 2,9). Gud leder aldrig sine børn anderledes, end de ville ønske at blive ledet, hvis de kunne se enden fra begyndelsen og se, hvilken herlig opgave de er ved at løse som Guds medarbejdere“ (Ellen White, Vejen til et bedre liv, s. 307).

**Spørgsmål til drøftelse**

`Tænk tilbage på ugen og lav en liste over ting, du er taknemlig for. Var der mere at være taknemlig for, end du først troede?`

`Tænk over den sidste del af ovenstående citat. Hvordan kan du få en sådan dyb tillid til Gud?`

`”Mistillid, beklagelser og oprør udelukkede i fyrre år Israel fra Kana’ans land. De samme synder har afholdt det nye Israel fra at indtage det himmelske Kana’an. Hverken dengang eller nu er det Gud, der svigter sine løfter. I årevis har mistillid til Gud, verdslighed, manglende overgivelse og intern stridighed blandt dem, der bekender sig til at være Guds folk, fastholdt os i denne syndige og sorgfulde verden. Havde Kristi kirke gjort det, som den var kaldet til af Gud, ville hele verden forlængst være advaret, og Herren Jesus ville være kommet til vores jord i magt og herlighed“ (Ellen White, Last Day Events, s. 38). Er der mon også i vores tid noget om det, der bliver sagt her? Se også Kol 1,3-6.23.`