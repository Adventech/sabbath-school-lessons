---
title:  Forældre og børn
date:   16/03/2026
---

Børn spiller en vigtig rolle i familieforetagenet. Det er vigtigt, at de er klar over, at de er elsket og værdsat som fuldgyldige medlemmer af familien og borgere i gudsriget. Famileandagter, morgen og aften, er en væsentlig del af familielivet. Børnene kan i en tidlig alder være medansvarlige for, at hjemmet fungerer ved at deltage i oprydning, rengøring, madlavning m.m., og, som Paulus udtrykker det, skal de lære at adlyde deres ”forældre i alt, for sådan skal det være i Herren“ (Kol 3,20).

**Hvilke principper for børneopdragelse bidrager følgende tekster med?**

`Ordsp 22,6.15`

`Matt 19,14`

`5 Mos 6,6-7`

`Ordsp 1,8-9`

Børn, der ved belæring og eksemplets magt opdrages til at elske Herren, vil være til velsignelse i familien og i menigheden såvel som i det omgivende samfund. Paulus’ vejledning til forældre bygger ligesom hans vejledning til ægtefæller på gensidighed og respekt. ”Fædre, I må ikke tirre jeres børn, så de mister modet“ (Kol 3,21). Forældrenes og ikke mindst fædrenes forhold til og opdragelse af børnene sætter sig dybe spor i deres åndelige udvikling.

Undersøgelser viser, at når begge forældre er aktive kirkegængere, er der større sandsynlighed for, at også deres børn vælger kirken til, end hvis kun en af forældrene går i kirke. Men overraskende nok viser statistikken også, at det er fædrenes eksempel, der vejer tungest. Man må altså ikke undervurdere fædres indflydelse på børnenes åndelige udvikling, og det er altafgørende, at de er sig deres ansvar bevidst.

`Til eftertanke. Langt fra alle fædre har sat det bedst tænkelige eksempel for deres børn. Hvordan kan viden om, hvordan Gud er som far, være med til at hele sår, som jordiske fædre har skabt?`