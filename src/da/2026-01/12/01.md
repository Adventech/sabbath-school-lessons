---
title:  Indbyrdes forhold
date:   14/03/2026
---

> <p>Ugens vers</p>
> ”Jeres tale skal altid være venlig, krydret med salt, så I ved, hvordan I skal svare hver enkelt“ (Kol 4,6).

Det kan være udfordrende at samarbejde og finde fælles løsninger. Meninger mødes og kan indimellem skabe gnidninger. Jo tættere forholdet er, jo vigtigere er det, at vi kommer godt ud af det med hinanden.

Familierelationer er nogle af de tætteste forhold, vi har. At skabe et hjem er på mange måder som at drive en virksomhed, og hjemmet er således en form for ”familievirksomhed“. Det er vigtigt at have fælles værdier og mål, at kunne enes, og at alle gør deres del, hvis hjemmet skal fungere. Det samme gælder menigheden, som i bund og grund er en stor familie.

I denne uges tekst, fremsætter Paulus en række principper for, hvordan man kan få familielivet til at hænge sammen. Fordi det kristne hjem bygger på bibelske principper, adskiller det sig væsentlig fra en typisk romersk husholdning. Derudover fremsætter Paulus også en række mere generelle principper, der gælder alle vores indbyrdes forhold, hvad enten det er i eller udenfor hjemmet.

### Ugens tekster

Kol 3,18 - 4,6; Ef 5,22-25.33; Ordsp 22,6.15; 1 Pet 2,16; 1 Thess 5,17