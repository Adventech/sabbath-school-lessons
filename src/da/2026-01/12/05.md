---
title:  Bed for hinanden
date:   18/03/2026
---

`Hvilke principper for bøn finder du i disse vers? Hvad ønsker Paulus forbøn for? Kol 4,2-4`

”Jeg beder for dig“ er noget af det bedste, du kan sige til et menneske, der kæmper med noget, hvad enten det drejer sig om familie, sundhed, penge eller noget helt andet. Bøn forbinder os med Gud, og ”det er en del af Guds plan som svar på troens bøn at give os det, han ikke havde givet os, hvis vi ikke havde bedt om det i tro“ (Ellen White, Mod en bedre fremtid, s. 424).

Læg mærke til Paulus’ ordvalg: ”Vær udholdende“, ”våg“ og ”tak“. Der er altså tale om et tillidsforhold (Kol 4,2). Paulus opfordrer desuden de troende til at bede ”altid“ og ”uophørligt“ (Ef 6,18; 1 Thess 5,17). Og selvom vi ikke ved, ”hvordan vi skal bede, og hvad vi skal bede om“, går ”Ånden selv … i forbøn for os med uudsigelige sukke“ (Rom 8,26).

`Hvilken ”dør for ordet“ tænker du, at Gud kan åbne for dig, så du kan dele din tro? Kol 4,3`

Når vi læser Paulus’ breve eller taler, forestiller vi os, at han havde ordet i sin magt og aldrig var i tvivl om, hvad han skulle sige, men her beder han om Guds hjælp til at ”tale, som jeg skal“ (Kol 4,4). Han er klar over betydningen af, at budskabet også præsenteres for de romerske magthavere deriblandt kejseren selv og hele hans husstand.

”Man behøver ikke altid at knæle, når man beder. Man bør gøre det til en vane at tale med Frelseren, når man er alene, og når man går, og når man er beskæftiget med sit daglige arbejde. Vi bør hele tiden opsende en stille bøn om hjælp, lys, styrke og kundskab. Lad hvert åndedræt være en bøn“ (Ellen White, The Ministry of Healing, s. 510-511; Vejen til et bedre liv, s. 329).