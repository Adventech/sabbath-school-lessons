---
title:  Til videre studium
date:   20/03/2026
---

”Hvert eneste familiemedlem bør vide, at han eller hun har et personligt ansvar for familiens trivsel. De må ikke modarbejde hinanden. Alle som en skal de være til opmuntring for hinanden, idet de udviser mildhed, overbærenhed og tålmodighed, taler roligt og behersket, bevidst undgår at skabe forvirring og gør deres bedste for at lette særligt moderens byrde …

Hvert eneste familiemedlem bør vide, hvordan de personligt kan bidrage til fællesskabet. Fra de er seks år og opefter, bør børnene vide, at de forventes at løfte deres del af ansvaret og hjælpe til i hjemmet“ (Ellen White, The Adventist Home, s. 179-180).

”Hvis vi ønsker at vandre i lyset, må vi lukke Kristus ind i vores hjerter og hjem. Hjemmet bør leve op til sit navn og være en lille forsmag på himlen her på jorden, et sted, hvor kærlighed fremelskes og ikke systematisk undertrykkes. Vores lykke beror på, at vi viser hinanden kærlighed, deltagelse og ægte venlighed … Vi bør være selvforglemmende og benytte enhver anledning til selv i det små at vise vores taknemmelighed for det, som andre gør for os, og aktivt søge at opmuntre hinanden og lette hinandens sorger og bekymringer ved venlig omsorg og små kærlighedshandlinger. De betænksomme handlinger, der med hjemmet som udgangspunkt også når dem, der ikke hører til familien, bidrager til summen af lykke i livet, mens manglen på samme bidrager til summen af bitterhed og sorg i livet“ (Ellen White, Testimonies for the Church, bd. 3, s. 539-540).

**Spørgsmål til drøftelse**

`Til de gifte: Hvilke råd har gavnet jeres forhold? Hvilke råd kan I give dem, der ikke er gift, og er der noget, de kan gøre for at forberede sig på de udfordringer, som ægteskabet altid byder på?`

`Mange kærlige og omsorgsfulde forældre, der har opdraget deres børn i gode kristne hjem, må leve med, at deres voksne børn vælger troen fra. Hvilke råd og hvilken trøst kan I give dem? Hvad skal man ikke sige til mennesker i den situation?`

`”Vær vise“ siger Paulus. Hvad vil det sige i praksis? Hvad er det modsatte af visdom? Hvilke personlige erfaringer har du gjort dig, hvor du enten har handlet klogt eller dumt, og hvad har disse erfaringer lært dig?`