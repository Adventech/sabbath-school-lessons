---
title:  Stå fast
date:   21/03/2026
---

> <p>Ugens vers</p>
> ”Sig tak under alle forhold; for dette er Guds vilje med jer i Kristus Jesus“ (1 Thess 5,18).

I sidste del af brevet til kolossenserne får vi navnene på nogle af Paulus’ medarbejdere, og i Apostlenes Gerninger får vi indblik i Paulus’ samarbejde med hhv. Barnabas og Silas og et overblik over de tre missionsrejser, som han foretog.

I denne uge vil vi se nærmere på Paulus’ missionsstrategi: dels hans effektive brug af både tid og ressourcer, så han kunne nå at besøge en række vigtige knudepunkter i det romerske imperium, og dels hans oplæring af lovende nye medarbejdere med henblik på at nå de byer, han aldrig selv fik anledning til at besøge, såsom Kolossæ, Laodikea og Hierapolis.

Paulus arbejdede hele tiden på at sætte mennesker og menigheder i kontakt med hinanden. Det skete dels på missionsrejserne, men i endnu højere grad fra fængslet og på skrift. Han var klar over, at evangeliets udbredelse afhang af, at alle samarbejdede: jøder, ikke-jøder, mænd, kvinder og enkeltpersoner som f.eks. Tykikos, Aristark, Justus, Epafras, Lukas og Nymfa. Tilsyneladende har Paulus sendt et brev til menigheden i Laodikea, som desværre ikke er bevaret. Der er megen information pakket ind i disse sidste vers i Paulus’ Brev til Kolossenserne inklusiv en personlig formaning til en mand ved navn Arkippos. Paulus har tydeligvis gjort sit yderste for at styrke menighederne, mens han endnu havde mulighed for det.

### Ugens tekster

Kol 4,7-18; Ef 6,21; ApG 15,36-40; 2 Tim 4,10.11; 2 Pet 3,10-14; Es 60,1-3