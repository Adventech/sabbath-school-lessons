---
title:  At leve i verden uden at være af verden
date:   25/03/2026
---

`På hvilken måde adskiller Lukas sig fra Demas og hvorfor? Kol 4,14-15; 2 Tim 4,10-11`

Apostlen Johannes siger: ”Elsk ikke verden og heller ikke det, som er i verden. Hvis nogen elsker verden, er Faderens kærlighed ikke i ham“ (1 Joh 2,15). På grund af sin kærlighed til Kristus blev Lukas ved Paulus’ side lige til det sidste uden tanke for, hvad det kunne få af konsekvenser for ham selv. Demas, derimod, var mere knyttet til denne verden end til den kommende.

**Hvilke råd findes i følgende tekster til dem, der ser frem til Kristi andet komme?**

`Mark 13,32-37`

`Tit 2,11-14`

`2 Pet 3,10-14`

`Åb 3,17-21`

Opfordringen fra Jesus og apostlene lyder igen og igen: ”Tag jer i agt, hold jer vågne.“ Herrens komme må ikke komme bag på os. Vi må være klar. Desværre er der mange, der ligesom disciplene har svært ved at ”våge og bede“ (Mark 14,38), og som derfor ikke er klar. Det handler i bund og grund om, hvad eller hvem, der har vores hjerte, for vi kan ikke tjene to herrer.

I budskabet til Laodikea giver Gud os opskriften: Først må vi angre vores synd, dernæst skal vi åbne vores hjerte for Jesus og overlade kontrollen til ham. Troen og kærlighedens ”guld“ vil gennem prøvelser og sejr over synd da vise sig i vores liv.

`Til eftertanke. Hvad tænker du, at Jesus specifikt beder dig om at angre i dit liv? Hvilken del af ”opskriften“ står du og mangler?`