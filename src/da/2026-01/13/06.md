---
title:  Et budskab til Laodikea
date:   26/03/2026
---

`Hvilke ligheder er der mellem Jesu budskab til Laodikea i Åb 3,17-21 (se onsdagsafsnittet), og budskabet i Paulus’ Brev til Kolossenserne, som jo også var stilet til menigheden i Laodikea på Paulus’ tid? Kol 4,16-18; Kol 2,1-3`

Guds folk har det med at løbe ind i de samme problemer igen og igen. Profeterne irettesatte Israel for deres ønske om at være som alle andre og opfordrede dem til at angre, inden det var for sent. ”Tænk, at hun skulle blive skøge, den trofaste by,“ udbrød Esajas, idet han indtrængende tryglede folket om angre og lade sig rense af Gud (Es 1,16-21). Både Johannes Døber og Jesus selv opfordrede israelitterne til at omvende sig og bære frugt, der kunne stå sin prøve på dommens dag (Matt 3,2.8-10; 4,17; 12,33-37). Apostlene havde et lignende budskab (ApG 2,38; 3,19; 17,30; 2 Kor 7,9-10).

`Sammenlign følgende tekster: Es 60,1-3 med Åb 18,1-4 og Es 62,1-5 med Åb 19,7-8. Hvilke ligheder er der mellem budskaberne i de to bøger?`

Gud vil forene himmel og jord. Men på grund af den åndelige kamp, der raser, kommer det til at ske gradvist:

1. På Golgata viste Satan sit sande jeg og tabte den sidste rest af de himmelske væseners velvilje (Joh 12,31).
2. Ved sin tjeneste i den himmelske helligdom gør Kristus Guds folk klar til himlen, idet han sætter dem ”i stand til alt godt“, så de ”gør hans vilje, idet han selv udvirker“ i dem, ”hvad der er ham velbehageligt“ (Hebr 13,21).
3. I dommen både før, under og efter de 1000 år besvares alle de sidste tvivlsspørgsmål, og ondskab og alle, der ufortrødent øver ondt, tilintetgøres i ”søen, der brænder med ild og svovl“, i hvilken også jorden renses (Åb 21,8).
4. Nu, hvor synden er udryddet, kan himmel og jord endelig forenes (Åb 21,3).

`Til eftertanke. Hvilke af de valg, du træffer i dit liv, afslører, hvad der bor i dit hjerte?`