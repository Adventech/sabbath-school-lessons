---
title:  Fuldkommen i Kristus
date:   28/02/2026
---

> <p>Ugens vers</p>
> ”Lad derfor ikke nogen dømme jer på grund af mad eller drikke, eller på grund af fester eller nymåne eller sabbatter. Det er kun en skygge af det, som skal komme, men legemet selv er Kristus“ (Kol 2,16-17).

Er du nogensinde blevet spurgt, hvorfor du helligholder sabbatten? Er versene herover blevet brugt som bevis på, at du tager fejl? Disse vers omhandler dog ikke det fjerde bud, men er skrevet som en reaktion på en række fejlagtige læresætninger, der via falske lærere var blevet introduceret for menigheden.

Denne lære byggede ifølge Paulus på ”filosofi“ , ”tomt bedrag“ , ”menneskers overlevering“ , ”verdens magter“ og ”ikke på Kristus“ (Kol 2,8).

Diskussionen omhandlede bl.a. omskærelse samt overholdelsen af de jødiske fester, renselsesritualer og spiseregler (Kol 2,11.16.21), men også engledyrkelse, hvad enten det nu drejede sig om at tilbede engle, tilbede med engle eller tilbede som engle (Kol 2,18).

Og sidst, men ikke mindst, var det en lære, der tog udgangspunkt i ”menneskers påbud og lære“ og tilsyneladende indbefattede en form for asketisk praksis (Kol 2,22-23).

Disse falske lærere var tydeligvis både dybt religiøse og oprigtige, men de havde ikke forstået evangeliet. I denne uge vil vi undersøge hvorfor. I den forbindelse vil vi desuden komme nærmere ind på, hvorfor ”sabbatter” i Kol 2,16 ikke sigter til den syvende dag som helligdag.

### Ugens tekster

Kol 2; Hebr 7,11; Es 61,3; 1 Kor 3,6; 5 Mos 31,24-26; Rom 2,28-29; Rom 7,7