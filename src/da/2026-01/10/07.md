---
title:  Til videre studium
date:   06/03/2026
---

”Ligesom mennesker i apostlenes dage prøvede at nedbryde troen på skrifterne ved overleveringer og filosofi, således søger i dag retfærdighedens fjende at lede sjæle ind på forbudte stier ved hjælp af den ‘højere kritiks’, udviklingslærens, spiritismens, teosofiens og panteismens tiltalende anskuelser. For mange er Bibelen en lampe uden olie, fordi de har vendt deres sind til spekulativ tro, som bringer forvirring og misforståelser. Bibelkritikkens virksomhed med at sønderdele, fremsætte formodninger og omdanne, nedbryder troen på Bibelen som en guddommelig åbenbaring. Herved berøves Guds ord dets kraft til at styre, hæve og inspirere menneskers liv. Gennem spiritismen lærer mange at tro, at begæret er den højeste lov, at løssluppenhed er det samme som frihed, og at mennesket kun skal stå til regnskab overfor sig selv.

En Kristi discipel vil komme til at møde de ‘overtalende ord’, mod hvilke apostlen advarede de troende i Kolossæ. Han vil møde spiritistiske fortolkninger af skriften, men han må ikke lytte til dem. Hans stemme skal høres til klar bekræftelse af skriftens evige sandheder. Med blikket rettet mod Kristus skal han gå støt fremad ad den afstukne vej og afvise enhver tanke, der ikke stemmer overens med Kristi lære. Guds sandhed skal være målet for hans overvejelser og betragtninger. Han skal anse Bibelen for at være Guds røst, der taler direkte til ham. På denne måde vil han finde ind til den visdom, der er fra Gud“ (Ellen White, Mesterens efterfølgere, s. 251-252).

**Spørgsmål til drøftelse**

`Hvad vil det sige, at i Kristus ”bor hele guddomsfylden i kød og blod“, og at han er ”hoved for al magt og myndighed“ (Kol 2,9-10)? Se også Joh 1,1; Hebr 1,3; Pet 3,22.`

`Mange bruger Kol 2,14-16 som argument imod helligholdelse af den syvende dag. Hvilke problematikker opstår i kølvandet af dette?`

`Hvordan forholder du dig til det synspunkt, at vi som kristne også bør overholde ceremoniloven? Hvad er det grundlæggende problem med at insistere på, at den skal overholdes?`

`Ellen White siger, at Bibelen er ”Guds røst, der taler direkte“ til os. Hvorfor er det særlig vigtigt, at vi garderer os imod det, der vil svække vores tillid til Bibelens autoritet og overbevise os om, at Bibelen (eller dele af den) ikke er inspireret af Gud?`