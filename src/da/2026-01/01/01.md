---
title:  Forfulgt, men ikke forladt
date:   27/12/2025
---

> <p>Ugens vers</p>
> ”Glæd jer altid i Herren! Jeg siger atter: Glæd jer!“ (Fil 4,4).

En adventistpræst tilbragte to år bag tremmer på falske anklager. Til at begynde med forstod han ingenting, men lidt efter lidt gik det op for ham, at Gud havde en opgave til ham i fængslet. Da de andre indsatte fandt ud af, at han var præst, ville de gerne høre ham prædike, hvilket han så gjorde. Han delte litteratur ud og forrettede nadver og sågar dåb. ”Opgaven var ikke altid lige let,“ indrømmede han, ”men det var det hele værd. Liv blev forvandlet og bønner besvaret.“

Paulus var fængslet, da han skrev til menighederne i Filippi og Kolossæ (se Fil 1,7; Kol 4,3), og det var ikke første gang. I Filippi var han og Silas i sin tid blevet sat ”i det inderste fangehul“ med fødderne spændt ”fast i blokken“ (ApG 16,24). Her sad de så ved midnat og ”bad og sang lovsange til Gud“, mens de øvrige fanger ”lyttede“ (ApG 16,25). Som Paulus formulerer det i Fil 4,4, formåede de ”altid“ at glæde sig ”i Herren“.

I denne uge vil vi se nærmere på Paulus’ situation. Han så et større formål med det, der skete med ham, og måske kan hans eksempel være til inspiration for os, når vi møder modgang.

### Ugens tekster

Ef 3,1; 2 Kor 4,7-12; ApG 9,16; Filem 15-16; Kol 4,9; Fil 1,1-3; Kol 1,1-2