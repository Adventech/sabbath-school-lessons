---
title:  Til videre studium
date:   30/01/2026
---

”Den, der står Kristus nærmest, vil være den, som her på jorden har påtaget sig mest af hans selvopofrende kærligheds ånd, ‘kærligheden praler ikke, bilder sig ikke noget ind … søger ikke sit eget, hidser sig ikke op, bærer ikke nag’ (1 Kor 13,4), en kærlighed, der tilskynder disciplen, som den tilskyndede vor Herre, til at give alt, til at leve, arbejde og ofre sig indtil døden for menneskers frelse. Denne ånd blev åbenbaret i Paulus’ liv. Han sagde: ’Thi for mig er livet Kristus,’ for hans liv åbenbarede Kristus for mennesker; ‘og døden en vinding,’ en vinding for Kristus. Selv døden ville åbenbare hans nådes magt og vinde mennesker for ham. ‘At Kristus … må blive forherliget … ved det, der sker med mit legeme,’ sagde han, ‘hvad enten jeg skal leve eller dø’ (Fil 1,21.20)“ (Ellen White, Jesu liv, s. 476-477).

”Om ganske kort tid vil hver eneste sjæl blive prøvet. Dyrets mærke vil blive påtvunget os, og de, der har været vant til at give efter for verdens krav og tilpasset sig dens skikke, vil hellere give efter for presset end at risikere latterliggørelse, forhånelse, trusler om fængsling og død … Når de, der kun er kristne af navn, skiller sig ud fra Kristi sande efterfølgere, vil de skjulte blive åbenbaret for alle og med jubel stille sig under Kristi banner. De frygtsomme og tilbageholdende vil åbent vedkende sig troen på Kristus og hans sandhed. De svageste og nølende i menigheden vil som David blive fyldt med vovemod og handlekraft. Jo sortere det ser ud for Guds folk, jo tydeligere vil stjernerne lyse. Satan vil gøre sit yderste for at chikanere de trofaste, men i Jesu navn vil de mere en sejre“ (Ellen White, Testimonies for the Church, bd. 5, s. 81, 82).

**Spørgsmål til drøftelse**

`Tænk over ovenstående advarsel til dem, ”der har været vant til at give efter for verdens krav og tilpasset sig dens skikke“. Hvad henviser denne beskrivelse mon til? Tal om, hvordan denne advarsel gælder ikke bare os som enkeltpersoner, men også kirken som helhed.`

`Gud siger: ”Dem, der ærer mig, vil jeg ære“ (1 Sam 2,30) og i Johannes’ Åbenbaring opfordres vi til at ”give ham ære“ (Åb 14,7). Hvad vil det sige i praksis?`

`Hvordan kan vi arbejde ”med frygt og bæven“ på vores frelse uden at blive lovtrælle?`