---
title:  Som himmellys
date:   24/01/2026
---

> <p>Ugens vers</p>
> ”Gør alt uden at give ondt af jer og uden indvendinger, så I kan være uangribelige og uden svig, Guds lydefrie børn midt i en forkvaklet og forvildet slægt, hvor I stråler som himmellys i verden“ (Fil 2,14-15).

Gud fordrede lydighed af hebræerne, for, som han sagde, ”så vil andre folk få øjnene op for jeres visdom og indsigt, for når de hører om alle disse love, vil de sige: ‘Hvor dette store folk dog er et klogt og forstandigt folk!’“ (5 Mos 4,6).

Århundreder senere sagde Jesus: ”Jeg er verdens lys. Den, der følger mig, skal aldrig vandre i mørket, men have livets lys“ (Joh 8,12). Han sagde også: ”I er verdens lys. En by, der ligger på et bjerg, kan ikke skjules“ (Matt 5,14). Hvordan bærer vi os ad med at lyse? Det kan vi kun, når vi er forbundet med Jesus, ”det sande lys, som oplyser ethvert menneske“ (Joh 1,9). Som der står i Filipperbrevet kapitel 2, har ”Gud højt ophøjet ham og skænket ham navnet over alle navne, for at i Jesu navn hvert knæ skal bøje sig … og hver tunge bekende: Jesus Kristus er Herre“ (Fil 2,9-11).

Himlens lys og kraft er tilgængelig for enhver, der har overgivet sit liv til Jesus. Men alt for ofte falder vi i én af to grøfter: Enten læner vi os tilbage og regner med, at Gud klarer det hele, eller også lægger vi med vores egne færdigsyede idéer og planer Gud hindringer i vejen. Derfor er Paulus’ ord til filipperne ligeså relevant for os som for menigheden dengang.

### Ugens tekster

Fil 2,12-30; Rom 3,23.24; Rom 5,8; 2 Tim 4,6; 1 Kor 4,17; 2 Tim 4,21.13; Luk 7,2