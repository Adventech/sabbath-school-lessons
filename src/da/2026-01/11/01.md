---
title:  Livet med Kristus
date:   07/03/2026
---

> <p>Ugens vers</p>
> ”Men over alt dette skal I iføre jer kærligheden, som er fuldkommenhedens bånd“ (Kol 3,14).

Nogle vil mene, at hvis vi er alt for optaget af det himmelske, er vi ikke til nogen nytte her på jorden. Paulus’ tanke i Kol 3 er, at vi kan være på påvirket af vores jordiske tilbøjeligheder, at vi ikke er i stand til at fokusere på de himmelske værdier.

Paulus peger her på en række principper, der, fordi de kommer ovenfra, kun forstås af dem, der er ”oprejst med Kristus“ (Kol 3,1). Og dog er Paulus’ råd i grunden helt lavpraktiske, og ja jordnære, for de handler om relationer både i og udenfor menigheden.

Jesus sagde: ”Elsk jeres fjender, og bed for dem, der forfølger jer, for at I må være jeres himmelske faders børn; for han lader sin sol stå op over onde og gode og lader det regne over retfærdige og uretfærdige“ (Matt 5,44-45).

Umuligt? Menneskeligt set, ja. Vi må først dø, hvis vi skal leve for Gud, og hvis vi skal gøre os håb om at være til nogen nytte her på jorden for vores himmelske far, må vi fæste vores blik på ham.

I denne uge vil vi se nærmere på, hvordan vi, når vi lever med Kristus, kan gøre en forskel her og nu, der rækker langt ind i evigheden.

### Ugens tekster

Kol 3,1-17; Rom 1,18; Rom 6,1-7; Ef 4,22-24; 5 Mos 7,6-8; 1 Sam 16,23