---
title:  Til videre studium
date:   13/03/2026
---

”Når vi lader tanker og følelser styre af Guds ånd, synger vi en helt ny sang, for vi oplever helt bogstaveligt, at Guds løfter opfyldes: overtrædelserne er tilgivet og synden er skjult, for vi har sat vores lid til Kristus, som døde for at retfærdiggøre os. ‘Da vi nu er blevet gjort retfærdige af tro, har vi fred med Gud ved vor Herre Jesus Kristus’ (Rom 5,1).

Men vi skal ikke af den grund sidde med hænderne i skødet. Selv om vi ønsker at leve i gudsriget, vil vi opdage, at gamle vaner og lidenskaber har det med at dukke op igen for fuld styrke. Hver eneste dag må vi overgive os på ny, og hver eneste dag må vi bekæmpe det onde … Mere end noget andet har vi behov for Guds kraft til at leve et renere og ædlere liv. Vi er alt for optaget af denne verden og alt for lidt af gudsriget.

Der er ingen grund til at fortvivle, for løftet om moralsk og åndelig fuldkommenhed ved Kristi nåde og kraft gælder alle. Fra Jesus udspringer livet, og han er kraftens kilde … Han sætter himmel og jord i bevægelse for os og sikrer, at vi ved hvert eneste skridt på vejen er i forbindelse med hans levende kraft“ (Ellen White, Acts of the Apostles p. 476-478; Mesterens Efterfølgere, s. 252-253).

**Spørgsmål til drøftelse**

`Hvad er din erfaring med løftet om, at du er ”gjort retfærdig af tro“? Hvordan har dette vidunderlige løfte ændret dit liv? Hvordan hænger dette løfte sammen med tanken om, at du også er blevet ”oprejst med Kristus“?`

`Hvad betyder det for dig at ”tænke på det, som er i himlen“ (Kol 3,2)? Er det ikke vigtigere at have sit fokus her på jorden og på den forskel, du kan gøre her og nu? Er det nødvendigvis et enten eller?`

`Tænk på, hvordan det, du gør, påvirker andre. Vi tænker ofte på vores indflydelse som enkeltpersoner, men hvad med menighedens indflydelse? Hvordan er I som menighed med til at gøre en forskel lokalt?`

`Læs Kol 3,11. Hvad siger dette vers om vores indbyrdes forhold til hinanden i menigheden?`