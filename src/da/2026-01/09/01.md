---
title:  Forsoning og håb
date:   21/02/2026
---

> <p>Ugens vers</p>
> ”Ham, der ikke kendte til synd, har han gjort til synd for os, for at vi kunne blive Guds retfærdighed i ham“ (2 Kor 5,21).

Paulus fortsætter det forsoningstema, som han så levende introducerede i Kol 1,20 (se torsdagsafsnittet i sidste uges bibelstudium). I vers 20 fik vi det store kosmiske overblik, og nu følger en redegørelse for, hvilken betydning det har for den enkelte. Ved sin død på korset har Jesus skaffet alt og alle forsoning, men da særligt menneskeheden, som på grund af synden var adskilt fra livet i Gud, men som nu kan blive forsonet med Gud ved tro.

Teksten i denne uge forklarer, hvad forsoningen betyder for dig og mig. Som på det kosmiske plan sker forsoningen ved Kristi død på korset. Korset er i den sammenhæng andet og mere end et symbol, for den kærlighed fra Gud, som korset er et håndgribeligt bevis på, har kraft til at forvandle menneskers liv og fylde dem med håb, når de hører evangeliet og tager imod Kristus.

Paulus taler i denne sammenhæng om en ”hemmelighed, som har været skjult for alle tider og slægter“ (Kol 1,26). Hvad er det for en hemmelighed, og hvad gemmer den på for den enkelte og for universet som helhed? Hvilken sammenhæng er der mellem denne ”hemmelighed“ og det evangelium, som Paulus forkyndte?

### Ugens tekster

Kol 1,20-29; Ef 5,27; Ef 3,17; Rom 8,18; Ef 1,7-10; Ef 3,3-6; Ordsp 14,12