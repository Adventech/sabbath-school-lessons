---
title:  Liv og død
date:   10/01/2026
---

> <p>Ugens vers</p>
> ”Thi for mig er livet Kristus, og døden en vinding“ (Fil 1,21).

Det siges, at døden blot er en del af livet. Det er en skrøne. Døden er livets modsætning, livets fjende. Døden er lige så lidt en del af livets design, som et bilvrag er en del af en bils design. Paulus siger med eftertryk, at Kristus døde for at ”gøre ham magtesløs, som har dødens magt, nemlig Djævelen og befri alle dem, som af frygt for døden hele livet igennem havde været holdt nede i trældom“ (Hebr 2,14-15).

Paulus var parat til at dø for Kristus, men han var aldrig i tvivl om sin evige skæbne. Han var fast besluttet på med sit liv og sin eventuelle død at ære Kristus og forkynde evangeliet for så mange som overhovedet muligt. Måske er det en af årsagerne til, at vi har så mange breve med Paulus som afsender. Herigennem kunne han sikre, at budskabet nåede frem til så mange som muligt også der, hvor han ikke personligt havde mulighed for at komme.

Livet er kort, og det er afgørende, at vi når at slå et slag for gudsriget i den tid, vi har fået af Gud. Det er vigtigt at vægte ”enheden i troen“ (Ef 4,13), for, som vi vil opdage i denne uges bibelstudium, var det en af hovedårsagerne til, at Paulus skrev sit brev til filipperne.

### Ugens tekster

1 Kor 4,14-16; 2 Kor 10,3-6; Joh 17,17-19; Mika 6,8; ApG 14,22