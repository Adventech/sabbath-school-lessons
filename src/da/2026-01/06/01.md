---
title:  Tro på Kristus alene
date:   31/01/2026
---

> <p>Ugens vers</p>
> ”For at jeg kan kende ham og hans opstandelses kraft og lidelsesfællesskabet med ham, så jeg får skikkelse af hans død, om jeg dog kunne nå frem til opstandelsen fra de døde!“ (Fil 3,10-11).

Vi vægrer os ved at acceptere, at vi frelses udelukkende ved tro på Kristus. Af uransagelige årsager tænker vi, at det vi gør, vores lovgerninger, på en eller anden måde må kunne bidrage til vores frelse, men her i brevet filipperne adresserer Paulus netop det spørgsmål i sit opgør med dem, der insisterer på, at omskærelse er nødvendig for frelsen.

For at ingen skal tro, at gerninger som f.eks. omskærelse på nogen måde bidrager til deres frelse, gør Paulus det klart, at refærdiggørelse er en gave fra Kristus til den, der tror, og selvom diskussionen om omskærelse hører fortiden til, er principperne i Paulus’ argument stadig lige aktuelle.

Centralt i den protestantiske reformation var netop spørgsmålet om den rolle, som henholdsvis tro og gerninger spiller i kristenlivet. Kristus er og bliver alt for os. Han er ”troens banebryder og fuldender“ (Hebr 12,2), og har vi vores prioriteter i orden, kan vi uden ”at stole på noget ydre“ (Fil 3,3) allerede nu leve i visheden om, at Gud i sin kærlighed har sikret os frelsen.

### Ugens tekster

Fil 3,1-16; Rom 2,25-29; Joh 9,1-39; Ef 1,4.10; 1 Kor 9,24-27