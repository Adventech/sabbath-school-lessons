---
title:  Til videre studium
date:   06/02/2026
---

”Den, der vil opbygge en stærk og retlinet karakter, den, der gerne vil være en kristen under alle forhold, må give alt og gøre alt for Kristus; for Frelseren vil ikke tage mod en tjeneste, der er delt. Daglig må han lære betydningen af selvhengivelse. Han må granske Guds ord, lære dets betydning og adlyde dets forskrifter. På denne måde kan han nå målet for, hvad en kristen kan yde. Dag efter dag arbejder Gud med ham og udvikler hans karakter, så den kan holde stand i den sidste prøves time. Og dag efter dag udfører den troende for menneskers og engles øjne et forsøg, der viser, hvad evangeliet kan udrette for faldne mennesker“ (Ellen White, Mesterens efterfølgere, s. 255).

”De, der venter på Brudgommens komme, skal sige til folk: ‘Se, jeres Gud!’ De sidste nådens stråler, det sidste nådens budskab, som skal forkyndes for verden, er en åbenbaring af hans kærlighed. Guds børn skal åbenbare hans herlighed. I deres liv og karakter skal de vise, hvad Guds nåde har udrettet for dem. Lyset fra Retfærds Sol skal strømme ud fra gode gerninger i sande ord og hellige gerninger“ (Ellen White, Kristi lignelser, s. 443-444).

**Spørgsmål til drøftelse**

`Tænk over, hvad det vil sige at glæde sig i Herren. Læg mærke til, at der ikke står, at vi skal glæde os over modgang, men at vi skal glæde os i Herren. Hvorfor er det vigtigt, at vores fokus er på Herren og på hans godhed, kraft, kærlighed og frelse? Hvad er fordelen ved at holde fokus på ham, når vi, som vi uvægerligt gør, møder modgang?`

`Læg mærke til, at det i ovenstående citater er Guds nåde, der frembringer ”gode gerninger“. Hvorfor er det, som Guds nåde udretter, væsentligt? Eller sagt på en anden måde: Vi frelses ikke ved gode gerninger, men er vi frelst, hvis de udebliver?`

`Tænk over det, som Paulus siger i Fil 3,1-4 om ikke at stole på noget ydre. Hvad mener han med det? Er alt, hvad vi har og er, ikke også gaver fra Gud?`