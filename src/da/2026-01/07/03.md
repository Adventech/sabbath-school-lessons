---
title:  ”Stå fast i Herren“
date:   09/02/2026
---

`Hvordan definerer Paulus den kristnes ”borgerskab“? Fil 3,20-21`

Ulig fjenderne af Kristi kors, som kun ”tænker … på det jordiske“, og hvis gud er deres bug (Fil 3,19), er den kristnes ”borgerskab … i himlene“, hvor Kristus selv regerer (Fil 3,20). For at understrege sin pointe fremhæver Paulus behovet for, at vores ”fornedrede legeme“, der er underlagt sygdom, alderdom og død, forvandles og bliver som Kristi ”herliggjorte legeme“ (Fil 3,21).

**Hvordan beskriver følgende tekster denne herliggjorte tilstand?**

`Job 19,25-27`

`Luk 24,39`

`1 Kor 15,42-44`

`1 Kor 15,50-54`

`Kol 3,4`

”Som den sidste fjende tilintetgøres døden“ (1 Kor 15,26). Det er vores største håb og det ultimative løfte, som opfyldes i Jesus, at vi ikke længere er underlagt døden, og at han vil forny os og give os et nyt ”herliggjort legeme“ (Fil 3,21).

Forfatteren Luc Ferry, som vil mene, at der er ”frelse“ uden Gud, da det at overvinde dødsangsten, som han siger, i sig selv er en form for ”frelse“ eller ”forløsning“, erkender dog blankt, at for den kristne er det ikke bare dødsangsten, men døden selv, der besejres. De kristne termer er ”personlige og konkrete fremfor generaliserede og abstrakte“ og af samme årsag er det udelukkende kristendommen, der ”lover den enkelte udødelighed og en definitiv sejr over menneskets medfødte dødelighed“ (Ferry, A Brief History of Thought, s. 90). For en ateist må det siges at være noget af en indrømmelse.

For Paulus indbefatter vores borgerskab i himlen løftet om opstandelse og om et evigt liv, der langt overgår vores fatteevne.

`Til eftertanke. Hvorfor spiller løftet om evigt liv så afgørende en rolle i vores tro? Er der noget i denne verden, der kan måle sig med det, Kristus tilbyder os?`