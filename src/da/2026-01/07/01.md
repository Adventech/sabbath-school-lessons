---
title:  Borgerskab i himlen
date:   07/02/2026
---

> <p>Ugens vers</p>
> ”Vær ikke bekymrede for noget, men bring i alle forhold jeres ønsker frem for Gud i bøn og påkaldelse med tak“ (Fil 4,6).

I denne uge afrunder vi brevet til filipperne, og der venter os et studium fyldt med værdifuld viden om, hvordan troen på Kristus udmønter sig i dagliglivet. Paulus har tilsyneladende gjort sig umage for at presse så mange af de moralske værdier og praktiske leveregler, som han selv bestræbte sig på at efterleve, ind i sine afsluttende bemærkninger. Ligesom Jesus, hvis fokus var på det indre menneske, er Paulus optaget af hemmeligheden bag et lykkeligt kristenliv.

Selv når intet går efter planen, hvilket sker langt oftere, end vi kunne ønske os, er der ingen grund til bekymring. Der findes principper, der kan hjælpe os med at finde den indre styrke, vi har brug for, til at møde de udfordringer, livet byder os. Vi kan, de ydre omstændigheder til trods, opleve den fred, som kun Gud kan give. Nutid og fremtid er i hans hånd, og han vil sørge for os.

Vi behøver frem for alt ikke at sætte vores lid til denne verdens regimer, der alt for ofte ender med at skuffe os. Som kristne er vi borgere i Guds himmelske rige, og med til det borgerskab hører en lang række vidunderlige rettigheder såvel som forpligtelser.

### Ugens tekster

Fil 3,17-4,23; 1 Kor 15,42-44; Joh 14,27; Sl 119,165; Job 1,21; 1 Tim 6,7