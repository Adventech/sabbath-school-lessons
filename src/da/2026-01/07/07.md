---
title:  Til videre studium
date:   13/02/2026
---

”De, der hele tiden modtager friske forsyninger af nåde, vil få den styrke, som deres dagligdag kræver … De spilder ikke tiden med at vente på, at Gud engang i en fjern fremtid på mirakuløs vis udruster dem med en særlig evne til at vinde sjæle, men overgiver sig i stedet dagligt til Gud, så de kan blive rustet til den opgave, som han her og nu kalder dem til …

For den, der tjener Gud, er der vidunderlig trøst at hente i bevidstheden om, at selv Kristus, da han var her på jorden, havde brug for daglige forsyninger af nåde fra Gud. Først når han havde tilbragt tid med Gud, tog han fat på at løfte og velsigne andre … Alle, der følger Kristi eksempel, vil være i stand til at tage imod og benytte sig af den kraft, som Gud har lovet sin menighed med henblik på at modne jordens høst“ (Ellen White, God’s Amazing Grace, s. 117).

”Gud kender vores behov og sørger for os. Han har et forrådskammer fyldt til randen med det, vi behøver, og han kan ruste os til at møde hvad som helst. Hvorfor har vi så svært ved at stole på ham? Han har givet sine børn et væld af løfter, hvis opfyldelse kun beror på, at de følger hans anvisninger. Der findes ikke nogen byrde, som han ikke kan løfte, intet mørke, han ikke kan fortrænge, ingen svaghed, han ikke kan vende til styrke, ingen frygt, han ikke kan stille, og intet ædelt mål, han ikke kan hjælpe os med at nå.

Vi skal ikke se på os selv. Jo mere vi fokuserer på vores egne mangler, jo dårligere stillet er vi til at overvinde dem“ (Ellen White, That I May Know Him, s. 224).

**Spørgsmål til drøftelse**

`Hvad er de tydeligste eksempler på bønnesvar i dit liv? Har de medvirket til, at du mærker Guds fred, der overgår al forstand? Hvad med de bønner, som Gud tilsyneladende ikke har besvaret? Mærker vi også Guds fred, når Guds indgriben udebliver?`

`I lyset af Fil 4,8, hvordan bruger du din tid? Hvordan styrker det, som du beskæftiger dig med, din tro på Gud og dit forhold til ham?`

`Tal om det sidste citat i fredagsafsnittet. Hvad er implikationerne af, at ”jo mere vi fokuserer på vores egne mangler, jo dårligere stillet er vi til at overvinde dem“? Hvordan bærer vi os så ad med at overvinde vores svagheder og mangler?`