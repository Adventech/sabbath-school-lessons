---
title:  Kristus som Herre
date:   14/02/2026
---

> <p>Ugens vers</p>
> ”Han er den usynlige Guds billede, al skabnings førstefødte. I ham blev alting skabt i himlene og på jorden, det synlige og det usynlige, troner og herskere, magter og myndigheder. Ved ham og til ham er alting skabt. Han er forud for alt, og alt består ved ham“ (Kol 1,15-17).

I denne uge genoptager vi studiet af brevet til kolossenserne. Vi fortsætter, hvor vi slap i torsdagsafsnittet i uge 2. I Kol 1,9-12 giver Paulus udtryk for, at han til stadighed beder for, at de troende i Kolossæ må leve, som Herren vil det. I vers 12 og 13 sætter han lysets og mørkets riger op imod hinanden. Gud Fader har, som Paulus udtrykker det, gjort os ”duelige til at få del i de helliges arv i lyset“, friet ”os ud af mørkets magt“ og flyttet ”os over i sin elskede søns rige; i ham har vi forløsningen, syndernes forladelse“ (Kol 1,12-14).

I Jesus, Skaberen, har vi forløsning. I ham er vi sat fri, og ved tro på ham befinder vi os ikke længere i mørkets rige, men i Guds ”elskede søns rige“.

I denne uge vil vi se nærmere på et af Det Nye Testamentes mest udtømmende beskrivelser af, hvem Jesus er. Han ”den usynlige Guds billede“, men også ”al skabnings førstefødte“ (Kol 1,15). Hvordan hænger det egentlig sammen?

### Ugens tekster

1 Mos 1,26-27; Kol 1,13-19; Joh 1,1-3; Ef 1,22; 1 Kor 12,12-27; 1 Kor 4,9; Rom 6,3-4