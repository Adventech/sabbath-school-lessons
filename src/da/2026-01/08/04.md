---
title:  Hoved for legemet, kirken
date:   17/02/2026
---

`Hvad henviser ordet ”hoved“ til i disse tekster? Hvad vil det sige, at Jesus er ”kirkens hoved“? Ef 1,22; 5,23; Kol 2,10`

På langt de fleste sprog er det almindeligt at bruge ordet ”hoved“ i overført betydning om mennesker i ledende stillinger, og ordet bruges på stort set samme måde i både Det Gamle og Det Nye Testamente. Læg f.eks. mærke til, hvordan ordet ”hoved“ anvendes i følgende vers:

2 Mos 18,25\
”Moses udvalgte dygtige mænd i hele Israel og satte dem som overhoveder i folket, førere for enheder på tusind, hundrede, halvtreds og ti.“

4 Mos 31,26\
”… overhovederne for menighedens fædrenehuse…“

5 Mos 28,13\
Gud vil gøre Israel til ”hoved, ikke til hale“, hvis de adlyder ham.

Es 7,8\
”Arams hoved er Damaskus, og Damaskus’ hoved er Resin.“

1 Kor 11,3\
”Kristus er hver mands hoved…“

Kristus er menighedens leder og vejleder. Han er kilden til næring, sammenhold og vækst (se Kol 2,19).

`Også i disse vers beskriver Paulus menigheden som et ”legeme“. Hvilke andre aspekter af det at være menighed formidles her? 1 Kor 12,12-27`

Legemet kan ikke eksistere uden hoved, og når vi mister eller beskadiger en legemsdel, går det op for os, hvor vigtig netop denne del af kroppen var for vores liv og førlighed.

`Til eftertanke. Har du en legemsdel, du gerne ville undvære? Siger det noget om, hvor vigtig hver eneste af os er for menighedens trivsel?`