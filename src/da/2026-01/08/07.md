---
title:  Til videre studium
date:   20/02/2026
---

”Et menneske, der blot var et menneske, men sagde de ting, Jesus sagde, ville ikke være en stor morallærer. Han ville enten være sindssyg – på linje med en mand, der påstår, at han er et pocheret æg – eller også ville han være Djævelen selv. Enhver må træffe et valg. Enten var og er dette menneske Guds søn, eller også er han en galning eller noget endnu værre. Man kan spærre ham inde som sindssyg, man kan spytte på Ham og slå Ham ihjel som en dæmon – eller man kan falde ned for Hans fødder og kalde Ham ‘Herre og Gud’. Men lad os ikke komme med dette nedladende vås om, at Han var en stor morrallærer. Den udvej har Han ikke givet os. Det er ikke Hans mål“ (C.S. Lewis, Det er kristendom s. 59).

”Faderen er hele guddomsfylden og er usynlig for det menneskelige øje … Sønnen er hele guddomsfylden åbenbaret. Ifølge Guds ord er Kristus Guds ‘væsens udtrykte billede’ (Hebr 1,3)“ (Ellen White, Evangelism, s. 614).

”Kristus er den præeksisterende, selveksisterende søn af Gud … Der har aldrig, forsikrer han os, været et tidspunkt, hvor han ikke var forenet med Gud … Han var lig med Gud, evig og almægtig“ (Ellen White, Evangelism, s. 615).

**Spørgsmål til drøftelse**

`Ville der have været en frelsesplan i det hele taget, hvis Jesus ikke altid havde været ét med Gud, men blot var en skabning? Hvordan ville det påvirke vores opfattelse af Gud og Jesus?`

`Hvad gør det ved vores forståelse af Jesus, evangeliet og frelsesplanen, at hele universet følger med og interesserer sig for det, som Jesus gjorde og fortsat gør? Hvad må de have tænkt, da de var vidne til, at Skaberen selv hang på korset? Hvordan må de, der kender og har set ham i hans fulde herlighed, have oplevet det? Hvordan mon det var for dem, der havde tilbedt ham i himlen, at være vidne til korsfæstelsen?`

`Hvordan vil du forklare nogen, der ikke har tænkt over det, at Faderen og Sønnen altid har eksisteret side om side? Hvordan vil du forklare, at Faderen aldrig nogensinde havde været adskilt fra sønnen før korset? (Se Ellen G. White Comments, The SDA Bible Commentary, bd. 7, s. 924).`