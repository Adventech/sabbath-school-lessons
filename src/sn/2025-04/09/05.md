---
title:  Jubirii
date:   26/11/2025
---

Nyika yakanga yakakosha kwazvo muvupenyu wevaIsraeri sevanhu vaMwari zvekuti yakanga isingakwanisi kupiwa vanhu yose. Yaifanira kukamurwa kumarudzi nekudzimba dzemadzibaba avo, nekuimba imwe neimwe (Numeri 34:13–18) kudzivirira kuti isava nevanhu vashoma vakatsanangurika chete. 

`Verenga Revhitiko 25:1–5, 8–13. Ko chinangwa cheSabata reGore ReJubirii chaiva chei?`

Nekusiyana muEgipita, umo vagari vaigaro rasikirwa nenyika yavo nemitemo yaFarao, chinangwa chaMwari kuvaIsraeri chaiva chekuti vasazombogara vasina pavo. Hakuna munhu wekunze aizokwanisa kutora nzvimbo kubva kune vakapiwa. Muzano raMwari chaimo, nyika yakanga isingazombotengeswi; yaigona kurodzwa chete zvichiendarana nekukosha kwayo nemakore ainge asara kusvika pagore reJubirii. Hama dzemunhu akweretesa zvekuda “kutengesa” nyika yemadzibaba ake vaiva nebasa rekuidzikinura kunyange gore reJubirii risati rasvika (Revhitiko 25:25).

Kugoverwa kwenyika kunoratidza zviri mumwoyo waMwari. Sezvo Baba vedu varikudenga, vachida kuti vana vavo vave nenwoyo wekupa chaizvo kune avo vasina zvakawanda, nekubatsira kuti minda yavo ivape zvekudya gore re7 roga roga. Gore reSabata raifambidzana nemurairo weSabata munzira yakakura. Pamusoro pekukoshesa basa nekukurudzira kushanda nesimba, kuva nemunda kunopawo chiremerera nekuva nemutsa kune vamwe vasina zvikwanisiro.

Mirairo yeminda yaipavo muIsraeri wose mukana wekusununguka kubva kuvuranda hwenhaka kana hunhu hwaakazviisa mahuri nekutangazve patsva muvupenyu. 

Ichi ndicho chikonzero chevhangeri: kubvisa musaino pakati pevafumi nevarombo,vatenzi pabasa nemushandi, anozvo neasina, kuisa vanhu vose pachiyero chakainzana nekuziva kudisa kwedu tose nyasha dzaMwari. 

Nerombo rakaipa, Israeri yakaramba kuchengeta magariro aya akaiswa naMwari, uye kwepera mazana emakore, yambiro dzekubviswa dzakaitika (2 Makoronike 36:20, 21). 

`Ko mirairo yekugoverwa kwenyika nevaIsraeri neSabata zvinotirangaridza sei kuti mumaziso aMwari, tose takainzana? Ko Sabata rinotibatsira sei kuti “kwete” kutsika dzekudzvinyirira nekukara kwabata nzvimbo zhinji dzatinogara?`