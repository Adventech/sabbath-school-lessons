---
title:  Nyika Inodzorerwa 
date:   27/11/2025
---

`Verenga Jeremia 24:6; Jeremia 31:16; Ezekieri 11:17; Ezekieri 28:25; na Ezekieri 37:14, 25. Chitsidzoi chaMwari mukudzoka kweIsraeri kuNyika Yechipikirwa uye chakazadziswa sei?`

Muhutapwa hweBabironi, vaIsraeri havana kungonzvisisa kushata kwekusava nepavo chaipo koga, asi kuipa kwevukama hwavo naMwari, kana nepo hwaiva hwakasimbiswa nechipikirwa chakasimba kwazvo chenyika, chakatsamira, asi zvisiri izvo zvoga, pakupiwa nyika. VaIsraeri pavakarevurura zvivi zvavo, vakatendevuka, nekutsvaka Mwari nemwoyo wose, Mwari akazadzisa chitsidzo chake, akavadzosazve kunyika yavo sechiratidzo chekudzoreredzwa. Kureva kuti Mwari akaramba ari Mwari wavo, kunyange pavakanga vasiri munyika.

Zvisinei, chivimbiso chokuti vaIsraeri vaizova nhaka yenyika nokusingaperi chaiva nemamiriro ezvinhu (Deuteronomio 28:63, 64; Joshua 23:13, 15; 1 Madzimambo 9:7; 2 Madzimambo 17:23; Jeremia 12:10–12), ndizvovo zvaiva muchitsidzo chekugariswazve patsva chakabatsira vaIsraeri kubudirira munyika yehubatwa. Nguva imwechete iyi, vaprofita veTestamende Yakare vaitaura nekudzoreredzwa kwehushe hwaDavidi (Zakaria 9:6, 7; Zakaria 9:9, 16). Chitsidzo ichi chakazadziswa muvupenyu, rufu nekumuka kwaJesu Kristu, maari zvitsidzo zvose zveIsraeri yeakare zvaifanira kuzadziswa.

MuTestamende Itsva, Nyika Yechipikirwa haaitaurwi pachena, asi tinovudzwa kuiti zvitsidzo zvaMwari zvakazadziswa munaJesu Kristu (2 VaKorinde 1:20, VaRoma 15:8). Saka, kana takatarisa Kristu, nyika inoshandurwa yomiririra maropafadzo epamweya ayo Mwari anoronga kupa vakatendeka vake ikozvino (VaEfeso 2:6) nemunguva ichavuya. 

Kuzadziswa kwekupedzisira kwezvitsidzo zvezororo, pfuma zhinji, nehutano hwakanaka munyika zvichaitika munyika itsva, tasunungurwa kubva mumatuso ezvivi nezvivi zvacho. Saka, seMakristu, tariro yedu yakatsamira pachitsidzo chekudzokazve kwaKristu, uye mushure memakore 1,000-ekugara kudenga, achagadza vushe hwake panyika yaitwa itsva. Uku ndiko kuchava kuzadziswa kwekupedzisira kwezvitsidzo zvenyika.

`Verenga Johani 14:1–3, Tito 2:13, na Zvakazarurwa 21:1–3. Ndeipi tariro yekupedzisira inowanikwa mumavhesi aya, uye nemhaka yei rufu rwaJesu ruchiva rubatso rwekuzadziswa kwetariro?`