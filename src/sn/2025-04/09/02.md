---
title:  Edeni NeKenani
date:   23/11/2025
---

`Verenga Genesi 2:15 na Genesi 3:17–24. Chii chakava matuso eKuputsika, kana takatarisa pekugara pemhuri yekutanga?`

Pakusika, Mwari akaisa Adamu naEva munzvimbo yakaperera yaiva nezvose zvakanaka zvakawanda. Mhuri yekutanga yaisangana neMusiki munzvimbo yakaisvonaka yaivapa zvose zvavaida. Pamusoro peshoko raMwari rakataurwa nemuromo, Munda weEdeni waiva chikoro umo Adamu naEva vaiwana ruzivo rwakakura rwechimiro chaMwari nevupenyu hwaaida kuti vave nahwo. Saka, pavakadambura vukama neMusiki, vukama hwavo neMunda hwakabvavo hwashanduka, uye semucherechedzo wekupera kwevukama, vaifanira kubuda mumunda. Vakarasikirwa nenzvimbo iyo Mwari akanga avapa. Saka Munda weEdeni wakava mucherechedzo wevupenyu hwakazara, saka tichatsvaka zvidzidzo izvi zveNyika Yechipikirwa.

`Ko madzibaba akavona sei chikipikirwa chenyika? (Genesi 13:14, 15; Genesi 26:3, 24; Genesi 28:13.) Unofunga kuti zvinorevei kwatiri, seMasabata, kurarama sevadyi vezvipikirwa (VaHebheru 6:11–15)?`

Sezvo Abrahama akapinda munyika iyo Mwari akanga amuratidza, nekutenda nyika iyi yaiva yake nevana vake. Yakaramba iri Nyika Yechipikirwa kwemakore 400. Madzibaba haana kutora nyika; yakanga isiri yavo zvekuti vaikwanisa kuipa vana vavo senhaka. Asi, yaiva yaMwari, seMunda weEdeni waiva wake. SaAdamu naEva vasina zvavakaita kuti Munda weEdeni uve wavo, Israeri yakanga isina chayakaitavo kuti nyika ive yavo. Nyika Yechikipirwa yaiva chipo chaMwari chakatsamira pakuzvipira kwake. Israeri yakanga isina chekuita ndeyavo mavari (Deuteronomio 9:4–6); dzinongova nyasha dzaMwari dzekuti vaitore. 

Madzibaba akava vadyi vezvipikirwa kusvikira zvazadziswa. Isu sevateveri vaKristu, takava vadyi venhaka vezvipikirwa zvirinani (VaHebheru 8:6) zvichazadziswa kana tikava “asi muve vateveri vaivo vanodya nhaka yezvipikirwa nenzira yekutenda  neyekutsungirira” (VaHebheru 6:12). 