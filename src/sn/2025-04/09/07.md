---
title:  Kudzidza Kuinda Mberi
date:   28/11/2025
---

“Tichaponeswa pakupedzisira kana tave kupinda nemasuwo emuguta. Tinozofara kuti taponeswa, nekusingaperi. Asi kusvika zvinotinofanira kuteerera zano remuapostora, ‘tinofanira, zvimwe, kurege kuva nemumwe wenyu uchawanikwa asingasviki ikoko’ [VaHebheru  4:1]. Neruzivo rweKenani, nekuimba nziyo dzeKenani, nekufarira pfungwa yekupinda muKenani, hazvina kusvitsa vana veIsraeri muminda yemazambiringa nemiorivi zvemuNyika Yechipikirwa. Zvaigona kuva zvavo chaizvo nekugaramo, nekuteerera mirairo yazvo, nekuratidza kutenda kupenyu munaMwari, nekugashira zvipikirwa zvake kwavari.”—Ellen G. White, The Youth’s Instructor, February 17, 1898.

“MuBhaibheri nhaka yevakaponeswa inonzi ‘nyika’ VaHebheru  11:14–16. Umo Mufudzi wekudenga anotungamirira hwai dzake kuinda kunzizi dzemvura mhenyu. Muti wevupenyu inobereka michero yawo mwedzi mumwe nemumwe, mashizha awo achiporesa ndudzi. Kune nzizi dzinogara dzichiyerera, mvura yakachena sechivoni-voni, nekumativi emiti yayo inozununguka mune mimvuri munzira vadzikinurwa vaMwari. Mapani akareba akazara nezvikomo zvakanaka, nemakomo aMwari akamira nekureba kwawo. Mumapani erugare aya, mumativi enzizi dzevupenyu idzi, uchava musha wedu.”—Ellen G. White, The Great Controversy, p. 675.

**Mibvunzo Yekutaurirana**:

`Funga nezveNyika Yechipikirwa semufananidzo wevupenyu hwakazara hwakavimbiswa naKristu kuvateveri vake muna Johani 10:10. Ko zvinowanikwa mukurarama vupenyu hwakazara munyika zvinoratidza sei maropafadzo eruponeso?`

`Vukamai huripakati pekuva vagari venhaka yenyika nekurarama nemamwe mararamiro? Ko chimwe chinokanganisa chimwe sei? Ndezvipi zvimwe zvinowanikwa mukuva mugari wevushe hwaMwari?`

`Sevanhu, tinogara takakuhuniswa nezvitsidzo zvevamwe dzimwe nguva nezvitsidzo zvatinozviitira pachedu. Ungavimba sei nezvitsidzo zvaMwari?`

`Ko tingaita sei kuti chitsidzo chenyika itsva chiraramike muneremangwana nenzira yakasimba ikozvino?`
