---
title:  Nyika Sechipo
date:   24/11/2025
---

`Verenga Ekisodho 3:8; Revhitiko 20:22; Revhitiko 25:23; Numeri 13:27; Deuteronomio 4:1, 25, 26; Deuteronomio 6:3; na Mapisarema 24:1. Ndeupi hukama hwakatsanangurika pakati paMwari, Israeri, neNyika Yechipirwa?`

Mukungotauravo hako vanhu vanozivikanwa nezita renyika yavo. Mukungovona nyika munhu anobva anoziva kwairi nemararamiro evanhu ivavo. Nhapwa dzakanga dzisina paiva nerukute rwadzo; vaiva vasina pavo, vamwe ndivo  vaitapirirwa nemubato wemavoko avo. Kuva nenyika zvaireva kusununguka. Vanhu vakasarudzwa vaizivikanwa nenyika yavaigara. 

Paiva nevukama hwakatsanangurika pakati paMwari, Israeri, nenyika. Israeri yakagashira kubva kuna Mwari sechipo, isiri semubairo wekushanda kwavo. Vanhu vakasarudzwa vagona kuva nenyika chete kana vaiteerera sungano naYahweh nekuichengetedza. Mune mamwe mazwi, vaisagona kuva nenyika nemakomborero ayo vasina makomborero aMwari.

Panguva imwechete iyi, chaiva chokwadi kuti nyika yaibatsira Israeri kunzwisisa Mwari.  Kurarama munyika kwavatondedza nguva dzose, kutendeka, nekuchengeta zvipikirwa, nekutendeka kwaMwari. Hapana chaivapo Israeri kana nyika pasina zvakatangwa naMwari, aiva mavambo nenheyo yekurarama kwavo. VaIsraeri pavaiva muEgipita, rwizi Naira nemadiridziro, nekushanda nesimba, zvaiibatsira kupa mbesa dzavaida kuti vararame. Kenani yakanga yakasiyana. Vaitsamira pamvura yekunaya kuti vakohwe zvizhinji, uye aingava Mwari woga aiva nesimba pamusoro pemamiriro ekunze. Saka nyika yaitondedza Israeri kutsamira kwavo panaMwari nguva dzose.  

Kana nepo Israeri yakagashira nyika sechipo kubva kunaYahweh, chokwadi chaiva chisingashanduki ndechekuti Mwari Pachake aizoramba ari muridzi wenyika. Semuridzi wechokwadi wenyika yose pasi rose (Mapisarema 24:1), Yahweh anekodzero yekuipa kuvaIsraeri kana kuvatorera. Kana Mwari ari muridzi, vaIsraeri vo, nevanhu vose tiri vaeni nevafambi/ vapfuvuri, kana mukutaura kwemazuva ano, tose tiri vaenzi vagara nguva yakareba panyika yaMwari.

`Takatarisa 1 Petro 2:11 na VaHebheru  11:9â€“13, zvinorevei kwauri kurarama semufambi nemweni akatarisira nyika iyo Mwari Pachake yaari mhizha nemuvaki wayo? `
