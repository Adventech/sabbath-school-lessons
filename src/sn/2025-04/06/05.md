---
title:  Mukova Wetariro
date:   05/11/2025
---

`Verenga Joshua 8:1–29. Ko nyaya iyi inotiudzei nekushandura kunoita Mwari kukundikana kwedu kukurusa kukuita mikana?`

Nzira dza Yahweh dzekushandura kukundikana kwevaIsraeri kuchiva mukana, nekushandura Mupata weAkori (izwirechi Heberu  rinoreva “dambudziko”) kuva mukova wetariro (enzanisa na Hosia 2:15). Vawana kugutsikana kwekukwanisa kukunda kwavakaita muhondo yekutanga nevaIsraeri, vagari veAi vakadzokororazve zvavakamboita mukurwisa vaIsraeri avo vakanyepera kutiza nekukundwa. Vagari veAi pavaingobuda muguta rinerusvingo, mavuto 30,000 eIsraeri, akanga akavanda pedyo neguta vari kuseri (Joshua 8:4), vaizotora guta risina munhu zvaro nekuripisa nemoto. Joshua 8:7 inoisa pachena kuti rakanga risiri zano rakapa kukurira, asi ndiMwari Pachake achavapa kukurira nekuisa guta reAi mumavoko evaIsraeri. Kunyange muchitsauko matinovona mauto achikunda kwazvo, zvinotaurwa kupfuura zvingawanikwa kumwe kose mubhuku rose, matsamba anoratidza chokwadi chirimukati chekuti kukurira chipo chaYahweh.

Nguva yakakosha inosvika yekuti vagari vaAi vabude muguta vachidzingirira vaIsraeri. Aka ndekechipiri Mwari achitaura muchitsauko chose apedza kupa Joshua zano rekurwa naro muna Joshua 8:2, kuratidza kuti anotungamirira hondo yose. Kusvika apa, hatizivi zvichaitika muhondo iyi. kubva apa kuinda mberi, zvavapachena kuti mavuto eIsraeri akurira. 

Chombo chekurwisa nacho chiri muruvoko rwaJoshua munondo wejeko, asina pfumo. Munguva yaJoshua, zvinogona  kuva rakanga risina kumboshandiswa sechombo muhondo, asi rakava chiratidzo chekukurira. Uye kwekupa chiratidzo chekurwisa, rinoratidza hukuru hwaMwari mukukurirwa kweAi. Nekutambanudza banga rejeko kusvikira kukunda kwakazara, Joshua anoratidzwa kuti akatora zvizere basa rehutungamiriri rakaitwa naMosesi pakuyambuka Gungwa Dzvuku (Ekisodho. 14:16) Panguva yekurwisana navaAmareki (Ekisodho 17: 11-13), Joshua pachake akatungamirira sei hondo?

Apa hapana kupindira kwaMwari kunovonekwa nechishamiso, asi kukurirwa kweAi kunoratidza kuti idenga rakamira sezvakaitika nevaEgipita muzera rekutanga kana mukukurira kwakanga kwabva kuitwa muJeriko. Chikuru mukukurira kwaJoshua kutenda kwake mushoko raMwari nekuteerera kusina kuzununguka kwariri. Chikuru chinovonekwa munyaya iyi chinoramba chiripo kuvanhu vaMwari nanhasi, kwose kwavanogara zvisinei nedambudziko riripo.
