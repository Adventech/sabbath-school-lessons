---
title:  Chitema ChaAkani
date:   03/11/2025
---

`Verenga Joshua 7:16–19. Ko zvakaitwa zvose izvi zvinotiudzei nezvaMwari uyewo nezva Akani?`

Panzvimbo pekuburitsa pachena kuti mutadzi ndiye ani. Mwari anoisa matanho anoratidza zvose kururama nenyasha. Apedza kutsanangura chikonzero neIsraeri yakakurirwa nekutsvaka kucheneswa kwevanhu (Joshua 7:13), anobvumira nguva kupfuura pasati paziviswa matanho nezvaizoitwa, zvinopa Akani nguva yekufunga, kutendeuka, nekurevurura chivi chake. Nemhuri yakewo (kana vaiziva zvakanga zvaitika) ivewo nenguva yekusarudza kuti vanoda kuvanza here chitema ichi kana kuti vanoramba kuva kurutivi rwemhosva, sezvakaita vanakomana vaKora, vakatiza kuparadzwa nekuramba kuva kurutivi rwababa vavo (enzanisa na Numeri 16:23–33, Numeri 26:11).

Muverengi anotonzwa kushushikana apo Mwari anoswedera pana Akani. Ndiani asingashamiswi nekufunga kwemunhu kuti anogona kupukunyuka akasabatwa? Hakuna chakavanzika kuna ane maziso aMwari anobaya achipinda pose-pose (Mapisarema 139:1–16, 2 Makoronike 16:9), ndiani anoziva zvakavanzwa mumwoyo memunhu (1 Samueri 16:7, Jeremia 17:10, Zvirevo 5:21).

Zvakakosha kuvona kuti Joshua anodaidza Akani achiti kudini: “Mwanakomana wangu.” Mazwi aya haangotiudzi nezvezera kana chigaro chaJoshua chekuva mutungamiriri, asi nzira iyo murwi mukuru uyu anotarisa naye nzira dzekururamisira mukutonga. Mwoyo wake wakanga wakazara kunzwira Akani ngoni, kana kunyangwe akanga adaidzirwa kuzomupa chirango chake. Nekuda kwemwoyo wake, Joshua akanga arimumvuri weuyo anemwoyo munyoro, nerudo uyo “asina kumbotaura mashoko akakasharara, asina kumbotaura shoko rinorwadza pasina chikonzero, kana kurwadzisa mwoyo usina simba. . . . Iye [Jesu] akashora hunyengeri pasina kutya, kusatenda, nekusarurama, asi misodzi yaiva muizwi rake paaitsiura zvinorwadza.”—Ellen G. White, The Desire of Ages, p. 353.

`Ko kuziva kuti Mwari anoziva zvose zvaunoita, kana zvakavanzika zvako, kunokubata sei mumararamiro ako? Zvinofanira kukusiya wavakurarama sei?`
