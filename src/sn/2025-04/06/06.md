---
title:  Chapupu Kusimba RaMwari
date:   06/11/2025
---

Sezvatadzidza (tarisa chidzidzo 5), Mwari akanga apa marudzi evahedheni mukana wekumuziva nekutendeuka kubva muzvakaipa zvavo. Asi izvo vakaramba saka vakasangana nerutongo rwaMwari.

`Verenga Joshua 7:6–9, inotaura nezvakaitwa na Joshua pamberi pedambudziko rakanga ravawira. Tarisisa pa Joshua 7:9. Ndeipi mirairo yezveruzivo rweevhangeri inowanikwa mumavhesi aya? `

Joshua akanzwa sezvakaitwa nevaIsraeri pavakabuda muIjipiti, vakati: "Haiwa, dai takafa noruoko rwaMwari. Ishe munyika yeIjipiti, patakanga tigere pahari dzenyama uye patakanga tichidya zvokudya zvizere. Nokuti makatibudisa murenje rino kuti tiuraye ungano yose iyi nenzara.' (Ekisodho. 16:3). 

Joshua akati: "Maiwe, Ishe, Mwari makayambutsa sei vanhu ava Jorodhani, kuti vatiise mumaoko avaAmori, kuti vatiparadze? Haiwa, dai takagutsikana, tikagara mhiri kwaJorodhani!" (Joshua  7: 7).

Zvisinei chinguva chiduku chapfuura, anoratidza kuti ane hanya huru nekuda kwezvakanga zvakanganiswa nekuda kwezita nechimiro chaMwari zvaibva pakukurira uku. “Nekuti vaKenani nevagari vose venyika ino pavachazvinzwa, vachitikomba, uye nekubvisa zita redu panyika. Saka munozoita sei nekuda kwezita renyu guru?” (Joshua 7:9).

Izvi zvinoratidza nyaya huru nemurairo wakakoshera zvinangwa zvaMwari neIsraeri. Kunyangwe aida kuti marudzi ose evahedheni akanga akavapoteredza avone mabasa makuru aMwari aaizoitira vanhu vake vakamuteerera, vaizovonawo, saRahabi, kudzidza nezvaMwari waIsraeri nesimba rekukurira kwevanhu vake. Kune rimwe rutivi, zvinhu zvaizoshatisisa, sezvazvakaita apa, ndudzi dzaizoti Mwari wevaIsraeri haana simba uye haana zvaanobatsira (Tarisa  Numeri 14:16, Deuteronomio 9:28), zvaizokurudzira va Kenani kushingirira mukuramba.

Mune mamwe mazwi, kunyange  munyaya yeVaHebheru vachitora nyika, nyaya huru nemirairo yaivapo, yaisanganisira kuunza mbiri nekurumbidza kuna Mwari, ari iye woga aiva tariro yevahedheni neyevaIsraerivo. 

`Verenga Deuteronomio 4:5–9. Munzira dzipi umo tinovona zvakafanana apa pakati paIsreari nekupupura kwavo kunyika nekupupura kwedu seMasabata?`
