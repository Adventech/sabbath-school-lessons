---
title:  Kudzidza Kuenda Mberi
date:   07/11/2025
---

“Chitema chakaipisisa chakauraisa Akani chaibva muruchiva, pazvivi zvose ichi hachitarisirwi. . . . 

“Akani akaziva chivi chake, asi akanga anonoka  nekuti kurevurura kwake hakuna kumubatsira. Akanga avona mavuto aIsraeri achidzoka kuAi akakurirwa akakuhunika; asi haana kusimuka kuti arevurure zvivi zvake. Akanga avona Joshua nevakuru veIsraeri vachiwira pasi nekuchema kukuru kunopfuvura mashoko. Dai akarevurura, angadai akaratidza chiratidzo chekutendeuka kwechokwadi; asi akaramba akanyarara. Akanga anzwa kuti kwaiva nechitema chikuru chakanga chaitwa, nekutonzwa kuti chaiva chei. Asi miromo yake yakanga yakanamwa. Tevere tsvakurudzo yakasimba. Hatizivi kuvhunduka kwaakaita paakavona rudzi rwake ruchibatwa, ko mhuri yake, neimba yake! Asi kana ipapa haana kana kuti bufu shoko rekurevurura, kusvikira munwe waMwari wamutendeka. Chitema chake chisisina kuvigwa, akabvuma chokwadi. Nguva dzakawanda sei kurevurura kwakadai kuchiwanza kuitwavo. Pane musiyano mukuru kwazvo pakati pekubvuma munhu abatwa zvisina mubvunzo nekubvuma zvivi zvinozikanwa nesu naMwari chete. Kudai Akani akarevurura aingadai akadzivirira zvakazoitika mumhosva yake. Asi kurevurura kwake kwakangoratidza kuti chirangano chake chaiva chakafanira. Pakanga pasina kutendevuka kwechokwadi kubva muzvivi, pasina kurwadziwa, pasina shanduko yechinangwa, pasina kuvenga zvakaipa.”—Ellen G. White, Patriarchs and Prophets, pp. 496–498.

**Mibvunzo Yekutaurirana**: 

`Tauriranai zvinopedzisira zvaitika kana munhu akasateerera murairo wechi 10 (Ekisodho 20:17) munyika yazara kushambadzira nekuda zvinhu. Ko tingapatsanura sei zvakanaka pakati pekuda nekukarira, uye nemhaka yei kupatsanura uku kwakakosha?`

`Verenga Danieri 9:4–19. Nemhaka yei zvakakosha kuti Danieri mukurevurura zvivi zvaIsraeri, akaramba achiti “taka”  ita zvinhu zvose izvi zvakaipa, kunyange hedu tisina kana pakanyorwa nezvevi zvaDanieri pachake?` 

`Funga nezvemubvunzo wekupedzisira wechidzidzo cheChina. Nemhaka yei kuteerera kwaIsraeri “mirairo nezvikatemwa” zvose kwakakoshera kupupura kwavo? Ko murairo mumwechete uyu unoshanda sei nhasi mukereke? Kureva kuti zvakakosha sei kuti kupupura kwedu kuve kwekuti tinoita zvose zvatapiwa naMwari?`
