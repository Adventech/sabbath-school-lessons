---
title:  Sarudzo Dzinorwadza
date:   04/11/2025
---

`Verenga Joshua 7:19–21. Ko Joshua anokumbira kuti Akani aitei? Chikumbiro ichi chakakosherei? Tinonzwisisa sei kureurura kwake?`

Joshua anobvunza Akani zvinhu zviviri: chekutanga, kurumbidza Mwari nekumukudza. Chechipiri, kureurura zvaakaita pasina kuviga chinhu. Akani aifanira kurumbidza Mwari nekubvuma kukanganisa kwake. Izwi rakashandiswa apa (todah) rinogona kureva kupa kutenda (Mapisarema 26:7, Zakaria 51:3, Jeremia 17:26), asivo kureurura zvivi (Ezra 10:11).

Nerombo rakaipa, Bhaibheri rinoratidza kuti Akani haana kumboratidza kurwadziwa nekuda kwezvaakanga aita. Akada kuramba asingazivikanwi. Kusindimara kwake kwakaita kuti anzi mutadzi mukuru kwazvo, akanga asina chaingamuyananisa kana takatarisa pamurairo waMosesi (enzanisa na Numeri 15:27–31).

Mashoko aAkani muna Joshua 7:21 anoratidza zvekuwa kwaAdamu naEva. Eva akavona (ra’ah) kuti muti wakanga wakanaka kuudya (khamad) akautora (laqakh) akadya muchero wawo (Genesi 3:6). Mukurevurura kwake, Akani anobvunza kuti akavona (ra’ah) pane zvinhu zvakapambwa muhondo jira rakanaka kwazvo rekuShinari kuBabironi, nemashekeri 200 esirvheri, nechidhina chendarama. Akazvichiva (khamad) akazvitora (laqakh). Sezvakangoitwa naAdamu naEva, sarudzo yaAkani inoratidza kuti chitema chekuchiva chitema chekusatenda. Chinofungira Mwari kuti haadi kuti tive nezvinhu zvakanaka saka anoviga zvinonakidza kubva kwavari, zviri zvevekudenga chete.

Kunze kwechimiro chemunhu kubva pakutanga, vhesi rinoratidza kusiyana kukuru pakati pepfungwa dzaRahabi (enzanisa na Joshua 2:1–13) nedzaAkani. Mumwe akaisa vashori pamusoro peimba yake nekuvavanza kubva kuvarindi; mumwe akatora zvakanga zvarambidzwa nekuzviviga kubva kuna Joshua. Mumwe akaitira vashori vechiIsraeri mwoyo munyoro akavabatsira kuwana rukuriro; mumwe akawunza matambudziko pavaIsraeri nekukara kwake vakakurirwa. Mumwe akaita sungano nevaIsraeri; mumwe akatyira sungano naYahweh. Rahabi akazviponesa nemhuri yake, vakava vanhu vanoremekedzwa munyika yeIsraeri;Akani akazviuraisa pachake nemhuri yake akava muenzaniso unonyadzisa.

`Funga nezvechitema cheruchiva. Tingazvidzivirira sei kubva machiri, zvisinei zvatinazvo kana zvatinoshaya? (Enzanisa na Ruka 12:15.) `