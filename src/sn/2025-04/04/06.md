---
title:  Zano Rechipiri-Rakanakisisa
date:   23/10/2025
---

`Verenga Ekisodho 17:7–13 na Joshua 6:15–20. Ndezvipi zvakafanana zvaunowana pakati penyaya idzi dzehondo? Dzinosiyana papi?`

Hondo yekutanga yevaIsraeri vabva muEkisodho yakanyorwa muna Ekisodho 17, apo vaIsraeri vakazvirwira kubva kuva Amareki. Israeri yakanga yavona simba raMwari rinoshamisa mukutambudza vaEgipita nemukutungamirira vaIsraeri kuinda kurusununguko. Tavona zano raMwari rekutanga chairo rekuti vaIsraeri vakanga vasingambofaniri kurwa nevamwe vanhu (Ekisodho 23:28, Ekisodho 33:2). Asi nguva duku mushure mekudzikinurwa kubva Egipita, vaIsraeri vakatanga kunyunyuta vari munzira (Ekisodho 17:3), kana kutadza kutenda mukuvepo kwaMwari pakati pavo. Ndipo apa vaAmareki vakavuya kuzorwisana nevaIsraeri. Izvi hazvina kuitika netsaona. Mwari akatendera maAmareki kurwisa Israeri kuitira kuti vadzidzire kuvimba naye.

Asina kudzikisira mirairo yake, Mwari anodzika kuenda pane vanhu vake, achiramba achivakokera kuzano rake rakanaka rekutanga: rakazara nekuzvipira kwaari zvakazara. Murairo wehondo pachawo, (Deuteronomio 20) wakazopihwa kwapera makore 40 emurenje, akakonzerwavo nekusatenda kwaIsraeri. Zvimiro zvitsva zvakanga zvavakuda mazano matsva, saka ndipo apa Mwari paakatarisira kuti vaIsraeri vaparadze vaKenani zvachose (Deuteronomio 20:16–18).

Kunyange zvazvo vaIsraeri vaida kuti vave nehondo, vakazova muedzo wekuvimbika kwavo kuna Jehovha. Mwari haana kuvasiya asi akavabvumira kuti vapupurire simba rake nekuona kuvimba kwake kwakazara. 

Kuva nerutivi kweIsraaeri mukukurira kwavo kunoisa pachena zvakataurwa na Joshua pakupera kwebhuku. Apa vaKenani vanonzi vakanga varikurwisana nevaIsraeri (Joshua 24:11). Pakadonha masvingo eJeriko  zvaibva pasimba rechishamiso chitsvene, vaIsraeri vaifanira kuwanavo zvakavaiita muhondo iyi nekusangana nekusindimara kwevagari vemuguta.

Kubatanidzwa kwevaIsraeri muhondo yezvombo kwakava nzira yekukudziridza kuvimba kusingaperi nerubatsiro rwaJehovha. Asi Israeri yakagara ichirangaridzwa (Joshua 7:12, 13; Joshua 10:8) zvaibuda mukurwa kose-kose zvakanga zvakatsamira panaJehova, uye nzira yoga yavaikonzeresa zvaizobuda muhondo yaiva yekutenda kana kusatenda kwavo, kuzvitsidzo zvaJehova. Sarudzo yaiva yavo.
