---
title:  Hondo Seri Kwehondo Dzose
date:   18/10/2025
---

### Verenga Kugadzirira Chidzidzo Chevhiki Ino
Joshua 5:13–15; Isaya 37:16; Zvakazarurwa 12:7–9; Deuteronomio 32:17; Ekisodho 14:13, 14; Joshua 6:15–20.

> <p>Chemusoro:</p>
> “Hakuna kumbova nezuva rakadero kubva pakutanga kana shure kwaro, kuti Jehova akateerera kuizwi remunhu, nekuti Jehova wakarwira Israeri” (Joshua 10: 14).

Kuverenga ndima dzaJoshua, tinovona hondo dzinotyisa dzichitungamirirwa naMwari, muzita rake, uye nerubatsiro rwaMwari. Pfungwa yekuti Mwari ndivo vaitungamirira hondo dzekurwira Kenani ndiyo yakazara mubhuku raJeshua, uye zvinovonekwa munyaya dzacho (Joshua 10:10, 11) mumashoko aMwari pachavo (Joshua 6:2, Joshua 8:1), mukutaura kwaJoshua (Joshua 4:23, 24; Joshua 8:7),  naRahabi (Joshua 2:10), nevashori (Joshua 2:24), nevanhu (Joshua 24:18). Mwari anoratidza kuti ndiye aitanga hondo idzi dzaiva nemhirizhonga.

Idi iri rinomutsa mibvunzo isingarege kubvunzwa. Ko tinganzwisisa sei kuti vanhu vakasarudzwa naMwari vakaita zvinhu zvakadai muTestamende Yekare? Zvingakwanisika here kubatanidza chimiro chaMwari “anoita sewehondo kudai” nechimiro chaMwari werud	o (semuenzaniso, Ekisodho 34:6, Mapisarema 86:15, Mapisarema 103:8, Mapisarema 108:4) tisingashori simba razvo, nekuitika kwazvo mu Testamende Yekare? 

Vhiki ino neinotevera, tichatsvakurudza mibvunzo yakawoma yekuraira hondo kwedenga mubhuku raJoshua kana nekumwewo.

_*Dzidza chidzidzo chevhiki ino kugadzirira Sabata, October 25._
