---
title:  Kudzidza Kuinda Mberi
date:   19/12/2025
---

“Satani anonyengedza vanhu vakawanda nemanyepo efungidziro yekuti rudo rwaMwari kuvanhu vake rwakakura zvekuti achavaregerera zvivi zvavo; anoita izvi achiti yambiro dzaMwari dzinerimwe basa radzinoita muvushe hwake, hazviiti saizvozvo muvupenyu chaiho. Asi mukuita kwake kwose nezvisikwa zvake Mwari akarurama mukuratidza chimiro chezvivi sezvazviri—achiratidza kuti matuso azvo inhamo nerufu. Kuregererwa kwezvivi pasina chaitwa nemunhu hakuna kumboitika uye hakuchazomboitiki. Kuregerera uku kunenge kwava kusiya nheyo dzehurumende yaMwari. Zvingazadza denga rose nenyika nekusanzwisisa kukuru. Mwari akaratidza pachena nekutendeka matuso ezvivi, uye kudai yambiro idzi dzisiri dzechokwadi, tingaziva sei kuti zvitsidzo zvake zvichazadziswa? Kana ngoni dzakadai dzingabvisa kururamisira dzinenge dzisiri, asi vutera.

“Mwari ndiye mupi wevupenyu. Kubva kumavambo mirairo yake yose yakazodzwa kuti ipe vupenyu. Asi chitema chakapinda muzano iro Mwari akanga asimbisa, pakava nenyongano. Kana zvivi zviripo chete, kutambudzika nerufu zvicharamba zviripo. Munhu anokwanisa kuva netariro chete nekuda kwekuti Mudzikinuri wakatakura chituko chezvivi nekuda kwevanhu, pasina izvi munhu haana tariro asi kuparara chete.”—Ellen G. White, Patriarchs and Prophets, p. 522.

**Mibvunzo Yekutaurirana**:

`Funga nekutendeka kwaMwari muvupenyu hwako. Unganongedzera kuchii? Kune rumwe rutivi ungati kudini nenguva idzo zvinhu zvisina kukufambira sezvawaitarisira kana zvawakanamatira, kana zvitsidzo zvawakakumbira zvakangonyararwa nezvazvo? `

`Tauriranai nedzidziso yeBhaibheri yekutsamwa kwaMwari. Ungaratidza sei kutsamwa kwaMwari senyaya yakanaka?`
    
`Ndeipi mirairo yaungabuda nayo muchidzidzo chevhiki ino munyaya dzekuwadzana nevasingatendi? Ko tingaisa miganhu sei mumararamiro edu mukugarisana nevanhu tichitsvaka nzira dzekuvasvikira?`

`Ndezvipi zvingakukanganisa  kubva kukubatirira kuna Mwari nemwoyo wako wose?`