---
title:  Batirira PanaMwari
date:   18/12/2025
---

Nzira yoga iyo Israeri yaidzivirira miidzo yekunamata zvifananidzo nekutsamwa kwaMwari yakanga isiri yekugara vachirangarira “mausa” esungano, asi kusimbisa kuzvipira kwakaperera vachiziva miraro yaMwari. Izwi rimwechete rechiito, “kunamatira, kuteerera” kunaMwari (tarisa Deuteronomio 4:4), rinoshandiswa kutsanangura sungano yewanano yemurume nemukadzi (Gen. 2:24) kana kuteerera kwaRute kuna Naomi (Ruth 1:14). Zvakakosha kuvona kuti, muwongororo yaJoshua, kutendeka kwakadai ndiko kwakaratidza Israeri serudzi “kusvika nhasi.” Nerombo rakaipa, izvi hazvina kuzova saizvozvo munguva dzakatevera munhoroondo yeIsraeri, nerombo rakaipa sezvinoratidzwa nebhuku raVatongi (Vatongi 2:2, 7, 11; Vatongi 3:7, 12; Vatongi 4:1, etc.)

`Joshua anodaidzira Israeri kuti ide Jehova Mwari wavo (Joshua 23:11; enzanisa na Deuteronomio 6:5). Rudo harugoni kumanikidzwa; kana zvikadaro haruzovi rudo. Asi munzira dzipi umo rudo runogona kurairwa?`

Kuti Israeri igare ichifara nguva dzose mumikomborero yesungano, vanofanira kugara vachiteerera Mwari. MuchiHeberu munosimbiswa chaizvo: “Chenjererai mweya yenyu.” Izwi rekuti ’ahaba, “kuda,” rinogona kureva zvakawanda nezvingaitwa nemunhu, kusanganisira kubatana seshamwari, kurara kwevanhu pabonde, rudo rwaamai, rudo rwekusuwana, nekuteerera Mwari. Kana tikanzwisisa Mwari nenzira yekuzvisarudzira nekuzvipira kwaari, zvinogona kurairwa pasina chinotadza kunzwisiswa (enzanisa na Johani 13:34). Mwari akagara achingoda kuti mirairo yake iteererwe zvichibva muvukama hwemunhu naye (Ekisodho 19:4 [“Ndaka . . . kukakatirai kwandiri,”], Deuteronomio 6:5, enzanisa naMateo 22:37) kuburikidza nezvaakatiitira murudo rwake rukuru nengoni. 

Rairo yekuda Mwari inoratidzavo kudyidzana, rusiri rudo rwakajairika, asi rudo rutsvene. Mwari anoda kupinda murudo nesu, rudo kudanana nemunhu wose anogashira rudo rwake. Saka, rudo rwake rwepasi rose kuvanhu vose runotigadzirira nzira yekuzvisarudzira nekuzviita tose. 

`Jesu akapa murairo mutsva kuvadzidzi vake. Munzira dzipi umo murairo uyu waiva mutsva nemusharu vo? Verenga Johani 13:34, Johani 15:17, na1 Johani 3:11; enzanisa na Revhitiko 19:18.`
