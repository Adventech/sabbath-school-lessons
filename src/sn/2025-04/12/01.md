---
title:  Mwari Wakatendeka!
date:   13/12/2025
---

### Verenga Kugadzirira Chidzidzo Chevhiki Ino
Joshua 21:43–45; 2 Timoti 2:11–13; Joshua 23; Zvakazarurwa 14:10, 19; Deuteronomio 6:5.

> <p>Chemusoro:</p>
> “Hakuna chinhu chimwe chezvinhu zvakanaka zvakanga zvataurwa naJehova kuimba yaIsraeri chakakona; zvose zvakaitika” (Joshua 21:45).

John F. Kennedy paakataura nevanhu veAmerica pakugadzwa kwake, musi waJanuary 20, 1961, mashoko ake akanga achingova 1,366 chete, asi zvakasima shoko guru mupfungwa dzevanhu veAmerica. Paakakurudzira nyika yake kutarisa zvakanyanya pamabasa avo pane kutarisa pamikana yavo nezvavaingazviwanira, akati: “Nehana yakachena mubairo wedu zvechokwadi watichawana, mune remangwana mabasa edu, handei mberi titungamirire nyika yatinoda, nekukumbira maropafadzo Ake nerubatsiro Rwake, asi tichiziva kuti pano panyika basa raMwari rinofanira kuva redu zvechokwadi.”

Joshua mutungamiriri weIsraeri, paakanga ava kuchembera, akaziva kuti akanga ave kusvika kumagumo, akasarudza kutaura nevatungamiriri venyika nevaIsraeri (Joshua 23 na24). Joshua 23 inonyanya kutaura nezvezvichavuya uye nemaitiro aMwari: pasina mumwezve. Joshua 24 inotarisazve kumabasa ekutendeka kwaMwari ekare, nechinangwa chekukurudzira sarudzo panyaya yeiye woga anofanira kunamatwa: Yahweh.

Vhiki ino, tichadzidza pamwechete mashoko aJoshua, umo maanotarisa kumashure kukukurira kwaIsraeri, asi panguva imwechete iyi achironda nzira yaIsraeri yekuzokurira nayo mberi uko.

_*Dzidza chevhiki ino kugadzirira Sabata December 20._