---
title:  Kutsamwa KwaMwari 
date:   17/12/2025
---

`Tingadudzira sei tsananguro yekutsamwa kwaMwari nekutsiva kwekururamisira muna Joshua (Joshua 23:15, 16) nemune mwamwe Magwaro? (Tarisa  wo Numeri 11:33; 2 Makoronike 36:16; Zvakazarurwa 14:10, 19; Zvakazarurwa 15:1.)`

Israeri yakanga yatosangana nekutsamwa kwaMwari mukudzungaira kwemurenje (Numeri 11:33, Numeri 12:9), nemuNyika Yechipikirwa (Joshua 7:1), vachinyatsoziva matuso ekutsamwisa Yahweh kana vaputsa sungano. Mavhesi anoratidza pachena nyaya huru kwazvo mumashoko aJoshua. Zvinoshamisa kunzwa kuti Jehova vaizoparadza Israeri muizwi rimwechete rakashandiswa kutaura kuparadzwa kwevaKenani. Sekuzadziswa kwakaita zvipikirwa zvaMwari nekutendeka kumaropafadzo kuvaIsraeri, zvituko zvesunganovo (Revhitiko 26, Deuteronomio 28) zvichaitika kana Israeri ikaramba sungano. Takatarisa kubviswa nekuparadzwa kwevaKenani, mavhesi aya anoratidzazve kuti Yahweh ndiye Mutongi wedenga nenyika yose. Israeri haina kucheneswa, saka haina kuwana zvirinani, mukupindawo muhondo tsvene sezvakaitwavo nendudzi dzevahedheni dzakazotongwa naYahweh nekuda kwerudzi rwakasanangurwa. 

Zviri musimba reIsareri kusarudza kushandisa zvikuru zvakanakisisa zvekare kugadzirira remangwana. 

Mukutarisa kwekutanga, dzidziso yeBhaibheri yezvekutsamwa kwaMwari zvinoita sezvisingawirirani nechimiro chaMwari cherudo (Johani 3:16, 1 Johani 4:8). Asizve muhasha dzaMwari umo munonyatsoburitsa rudo rwake. Pakutanga Bhaibheri rinoratidza Mwari werudo, anemwoyo murefu, ane vunyoro, anotsungirira uye anoda kuregerera (Ekisodho 34:6, Mika 7:18). Asi kunyika yakawira muzvivi, kutsamwa kwaMwari chimiro chevutsvene hwake nekururama kana asangana nechitema nezvakaipa. Kutsamwa kwake hakubvi mushungu, nekuda kutsiva kana kuita zvisingatarisirwi. Testamende Itsva inodzidzisa kuti Kristu akava zvivi nekuda kwedu (2 VaKorinde 5:21), uye kuburikidza nerufu rwake, takayananiswa naMwari (VaRoma 5:10). Ani nani unotenda maari haasangani nekutsamwa kwaMwari (Johani 3:36, VaEfeso 2:3, 1 VaTesaronika 1:10). Dzidziso yehasha dzaMwari inoratidza Mwari ari mutongi wakarurama wedenga nenyika uyezve achida kururama (Mapisarema 7:11, Mapisarema 50:6, 2 Timoti 4:8).