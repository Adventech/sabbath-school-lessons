---
title:  Chiratidzo Chehanya
date:   15/12/2025
---

Magumo anoshamisa endima yose (Joshua 21:43–45) anekuzadziswa kwekuteerera maari. Kubudirira hakungovuyi kwega; kwakabatana nguva dzose nekuteerera kuShoko raMwari. Saka kugovewa kwenyika, pane kungova chiratidzo chekutendeka kwaMwari kuna Israeri (Nehemia 9:8), kunozarura mukana wekubudirira mune remangwana reIsraeri. Kuti Israeri ichazvigona here izvi? 

`Verenga Joshua 23:1–5. Ndezvipi zvakakosha munhanganyaya yaJoshua?`

Mashoko aJoshua anobva kune zvekare zvemutana (zvakadzokororwa kaviri) kuinda kuvateereri vaizofanira kuinda mberi nebasa ravakapiwa naMwari. Anotsanangura matorerwe akaita nyika: kuti Mwari akavarwira sei. Kana nepo, nekuda kwekusatendeka kwavo nekusatenda, vaIsraeri vaifanira kupinda muhondo mushure meEkisodho, nekuti zvakanga zvisingabvi musimba remavuto avo asi kupindira kwaMwari kwakavapa kubudirira kutora nyika.

Mwari akanga apa vaIsraeri zororo kubva kuvavengi vavo, asi kune dzimwe ndudzi dzakasara dzaifanira kubviswa. Kukurira hachisi chinhu chakapera, idi risingashanduki raIsraeri asi kunogara kuripo kuchikwanisika nekuramba vakatsamira pakutendeka kwaMwari kuripo. 

`Ndezvipi zvakafanana mumakundiro akaita vaIsraeri veKenani na Joshua achitungamirira nemakundiro eMakristu nhasi muhondo dzavo dzemweya? Verenga Joshua 23:10, VaKorose 2:15, 2 VaKorinde 10:3–5, VaEfeso 6:11–18.`

Kukurira kweIsraeri hakugoni kunzi ndekwavo kwavakazviwanira nesimba ravo nemazano avo. Ndizvo zvinongoitikavo muhondo dzemweya nechitema nemumiedzo tinokurirwa kuburidza nekuzvipira nerumuko rwaJesu Kristu, asi vanhu vaMwari nhasi vanofanira kugara vakatsamira pane zvinobva kuna Mweya Mutsvene kuti vakurire muvupenyu huno.

`Nezvitsidzo zvakawanda kudai pamberi pedu, nemhaka yei tichivona zviri nyore kuita zvivi ? `