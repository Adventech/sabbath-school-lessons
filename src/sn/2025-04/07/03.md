---
title:  Paseka
date:   10/11/2025
---

`Chii chingava chikonzero chaJoshua chekupemberere Paseka panekutarisana nenyaya yakanga yakakoshera kupinda Munyika Yechipikirwa? Verenga Joshua 5:10; Ekisodho 12:6; Revhitiko 23:5; Numeri 28:16; Deuteronomio 16:4, 6.`

Chinhu chakakosha chakatangira kutorwa nenyika kwaiva kupembererwa kwePaseka. Izvi zvinoitika vusiku nezuva regumi nemana romwedzi, nekuteeera zvakarairwa naMwari. Zvaimiririrwa nekuitwa kwePaseka zvaikosha kwazvo: zviitiko zvemuna Joshua zvinoratidza zveEkisodho. Paseka inofungidza husiku hwedenda rechi10 (Ekisodho 12), apo mutumwa waMwari akauraya  matangwe ose eEgipita akasiya evaIsraeri. Izvi zvinotegwa neEkisodho kubva Egipita, kuyambuka Gungwa Dzvuku, nerwendo rwekupfuvura nemugwenga. 

Kune rumwe rutivi, nyaya yezera rakatevera unotangira murenje, nekuinda mberi vachiyambuka Jordani, inosanganisa kudzingiswa nekupemberera Paseka, ichitungamirira nguva yakakosha kwazvo apo Mwari vanoita chimwezve chishamiso kuvavengi vevaIsraeri, vagari veKenani. Zvose nezvimwe zvakatanga, kupemberera Paseka kunotara kutanga kwenhoroondo yeIsraeri itsva.

Uyezve mufananidzo wegwayana rechibairo, mutambo wePaseka uchinongedzera kurudzikinuro rwevaIsraeri kubva mutapwa hweEgipita. Asiwo zvinongedzera kukuzadzisa chiitiko chaicho cheGwaiana raMwari (Johani 1:29, 36; 1 VaKorinde 5:7; 1 Petro 1:18, 19), akatitenga kubva muhusungwa. Pachirairo chaTenzi, asati azvipira iye pachake sechibairo chaicho, Jesu akashandura Paseka ikava chirangaridzo cherufu rwake (Mateo 26:26–29, 1 VaKorinde 11:23–26).

Asi, Paseka neChirairo chaTenzi zvinoratidza zvokwadi inonyanya kufadza: yeboka guru revakaponeswa vachipinda muKenani yekudenga. Johani akanyorwa zvakazarurwa anopa mufananidzo “ivo chaivo” ivo144,000 vachifamba panyanza yendingiriro, iro Gungwa Dzvuku chairo raimiririrwa nerwizi Jordani, pamberi pechigaro chaMwari (Zvakazarurwa 4:6; Zvakazarurwa 7:9, 10) vachipemberera Paseka chaiyo neChirairo chaTenzi pamutambo wekuwana (Mateo 26:29, Zvakazarurwa 19:9).	

`Munzira dzipi umo kunyange tisiri kupemberera Chirairo chaTenzi, tingagara tine muchinjikwa mupfungwa dzedu.`
