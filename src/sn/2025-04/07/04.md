---
title:  Aritari Dzerumutsiriro
date:   11/11/2025
---

`Chii chakasunda Joshua mukuvakira Mwari aritari? Verenga Joshua 8:30, 31; enzanisa na Deuteronomio 11:26–30; Deuteronomio 27:2–10.`

Munguva yemadzibaba, maaritari airatidza nzira dzekudzungaira kwavo nekuva zviratidzo zvinobatika zvekuti nyika yaiva yavo, sezvayakanga yavimbiswa naMwari. Zvino, nekumisa aritari, vaIsraeri vanopupura kuzadziswa kwezvitsidzo zvakapiwa madzibaba avo. Apa, kumisa aritari mukuzadzisa  kuripachena yairo yakapiwa naMosesi (Deuteronomio 11:26–30, Deuteronomio 27:2–10). 

Joshua 8:30–35 anozadzisa basa rakakosha rekuumba dzidziso yebhuku iri. Nekubatanidza chimwe chiitiko chakaipisisa kwazvo (hondo), nyaya dzemhirizhonga huru kwazvo kuenda kune chimwe chiitiko chakasiyana chaizvo—kusimbiswazve kwesungano  (iri mukunamata)—Joshua anotidzoserazve kune chimwe chidzidzo chakatangwa panotangira bhuku: Basa raJoshua nderekutungamirira vaIsraeri kuhupenyu hwesungano yekuteerera (Joshua 1:7). Uyu ndiwovo mufananidzo waJoshua panoperera bhuku (Joshua 24). 

Tisingatarisi kukosha kwehondo nekukurira, kune chimwe chakatokosha zvikuru: kuteerera zviri mumutemo waMwari. Kukurira idanho chete rekuzadzisa zano raMwari kuvaIsraeri nekudzoreredza vanhu vose. Kutendeka kune zvakatemwa muTorah kunoratidza zvakakosha muvanhu. Joshua anonyora umwezve mutemo wakafanana pazidombo rakacheneswa nependi rakakura, rakasiyana nematombo epaaritari (enzanisa na Deuteronomio 27:2–8). Saka matombo, akaramba aiva neMirairo ine gumi, akawumba chimwe chirangaridzo pedyo nearitai, airamba achirangaridza vaIsraeri mikana nemabasa zvaiva musungano.

Joshua mumvuri weTestamende Itsva waJehoshua (Jesu), uyo aiva nebasa, pakati pemamwe akawanda, rekutungamirira vanhu kudzokerazve kukuteerera Mwari. Kuti zviitike izvi, aifanira kurwisana nemasimba akaipa. Chinangwa chake pakupedzisira chaiva chekuzadzisa zvaidiwa nesungano  nekuda kwavo: “Nekuti zvipikirwa zvaMwari, kunyange zviri zvizhinji sei, maari ihongu; naizvozvo naiye vo  ndiAmeni kuti Mwari akudzwe” (2 VaKorinde 1:20).

`Ndezvipi zvinhu zvatingaita mukunamata zvinogona kufanana nekuvaka aritari dzaivakwa kare?`
