---
title:  Kudzidza Kuinda Mberi
date:   14/11/2025
---

“Murairo yakapiwa Mosesi, pakamiswa dombo guru rekurangaridza paGomo Ebari. Pamatombo aya, akanga akanamwa kare, mutemo waiva wakanyorwapo—isiri murairo gumi chete yakataurwa kubva paSinai yakanyorwa padombo, asi mitemo yakataurwa kuna Mosesi, akainyora iye mubhuku. Kunze kwemurwi uyu pakavakwavo aritari yematombo akachekwa, apo paibairwa zvinhu kuna Mwari. Pfungwa yekuti aritari yaiva paGomo Ebari, paya pakaiswa zvituko, zvaiva nezvazvaireva, zvekuti nekuda kwekudarika kwavo mutemo waMwari, Israeri yaiva yakoka kutsamwa kwake, uye kuti rimwe zuva kwaizovuya, asi nekuchenura kwaKristu, kwaimiririrwa nearitari yechibairo.”—Ellen G. White, Patriarchs and Prophets, p. 500.

“Asi rusando rweChirairo rwakanga rusiri rwekusuwa. Ichi chakanga chisiri chinangwa charwo. Sevadzidzi vaMwari vakakomberedza tafura, havafaniri kurangarira nekuchemera kukundikana kwavo. Havafaniri kuramba vachifunga zvakapfuura, kunyangwe zvakaitika zvaisuwisa kana kufadza. Havafaniri kurangarira kusiyana kwavo nehama dzavo. Rusando rwekutanga rwakagadzirisa izvi. Kuzviidza, kurevurura zvivi, kugadzirisana pakakanganiswa, zvose zvinoitwa. Zvino vava kuvuya kuzosangana naKristu. Havachamiri mumumvuri wemuchinjikwa, asi muchiedza chawo chinoponesa. Vanofanira kuzarura mwoyo kumaranzi eZuva Rekururamisa.”—Ellen G. White, The Desire of Ages, p. 659.

**Mibvunzo Yekutaurirana**:

`Zvinorevei kwauri kutanga kutsvaka hushe hwaMwari? Ko murairo uyu unowumba sei vupenyu hwako?`

`Tarisa pamhinduro yako yemubvunzo weWednesday wekuti zvirinyore sei kukanganwa Mwari pakati pezvipiti-piti zvezuva nezuva. Tauriranai kuti zvirinyore sei kuzviita. Ndedzipi dzimwe mhinduro? `

`SeMasabata, tinodavira kuti Jesu arikutimiririra musenjuwari yekudenga. Ko zvingaramba sei zvichitipa tariso nesimba? Ko ruzivo rwekuti ndiJesu ariko “kutimiririra” (VaHebheru 7:25) unyaya yakanaka sei yebasa rake musenjuwari yedenga, zvikuru sei munzvimbo chaiyo yaimiririrwa neZuva Rekuchenurwa?`
