---
title:  Kudzidza Kuinda Mberi
date:   05/12/2025
---

“Basa raKristu harina kunzwisiswa nevanhu venguva yake. . . . Tsika, zvirevo, nezvimwe zvakaitaurwa nevanhu zvakavanza zvidzidzo izvo Mwari aida kuvapa. Zvirevo izvi netsika zvakava chigumbuso kukunzwisisa kwavo nekurarama chinamato chezvokwadi. Pakuva Zvokwadi, mumunhu Kristu, havana kumuziva nekuzadziswa kwemifananidzo, aiva iye paiperera mimvuri yavo yose. Vakaramba iye akamirirwa nemifananidzo yose, vakabatirira kumifananidzo yavo nemitambo yavo isingabatsiri. Mwanakomana waMwari akanga avuya, asi vakaramba vachikumbira chiratidzo. Shoko rekuti, ‘Tendevukai nekuti vushe hwekudenga hwaswedera,’ vakapindura nekukumbira chishamiso. . . . Vhangeri yaKristu yaiva chigumbuso kwavari nekuti vaida kuvona zvishamiso vasingadi Muponesi. Vaitarisira Messia kuratidza zvaaitaura nemabasa makuru ekukurira, kumisa vushe hwake pamatongo evushe hwenyika. Zvaitarisirwa zvakapindurwa naKristu mumufananidzo wemukushi. Zvisingaitwi nesimba rezvombo zvekurwisa, kana kushandisa mhirizhonga, ndizvo zvaipa kubudirira kwehushe hwaMwari, asi nekudyara mirairo mitsva mumwoyo yevanhu.”—Ellen G. White, Kristu’s Object Lessons, pp. 34, 35.

“Kereke inoda vana Karebi naana Joshua vakatendeka, vakagadzirira kugashira vupenyu husingaperi munzira dzaMwari dziripachena dzekuteerera. Makereke edu anonetsekana nekushaya vashandi. Nyika     ndiwo munda wedu. Mamishinari anodikanwa mumaguta nemumisha  umo kunamata zvifananidzo kwatova ndiko koga kwavakutoitwa kupfuvura vahedheni veKumabvazuva, vasina kana kumbovona chiedza chezvokwadi. Mweya hwehumishinari wechokwadi wakatama mukereke iyo inoti inodavira chaizvo; mwoyo yavo haichabwinyi nerudo rwekuda vanyangadzi nekuda kuda kuvatungamirira kudanga raKristu. Tinoda vashandi vakaperera. Hakuna here vangadaira kukuchema kuri kukwira kubva kwese kwese: ‘Huyai kuno . . . mutibatsire’?”—Ellen G. White, Testimonies for the Church, vol. 4, p. 156.

**Mibvunzo Yekutaurirana**:

`Ko mifananidzo yeBhaibheri inokubatsira sei kunzwisisa zvirinani basa raJesu Kristu raanokuitira?`
   
`Hondo yedu yepamweya yakafanana uye yakasiyana sei neyeKenani?`
   
`Fungisisa nekuzadziswa kwemufananidzo waJoshua. Ko mufananidzo wenyika isina marwadzo nerufu unotipa tariro sei muhondo yemazuva ose?`

`Joshua akaratidza chimiro chaMwari zvekuratidza basa raKristu. Munzira dzipi dzinobatika umo ungabvumira Jesu kuratidza chimiro chake mauri zvakazara?`