---
title:  Joshua Nesu
date:   04/12/2025
---

`Joshua, semufananidzo, anonongedzera kumberi kupfuvura kubaa raJesu Kristu kusvika kukuzadziswa kwevupenyu hwekereke, muviri waKristu. Munzira dzipi umo hondo idzi dzakarwiwa nevaIsraeri Joshua achititungamira dziri mimvuro wehondo yekereke yepamweya? Dzakasiyana sei? Tarisa  1 Timoti 1:18; 2 Timoti 4:7; VaEfeso 6:10–12; 2 VaKorinde 10:3–5; na Mabasa 20:32.`

Vanyori veTestamende Itsva vanoziva kuzadziswa kwenguva yekereke mumufananidzo waJoshua. Nhengo dzemuviri waKristu, kereke, dziri muhondo nemweya yakaipa; zvakadaro hazvo, vanofara muzororo renyasha dzaMwari (VaHebheru 4:9–11) nemaropafadzo enhaka yepamweya.

`Ko mavhesi aya anoti kudini nezvekuzadziswa kwekupedzisira kwemufananidzo waJoshua? 1 Petro 1:4, VaKorose 3:24, Zvakazarurwa 20:9, Zvakazarurwa 21:3.`

Kuzadziswa kwekupedzisira kwemufananidzo waJoshua kuchazadziswa pakudzokazve kwaJesu Kristu (muchiitiko chemazuva ekupedzisira). 

Vupenyu hwaJoshua hwakaratidza chimiro chaMwari zvekuti zvimwe zvakaitika muvupenyu hwake zvinechiprofita chaitaura nezvichavuya nekumiririra Messia. 

Kwatiri nhasi, Messia akatovuya. Basa rake haridi zvicharimiririra, asi tine mukama wekutarisa zvakaita chimiro chake—kubwinya uko Kristu aida kugovana nevadzidzi vake (Johani 17:22) kunogona kuvawo kwedu nekufungisisa nezvechimiro chaKristu (2 VaKorinde 3:18). Patinonyanya kufunga nezvaJesu, tinonyanyawo kuratidza chimiro chake. Izvi zvakakoshera kufamba kwedu naKristu kwezuva nezuva. Ndicho chikonzero nei nguva muShoko, zuva rimwe nerimwe rakakosha kwazvo. Ndichivo chikonzero nei richifanira kuva nenguva tichifunga nezvevupenyu, chimiro nedzidziso zvaJesu. Nekuramba takatarira, hongu, tinoshanduka.

`Joshua, mufananidzo, akabvunza Israeri: "Muchanonoka kusvika riiniko  kupinda nekutora nyika yamakapiwa nemadzibaba enyu?" (Joshua 18:3). Ko Jesu aiva Iye chaiye aimiririrwa naJoshua, aingabvunza achiti kudini nhasi?`
