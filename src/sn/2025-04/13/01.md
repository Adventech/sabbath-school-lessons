---
title:  Sarudza Nhasi Uno
date:   20/12/2025
---

### Verenga Kugadzirira Chidzidzo Chevhiki Ino
Joshua 24; Gen. 12:7; Deuteronomio 17:19; Deuteronomio 5:6; 1 Madzimambo 11:2, 4, 9; 2 Timoti 4:7, 8.

> <p>Chemusoro:</p>
> “Kana muchiti zvakaipa kushumira Jehova, zvitsaurirei nhasi wamunoda kushumira. . . Asi ndirini neveimba yangu tichashumira Jehova” (Joshua 24:15).

Chitsauko chekupedzisira chaJoshua chiri muchimiro chemutambo wekumutsidzira sungano, asi apa zvichiitwa nemutungamiriri waIsraeri ava mutana. Kana nepo isiri sungano chaiyo asi mashoko ekumutambo wekumutsidzira sungano, chitsauko chine zvimiro zvezvibvumirano zvemasimba makuru eKumabvazuva: (1) zvinozivisa vukuru, neanotanga nyaya yacho; (2) nhanganyaya yekare, inotsanangura vukama pakati patenzi nemushandi; (3) zviri musungano zvinotarisira kuti muranda aratidze ruremekedzo rwakazara kune anesimba zvakatsamira nekusundwa nekutenda; (4) maropafadzo ekuteerera nezvituko zvekutyora sungano; (5) zvapupu kumhiko dzemuranda; (6) kuchengetedzwa kwegwaro kuitira kuzoverengwa muneremangwana; ne(7) chibvumirano chesungano.

Joshua ave pedyo nemagumo evupenyu hwake; hakuna anovonekwa semutedzeri wake pedyo. Kumutsidzirwa kwesungano chirangaridzo kuvaIsraeri kuti mambo wavo ndiYahweh Pachake uye kuti, kana vakaramba vachimuteerera, vaizowana kudzivirira Kwake. Israeri haidi munhu samambo wavo. Serudzi rwaitungamirirwa nehuvepo hwaJehova, vanofanira kusakanganwa kuti mambo wavo ndiMwari woga.

_*Dzidza chevhiki ino kugadzirira Sabata, December 27._
