---
title:  Njodzi Yekunamata Zvifananidzo
date:   24/12/2025
---

`Verenga Joshua 24:22–24. Ko nei Joshua aifanira kudzokorora rukoko rwake kuva Israeri rwekubvisa zvifananidzo zvavo?`

Dambudziko rinobva mukunamata zvifananidzo harisi rekufungidzira. Kare, mumapani aMoabi, pane zvakamboitikazve zvakafanana naizvozvi, Mosesi akumbira kuti vanhu vaite sarudzo yakadaivo (Deuteronomio 30:19, 20). Zvimwari zvinovonekwa ikozvino hazvisi izvo zveEgipita kana zvemhiri kwerwizi, asi zvinowanikwa  “pakati pavo.” Saka, Joshua achinyengerera vanhu kuti varerekere mwoyo yavo kuna Mwari. Izwi rechiHeberu rinoshandiswa apa, natah, rinoreva “kubvumira kuenderera,” “kuregerera pasina kuzviregeredza.” Rinotsanangura Mwari anotarisirwa kubvumira hake munhu kuita zvisingabvumirwi achinyengerera nekuteerera minamato (2 Madzimambo 19:16, Mapisarema 31:2, 3, Danieri 9:18), ndicho chimiro chinotarisirwavo kuti Israeri ive nacho kumberi uko nevaprofita (Zakaria 55:3, Jeremia 7:24). Rinoshandiswa kuratidza kudzokera kumashure mune zvekunamata kwaSoromoni apo mwoyo wake wakarerekera kuzvimwari (1 Madzimambo 11:2, 4, 9). Kusarurama kwevanhu hakugoni kubvumira nekuteerera kuizwi raMwari. Zvinoda kuti tinyatsosarudza kurerekera mwoyo yedu kuzvidiso zvaMwari. 

Mhinduro dzevaIsraeri dzinototi: “Tichateerera kuizwi rake.” Mashoko aya anosimbisa kuteerera nekuda kwevukama. Israeri haisi kunzi iteerere zvisina maturo. Sungano ndeyevukama hwekurarama munaMwari, zvisingakwaniswi nemirairo pasina vukama. Chinamato chevaIsraeri hachina kumbogara chava chekushandira nemabasa kuitira kuponeswa; asi kwaiva kugara vakatendevuka nekutenda nekudanana naMuponesi mutsvene anengoni. 

Kunyange mushure mekuvimbisa katatu kuti vachashumira Jehova, sekuraira kwaJoshua, kubviswa kwezvimwari zvedzimwe ndudzi pakati pavo, hapana zvakataurwa kuti zvakazomboitika. Mubhuku rose, yanga yatova setsika yacho kuzivisa kuzadziswa kwezvakarairwa na Joshua kana naMosesi semienzaniso yekuteerera. Kushaika kwazvo pakupera kwebhuku kunosiya chikumbiro chaJoshua chiri rukoko ruchakamirira. Rukoko rukuru mubhuku iri rwekushumira Mwari harusi rwevanhu venguva yaJoshua chete asi rwezera revanhu vaMwari nguva dzose vachaverenga kana kunzwa shoko iri.

`Kangani uchivimbisa Mwari zvawaizoita asi ukasazviita? Wakaregerei kuzviita? Ko mhinduro inokuvudzei nezvenyasha?`