---
title:  Kupedza Zvakanaka 
date:   25/12/2025
---

`Verenga mashoko ekupedzisira ebhuku raJoshua akanyorwa nemupepeti akafemerwa (Joshua 24:29–33). Ko mashoko aya haangotarisi kare kaJoshua chete sei asi zvaizovuya wo muneremangwana?`

Mumashoko ekupedzisira anotaura nezvekufa kwaJoshua naEriazari, muprisita mukuru anosvitsa bhuku raJoshua kumagumo asina mhere-mhere. Nekutaura kuvigwa kwaJoshua nekwaEriazari, nekuvigwa kwemapfupa aJosefa, munyori anoenzanisa vupenyu kunze kwenyika nekutanga kwevupenyu munyika. Hapachina chikonzero chekushamiswa zve. Zvitunha zvevatungamiriri hazvichatakurwi zve murwendo. Madzibaba akaviga hama dzawo mubako (Genesi 23:13, 19; Genesi 25:9, 10), pamunda wakatengwa paShekemu (Genesi 33:19). Zvino apa nyika inoviga vatungamiriri vayo munyika yenhaka yavo, zvinopa kugutsikana kuti vava kugara munyika yavo zvachose. 	Zvitsidzo zvakapiwa kumadzibaba zvazadziswa zvino. Kutenda kwaYahweh kunoratidza zvakabva kare zvinobatanidza nhaka yaIsraeri kusvika zvino nenguva inovuya.

Mutsara wekupedzisira webhuku unobatanidza nyaya huru yekare, nekuzariravo kune zvichavuya. Aimbova bhishopu waKandaberi  Changamire George Cary, mumashoko ake ekuvhura pamusangano wepakereke inonzi Holy Trinity Shrewsbury, akataura zvakasimba achiti kereke yeAnglican “yasara nezera rimwechete kusvika pakuparara kwayo.” 

Neimwe nzira arikuti kana varimo mukereke iyi ikozvino vakafa hakuna vamwe vachaipindazve, ndizvovo zvazvaiva nevanhu vaMwari vemuTestamende Yakare. Chitsauko chikuru munhoroondo yeIsraeri chinosvika painoguma. Remangwana rayo rakatsamira pamhinduro dzaichapa kumibvunzo mizhinji yerezvichavuya. Israeri ichatendeka kuna Mwari? Icharamba ichiinda mberi nekutora nyika yakasara? Vakabatirira panaYahweh here vasingabatwi mukunamata zvifananidzo? Zera rakatungamirirwa na Joshua rakanga rakatendeka kunaMwari, asi zera rinotevera richaramba here richifamba munzira idzi dzakatevedzwa nemutungamiri wavo mukuru mukunamata kwavo? Zera rimwe-nerimwe revanhu vaMwari raitevera, kana rikaverenga bhuku raJoshua, rinofanira kufungisisawo nezvemibvunzo iyi. Kubudirira kwavo kwakatsamira pamhando dzemhinduro yavaipa zuva nezuva rekurarama kwavo nezvavaizoita nezvokwadi yavakapiwa senhaka.

`Joshua, saPauro, “akarwa kurwa kwakanaka” (2 Timoti 4:7). Chii chakavanzika chakapa Joshua kubudirira? Ndedzipi sarudzo dzaunofanira kuita nhasi kuti upedze une chokwadi cheruponeso chimwechete vo?`