---
title:  Kushanda Vakasununguka
date:   23/12/2025
---

Semutungamiri wechokwadi akatendeka, Joshua anoremekedza sarudzo yakasununguka yevanhu vake nekushuvira Israeri kushumira Mwari nekuzvisarudzira voga pasina kumanikidzwa. Ndizvo chaizvo zvakakonzera kushandiswa kweizwi rekuti “kusarudza” (tarisa  Joshua 24:22) Mune dzimwe ndima bakhar, “kusarudza,” rinoreva sarudzo inoitwa naYahweh yekusarudza Israeri (Deuteronomio 7:6, 7; Deuteronomio 10:15; Deuteronomio 14:2). Israeri inemukana wekuti “kwete” kuna Yahweh kukusarudzwa kutsvene, asi hunenge huri hupenzi nekusafunga. Israeri inogona kuti “hongu” kunaMwari nekuramba ichirarama, kana kumufuratira nekuparara. 

`Israeri yakaitei nechikumbiro chaJoshua? (Joshua 24:16–18). Unofunga kuti nemhaka yei Joshua akavapindura nenzira yaakaita? (Joshua 24:19–21).` 

Mumhinduro yavo inoshamisa, vaIsraeri vakaziva kuti Mwari wemadzibaba avo aivawo “Mwari wedu” (Joshua 24:17, 18, ), wavakagadzirira kushumira nekuperera nemwoyo mumwe. Mushure mekusimbisa sarudzo yekuteerera kusina mwoyo miviri, tinotarisira mashoko ekusimbisa nekukurudzira kubva kuna Joshua. Asi izvi hazvisizvo. Nhaurirano pakati pa Joshua nevanhu inoshanduka zvikuru umo Joshua anoita semuranda wadiaborosi. Anobva atanga kutaura nezvenyasha dzaMwari dzekutungamirira kwaakaita kare nekuvhundutsira vaIsraeri nemufananidzo waMwari akawoma kushumira.

Joshua anoziva kusagadzikana kwezera rekutanga, vakavimbisa kuteerera Mwari sezvakaitika muna (Ekisodho 19:8, Ekisodho 24:3, Deuteronomio 5:27), asi vakanganwa zvitsidzo zvavo mazwi avo achiri pamiromo yavo (Ekisodho 32). Saka Joshua, nekubvunza mubvunzo usingadi mhinduro, achida kuti vaIsraeri vazive zvinhu zvakawanda. 

_Chekutanga_, sarudzo yekushumira Mwari yakakosha kwazvo. Inogadzirisa rudzi rwose zvichienderana nekuzarurira kwaMwari. Maropafadzo ekudzingirira chinangwa ichi aripachena, asi matuso ekusateerera achifanirawo kunzwisiswa zvakasimba. Kuregererwa kwezvivi haisi kodzero yevanhu asi chishamiso chenyasha dzaMwari. 

_Chechipiri_, sarudzo yevaIsraeri yekushumira Mwari inofanira kuva yavo, zvisiri zvekumanikidzwa nemutungamiriri, kana naJoshuavo chaiye. 

_Chetatu_, Israeri inofanira kuziva kuti vanhu havagoni kushumira Mwari kuburikidza nesimba ravo. Kushumira Mwari hakuitwi nekuronga zvakanaka kunobva mukuteerera mirairo yesungano nekuda kwekuti vanoshumira Mwari (enzanisa na Ekisodho 20:1, 2; Deuteronomio 5:6, 7).