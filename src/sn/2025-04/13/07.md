---
title:  Kudzidza Kuinda Mberi
date:   26/12/2025
---

“Ruzhinji rwevakabuda muEgipita kune vakambonamata zvifananidzo; iri ndiro simba retsika yezvinoitwa pakavanda, kana zvikaramba zvichiitwa, kana kusvika vagara muKenani. Joshua akanga achiziva zvakaipa izvi pakati pevaIsraeri, saka avona njodzi yaizovapo zvakanaka. Akashuvira zvikuru kuvona shanduko pakati peruzhinji rweVaHebheru. Akaziva kuti kunze kwekuti vanhu vasarudza kushumira Mwari vakasimba nemwoyo yavo yose, vaizoramba vachizviparadzanisa nguva nenguva vachiinda kure naye. . . . Kana nepo vashoma muruzhinji rweVaHebheru vaiva vakaperera pakunamata, vakawanda vavo vainyepedzera zvavo; kushaya shungu nekuperera ndizvo zvaivonekwa mumabasa avo. Vamwe vainamata zvifananidzo mumwoyo, asi vachinyara kunzi vanozviita.”—Ellen G. White, Signs of the Times, May 19, 1881.

“Sungano iyi inoyera yakanyorwa mubhuku remutemo, kuti ichengetedzwe nekuyera. Joshua akabva amisa dombo guru pasi pemuoki waiva pedyo nesenjuwari yaMwari. ‘Joshua akati kuvanhu, Tarirai zvino dombo iri richava chapupu kwatiri: richava chapupu kwamuri, kuti zvimwe mungaramba Mwari.’ Apa Joshua akaisa rairo pachena neyambiro kuvanhu kuti zvaiva zvisingabvi kwaari, asi kuna Mwari. Dombo guru iri raizomira sechapupu kumazera aitevera nekuda kwezvakaitika, uye raizova chapupu kuvanhu, kana vaizodzokera kunoshumira zvifananidzo.”—Ellen G. White, Signs of the Times, May 26, 1881.

**Mibvunzo Yekutaurirana**:

`Tauriranai zvinoreva mashoko ekuti: “Jehova Mwari mutsvene. NdiMwari ane godo” (Joshua 24:19). Zvinorevei kuti Mwari ndiMwari ane godo?`

`Korudo rwedu kuna Mwari rwakabatana sei nerusununguko rwekusarudza rwaanotipa? Kureva kuti taigona kuda chaizvo tisina kusununguka kusarudza? Rudo chairwo rwechokwadi runogona kumanikidzwa here? Kana zvisingaiti, nemhaka yei?`

`Munzira dzipi umo vatungamiriri vekereke vanhasi vangasiira vana vanotevera chiedza cheivhangeri?`

`Funga nezvevupenyu hwaJoshua nekupedzisira kwekushumirwa kwaMwari nevaIsraeri. Ko iwe ungada kuti vanhu vati kudini nezvemagumo evupenyu hwako? `