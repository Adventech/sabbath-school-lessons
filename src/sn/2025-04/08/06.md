---
title:  Kushandurwa Nekufungisisa
date:   20/11/2025
---

`Kufungisisa hupenyu hwemagamba makuru ekutenda kwakakoshera kukura pamweya. Panguva imwechete iyi, muenzaniso waJesu Kristu chete—vupenyu hwake nedzidziso dzake. Ko kufungisisa nezvevupenyu hwaJesu kunotishandura sei?  VaHebheru 12:1, 2; 2 VaKorinde 3:18. `

Marco Iacoboni, chiremba mukuru kwazvo wezvepfungwa wepa University yepaCalifornia, Los Angeles, akatsvakurudza basa remagetsi epfungwa. Tunhu utwu twakaita denderedzwa tunomutswa kana tine zvatinenge tichiita—sekuseka kana kumbundira mumwe munhu—uyezve kana takatarisa mumwe anenge achizviita. Magetsi aya anodzikisa maonero pakati pekuvona nekuita.

Ellen G. White anotaura nezvekukosha kwekuramba munhu akatarisa chimiro chaJesu: “Takatarisa kunaJesu tinowana kuvonesesa zviri nani nezvaMwari, uye nekuramba takatarisa tinoshandurwa. Kunaka, rudo kuhama, zvinova tsika dzedu dzemagariro. Tinova nechimiro chinoratidza chimiro chitsvene. Kukura kunofanana naye, tinowedzera kuziva Mwari zvirinani. Patinoramba tichiwadzana naye nenyika yekudenga, nekuramba tichiwedzera simba rekugashira pfuma yakakosha yeruzivo nevuchenjeri hwusingaperi.”—Ellen G. White, Christ Object Lessons, p. 355.

`Verenga VaRoma 12:1, 2. Ndezvipi zvinhu zviviri zvinopesana muhupenyu hwedu? Tingava nechokwadi sei chekupa nzvimbo kune munhu akarurama?`

Mumashoko ekupedzisira echitsauko chetsamba yake kuVaRoma muapostora Pauro anotaura nezvemasimba anevukasha maviri anoidza kukwezva vupenyu hwedu. Kune rumwe rutivi, nyika yakatikomberedza, nehwezvo hwakawandisa, inoidza misi yose kutipinza muforoma yayo, nekukanganisa mavonero edu anoshanda kubva kunze zvichiuya mukati. 

Kukonesa izvi, Mweya Mutsvene anogona kutishandura kubva mukati zvichiinda kunze zvinongofanana negonye rinoshanduka kuita bhata furayi. Asi kuti izvi zviitike, tinofanira kuzvipa kuna Mwari nekumukumbira kuenderera mberi nebasa rakanaka raakatanga matiri (VaFiripi 1:6). Mukupedzisira, tinofanira kusarudza tichiziva, nguva nenguva, kufamba mumweya.
