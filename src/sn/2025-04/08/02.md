---
title:  Kutendeka
date:   16/11/2025
---

`Verenga Genesi 36:15; Numeri 13:6, 30–32; na Joshua 14:6, 14. Ko Karebi aimbova ani? Aiva nechigaro chei pakati pevaIsraeri?`

Zita rekuti Karebi rinobva muizwi rechiHeberu keleb, “imbwa,” rinovonekwa muTestamende Yekare nguva dzose munezvakashata. Asi, keleb rinoshandiswa mune mamwe matsamba emuBhaibheri nenziyo kuratidza hushingi hwemuranda,  kusindimarira pachinhu chakanaka, kutendeka kunatenzi wake. Apa Karebi akanga akatendeka kuzita rake, achiratidza muhupenyu hwake hwose nekusashanduka pamberi paMwari.

`Ko inoti kudini nezveKarebi zvaaida kutaura kunyange vazhinji vaitaura zvakasiyana, kunyange vaIsraeri vakada kumuvuraya? Tarisa  Numeri 14:6–10, 21–25; Numeri 26:65; Numeri 32:12.`

Imbotarisisa vatungamiriri ava veIsraeri vakakosha, vakararama nguva imwechete naJoshua, Karebi: Shammua, Shaphati, Igari, Parti, Gaddieri, Gaddi, Ammieri, Sethuri, Nahbi, naGeueri. Mazita aya akajairika here? 

Haa kwete.

Nemhaka yei? Nekuti mazita evamwe vashori 10 vakatumwa naMosesi kunovona nyika yeKenani. Vakanganikwa nekuti mazita avo akanga asina kukoshera kurangarirwa. Shoko ravakavuya naro rakaita sekuti Nyika Yechipikirwa yakanga isingaiti kuitora. Vakazvivona semhashu vachizvienzanisa nevagari venyika iyoyo, mwoyo yavo ikanyauka mukati mavo nekutya masvingo eKenani “aiva asingapindiki”.

Karebi, semukuru pavashori vaviri ava vakavuya neshoko rakanaka, anotungamirira mukutaura kuti zvinoita: chimiro chekutenda. Akanga achida kutaura nekuda kwezvaaiziva kuti zvakanaka, zvisinei nekupikiswa, kana pamberi perufu chairwo: “Asi vungano yose yakati vatakwe nemabwe” (Numeri 14:10, ).

`Unodini kana vanhu vose vakakupoteredza vane mavonero  akasiyana neako, anonyatsopesana nezvaunodavira nemwoyo wose?`
