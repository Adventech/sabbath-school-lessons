---
title:  Gamba Rakazvininipisa 
date:   19/11/2025
---

Mazita akawanda enzvimbo, aitara miganhu yenyika yaipiwa kumarudzi aIsraeri, zvakanyorwa sekupiwa kwazvo kumagamba maviri, Karebi naJoshua, muwongororo yekutanga. Karebi  ndiye akatanga kugashira nhaka yake, Joshua akazopihwa pakupedzisira. Kusvika apa, Joshua akapa marudzi aIsraeri nyika; zvino yasvika nguva yekuti  vaIsraeri vachipawo Joshua nhaka yake.

`Verenga Joshua 19:49–51. Tinodzidzei mukuti vatungamiriri veIsraeri vaipa vanhu nyika ndivo vanopedzisira kupiwa nhaka yavo?`

Joshua anogashira guta rinonzi Timnathi-serah, zita rinowumbwa nemazwi maviri. Rekutanga, Timnathi, rinobva muizwi (manah) zvinoreva kuverenga kana kupa, kana kureva nzvimbo kana nyika. Rechipiri rinogona kubva mune rechiHeberu (serachi), richireva zvasarira (enzanisa na Ekisodho 26:12). Zita reguta raJoshua rinogona kududzirwa richinzi nzvimbo yakasara kana munda wekasarira.

Zita reguta iro Joshua akasarudza kubva mune zvakasara rinoratidza kunaka kwechimiro chemutungamiriri wechipiri weIsraeri. Chekutanga ndechekuti akamirira kusvika vanhu vawana pavo. Joshua haana kuzvisarudzira nzvimbo yaiva nevanhu vakawanda kana maguta akanakisisa senhaka yake, asi riri pakati nepakati, kana kuti pakakoromoka, kuti apavakurudze nebasa rakawoma (enzanisa na Joshua 19:50). 

Uyezve, Timnathi-serah raiva pedyo neShiro, pedyo nesenjuwari, zvinoratidza nei Joshua akatorwa mwoyo naro. Zvechokwadi nyika itsva Israeri ichangobarwa yakatungamirirwa kuinda kuNyika Yechipikirwa, nerubatsiro rwaMwari, vakawana nhaka yerudzi rumwe nerumwe nemhuri imwe neimwe, saka hakuna aingaramba kupa Joshua paaida. Asi Joshua akagutsikana kurarama hupenyu husingashamisiri aine chinangwa chezvakakosha kwazvo, kugadzirira munyengetero waDavidi kumberi uko: “Chinhu chimwechete chandakakumbira kuna Jehova, ndichatsvaka icho,  kuti ndigare mumba maJehova” (Mapisarema 27:4, ).

`Ungazviwanira zvidzidzo zvipi kubva muvupenyu hwaJoshua? Ungazviraramawo sei izvi? `