---
title:  Simba Remuenzaniso
date:   18/11/2025
---

`Verenga Joshua 15:16–19, Vatongi 1:13, and Vatongi 3:7–11. Ko nyaya iyi inotivudzei nezvesimba remuenzaniso? Ko  pfungwa yaKarebi inoratidzwa sei muvana vechiduku vanotevera?`

Mundima iyi, Karebi anopa mwanasikana wake, Achsah, kuti awanane nemunhu anorwisa Debiri. Othnieri anotora guta iri nekupiwa mubairo wemusikana uyu Achsah. Nyaya iyi yakakosha nekuti apazve, inoratidza kushinga kwaKarebi, kutenda nekugadzirira kuita zvakawoma. 

Zvinoratidzawo zera raitevera kuti vaIsraeri vaitevera muenzaniso wevakuru pakutenda ava, Karebi naJoshua. Zera revanhu vakuru parinopedza basa raro, kune zera idzwa ravakuda kusangana nezvinonetsa nekuinda mberi mukuzadzisa zano raMwari.

Munzira isina kufanana neyaKarebi chikumbiro chaJoshua, “ndipei nyika yegomo,” Achsah, achikurudzirwa nemurume wake, anoratidza kutenda kwakafananawo nekwababa vake. Kuburikidza nekushingirira kwake nekushinga, Achsah anoramba achifamba mumuenzaniso waKarebi wekuzadzisa  zvivimbiso zvenyika. 

Zvechokwadi nyika chipo chinobva kuna Yahweh chichiinda kuvaIsraeri, asi Israeri inofanira kuita zvakanaka kuti vaiwane kubva kuna Mwari nekutenda nekushinga. Kushinga kwaAchsah kunoratidza kushingirira kwemadzimai muvhangeri, aisazodzingwa neruzhinji kana nevadzidzi uye vaiva vasingabvi pana Jesu kusvika vagashira kubva kwaari maropafadzo avo neemhuri dzavo. 

`Verenga Ruka 18:1–5. Chidzidzo chipi chatinozviwanira apa?`

`Kusiira zera rinotevera mwenje wevhangeri kwakakosha mukuzadzisa basa revhangeri raMwari raakatipa. Funga nezvematambudziko ekusiira vana kutenda, kune rumwe rutivi, nemikana yevechidiki yekutungamirirawo mubasa raMwari. Tingaitei kuvabatsira nekuvarovedzera kuva vatungamiriri muzvinhu zvaMwari? Muenzaniso wedu wakakosha sei mazviri izvi zvose?`
