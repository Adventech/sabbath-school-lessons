---
title:  'Mitimbanyoka Yekutenda: Joshua NaKarebi'
date:   15/11/2025
---

### Verenga Kugadzirira Chidzidzo Chevhiki Ino
Numeri 13:6, 30–32; Joshua 14:6–14; Ruka 18:1–5; Joshua 19:49–51; 2 VaKorinde 3:18; VaRoma 12:1, 2.

> <p>Chemusoro:</p>
> “Rangarirai vatungamiriri venyu, vaikuparidzirai shoko raMwari; cherechedzai kuguma kwekufamba kwavo, mugotevera kutenda kwavo” (VaHebheru  13:7).

Mubereki mumwe nemumwe anoziva kuti vana vake vanodzidza nekuvona muenzaniso, havazivi here izvi? Vangani vabereki vakanetsekana nekuti mwana wavo unotevedzera zvavanoita ivo zvakaipa asi nezvakanaka? Hazvinei nezera redu, tinowana zviri nyore kuita zvakaipa pane kuita zvakanaka. Izvi ndizvo hazvo zvazvinoreva kuvatadzi. “Nekuti zvandinoita handizvizivi, nekuti zvandinoita hazvizi izvo zvandinoda, asi zvandinovenga, ndizvo zvandinoita” (VaRoma 7:15, ). Ndiani anosara apa?

Kubva pakuberekwa, vanhu vanowumbwa nesimba remuenzaniso. Tinodzidza kuita zvakawanda zvemazuva ose muhupenyu, zvakafanana nekufamba, kutaura, kuratidza zvose, nekutevedzera avo vari pedyo nesu. Sevanhu vakuru, tinoramba tichida vatinotevedzera, kunyangwe vasina kuperera, tinogona kuvayemura nekutevedzera zvimiro zvezvekunamata zvavakaita vakuru vane simba mukunamata (mitimbanyoka yekutenda). 

Vhiki ino tichatarisa zvakadzika pamienzaniso yevanhu vaviri vakuru kwazvo pakutenda mubhuku raJoshua: Karebi naJoshua. Chii chavakaita kuti vamire vakasimba munguva yavo nekuita basa rakakosha kwazvo muvupenyu hwevanhu vaMwari munguva dzekawomesesa kwazvo dzevaIsraeri?

_*Dzidza chevhiki ino kugadzirira Sabata, November 22._