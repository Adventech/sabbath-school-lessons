---
title:  Kudzidza Kuinda Mberi
date:   21/11/2025
---

“Kutenda kwaKarebi zvino kwakanga kwava sezvakwaiva paakapa shoko rake raipikisana nevamwe vashori. Akanga adavira muzvitsidzo zvaMwari zvekuti aizopa vanhu vake nyika yeKenani, nekuda kwazvozvo akanga ateerera Mwari zvakazara. Akanga ashingirira murwendo rwakareba rwemurenje nevanhu vake nekuwadzana navo mukukuhunika  nemumitoro yekuzvipa mhosva; asi haana kumbonyunyuta nekuda kwazvo, asi akasimudzira ngoni dzaMwari dzakanga dzamuchengetedza murenje apo hama dzake dzakabviswa. Mukati mematambudziko ose aya, nhamo, nematenda ekufamba murenje, uye nemakore ose aakarwa kubva achipinda muKenani, Mwari akanga amuchengetedza; zvino makore avakupfuvura 80 simba harina kudzikira. Haana kuzvikumbirira nyika yakanga yakurirwa kare, asi nyika iyo yakanzi nevamwe vashori vose haaitoreki. Nerubatsiro rwaMwari aizokoka simba rake rose pamberi penhare dzose dzemitimbanyoka yakanga yapedza simba revaIsraeri.  Kwakanga kusiri kutsvaka mbiri kana kukudzwa kwakasunda chikumbiro chaKarebi. Murwi wakashinga aidakupa vanhu vake muenzaniso waizokudza Mwari nekukurudzira marudzi kuti anotora nyika yose yakanga yanzi nemadzibaba haikwanisi kutorwa.”—Ellen G. White, Patriarchs and Prophets, pp. 512, 513.

“Kwaiva kutenda kwaKarebi muna Mwari kwakamupa kushinga, kukamuchengetedza kubva mukutya munhu, nekumugonesa kumira akasimba asingazununguswi achirwira zvakanaka. Nekutsamira pasimba rimwechete iri, Mukuru-kuru wehondo dzekudenga, muvuto wose wechokwadi wemuchinjikwa anogona kuwana simba nekushinga rekukurira zvipikingaidzo zvinoita sezvisingakwanisiki.”—Ellen G. White, The Advent Review and Sabbath Herald, May 30, 1912.

**Mibvunzo Yekutaurirana:**

Tauriranai simba rekufurira kweshamwari nekushinga kunodiwa kuti utaure kana vamwe vakanyarara. Kushinga kunoita basa rei munyaya dzekutenda? Ko tingazvidzirira sei kukutaura mashoko akashata takamira panezvatinotenda?  

Tauriranai miyenzaniso yekutenda kwepakereke yenyu kana munharaunda yenyu kwakabatsira kuwumba vupenyu hwako nechimiro. Ndezvipi zvimiro zvevanhu vanokodzera kutevedzerwa?

Funga nekukurukurirana nekukonzeresa kunoita mafoni, nedzimwe nzira dzekufambisa mashoko muvupenyu hwedu nhasi. Ko tingazvidzivirira sei kubva kune zvakaipa zvazvinotikonzeresa asi tichizvishandisa mune zvakanaka? 

Tarisisa kuzvininipisa kwa Joshua semutungamiriri nechidiso chake chekugara pedyo nesenjuwari. Anotaura newe sei mumuenzaniso wake? 
