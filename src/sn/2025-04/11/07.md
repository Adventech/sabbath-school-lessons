---
title:  Kudzidza Kuinda Mberi
date:   12/12/2025
---

“Kana nepo kushaira hanya kana chitema chakaitwa kusina kunakavo, zvakangokoshavo kusamhanyira kutonga vamwe nekuda kwekungofungidzira. . . .

“Vuchenjeri hwakaratidzwa neimba yaReubeni nevamwe vavo hwakanaka kutevedzera. Mukuedza kutsvaka kukurudzira kunamata kwechokwadi, vakatadza kuvona zvakanaka vakafungidzira zviri izvo chaizvo; asi havana kuratidza kushatirwa nazvo. Vakateerera zvakanaka chaizvo nekutiwira kune zvavaipomerwa nehama dzavo vasati vaedza kupindura, vakazotsanangura zvakanaka zvikonzero zvavo nekuratidza kusava nemhosva kwavo. Saka dambudziko guru raigona kubudapo rakagadziriswa risati raitika.

“Kunyangwe mukunyepera kuti munhu anemhosva avo vasina mhosva vanogona kudzikama nekunzwira anenge akanganisa. Mwari anoziva kusawirirana kose nekukanganisa kwevanhu mukuvona, saka tinogona kusazviisa mudambudziko kana tikasiya zvose mumavoko ake. Acharatidza zviripachena asina mhosva anovimba naye sezvaakaita mukutsvaka mhaka panaAkani. Avo vanomutswa nemweya waKristu vachava nerudo runemwoyo murefu nevunyoro.

“Kubata pakati pehama ndicho chidiso chaMwari kuvanhu vake. Munamato waKristu asati ainda kunoroverwa waiva wekuti vateveri vake vave vamwe saIye naBaba vari vamwe, kuti nyika igoziva kuti Mwari akamutuma. Munyengetero uyu unobata unoshamisa unosvikira mazera ose, kunyange muzera redu; nekuti mashoko ake akanga ari ekuti, “Handinyengetereri ivava voga, asi vose vachatenda mandiri nekuda kweshoko ravo” Johani 17:20. Kana nepo tisingafaniri kuregerera chimwe pazvokwadi, chinofanira kugara chiri chinangwa chedu chekuchengetedza humwe.”—Ellen G. White, Patriarchs and Prophets, pp. 519, 520.

**Mibvunzo Yekutaurirana**:

`Ko kurudziro yaPauro “vamwe ngavave nani kupfuvura iwe” (VaFiripi 2:3) inotibatsira sei kuzvidzivirira kubva muk  ufungira vamwe zvakaipa?`

`Nemhaka yei tichawanzo kuvukira zvakanyanya kuchiitiko nekuda kwekuniwa kana kukukanganisa kwedu kwekare? Tingazvidzivirira sei mukuita kwakadai?`

`Kurukurai nezvekukosha kwekuteerera kune mavonero evamwe. Tingadzidzira sei kuva netsika iyi mukereke? (Enzanisa na Jakobo 1:19.)`

`Tinogara munzvimbo idzo mabasa edu kumhuri, kureke nemamwewo zvawo achigara akatiwandira chaizvo. Ko murairo wekuita zvinhu zvose sekunaMwari nguva dzose ungatiita kuti tive vanomiririra zvatinoita nekuva nerugare mumwoyo sei?`