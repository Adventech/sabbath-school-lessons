---
title:  Kunetsekana Nezvakaitika Kare 
date:   09/12/2025
---

`Verenga Joshua 22:13–15 zvekare, asi kana takatarisa pana Numeri 25. Nemhaka yei vaIsraeri vakasarudza Finiasi semutungamiriri wendudzi idzi mbiri nehafu?` 

Vasati vatenda zvaitaurwa nezvaivonekwa sekuzivisa rusununguko, marudzi 9 nehafu akazivikanwa se “vanakomana veIsraeri,” akatumira vamiririri kunonzwa zvaireva aritari iyi. vamiririri ava vaisanganisira Finiasi, mwanakomana waEriyaza muprisita mukuru, uyo aizotsiva Eriyaza kana afa (Joshua 24:33). Finiasi avakuzivikanwa chaizvo semuprisita anomisa huwori hweIsraeri pa Baari Pewori (Numeri 25). 

“Zvino Finiasi mwanakomana waEriazari mwanakomana wemuprisita Aaroni, wakati achizvivona, akasimuka akabuda pakati pevungano anepfumo muruvoko rwake, akatevera murume uyo muIsraeri mukati metende, akavabaya nepfumo nemudumbu, ivo vaviri murume muIsraeri nemukadzi; naizvozvo denda rakaguma pakati pevana vaIsraeri” (Numeri 25:7, 8).

Finiasi akanga anemukurumbira. Mamwe makurukota aibva kune mamwe marudzi e9 nehafu marudzi kumavira zuva eJordani, mumwe nemumwe wavo arimutungamiriri weimba yerudzi, “mukuru muimba yake”), mudzimba dzose dzaIsraeri.

Nhume idzi dzinotanga nekubvunza kana paiva nemhosva yekupandukira Mwari, vachishandisa nzira yehuprofita “zvanzi”. Musiyano apa ndewekuti haasi Mwari arikutaura asi “wungano yose yaMwari” (Joshua 22:16). Vanoisa mhaka yekuti Israeri yakadarika ikaita zvakaipa, kunyengera, nekupanduka. Izwi rekuti “kudarika” rakafanana nerechiHeberu rinoshandiswa kutsanangura chitema chaAkani (Joshua 7:1) uye rinovonekwa kakawanda mumabhuku mashanu aMosesi (semuenzaniso, Revhitiko 5:15; Revhitiko 6:2; Numeri 5:6, 12). Mifananidzo yaAkani na Baari Peori inobatsira sezvakajairirwa kuitwa: kunyengera neimwe yekupanduka. Vanoratidzawo kutya kuti zvimwe marudzi 9 nehafu nekuvaka aritari yakanga isina kubvumiranwa kuvakwa kwearitari  zvaizotungamirira kupanduka nekunamata zvifananidzo, nevupombwe, zvinomutsa kutsamwirwa kweIsraeri yose naMwari. 

`Tose tine zvakaitika kwatiri zvisina kunaka kare zvinokonzera matorero atinoita dzimwe nyaya mune remangwana. Ko nyasha dzaMwari dzinotibatsira sei mumatambudziko ekare mumabatiro atingaita hama dzedu ikozvino?`
