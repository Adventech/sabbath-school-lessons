---
title:  Kuzvipira
date:   07/12/2025
---

`Verenga Joshua 22:1–8. Ko mavhesi aya anotivudzei nezvekuzvipira kwerudzi rwaRubeni, rwaGadi, nehafu yaManase?`

Joshua anosimbisa marudzi arikune rumwe rutivi rwaJordani kuti azadzise zvose zvakatemwa naMosesi naiyevo, zvakaratidza kuzvipira kukuru kwevaIsraeri panyaya iyi. Vakarwa vachibatsirana nehama dzavo “mazuva mazhinji,” zvakatotora makore anogona kusvika ku6 kana 7 (enzanisa na Joshua 11:18, Joshua 14:10, Deuteronomio 2:14). Vakadzi vavo nevana vakasiiwa kumba, kumabvazuva kweJordani, asi ivo vakazvisarudzira kunorwa vakatendeka vachibatsira hama dzavo, vakatarisana nekukuvadzwa kana kufir muhodo. 

Mavhesi aya anosimbisa nyaya yekubatana senyika nemuminda. Zvinogadzirira nzira yenyaya inotevera, inotova yekubatana. VaIsraeri vacharamba vakabatana here, kana nepo muganhu wakasimba weJordani wairamba uripo? Vaizobvumira here miganhu inotarwa nezvimwewo zvinhu ive ndiyo yavachatedza, kana kuti kunamata Mwari mumwechete kucharamba kwakavabatanidza serudzi rwakasanangurwa, vakabana zvakasimba mukutungamiririrwa naJehova?

Joshua anotsanangura kuti kutendeka uku kwakawanikwa sei: havana kushandira hama dzavo vaIsraeri asi Yahweh Pachake, akavapa basa ravo.

Tinomuwana mufananidzo mumwechete uyu muTestamende Itsva. Muapostora Pauro anokurudzira Makristu kushanda sevanhu vanoshandira Mwari vasingashandiri vanhu (Tarisa VaEfeso 6:7, VaKorose 3:23, 1 VaTesaronika 2:4). Kune kudanwa kukuru kupi kungapfuvura kushandira Musiki wedenga nenyika?

Zuva nezuva, tinosangana nematambudziko nenhamo zvinowanzo kuhunisa zvichida kutisvitsa pakuda kusiyana nehondo iyi. zviri nyore dzimwe nguva kuzviita. Asi tinogona kudana zita raMwari, uyo anovimbisa kuvanesu nekutipa simba rekuita zvaanoti tiite. Kana tichiramba tichirangarira kudanwa kwedu kukuru uku, tinogona kukurudzirika kuramba tichiinda mberi, zvisinei nematambudziko nekukuhuniswa zvinogara zvichingovuya zviri mugove wedu sevatadzi pano. 

`Joshua 22:5, 6 inotaura kumarudzi akaramba akatendeka kunaMwari, achibva avaropafadza. Ko vukama hwedu mukereke hwaingashanduka kudai. Tainamatirana zvakanyanya sei ?`
  
