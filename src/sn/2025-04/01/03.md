---
title:  Yambuka! Tora! Kamura! Shanda!
date:   29/09/2025
---

`Verenga Joshua 1. Tinodzidzei nezvechimiro chebhuku iri muchitsauko chekutanga? `

Chitsauko chekutanga chinobatsira kuva nhanganyaya yebhuku rose. Mune mashoko mana anowirirana nezvikamu zvina zvikuru zvebhuku iri: yambuka (Joshua 1:2–9); enzanisa (Joshua 1:10, 11); kamura nyika (Joshua 1:12–15); ne kushanda uchiteerera mutemo (Joshua 1:16–18). 

Bhuku raJoshua rinogona kuvonekwa sechikamu chemazano matsvene anotevedzana. Muzano rekutanga, Mwari anopa basa kuna Joshua rinechekuita nekukurira Kenani, rimwe nerimwe rinozovonekwa pamberi mubhuku rapera zvakanaka.

Mukupedzisira, chitsidzo chaMwari chekutora nyika chaizozadziswa. Kubva apa kuinda mberi, baa rekuchengeta nyika rava mumaboko evaIsraeri uye richipedziswa bedzi nekutenda kwechokwadi nekuteerera kunowanikwa chete mukutenda. 

Mazano aMwari, anoratidza nemazwi matatu ezviito— “yambuka,” “tora,”  “kamura-kamura”—anowana mhinduro yakafanira mukuteerera kwevanhu, kunobva muzano rekupedzisira: rekushanda.. 

Apazve, bhuku raJoshua rine zvikamu zvina, chimwe nechimwe chazvo chiine pfungwa yakakosha inoratidzwa nekuvonekwa zvakanyanya kweizwi rechiHeberu: 

1. Yambuka (Joshua 1:1–5:12) 
2. Tora (Joshua 5:13–12:24) 	
3. Kamura (Joshua 13:1–21:45)
4. Shanda (Joshua 22:1–24:33).

Saka, chimiro chebhuku pacharo chinozivisa shoko guru raro: mazano aMwari haazviiti oga. Asi, anoda kudavirwa nekutenda nevanhu vake. Kureva kuti nazvose izvo Mwari akatiitira—kusanganisira zvose zvaakatiitira zvatisingagoni kuzviitira, zvekuteerera zvose zvaanotiraira kuti tizviite. Ndizvo zvazvakagara zvakaita muzvinhu zvitsvene kubva kare, zvinoramba zvakadaro nanhasi. Semuenzaniso, chimiro chevanhu vaMwari vemazuva ekupedzisira muna Zvakazarurwa 14: 12 chinozivisa pfungwa yakadaro: rudaviro mune zvatakaitirwa naMwari, runotungamirira kukuteerera.

`Funga nezvezvitsidzo zvaMwari zvakakukoshera iwe. Zvinoda kuti iwe uitei kuti zviitike?`