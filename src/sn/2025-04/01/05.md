---
title:  Iva Nesimba!
date:   01/10/2025
---

`Verenga Joshua 1:7–9. Nemhaka yei Jehova vakadzokorora kuna Joshua kuti aifanira kuva nesimba nekutsunga?`

Basa raiva pamberi pa Joshua raiva nematambudziko akakurisa kwazvo. Masvingo emaguta eKenani airatidzika kunge asingakundike, uye vanhu vemunyika yacho vaidzidziswa kurwa Asi Israeri, vaingovawo vafambi havo, vasina kana kudzidziswa nezvekushandisa kana zvombo zviduku-duku zvekurwa nazvo kuti vatore maguta aya. Nhoroondo inotivudza kuti kana Egipita, nyika yaiva nesimba kupfuvura dzimwe dzose pasi rose tenderere, yakanga asingakwanisa kutora nyika yeKenani.

Asi rukoko rwekuva nesimba nekushinga harunei nehondo idzi. Kusimba nekutsunga zvinodikanwa kuti munhu agare akatendeka kuTorah (murairo) nezvaunoreva, izvo zvairatidza sungano yaIsraeri naYahweh.

`Verenga VaEfeso 6:10–18. Kunyange zvazvo mazuva ano tisingafaniri kupindira muhondo, tingashandisa sei mashoko okukurudzira akapiwa Joshua muhondo dzedu dzezuva nezuva dzekunamata?`

Nhasi, mukuita basa ravakapiwa naKristu, Makristu vanosangana nematambudziko akafananawo neaJoshua; vanofanirawo kurwisana netsika dzakaipa, nemasimba, nehushe, nevatongi verima renyika ino, nehondo huru dzewakaipa. SaJoshua, vanechitsidzo chekuvapo kwaKristu: “Ndinemi nguva dzose, kana kusvika kumagumo enyika” (Mateo 28:20). Sezvo rutsigiro rwekuvapo kwaJehova rwaiva rwakaringanira kudzinga kutya muna Joshua, saka runofanirawo kutikwanira kudzinga kushaya rudaviro nekushushikana nhasi. 

Dambudziko redu nderekuziva Jehova zvekuvimba maari nemuzvitsidzo zvake kwatiri. Ndicho chikonzero nei tichida kuva neukama hwakanaka naye, kupfuura chero chinhu chipi zvacho. 

`Mubvunzo mukuru nhasi hauna kusiyana newaiva naJoshua. Tingatendeka sei kuShoko raMwari iri risiri kudiwa neruzhinji kana kusatimirira zvakanaka kuriita?`