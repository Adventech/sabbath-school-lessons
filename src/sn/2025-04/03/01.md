---
title:  Nhondedzo Dzenyasha
date:   11/10/2025
---

### Verenga Kugadzirira Chidzidzo Chevhiki Ino
Joshua 3, Numeri 14:44, Ruka 18:18–27, Joshua 4, Johani 14:26, VaHebheru 4:8–11.

> <p>Chemusoro:</p>
> “Nekuti Jehova Mwari akapwisa mvura yaJoridani pamberi penyu, kusvikira mayambuka, sezvakaita Iye Mwari paGungwa Dzvuku, rakapwisa pamberi pedu kusvikira tayambuka; kuti ndudzi dzose dzenyika dzizive kuti ruvoko rwaJehova ndirwo runesimba; kuti vatye Jehova Mwari
wenyu nekusingaperi” (Joshua 4: 23, 24.)

Mupurisa akaraira. Johani akamira. Mukuru akabvunza chitupa chekutyairisa motokari, panguva iyi, Johani akabva arangarira kuti akanga asiya chikwama, maiva nechitupa chake chekutyaira motokari muhofisi yake. Johani akatsanangurira mupurisa zvakanga zvaitika, mupurisa akabvunza basa raJohani. Johani akapindura kuti aiva mudzidzisi mukuru paunovhesiti. Mupurisa paakapa Johani tikiti, akamuudza kuti asafunga kuti raiva rechirango.  

“Imari yekubhadhara chikoro,” akadaro. “Kana vanhu vachida kudzidza, vanobhadhara mari yechikoro. Uyu ndiwo mubhadharo wako wekuti usakanganwa kusenga chitupa chekutyaira nacho kana uchityaira motokari. Mova nezuva rakanaka purofesa!”

Sevanhu, tinokanganwa zvinhu zvisiri pedyo nepatiri. Tinokanganwa kuzofonera munhu atavimbisa, kupindura tsamba kana dzemumhepo, kudiridza zvirimwa, kutumira mazwi ekukorokotedza zuva rekuzvarwa, nezvimwewo. Hazviperi zvinhu zvacho. Kukanganwa zvidiso zvedu zvepamweya, sezvinei kunogona kutidhurira pane kungopihwa tikiti rekuzobhadhara, zvikuru sei nekuti zvinhu zvakakoshera hupenyu husingaperi. 

Ngatidzidzei kuyambuka Jordani kwakaitwa neVaHebheru nekuvona zvatingadzidza kubva mazviri.

_*Dzidza chidzidzo chevhiki ino kugadzirira Sabata, October 18._