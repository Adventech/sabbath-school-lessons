---
title:  Rangarira 
date:   14/10/2025
---

`Verenga Joshua 4. Nemhaka yei Mwari akakumbira vaIsraeri kuvaka chiratidzo chekurangaridza?`

Chinangwa chemabwe aya chaiva chekuva “chiratidzo.” Izwi rechiHeberu’ot rinowanzofambira nezwi rekuti “chishamiso” uye rinogona kureva zvishamiso zvinoitwa naMwari (tarisa chidzidzo chazuro), sematenda akawira Egipita (Ekisodho 7:3, Deuteronomio 4:34). Rinogona kurevawo “mufananidzo” kana  “chinoratidza,” sechinhu chinovonekwa kunze chakadzama kana kuti chemhando yepamusoro-soro. Semuenzaniso, murarawungu “chiratidzo” chesungano (Genesi 9:12, 13); seropa pamagwatidziro emusuwo padzimba dzemaIsraeri rainzi wo “chiratidzo” (Ekisodho 12:13); nechimwe chakanyanya kusimba Sabata se“chiratidzo” cheKusika nesimba rekuvapo kwaMwari rekuchenesa (Ekisodho 31:13, 17; Ezekieri 20:12). 

Pano, chiratidzo chinoshanda sechiyeuchidzo, kuyeuchidza chizvarwa chimwe nechimwe chinotevera nezvechishamiso chekuyambuka. Izwi rekuti (zikkaron) rinobva paizwi rekuti zakar, “kurangarira,” zvinopfuvura kungoziva hako kwemunhu zvakaitika kare. Zvinosanganisira kurangarira kunoteverwa nezvinobva zvaitwa nemunhu kuti arangarire (Deuteronomio 5:15, Deuteronomio 8:2). Kumisa dombo (Genesi 28:18–22) nevamwe zvaiitwapo zvaimutsa mibvunzo (Ekisodho 12:26, 27; Deuteronomio 6:20–25) zvava zvakajairika muTestamende Yekare. Pane kudzokorora zvishamiso nguva nenguva, Mwari akagadza chibhakani chizorangaridza mabasa ake makuru nekupa mhinduro. Saka “chiratidzo” chaizogara nekusingaperi mupfungwa dzevanhu vake vose.

Mubvunzo waizogona kubvunzwa nemazera aizotevera wakanga wakakosha nekuti waibva pakuda kuziva kwemunhu: “Ko matombo aya ndeei?” zera rimwe nerimwe raifanira kuisa mhinduro muhupenyu hwaro. Kana zera raizvivonera roga chiratidzo ichi zvaimutsa kutenda mumabasa makuru aYahweh. Izvi zvinosiyana chaizvo nekungotenda tsika dzinongotaurwa zvisina kuzvipira kudzidziso dzeBhaibheri. Pakupedzisira tinofanira kuva nekutenda kwakatsamira muBhaibheri kunova kwangu ndoga kana kwako wega. Hakuna zvikuru sei madzitateguru edu akafa kare angatitendera muna Mwari.

`Ndedzipi dzimwe nhondedzo, dzko wega, muvupenyu hwako hwekunamata dzinokurangaridza zvaakakuitira?`