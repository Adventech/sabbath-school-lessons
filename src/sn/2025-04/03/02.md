---
title:  Kuyambuka Jordani 
date:   12/10/2025
---

`Verenga Joshua 3:1–5 na Numeri 14:41–44. Ko nemhaka yei Mwari akaraira vaIsraeri kugadzirira zvakanga zvavakuda kuitika?`

Aka ndekekutanga kuti areka yesungano itaurwe nezvayo mubhuku raJoshua. Kusvika apa Testamende Yekare, areka inovonekwa munyaya yesenjuwari (Ekisodho 40:21); murwendo rwevaIsraeri kubva kuSinai (Numeri 10:33–36); uye panguva yekuedza kwekutanga kukunda Kenani (Numeri 14:44). Yaiva mudziyo wakakosha kupfuvura mimwe yose musenjuwari yeIsraeri ine zvinhu zvitatu, chimwe nechimwe chichitaura nekukosha kwehukama hwevaIsraeri naMwari: (1) mahwendefa aiva neMirairo Inegumi; (2) tsvimbo yaAaroni, mupurisita mukuru; ne (3) hadyana yemanna (Ekisodho 16:33; VaHebheru 9:4). 

Areka nekugadzirira kuyambuka Jordani zvakarangaridza vaIsraeri kuti vakanga vave kupinda muKenani nenzira yavo nenguva yavo. Kukurira kwakanga kwavakuzobudirira kana vaiteerera nzira nenguva yaMwari chete. Mwari—anotsanangurwa seagere pachigaro chakakwirira kupfuvura pamacherubi dzaiva dzakafukidza areka yesungano (Ekisodho 25:22, Numeri 7:89), uye aifambidzana neareka—ichipinda Kenani pamberi pevaIsraeri mukukurira kwekutanga-tanga.

Izwi rinodudzirwa kuti “zvinatsei” (Joshua 3:5) rinoreva kucheneswa kwakafanana nekwevaprisita vasati vatanga basa remusenjuwari (Ekisodho 28:41, Ekisodho 29:1) nezvakaitwa navaIsraeri Mwari vasati vazviratidza paSinai (Ekisodho 19:10, 14). Kucheneswa uku kwaisanganisira kusiya zvivi, nekubvisa zvose zvaivasvibZakaria Rairo yakafanana inovonekwazve muna Numeri 11:18, munyaya yechishamiso chaMwari chaivuya. Kugadzirira kwakdai kwaidiwa hondo dzisati dzatanga kurwiwa (Deuteronomio 23:14). Mwari asati arwira Israeri muhondo, vafanira kutanga vamuteerera nekuvimba naye seMukuru wavo wehondo.

Chishamiso chekuyambuka Jordani chaizoratidza  kuvaIsraeri kuti zvitsidzo zvaJehova zvekudzinga vanhu munyika chaingavimbwa nacho. Uyo aikwanisa kuburitsa nyika yakawoma pakati peJordani aigonawo kuvapa chipo chenyika iyi.

`Mwari haangotsemuri Jordani nguva dzose sekuti kupindira kwake hakungoitiki zvako. Unofunga kuti tingagadzirira sei kuvona kupindira kwaMwari pachinzvimbo chedu?`