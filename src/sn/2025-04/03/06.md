---
title:  Mhiri KwaJordani
date:   16/10/2025
---

“Akashandura gungwa rikava nyika yakawoma;\
Vapinda nemurwizi sepanyika yakawoma netsoka.\ 
Ipapo tichafara maari” (Mapisarema 66:6).

Mosesi mukuyambuka Gungwa dzvuku nemuna Jordani zviratidzo zvenguvaitsva munhoroondo, uye zvose zvine chiratidzo chakakosha (tarisa Mapisarema 66:6, Mapisarema 114:1–7, na 2 Madzimambo 2:6–15). Testamende Yekare maitova nematsamba anosanganisa kuyambuka kuviri nekuvona kukosha kwako, zvinongedzera kune zvimwe zviri mberi. Muna Mapisarema 66:6, muimbi anopemberera basa raMwari rerudzikinuro muhupenyu hwake (Mapisarema 66:16–19) nekutaura nezvakaitika kare zvekuyambuka gungwa dzvuku uye Jordani 

Mapisarema 114 rinobatanidzawo zviitiko zviviri izvi pamwechete, kwete nekuti munyori haana kuona musiyano wenguva pakati pavo, asi nekuda kwekukosha kwechitendero icho kuyambuka kuviri kunogovana. Nekudaro, zviitiko zviviri izvi zvinoonekwa sezvinobatsira mukushandurwa kwechinzvimbo cheIsrael, kamwe kubva pauranda kuenda kurusununguko, ipapo kubva pakushaya minda kuenda kurudzi. Mumapisarema aya, mienzaniso yekuyambuka maviri inoratidza shanduko yechinzvimbo chemunyori kubva pakudzvinyirira, hurombo, kushaya rubatsiro, uye kunyadziswa kuchengetedzeka, kugara zvakanaka, ruponeso, uye ruremekedzo. 

PaJordanivo apo Eria akatorwa muchishamiso chakada kufanana nechakataurwa munaJoshua. Kuna Eria, kuyambuka kwakawunza chimiro chakakosha kwazvo muhupenyu hwake: akatorwa akainda kudenga. Kuna Erisha, shanduko inouyawo yakakosha: muranda wemuprofita (1 Madzimambo 19:21) anova muprofita wenyika (2 Madzimambo 2:22).

`Verenga Mateo 3:16, 17 naMarko 1:9. Ko vanyori veTestamende Itsva vanoshandisa sei mifananidzo yezvazvinoreva pamweya kuyambukwa kweRwizi Jordani?`

Mabasa aJesu epanyika, Mumiririri weIsraeri, inofamba nenzira yenhoroondo yeIsraeri yekare. Jesu anopinda nemu “Gungwa Dzvuku” nemu “Jordani”. Anodaidzwa kubva kuEgipita mushure mechirevo cherufu (Mateo 2:14–16), anopedza mazuva 40 murenje (Mateo 4:2) zvakafanana nezveIsraeri yekare yakafamba makore 40, nekufamba kubva mukurarama hupenyu hwake oga, anobhapatidzwa munaJordani (Mateo 3:16, 17; Marko 1:9).

Pamberi apo, munaHeberu 3–4  inotaura nekukosha kwekuyambuka Jordani nekuratidza kupinda muKenani semumvuri we “zororo renyasha” rinopindwa Nemukristu kuburikidza nekutenda.