---
title:  Hanganwa
date:   15/10/2025
---

`Verenga Joshua 4:20–24 une mavhesi anotevera mupfungwa Vatongi 3:7; Vatongi 8:34; Mapisarema 78:11; Deuteronomio 8:2, 18; Mapisarema 45:17. Nemhaka yei zvakanga zvakakosha kurangarira mabasa makuru aJehova?`

Tarisa shanduko inovonekwa mumunhu muna Joshua 4:23. Mvura dzemuna Jordani dzinonzi dzakawomeswa pamberi “penyu,” kureva pamberi pevaIsraeri vose vakayambuka Jordani. Kune rumwe rutivi Gungwa dzvuku rinonzi rakaitwa nzvimbo yakawoma  pamberi “pedu,” kureva avo vakanga vachiri vapenyu kubva pazera rekutanga revakavona Ekisodho. Zviitiko zviviri zvakafanana uye zvakakosha zvakavonekwa nemazera maviri akasiyana, zvakabatira rechipiri kuburikidza nehuchapupu hwevabereki vavo, kuvona zvaireva kuyambuka Jordani kwavo.

Kukanganwa kunongotorwa sekwakajairika hako muhupenyu. Asi mune zvekunamata kunogona kukonzera matambudziko makuru kwazvo. 

Kana nanhasi, kana tinofanira kugara tichirangarira zvimwe zvinhu zvakatikoshera kuti tirambe tichiziva kuti tiri vana ani.

`Verenga 1 VaKorinde 11:24, 25 na Johani 14:26. Nemhaka yei tichifanira kugara tichirangarira zvatakaitirwa naKristu? Asiwo chimwe chingakosha pasina izvozvo?`
 
Ellen G. White akanzwisisa pachena kuti kana pasina kugara tiine kutungamirira kwaMwari kare mupfungwa, tinoshaya hanya nebasa redu mune remangwana: “Hatina chatingatya mune zvichauya, kunze kwekuti takakanganwa zvatakaitirwa naShe kare, nedzidziso dzake dzekare.”—Ellen G. White, Life Sketches, p. 196.

`Kana nepo zvakakosha kurangarira zvakaitika kare nezvatakaitirwa naShe muhupenyu, sei zuva nezuva tichifanira kuva nehukama hutsva naye nekuvona rudo rwake nhasi nekuvapo kwake ikozvino?`