---
title:  Kudzidza Kuenda Mberi
date:   31/10/2025
---

Sezvinhu zvose muBhaibheri, kuziva nyaya iripo nekwainobva zvakakosha. Sezvatavona, hondo yepasi rose nepfungwa yekuva kwaMwari Mutongi zvakakosha mukunzwisisa hondo idzi nevaKenani.

“Mwari anononoka kutsamwa. Akapa nyika dzakaipa nguva yemutsa kuti vamuzive nechimiro chake. Zvichiwirirana nechiedza chavakapiwa kurangwa kwavo nekuda kwekuramba chiedza chavakapiwa nekusarudza nzira dzavo pane dzaMwari. Mwari anoratidza chikonzero nei asina kungobvisa vaKenani nguva ipapo-ipapo. Kusarurama kwevaAmareki kwakanga kusati kwazara. Nekusarurama kwavo zvishoma nezvishoma vaizvisvitsa apo Mwari aizovaramba nekuvaparadza chose. Kusvika kusarurama kwavo kwazara, kutsamwa kwaMwari kwaizononotswa. Nyika dzose dzaiva nenguva yemutsa. Avo vaizvidza mutemo waMwari vaiinda pamberi vachibva panechimwe chiyero vachiinda panechimwe cheapa. Vana vaitora nhaka yemadzibaba yekupandukira Mwari vachibva vaita zvakaipa kakapetwa kupfuura madzibaba avo kusvikira hasha dzaMwari dzavawira. Kurangwa kwakanga kusiri kuduku nekunonotswa.”—Ellen G. White Comments, The SDA Bible Commentary, vol. 2, p. 1005.

**Mibvunzo Yekutaurirana**:

`Tauriranai zvinobuda kana Mwari ari mutongi  wedu nekuvawo Mutongi Wenyika yose. Unofunga kuti idi rekuti Mwari Mutongi rakakosherei muhuvhangeri nemuruponeso rwedu?`

`Ko nyaya yevaKenani inotipa mukana wekuvona mwoyo murefu waMwari nekururamisa sei? Ko tingaratidza sei chimiro chaMwari nenzira mumagariro edu nevamwe? `

`Fungisisa nezvechimiro chesarudzo yakasununguko. Unofunga kuti nemhaka yei Mwari achiremekedza sarudzo dzedu? Ko rudo nesarudzo yakasununguka zvakafanana sei?`

`Testamende Yekare ine nyaya dzakawanda kwazvo dzehondo nekunetsana, asi pakupedzisira, inotarisa parugare. Nderipi basa iro Makristu anofanira kuita mukuisa rugare munzvimbo dzavanogara?`