---
title:  Mwari Anokurwira
date:   25/10/2025
---

### Verenga Kugadzirira Chidzidzo Chevhiki Ino
Genesi 15:16; Revhitiko 18:24–30; 2 Timoti 4:1, 8; Ekisodho 23:28–30; Deuteronomio 20:10, 15–18; Isaya 9:6.

> <p>Chemusoro:</p>
>  “Madzimambo iwayo ose nenyika dzawo akakundwa na Joshua nenguva imwe nekuti Jehova Mwari waIsraeri wakarwira Israeri ” (Joshua 10: 42).

Bhuku raJoshua rine nyaya dzinokanganisa chaizvo. Mibvunzo mikuru kwazvo inomutswa nekuda kwehondo tsvene dzeboka revanhu vainzi vaitungamirirwa naMwari kunoparadza mamwe mapoka. 

Nyaya iyi yehondo tsvene muTestamende Yekare inonetsa. Mwari anovonekwa muTestamende Yekare saJehova mutongi mukuru; saka, zvose zvinoitika zvinofanira, neimwe nzira, kuva nechekuita nekutungamirira kwake. Saka mubvunzo wekuti “Ko Mwari angabvumira sei zvinhu zvakadai?” unobva watovapo. Vhiki yapera takavona Mwari Pachake ari muhondo yakakurisisa kwazvo kukunda dzose dzakamborwiwa nevanhu, hondo inopfuura zvose zvingafungwa nemunhu. Takavonazve kuti, zviitiko zvose zvemuBhaibheri nezvemunyika zvinogona kunzwisiswa zvakazara mupfungwa dzehondo iyi. 

Vhiki ino, ticharamba tichitsvakurudza kusanzwisisika kwehondo tsvene dzinotangwa, miganhu nezvinokonzera hondo tsvene idzi, magumo erugare anopiwa nevaprofita veTestamende Yekare, nezvinoreva hondo idzi pamweya.

_*Dzidza chidzidzo chevhiki ino kugadzirira Sabata, November 1._