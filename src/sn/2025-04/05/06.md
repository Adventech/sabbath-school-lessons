---
title:  Muchinda Werugare
date:   30/10/2025
---

`Ko mavhesi anotevera anotsanangura sei  remangwana iri Mwari anotarisira vanhu vake? Isaya 9:6, Isaya 11:1–5, Isaya 60:17, Hosea 2:18, Mika 4:3.`

Kunyangwe chidzidzo chevhiki ino chanyanya kutarisa rairo tsvene dzehondo nekudzitungamira muTestamende Yekare, tinofanira kutauravo nezveimwe nyaya yakakoshavo yezvinyorwa zveTestamende Yekare: rerugare rwekuuya kwaMessia. Messia anoratidzwa se “Muchinda Werugare” (Isaya 9:6). Achawunza hushe hwakazara nerugare, umo shumba negwayana zvichafura pamwechete (Isaya 11:1–8), musingazovi nechinokuvadza kana kuparadza (Isaya 11:9), umo rugare ruchatonga (Isaya 60:17) nekuyerera serwizi (Isaya 66:12). 

`Verenga 2 Madzimambo 6:16–23. Ndezvipi zvinowanikwa munyaya iyi mukuvona zvinangwa zvaMwari kuvanhu vake nevanhu vose zvakadzama?`

Tarisa nyaya yekupiwa zvekudya kwemavuto evaSiria zvichitaurwa naErisha. Pane kuvavuraya (2 Madzimambo 6:22), akavaratidza zano chairo, rugare, iro ragara riri zano raMwari kuvanhu vake. Zvinofadza kwazvo kuvona kuti Erisha ainyatsoziva mavuto makurusa aiva akakomba vavengi (2 Madzimambo 6:17). Kana nepo Mwari arimuhondo inobata denga nepasi yakakanganisa nyika yedu, chinagwa chekupedzisira cherudzikinuro hachisi hondo icharamba ichirwiwa nekusingaperi kana kukurirwa kwevavengi nekusingaperi  vachiramba varivaranda, asi rugare rusingaperi. Sezvo mhirizhonga ichibara mhirizhonga (Mateo 26:52), rugare runowunzavo rugare. Nyaya inopera nekutaura kuti “vaSiria havana kuzouyazve kuzorwisa nyika yeIsraeri” (2 Madzimambo 6:23).

`Funga nezvenzira dzose dzatingakwanisa, nekuidza kutevedzera Jesu, tingava nhume dzerugare. Ko hupenyu hwako nhasi uno? Munzira dzipi, mungava muhondo ipi zvayo yauri mairi, maungava munyai werugare pane  kuva wehondo`