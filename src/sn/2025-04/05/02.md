---
title:  Huipi HwevaKenani
date:   26/10/2025
---

`Verenga Genesi 15:16, Revhitiko 18:24–30, Deuteronomio 18:9–14, naEzra 9:11. Ko mavhesi aya anotivudzei nezvezano guru raMwari mukupa kwake nyika yevaKenani kuvaIsraeri?`

Tinofanira kutarisa mberi kwebhuku raJoshua kuti tinyatsonzwisisa zvainzi kusarurama kwemarudzi aigara muKenani. Tsika dzemarudzi awa dzekubaira zvipiriso zvevana, kushopera, kuvuka, vuroyi, kutaurirana nevakafa nezvamashavi zvinonotipa zvishoma zvazvo (Deuteronomio 18:9–12). 

Kuwanikwa kwakaitwa matsamba eUgaritiki yekare kare (akabva kuRas Shamra) anotipawo zvimwe zvakawanda  nezvechinamato chevaKenani nemagariro avo, uye anoratidza kuti kungoshora tsika dzavo kwakanga kusina kukwana—asi Testamende Yekare inopupurira vo kuora kwetsika dzavo. 

Chinamato chechiKenani chakanga chakatsamira panezvinoitika zvoga, zvaikonzera kubereka, zvaibva mumabasa epabonde pakati pezviMwari zvechirume nezvechikadzi. Saka, vaitarisa zvepabonde zvezviMwari izvi zvichifambirana nezvepabonde zvavo saka kana mukuita zvepabonde kwaifadza zviMwari izvi. Pfungwa iyi yakapedzisira yakonzera kuti kuve nechinonzi hupombwe “hutsvene”, hwaikurudzira kuvapo kwepfambi dzechirume nedzechikadzi dzaita izvi semarusando ekunamata kwavo! 

 Hakuna nyika ingava nehutsvene mukurarama hungapfuvura hwezviMwari zvavo. Sezvingabuda mukunzwisisa uku wezviMwari zvavo, saka hazvishamisi kuti chinamato cheva Kenani chaisanganisira kupisirwa kwevana, icho chakayambirwa neBhaibheri kuti chisamboitwa. 

Zvicherwa zvinoitwa nevadzidzi veBhaibheri zvinosimbisa pfungwa iyi yekubairwa kwevana vedangwe kuzviMwari, kuri kumadhimoni chaiwo, avainamata. Makodo evana aiwanikwa akapwanyika mumazikate makuru nezvinyorwa zvairatidza kudzikira kwechinamato nezvazvaireva kuva vakawanda.

Kubviswa kwevaKenani, saka, kwakanga kusiri chinhu chakazofungirwa pamberi apo, kuti Mwari angopa vaIsraeri nyika. Vagari veKenani vakanga vapiwa nguva yekutendevuka, nguva yetsitsi dzakawedzerwa mavaiva nemukana wekutsvaka Mwari nechimiro chake kuburikidza nekupupura kwemadzibaba airarama pakati pavo. Vakanga vanawo mukana, asi vakaramba zvavo kuushandisa, vakaramba vachiita mabasa akaipisisa kusvika Mwari pakupedzisira vaifanira kuvamisa. 