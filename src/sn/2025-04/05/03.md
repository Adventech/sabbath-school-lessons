---
title:  Mutongi Mukuru
date:   27/10/2025
---

Verenga Genesi 18:25; Mapisarema 7:11; Mapisarema 50:6; Mapisarema 82:1; Mapisarema 96:10; na 2 Timoti 4:1, 8. Ko mavhesi aya arikuti kudini nezvechimiro chaMwari? Ko basa raMwari rekutonga kudenga nepanyika rinotibatsira sei kunzwisisa nyaya yehondo tsvene?

Hutsvene hwechimiro chaMwari hunoreva kuti haambodi chitema. Anemwoyo murefu. Asi chakaipa chinofanira kukohwa mubairo wacho, uri rufu (VaRoma 6:23). Yahweh akapikira hondo nechitema, zvisinei kuti chiripapi, chingava muIsraeri kana pakati pevaKenani. Israeri haina kucheneswa nekupinda muhondo tsvene zvingapfuvura dzimwe ndudzi (Deuteronomio 9:4, 5; Deuteronomio 12:29, 30) kunyange vaiva nzira yaYahweh yekuranga marudzi airwisa rudzi rwake. Kusiyana nemarudzi eKumabvazuva Ekare, vaIsraeri vakasangana nehondo tsvene ichibva nerumwe rutivi, Mwari paakanga asingavarwiri asi achivarwisa, nekubvumira vavengi vavo kuvadzvinyirira (enzanisa na Joshua 7).

Nyaya yose yehondo tsvene inogona kunzwisiswa chete kana ichitariswa nenzira yekutonga kwaMwari. Kana ikavonekwa saizvozvo, hondo dzaIsraeri dzekukurira dzinovonekwa nenzira itsva. Mukusiyana nehondo dzevanhu vakaipa dzinotsvaka zvavo, idzo dzakawanda kwazvo mazuva ano, hondo dzeIsraeri dzakanga dzisinei nezvavo asi kuunza kuraramisa kwaMwari panyika nerugare. Saka pakati pekunzwisisa pfungwa iyi yehondo tsvene pane kutonga kwaMwari semuridzi wedenga nenyika, zvinonetsa vanhu kunzwisisa mufananidzo waMwari semurwi mukuru, sezvakanga zviri muna Mwari semambo nemutongi. 

Yahweh semurwi mukuru Ndiye, semutongi, anoda kuzviita, achidzikamisa nekuchengetedza runyararo rwemutemo, zvinoratidza chimiro chake. Chimiro chaMwari semurwi, chakafanana nechemutongi namambo, zvinoreva kuti Yahweh haadi vanopandukira mutemo wakagadzwa nekusingaperi. Saka mumwe anogona kusimbisa kuti chinangwa chemabasa aYahweh hachisi hondo, kana kukurira, asi kudzorerazve kururamisa nerugare. Saka kutonga nekurwa, kuti kururama kuvepo, zvakafanana kana Mwari ari iye anozviita.

`Tarisisa panaMwari semutongi wakarurama asingagashiri fufuro kana kusarudza vanhu. Ko Mwari asingade zvitema nekusingaperi, kudzvinyirira, nekutambudzika kwevasina mhosva, nekumanikidza vasina simba anozvitora sevhangeri  sei? `