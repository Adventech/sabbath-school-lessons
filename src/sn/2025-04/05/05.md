---
title:  Sarudzo Yakasununguka
date:   29/10/2025
---

`Verenga Deuteronomio 20:10, 15–18; Deuteronomio 13:12–18;  na Joshua 10:40. Ko mutemo wehondo nenzira yekurwisana neguta rezvifananidzo muIsraeri, zviri muna Deuteronomio, zvinotibatsira sei kunzwisisa miganhu yekuparadza chose muhondo iyi Israeri yayaiva mairi?`

MuBhaibheri rechiHeberu izwi rinotsanangura kuparadzwa kwevanhu muhondo: cherem. Izwi iri rinoreva kupiwa mhosva yekuparadzwa kana kuvuraiwa.” Nguva zhinji, rinotaura nezvekubviswa kwevanhu, mhuka kana zvinhu kusingagoni kumiswa pachiiswa zvimwe pachinzvimbo chazvo, izvo zvaisanganisira nguva zhinji kuparadzwa. Pfungwa nekuita cherem sekubvisa zvachose vanhu muhondo inofanira kunzwisiswa muhondo dzaYahweh achirwa nemasimba ewakaipa, umo chimiro nemabasa ake zviriizvo nyaya huru. 

Uyezve kubva pakutanga kwechakaipa munyika, hakuna pakati nepakati: munhu anogona kungova kwaMwari kana kwemuvengi. Rimwe divi rinotungamirira kuhupenyu, hupenyu husingaperi, rimwe richitungamirira kurufu, rufu rusingaperi. 

Kuparadza nekusingaperi kunotsanangura kururamisa kwaMwari achirwisa chakaipa nechitema. Mwari akapa vaIsraeri vanhu vake vakasarudzwa rutivi rwebasa rakakosha rwekuwunzawo rutongo urwu. Kuisa kukuparadzwa kwaiva basa rake iye oga, kuri kwenguva yakatarwa, nekunzvimbo yaiva yakatarwa, Kenani yekare. Sezvatavona muchidzidzo chazuro, avo vaifanira kubviswa vakabva varamba vachipandukira zvinangwa zvaMwari nekuzvishora, vasingambo tendevuki. Saka, sarudzo yaMwari yekuvaparadza yaiva isinei nekushaya pfungwa kana kuti rudzi rupi. 

Uyezve, vaIsraeri vaizotarisira kubatwa saizvozvo kana vakasarudza kuita mararamiro akafanana nevaKenani (enzanisa na Deuteronomio 13). Kunyangwe zvichiita sekuti vaiva rimwe divi rehondo tsvene vakasarudzwa kare (kunzi vaIsraeri vatore nyika nevaKenani vaparadzwe), pane mukana wekubva kune rumwe rutivi nekuenda kune rumwe, sezvatinovona panaRahabi, Akani, vevaGibeoni.

Vanhu havana kungoiswa muzvipoka pasina kufunga nzira dzekuvadzivirira kana kuvadzinga. Avo vakaitirwa zvakanaka nekuda kwehukama naYahweh vaigona kurasikirwa nemukana kuburikidza nekupanduka, neavo vaiva pasi perutongo vaigona kuzviisa pasi paYahweh nekurarama. 

`Chii chaizoitika kuva Kenani nekuda kwekuramba Mwari apa? Kureva kuti matuso api anobva musarudzo dzmumwe nemumwe wedu? `