---
title:  Kukosha Munzvimbo Dzisingatarisirwi
date:   06/10/2025
---

`Verenga Joshua 2:2–11, VaHebheru 11:31, na Jakobo 2:25. Ko mavhesi aya anotivudzei nezvaRahabi? `

Chikuru munyaya yaRahabi inhema dzake dzekudzivirira vashori. Mukutarisisa nhema dzake tinogona kuvona kuti aigara pakati pevanhu vakaipa kwazvo, izvo zvakakonzera Mwari kuparadza nzvimbo iyi (Genesi 15:16, Deuteronomio 9:5, Revhitiko 18:25–28). Kunyange zvazvo chiri chokwadi kuti Testamente Itsva inorumbidza kutenda kwake, kunyatsoongorora zvinyorwa zveTestamente Itsva zvinotaura nezvechiito chaRakabhi kunoratidza kuti hapana anotsigira zvese nezvake, uye hapana anosimbisa nhema dzake. 

VaHebheru 11:31 anosimbisa kutenda kwake mukukanda mijenya yake yevashori vane kuramba akabatirira kurudzi rwakaipa. Jakobo 2:25 inomurumbidza nekupa kwake vashori pekugara kwekanguva kaduku nekuvaraira mafambire avaifanira kuita vave kudzokera nenzira isina njodzi. Pakati petsika dzakavora, nevupenyu hwaRahabi hwakaipa, Mwari munyasha dzake akavona kamwenje kekutenda kaaikwanisa kumuponesa nako. Mwari akashandisa zvaiva zvakanaka munaRahabi—zvakavonekwa mukutenda maari nesarudzo yake yekuda kubatana nevanhu vake—asi asina kurumbidza zvake zvose. Mwari akakoshesa Rahabi nekushinga kwake kwaiva kusina kujairika, nekuva muranda weruponesi, nekusarudza Mwari wevaIsraeri.

Apedza kuvona zvaiitika, akati “nekuti Jehova Mwari wenyu, ndiye Mwari wekudenga nepanyika pasi” (Joshua 2:11). Zvakakosha kunzwa mukadzi wechiKenani achiratidza kuziva Yahweh sa Mwari mumwechete, zvikuru sei padenga remba paiwanza kunamatirwa zviMwari zvemuchadenga. 	

Mashoko aRahabi ekuti Mwari ndivo voga vanofanira kunamatwa (Ekisodho 20:4, Deuteronomio 4:39, Deuteronomio 5:8). Izvi zvinobva mukuronga kwaibva kure zvinoratidza kunzwisisa kwake hukama hwehukuru hwaMwari nerutongo rwekuparadzwa kweJeriko. 

Sarudzo yake yekuita zvakanaka, akatarisa rutongo rwaYahweh rwaiva nezvinhu zviviri chete zvaigona kuitika: kuramba ari muzvivi nekuparadzwa, kana kugashira nyasha. Mukusarudza Mwari waIsraeri, Rahabi akava muenzaniso wezvaigona kuitwa nevagari veJeriko vose kudai vakatendevukira kuna Mwari waIsraeri kuti vawane nyasha.

`Ko nyaya iyi inotidzidzisei nezvekuzvipira kwedu kwakazara kuna Mwari?`