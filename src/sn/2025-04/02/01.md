---
title:  Kushamiswa Nenyasha
date:   04/10/2025
---

### Verenga Kugadzirira Chidzidzo Chevhiki Ino
Joshua 2:1–21, Numeri 14:1–12, VaHebheru 11:31, Ekisodho 12:13, Joshua 9, Nehemia 7:25.

> <p>Chemusoro:</p>
> “Nekutenda Rahabi chifeve, haana kufa pamwechete nevasina kuteerera, nekuti wakanga agamuchira vashori nerugare” (VaHebheru 11: 31)

Ko ndakambozviiteri?” Dzimwe nguva tose takamboataura mashoko aya. Tichiziva kuti zvakamboitika zvinowanza kuzvidzokororavo hazvo, ndizvo zvatinongoitawi isu tose, zvikuru sei isu. Kakawanda zvakadini tichidzokorora mashoko aya!

Israeri yakava nemukana wechipiri wekupinda Munyika Yechipikirwa, na Joshua achitora hutungamiriri nesimba rose. Chekutanga chaiva chekuziva zvaiva zvakavamirira. Anotumira vashori vaviri kuti vavuye neshoko raivakoshera: kuzvidzivirira kwavo, kugadzirira kwemavuto, kwaibva mvura yavo, nemagariro evanhu nezvavangaita kana vakapambwa irwa neavuto ekunze.

Mumwe angafunga kuti chitsidzo chaMwari chekupa vaIsraeri nyika zvaireva kuti ivo vakanga vasina zvavaizoitavo mazviri. Asi chivimbiso chekuvapo cherubatsiro rutsvene hachirevi kuti vanhu vakanga vasina zvavaiitawo. Israeri inomira pamuganhu weKenani kechipiri. Kutarisira kuvabata nesimba, asi pavakambomirapo, nemutoro mumwechetezve, hazvina kupera zvakanaka, asi nekukundikana kukuru.

Vhiki rino tichatarisa nyaya mbiri dzinobata kwazvo mubhuku raJoshua nekuvona zvadzinokoshera kukutenda kwedu nhasi. Zvinotishamisa munyasha dzaMwari hazviperi.

_Dzidza chidzidzo chevhiki ino kugadzirira Sabata, October 11._
