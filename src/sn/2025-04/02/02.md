---
title:  Mukana Wechipiri
date:   05/10/2025
---

`Verenga Joshua 2:1, pamwechete na Numeri 13:1, 2, 25–28, 33;  na Numeri 14:1–12. Nemhaka yei Joshua akatanga kukurira Nyika Yechipikirwa nekutumira vashori?`

Nzvimbo yakabva vashori vachiinda, eAcacia Grove, inodaidzwazve kuti “Shittimu” muchiHeberu, inotirangaridza nezviitiko zviviri zvisina kunaka munyaya yevaIsraeri. 

Imwe ndeye vashorizve (tarisa Numeri 13) inoratidza zvimwe zvakafanana: kuraira shori; kupinda pakavanda kweshori munyika yevavengi; kudzoka kwevashori; kutaura kwevashori zvakaitika; nekusarudza zvekuita kubva pane zvakataurwa nevashori. 

Chimwezve chiitiko chepa Shittimu chakaipisisa kwazvo, kutadza kwevaIsraeri vachinamata chifananidzo, zvichibva kuna Baraami, vakaita zvakaipa nevakadzi veMoabi nekunamata zviMwari (Numeri 25:1–3, Numeri 31:16). Apa, zita rekuti Shitiimu rinosiya mbiri yezvakaipa kwazvo munyaya yose. Kuchava kukundikanazve here pamuganhu weNyika Yechipikirwa? Kana kuti chichatungamirira kuzadziswa kwechitsidzo chekare chakanga chakamirirwa chaizvo? 

`Verenga Johani 18:16–18, 25–27, na Johani 21:15–19. Ndezvipi zvaunovona zvakafanana pakati pemukana wechipiri wakapiwa vaIsraeri serudzi naPetro semunhu?`

Mwari ndiMwari wemikana yechipiri (kana kupfuvura!). Bhaibheri rinodaidza mukana wechipiri kuti (dzimwezve!) “nyasha.” Nyasha kungogashira zvatisingakodzeri. Dzidziso yeBhaibheri rakazara nyaya idzi (VaRoma 5:2; 11: 6 VaEfeso 2:8). Mwari nenyasha anotipa mukana wekutangazve patsva (Tito 2:11–14). Petro pachake akapiwa nyasha idzi akakurudzira kereke kukura munyasha (2 Petro 3:18). Nyaya inonyanya kunaka: Tinowana mikana inopfuvura miviri, ndizvozvo ka? (Taingadai tiripi kudai tisingaiwani?)

`Funga zvakaitika kuva Israeri, pavakapiwa mukana wechipiri wekupinda muKenani, nenyasha dzakaitirwa Petro amboramba Tenzi. Ko izvi zvinotidzidzisei nekufanira kupavo vamwe nyasha kana vachidzida?`