---
title:  Kudzidza Kuenda Mberi
date:   10/10/2025
---

Verenga Ellen G. White, "Kuyambuka Jorodhani," mapeji 482, 483, muMadzitateguru neVaprofita.

“Kwapera nyaya iyi yaRahabi nevashori, Testamende Yakare yose inobva yanyarara nenyaya yake kusvika tichizomuona mumadzitateguru aJesu. Zvinotaurwa kuti akazova mukadzi Salmoni, werudzi rwaJudha, madzibaba aBoazi, vamwene vemumwe mudzimai wemukurumbira anotaurwavo nezvake mumadzitateguru, Rute (Mateo 1:5; enzanisa na Rute 4:13, 21). Kuburikidza nekutenda kwake muna Mwari, chifeve cheKeriko, chaifanira kuparadzwa zvachose, chinova tateguru mukuru kwazvo muimba yakaberekwa Davidi umo munobva Messia. Izvi ndizvo zvinogona kuitwa naMwari kuburikidza nekutenda, kunyange kukava netsanga yemasitadhi (Mateo 17:20, Ruka 17:6).

Kutendevuka kwaRahabi hakusi iko koga kwakaitika mungoni dzaMwari kuvanamati vezvifananidzo vakabvuma hutsvene hwake nesimba rake rekutonga. Pakati penyika vanhu vakawandisa kwazvo— vaGibeoni—vakasiya chihedheni chavo vakabatana nevaIsraeri, vachiwanavo maropafadzo esungano. 
“Hakuna kusarudzwa nekuda kwerudzi, nyika, ndimi kana chii zvinotariswa naMwari. Ndiye Musiki wevanhu vose. Vanhu vose imhuri imwechete nekusikwa, iye vose vakadzikinurwa. Kristu akavuya kuzoputsa midhuri yerusarura, nekuzarura kamuri mutembere, kuti wose anoda asvike kuna Mwari pasina mubhadharo. Rudo rwake rwakafara, rwakadzika, rwakazara, zvekusvika kose-kose. Runosimudza kubva musimba raSatani avo vakanyengerwa nemanyepo ake, nekuvasvitsa panosvikira chigaro chaMwari, chigaro chakakomberedzwa nemurarawungu wechitsidzo. Muna Kristu hamuna muJudha kana muGiriki, wakasungwa kana wakasununguka.”—Ellen G. White, Prophets and Madzimambo, pp. 369, 370.

**Mibvunzo Yekutaurirana:**

`Tauriranai nezvenyaya yemukana wechipiri uye nekuti tingaupavo vamwe sei. Tichingwarira kusaushandisa zvakaipa. Funga nezvemudzimai ari muwanano inombunyikidza, maanonzi arambe arimo kumbunyikidzwa kuchiramba kuchiinda mberi? Tingabatsira sei apa?`

`Tauriranai nezvaRahabi semuenzaniso wekutenda. Tingafarira sei kutambirwa kunoitwa Mwari nevanhu kunyange vupenyu hwavo hurikure kure nezvinotarisirwa? Tingagashira sei kutenda kwavo asi tisingatambiri zvakaipa zvavo?`

`Joshua akakwanisa kusanganisa kururamisa nenyasha muhupenyu chaimo kugadzirisa dambudziko raiva rakakonzerwa nevaGibeoni, nemukushaya hanya kwake kubvunza Ishe. Funga nezvakamboitika muvupenyi hwako zvaida zvose kururamisira nenyasha. Ndedzipi dzimwe nzira dzinobatika dzaungabatanidza zviviri izvi?`
