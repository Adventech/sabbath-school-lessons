---
title:  Nyasha Dzinoshamisa
date:   09/10/2025
---

`Verenga Joshua 9:21–27. Ko zvakaitwa na Joshua zvinosanganisa sei kururamisa nenyasha?`

Kunyange dai vaIsraeri vaida kurwisa vaGibeoni, vakanga vasingabvumirwi nekuda kwemhiko yavaiva yapikira nevakuru vevanhu. Vatungamiriri veIsraeri vakaita zvaidiwa nemutemo wekupika, kana zvaiva zvisina chitsotsi chete (Vatongi 11:29–40), kana nepo zvaikanganisa mumwe.

MuTestamende Yekare, kuchenjera usati waita mhiko, nekuichengeta, zvinovonekwa nechimiro chehutsvene (Mapisarema 15:4; Mapisarema 24:4; Muparidzi 5:2, 6). Nekuti mhiko yaitwa yakaitwa muzita raShe, Mwari waIsraeri, mutungamiriri akanga asingagoni kuishandura. 

Nemhiko inoyera yatorwa  nevatungamiriri veIsraeri, remangwana revaIsraeri rakanga rakabatana nevaGibeoni zvisingashanduki. Kuvaita vatemi vehuni nevatakuri vemvura vepaimba yaMwari (Joshua 9:23), vaGibeoni vakava boka revanamati vaIsraeri. Mhinduro yaJoshua, mukusiyana kwayo neyevatungamiriri vevaIsraeri, yakavaita varanda “vevungano yose” (Joshua 9:21), yakashanduka kubva mukuva chituko ikava sechikomborero kuvaGibeoni (enzanisa na 2 Samueri 6:11). 

Iyo nhoroondo yevaGibeoni yemukana mukuru wekunamata, neyekuteerera vanhu vaMwari  inoratidza rombo rakanaka kwazvo ravakawana. Mhiko yakaitwa nevaIsraeri yakagara kwemazera nemazera, zvekuti vaIsraeri pavaidzoka kubva kuhubatwa hwekuBabironi, vaGibeoni ndevamwe vevanhu vakabatsira kuvakazve Jerusarema (Nehemia 7:25). Zviito zvavo zvaizovaitira zvakanaka nekusingaperi asi nekuda kwenyasha dzaMwari.

Chii chingadai chakaitika kudai vaGibeoni vakazivisa zvavaiva chaizvo nekukumbirawo kuitirwa ngoni sezvakaita Rahabi? Hatizivi, asi hatiigoni kuramba kuti dai Mwari vakabvunzwa vaGibeoni vaigona kusaparadzwa. Chinangwa chikuru chaMwari hachisi chekuranga vatadzi asi kuvavona vachitendevuka nekuitira ngoni dzake (enzanisa Ezekieri 18:23 na Ezekieri 33:11). Zano rakangwara revaGibeoni rinogona kutorwa sekutsvaka tsitsi dzaMwari, kuvunyoro hwake nekuchimiro chake chakarurama. Kwaiva kuramba kutendevuka kwevaKenani nekuzvidza kwavo zvinangwa zvaMwari zvakakonzera kuparadzwa kwavo (Genesi 15:16). Mwari akaremekedza kukudzwa kuhukuru hwake nevaGibeoni, nechidiso chavo cherugare pane kupanduka, nechidiso chavo kusiya kunamata zvifananidzo vachinamata Mwari woga wezvokwadi.