---
title:  Kuteerera Kutsva
date:   07/10/2025
---

`Verenga Joshua 2:12–21 na Ekisodho 12:13, 22, 23. Ko mavhesi arikuna Ekisodho anokubatsira sei kunzwisisa chibvumirano pakati pavashori naRahabi?`

Chibvumirano chaRakabhi chakajeka ndechekuti: ndakuraramisai ndiraramiseiwo, ndakuitirai mutsa ndiitireivo mutsa. Izwi rekuti chesed (Joshua 2:12), “mutsa wekukudai,” mashoko akawoma kutsanangura zvaanoreva mune rumwe rurimi. Rinoreva kutendeka kusungano, asi richirevawo kutendeka, ngoni, kupa nemutsa. 

Mazwi aRahabi akakosherawo zviri muna Deuteronomio 7:12, apo Yahweh Pachavo vakapika kuchengeta chesed yavo kuIsraeri. “Zvino kana muchiteerera izvi zvakatongwa, mukazvicheta nekuzviita, Jehova Mwari wako uchakusimbisira sungano yake nenyasha [chesed] dzake sezvaakapikira madzibaba ako” (Deuteronomio 7:12).

Zvinofadza sei kuti, muchitsauko chimwe ichi (Deuteronomio 7) mune izwi rekuti (cherem) kuramba vaKenani. Hoyu Rahabi, muKenani akarambwa, asi anokumbira, zvinobva mukutenda kwake kuduku, zvitsidzo zvakapiwa vaIsraeri. Anoponeswa pakupedzisira. 

Mufananidzo wekutanga unouya mundangariro zvine chekuita nekukurukurirana kwevasori naRakabhi ndeyePaseka paEksodho.Ipapo kuti vaIsraeri vararame, vaifanira kugara mumba mavo nekuisa chiratidzo pamagwatidziro emikova yavo neropa regwaiana rechibairo. “Asi ropa richava chiratidzo kwamuri  padzimba dzamugere; kana ndichivona ropa ndichapfuvurai, kiti dambudziko rirege  kukuwirai richikuparadzai, kana ndicharova vaEgipita” (Ekisodho 12:13; tarisavo Ekisodho 12:22, 23).

“Nekuteerera vanhu vaifanira kuratidza kutenda kwavo. Saka vose vanoda kuponeswa nezvakaitwa naKristu vanofanira kutenda simba reropa rake. Kana nepo ari Kristu chete anotiponesa, isu tinofanira kusiya zvivi nekuteerera. Munhu anoponeswa nenyasha, pasina mabasa; asi kutenda uku kunoratidzwa mumabasa.”—Ellen G. White, Patriarchs and Prophets, p. 279.

Apa, ropa ndicho chiratidzo chaivaponesa kubva kumutumwa wekuparadza. Mwari sezvaakaponesa vaIsraeri pamatenda emuEgipita, vaIsraeri vaifanira kuponesa Rahabi nemhuri yake kubva pakuparadzwa kweJeriko.

`Nderipi shoko revhangeri rakasimba raunowana munyaya mbiri idzi? TinodzIdzei zvevhangeri madziri?`
