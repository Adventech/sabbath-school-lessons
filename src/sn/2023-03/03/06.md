---
title:  Jesu, Zvinhu Zvose, neKereke yaKe
date:   13/07/2023
---

Makristu ekutanga akaona muna Mapisarema 110:1 chiporofita chekukudzwa kwaJesu: “Jehova wakati kunaIshe wangu: ‘Gara kurudyi rwangu , kusvikira ndaita vavengi vako chitsiko chetsoka dzako’ ”.  Vakaverenga Mapisarema 8 nenzira imwe chete, vachipupura kuti zvirokwazvo “Mwari wakaisa zvinhu zvose pasi petsoka dzake,” (Mapisarema 8:6), tsoka dze “mwanakomana womunhu” (Mapisarema 8:4). Kunyangwe vaibvuma kuti masimba erima emuchadenga aiva pamusoro pemisoro yavo ichida kuvakurira, vaibatirira kuchokwadi chokuti masimba aya aiva pasi petsoka dzaKristu.

Cherechedza kuti mushure mekunge “aisa zvinhu zvose pasi petsoka dzake [Jesu],” Baba “vakamupa kukereke kuti ave musoro wazvose” (VaEfeso 1:22). Apo “zvinhu zvose” riri shoko rinosanganisira zvose, Pauro anongova ne “masimba” aya mufungwa dzake, anotaurwa kuna VaEfeso 1:21. Zvinhu zvose- kusanganisira masimba makuru emuchadenga, neemweya, - ose ari pasi petsoka dzaKristu, anomuterera.

`Kukudzwa nekugadzwa kwaKristu pachigaro chekudenga, nokutonga pamusoro pezvinhu zvose kudenga napanyika kunobatsira kereke nenzira ipi? VaEfeso 1:22, 23.`

Mwari wakaita Kristu ave mukundi pamusoro pemasimba ose akaipa. Kereke naiyowo ine chokwadi chekukurira nokuti iri pamwe naKristu uye inowana zvose zvainoda kubva kwaari. Simba raMwari, iro rinoonekwa pakumuka nepakukudzwa kwaKristu pamusoro pamasimba ose rakamutsirwa kereke. Mwari akapa Kristu mukundi kukereke, iyo yakabatana naye kuva muviri wake. 

Isu vatendi, tingaziva sei Kristu wakakudzwa nekuziva simba raMwari muupenyu hwedu? Pauro haatauri kuti izvi zvinoitika sei. Zvisinei, sezvo ndima iyi iri pakati “penhaurwa yemunyengetero”, tinoona zvazvinoreva. Pauro anotenda kuti Mwari achapindura munamato wake. Anopupura kuperera kwekupemberera simba raMwari iro rakaratidzwa munaKristu, nehuvepo hwaMwari, achikumbira kuti simba iri ribate muupenyu hwevatendi. 

`Ndezvipi zvawakasangana nazvo muupenyu hwemunamato? Kwete minamato yakapindurwa chete asi munamato pachezvawo, uye munamato unotiswededza sei kunaMwari nekusimba ratinopiwa munaKristu?`
