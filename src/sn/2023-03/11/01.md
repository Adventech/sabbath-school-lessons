---
title:  Kuterera Kristu Zvakaperera
date:   02/09/2023
---

### Verengera Chidzidzo cheVhiki Rino
VaEfeso 6:1-9; Marko 10:13-16; VaKorose 3:21; 1 Petro 2:18-25; 2 VaKorinde 5:10; VaKorose 3:24, 25. 

> <p>Chemusoro:</p>
> Nemi madzishe, muvaitire saizvozvo, murege kuvatyisa; nokuti munoziva kuti Ishe wavo nowenyu uri kudenga; haatendi zvinovonekwa zvomunhu” (VaEfeso 6:9).

Mugore ra 2018, chimwe chigadzirwa chaive muMuseum of the Bible (nzvimbo yokuratidzira zveBhaibheri) chakakwezva vanhu vazhinji. Raive Bhaibheri rakapfupiswa rakagadzirirwa kudzidzisa zvinokosha zvekutenda asi richidzima ndima dzose dzinogona kupandutsa nhwapwa. Rakadhindwa muna 1808, haringobvisi ndima dzinowanikwa pano nepapo. Chikamu chinosvika makumi mapfumbamwe kubva muzana (90%) cheTestamente yeKare hamuna, uye chikamu chinosvika hafu (50%) yeTestamente Itsva hamuna zvekare. Pazvitsauko churu nezana nemakumi masere nezvipfumbamwe (1,189) zvemuBhaibheri, kwakangosara mazana maviri nemakumi matatu nezviviri (232) chete.

Ndima dzinoita sedzinosimbisa huipi hwehutapwa, zvikuru pabviswa dzimwe dzinotaura “nhau dzakanaka,” dzakasiiwa sezvadziri, kusanganisira dzimwe dzinominamiswa kazhinji seyokuti, “Imi varanda, tererai avo vari vatenzi venyu panyama, nokutya nokudedera, nemoyo yakarurama, muchizviita sokunaKristu” (VaEfeso 6:5).

Nhasi uno, munguva nemutsika yedu, dambudziko redu guru ndere kuverenga VaEfeso 6:1-9 mupfungwa yenyaya izere yoruponeso, sezvinoratidzwa muBhaibhei rakazara. Tinodzidzei kana tichiona Pauro achiunza mirairo yevhangeri kumararamiro akaputsika epamazuva edu?

_*Verenga chidzidzo chevhiki rino ugadzirire Sabata, 9 Gunyana._