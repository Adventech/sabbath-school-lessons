---
title:  Zano KuVabereki
date:   04/09/2023
---

`Enzanisa VaEfeso 6:4 na VaKorose 3:21. Ndechipi chikonzero chinopiwa na VaKorose 3:21 chokudzivisa mubereki kutsamwisa vana vake?`

Chinyorwa chechiJudha, Sirach chaiwanikwa mumazuva aPauro, chinoraira vana baba pamusoro pemabatiro avangaita vanakomana vavo: “Uyo unoda mwanakomana wake unomurova neshamhu kazhnji…Bhabhadzira mwana, iye achakupandukira; tamba naye, iye uchakuchemedza…Rovedzera mwanakomana wako uite joko rake rive rinorema, kuti usazogumburwa nokunyadzisa kwake” (Sirach 30:1, 9, 13).

Rairo yaPauro yakasiyana neiyi. Anotanga apa murairo wekurambidza kumadzibaba: “Regai kutsamwisa vana vana venyu,” uchiteverwa nowokuita, “varerei pakuranga nokuraira kwaShe” (VaEfeso 6:4). Munguva dzaPauro, madzibaba aiva nesimba rose pamusoro pevana vavo, avo vaingoverengwa semidziyo. Madzibaba aiva nekodzero yokuranga zvine hasha, chero kuuraya vana vavo. Zvirokwazvo, dzimwe nguva simba rababa pavana vavo raipfuura ratenzi pavaranda vake. Pauro haasi kutsigira masimba akadayi as ari kujekesa zvakasimba nekutwasanudza hukama hwemumhuri. Mupfungwa yokuterera Kristu nenzira yepamusoro, Pauro anokoka madzibaba echikristu kuti vafunge patsva mashandisiro avanoita simba ravo sezvo vana ava vanotsamwiswa vasingazokwanisi kugamuchira “kuranga nokuraira kwaShe” (VaEfeso 6:4). 

“Madzibaba namadzimai, mudzimba mamuri, muri vamiririri vehuchapupu hwaMwari. Munofanira kuraira, kwete nemanzwi okutsamwa, asi mumanzwi manyoro norudo. . . .

“Ivai vakanaka mumusha. Dzivisai shoko rimwe nerimwe rinomutsa hasha. ‘Madzibaba, regai kutsamwisa vana venyu,’ murairo waMwari. . . .

“Hakuna mvumo inopiwa mushoko raMwari pamusoro pokudzvinyirira kwavabereki, kana kusaterera kwavana. Murairo waMwari, muhupenyu hwemumhuri, nekutungamirirrwa kwedzinyika, unoyerera uchibva pamoyo waMwari werudo rusingaperi.” – Ellen G. White, Child Guidance, p. 259. 

`Kunyangwe pfungwa yemundima iyi ichitaura nezve vabereki nevana, zvidzidzo zvipi zvatingawana mundima idzi zvinofanira kutibatsira mukudyidzana nevamwe vanhu vose?`