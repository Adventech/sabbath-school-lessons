---
title:  Pfungwa Yokuwedzerera
date:   18/08/2023
---

“Kutaura kwenyu ngakuve kokuti hamuzodembi kuti mataurirei. ‘Regai kuchemedza Mwweya Mutsvene waMwari wamakaisirwa chisimbiso maari kusvikira panguva yokudzikinurwa’… Kana mune rudo mumoyo mako, uchashingaira kuvaka hama yako nokutenda kutsvene kwazvo. Kana shoko rikataurwa rinokuvadza chimiro cheshamwari kana hama, usakurudzira kutaura ikoko kwakaipa. Ibasa romuvengi. Rangaridza iyeye anotaura, nomoyo munyoro kui shoko raMwari rinorambidza matauriro iwayo.” – Ellen G. White, Advent Review and Sabbath Herals, 5 June 1888.

Sangano renyu ringashanduka zvakadini kana iwe nenhengo imwe neimwe mukazvimisira uye mukararama mhiko dzine mashoko akaita seanotevera?

1.	 Ndinoshuvira kuti hwezvero (influence) yangu mumhuri ye Seventh Day Adventist Church nokumwe, ive yakanaka, inosimudzira, inovaka kutenda nokuwedzera mufaro (VaEfeso 4:29).
2.	 Tichirangarira rukoko rwaJesu rwevumwe norudo, ndichashandisa simba rakawedzerwa kusimbisa vanoita nokutaura zvinhu zvandinotenda kuti zvakanaka, pane kunongedza zvakaipa zvevaya vandinofunga kuti vanokonewa (Johane 13:34, 35; Johane 17:20-23; VaEfeso 4:1-6; 1 VaTeseronika 5:9-11).
3.	 Kana ndatadza kubvumirana nemumwe munhu, ndichaisa pachena ruremekedzo rwangu kwaari iye mutendi pamwe neni. Ndichamutora seari pachokwadi uye semunhu akazvipira kunaKristu. Ndichapa maonero angu nenzira yakanyorova kwete nehasha (VaEfeso 4:31, 32). 
4.	 Ndichararama nomufaro, ndichitsvaga mikana yose yokuvaka nokusimbisa dzimwe nhengo pamwe neni, ndakamirira kudzoka kwaKristu.

**Mibvunzo Yekukurukura**:

`Tarisa zvekare, nzvimbo gumi neimwe apo Pauro anotsanangura vatatu vovuMwari vachishanda pamwe chete nezve ruponeso rwavanhu. Dzokororo iyi inobatsira sei kunzwisisa kwedu nyaya iyi? VaEfeso 1:3-14, VaEfeso 1:15-23, VaEfeso 2:11-18, VaEfeso 2:19-22, VaEfeso 3:1-13, VaEfeso 3:14-19, VaEfeso 4:4-6, VaEfeso 4:17-24, VaEfeso 4:25-32, VaEfeso 5:15-20, VaEfeso 6:10-20 (apo “Ishe” VaEfeso 6:10, richireva Kristu).`

`Pauro anoraira sei pamusoro pamatauriro echikristu (VaEfeso 4:25-32) kana kuraira uku uchikuisa munguva dzino “dzekufambiswa kwamashoko nemacomputer” ayo anoshandiswa kazhinji mukurwisana pamhepo, kuvanza pamwe nokunyombana.`