---
title:  Upenyu Hwakaumbwa naKristu noKutaura Kwakafemerwa NoMweya
date:   12/08/2023
---

### Verengera Chidzidzo cheVhiki Rino
VaEfeso 4:17-32; VaKorose 3:1-17; Zakaria 3:3-5; Zakaria 8:16; Isaya 63:10; VaRoma 8:16, 26, 27.

> <p>Chemusoro:</p>
> “Kuti pamufambire wenyu wokutanga mubvise munhu wekare, unovodzwa nokuchiva kwokunyengera, muvandudzwe mumweya wokurangarira kwenyu, mufuke munhu mutsva, wakasikwa akafanana naMwari pakururama, novutsvene hwezvokwadi.” (VaEfeso 4:22-24).

Jose Antonio akanga achigara mumigwagwa yePalma, kuSpain, asina pokugara kwemakore akawanda. Nekuchena kwebvudzi nendebvu, Jose airatidzika kuva mukuru kudarika makore ake chaiwo, makumi mashanu nemanomwe. Nerimwe zuva Salva Garcia, muridzi weimba inogadzirwa misoro akasvika kuna Jose, akazvipira kumugadzira zvakaperera.

Jose akagara pachigaro, boka revashandi vakagera nokunatsa bvudzi rake nendebvu izvo zvakanga zvatove mapundu mapundu. Jose akawanawo zvipfeko zvitsva zvakanaka. Akazosvika pakuzviona! Paakagara pachigaro, pamberi pechionioni, misodzi yake yakatanga kuyerera. “Ndini here uyu? Inga ndashanduka chose, hakuna munhu uachambondiziva!” neimwe nguva yakatevera, Jose akazoti, “Kwakanga kusiri kushanduka kwekuratidzika chete. Zvakatoshandura upenyu hwangu.”

Muna VaEfeso 4:17-32, Pauro anoti vatendi vakasangana neshanduko. Vakabvisa munhu wekare vakagamuchira chimiro chavo chitsva. Seshanduko yaJose, kunyangwe isiri zvayo shanduko yekunze, inosanganisira “kuvandudzwa mumweya wokurangarira kwenyu” (VaEfeso 4:23) zvichiunza “vutsvene hwechokwadi”muupenyu (VaEfeso 4:24). Ndiyo shanduko yakaperera. 

_*Verenga chidzidzo chevhiki rino ugadzirire Sabata 19 Nyamavhuvhu._