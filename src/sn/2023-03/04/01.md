---
title:  Kudzikinura Kwaanotiita Iye Mwari
date:   15/07/2023
---

### Verengera Chidzidzo Chevhiki Rino
VaEfeso 2:1-10, VaEfeso 5:14, VaRoma 5:7, VaEfeso 5:6, 2 Timoti 1:7.

> <p>Chemusoro:</p>
> “Zvino Mwari unenyasha zhinji‐zhinji, nokuda kworudo rwake rukuru, rwaakatida narwo, kunyaŋge takanga takafa mukudarika kwedu, wakatiraramisa pamwe chete naKristu” (VaEfeso 2:4, 5).

Musi wa 14 Gumiguru, 1987, Jessica McClue, mwana wemwedzi gumi nemisere aitamba muchivanze chaTete vake paakawira mutsime risingachashandiswi, rakadzika mamita anodarika matanhatu. Dambudziko rake iri rakakwezva vatori venhau kubva pasi rose vachiuya kunzvimbo yeMidrand, Texas. Vazhinji vakatarira “Mwana Jessica” arere pasi, achichema, achiimba, achidaidza zita raamai vake. Vakatarira vashandi vanoita zvekununura mudzinjodzi vachipombera mweya mutsime.  

Mushure mema awa makumi mashanu nemasere (58) ekuwira kwaJessica mutsime, pasi rose rakatarira richiona Jessica achinunurwa  mugomba maakanga akabatwa kwenguva inodarika mazuva maviri. Mufananidzo  wakatorwa naScott Shaw ndiwo wakatora mukombe we Pulitzer Prize: tambo yekukweva mwana yaidimbura nepakati ichisiya zviso zvakashuwa zvevanunuri vaJessica ari kune rimwe divi vakatarira pasi mugomba, naJessica kune rimwe divi. 

Hapana nyaya inobata moyo senyaya yakanaka yekudzikinurwa, naPauro muna VaEfeso 2:1-10, anotiswededzera pedyo-pedyo mufananidzo werudzikinuro rukuru runodarika rwumwe rwose – Mwari achishanda kudzikinura rudzi rwose rwevanhu. Chinoita kuti nyaya iyi ive huru pane dzose ndechokuti isu hatisi vawokeri/vatariri vekudzikinurwa kwevamwe, asi tiri zvapupu zvekudzikinurwa kwedu. 

_*Verenga chidzidzo chevhiki rino ugadzirire Sabata, 22 Chikunguru._
