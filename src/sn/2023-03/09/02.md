---
title:  “Asi Ngapave noKuvonga”
date:   20/08/2023
---

`Pauro anoda kuti vatendi vave “vateveri vaMwari” nenzira ipi? Ona VaEfeso 5:1, 2.`

Pauro anokurudzira vatendi vepaEfeso kuti vafambe murudo, runova rukoko rwakakosha muchikamu chino (ona VaEfeso 5:8, 15). “Kufamba murudo” uku (ona VaEfeso 5:2) kunotevera rudo rwaKristu kwatiri (enzanisa VaEfeso 4:32), sezvinoonekwa pakuzvipira kwake. Pauro anosimbisa zvinhu zvina pamusoro pekuzvipira uku: (1) Kwakamutswa norudo rwaBaba (VaEfeso 5:1) norudo rwaKristu pachake (VaEfeso 5:2); (2) runepfungwa yokutsinhanisa, Jesu achifa panzvimbo yedu. Kristu haana kungourawa asingadi, asi wakazvipa iye nokuda kwedu; (3) Pamufananidzo unoratidzwa muTestamente yeKare, zvaiitwa patembere zvaive mufananidzo wechibairo chinoitwa kunaMwari; uye (4) chibairo ichi chakagamuchirwa naMwari se“hwema hunonhuwira” (VaEfeso 5:2, enzanisa Eksodo 29:18, revitiko 2:9, VaFiripi 4:18). 

VaEfeso 5:3-5 inoparura chikamu chino bata zvehunhu panyaya yeupombwe. Vatendi vatsva vechidiki paEfeso vari panjodzi yokudzosera shure kudaidzwa kwavo nokukweverwa mutsika dzeupombwe dzaigona kurwisana nekupupura kwavo zvaKristu (enzanisa 1 VaKorinde 5:1-11, 1 VaKorinde 6:12-20, 2 VaKorinde 12:21).

Kune rumwe rutivi, upenyu hwetsika dzechiGiriki dzakasangana nedzechiRoma mumakore ekare aya hwairatidza uvori hweunhu nehuipi hwakafanana nehunorehwa muTestamente yose itsva (ona 1 Vakorinde 6:9, VaGaratia 5:19, vaEfeso 4:17-19, VaKorose 3:5). Somuenzaniso, mabiko evapfumi aiwanikwa ane tsika dzinotaurwa naPauro muna VaEfeso 5:3-14: kudhakwa, matauriro akaipa, kutamba kwakaipa nekuita zvinonyadzisa. Pamusoro paizvozvo, mumaguta vanhu vaisazivana, uye vaisarambidzwa, izvo zvaisimudzira upombwe. Nerumwe rutivi, vakawandawo munzvimbo iyi vairarama upenyu hwakachena vachitsigira unhu hwakanaka. Apo Testamente Itsva inenge ichipa zvakaipa kana zvakanaka nemazita azvo, (somuenzaniso, VaEfeso 5:21-6:9, VaKorose 3:18-4:1), vanyori vayo vanenge vachiisa pachena chimiro chenguva iyi. Nyika yenguva iyi, yaiva yakaipa, uye yakanaka pane dzimwe nguva inotibatsira kutsanangura hurudziro yaPauro yekutiza tsika dzavahedeni nekushuvira vatendi kuti vave vakachenjera mukuita kwavo kuti vazviwanire chimiro chakanaka pakati pevari kunze.

`Mashoko aPauro pamusoro poupombwe anobata sei tsika dzenyu, kupi nokupi kwamunogara?`