---
title:  Pfungwa Yokuwedzerera
date:   25/08/2023
---

Tichitarira kumashure mundima VaEfeso 5:1-20 nekuzara kwayo, tinotarira Pauro achimira akasimba achidzivisa chitema nezvakaipa, zvikuru munyaya dzehupombwe nekutaura kwakaipa. Haadi kugamuchira kuita kwakaipa pakati pevanhu vaMwari. Asi anodaidza vatendi paEfeso kuupenyu hwepamusoro vachigamuchira kuti ndivo “vadikanwa” vaMwari uye “vatsvene,” kana kuti vasanangurwa (VaEfeso 5:1-10). Anoshinga Anotenda kuti kana vatendi vakaita izvi mukugarisana, vachapenya mwenje pane rima, vagobvisa vavakidzani vavo muupenyu hwekuzviparadza vauye kunyasha dzaMwari nezvokwadi (VaEfeso 5:11-14).

Pauro anoona kereke yakachengetedzwa nokuzvimisira “kufamba savana vechiedza” vakamirira kudzoka kwaKristu (VaEfeso 5:8; ona VaEfeso 5:15, 16) vakakomborerwa nehuvepo hwaKristu (VaEfeso 5:14), vakaungana pakunamata. Vachisimbiswa nokuva “savana vanodikanwa” vaMwari uye nokufa kwaKristu (VaEfeso 5:1, 2) vazere noMweya (VaEfeso 5:18), kunamata kwavo kune simba nomufaro vachiimba pamwe chete nziyo dzokuvonga kuna Ishe wavo Jesu Kristu, nokunaMwari Baba. Vakabatisisa zvinhu zvekudenga, vanopemberera tariro yeramangwana, yakasimwa panyaya yezvakaitwa naMwari, nezvaari kuita, nezvaachaita kuburikidza naJesu kristu Ishe wavo (VaEfeso 5:18-20).

Kana ndima iyi ikanzwisiswa nenzira iyi, inodarika kungova muunganidzwa werairo dzisingadyidzani pamusoro pokurarama kwechikristu. Inova rukoko rwekuporofita. Pamusoro pekurudziro yokuva makristu, kuzvimisira, kugarisana nokunamata mumazuva okupedzisira, iyi ikurudziro ye“kukurumidza kutora zvine mutengo wepasi” zvinopiwa mumazuva ekupedzisira kusvika pakudzoka kwaKristu (VaEfeso 5:16). 

**Mibvunzo Yekukurukura**:

`Vatendi vangagamuchira sei dzidziso yepamusoro inopiwa naPauro, ivo vakatarisana netsika dzenyika dzinoshambadzwa nenzira dzakasiyana siyana, nguva dzose?`

`Vatendi vangaita sei kuti “vazive zvinofadza Ishe” (VaEfeso 5:10) uye no “kuziva kuda kwaShe” (VaEfeso 5:17).`

`Umwe angati, kurambidza kwaPauro kutaura nezve hupombwe pakati pavatendi (VaEfeso 5:3, 4) kunoreva kuti hatifaniri kutaura nezve hupombwe kana zvekubata chibharo. Sei mafungiro aya asina kufanira?`

`Kugarisana kwanhasi kunofambirana papi netsika dzevahedeni venguva yaPauro?`