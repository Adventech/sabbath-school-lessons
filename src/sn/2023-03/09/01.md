---
title:  Kurarama Nokuchenjera
date:   19/08/2023
---

### Verengera Chidzidzo cheVhiki Rino
VaEfeso 5:1-20, 1 VaKorinde 5:1-11, Zvakazarurwa 16:1-16, VaKorose 4:5, Zvirevo 20:1, Zvirevo 23:29-35, Mabasa 16:25.

> <p>Chemusoro:</p>
> Naizvozvo chenjerai kwazvo pakufamba kwenyu, kuti murege kufamba savasina kuchenjera asi savakachenjera; mungwarire nguva yenyu, nokuti mazuva akaipa. Saka musava mapenzi, asi muzive kuda kwaShe (VaEfeso 5:15-17). 

Makore mashoma apfuura, mudziyo wakaisvonaka wakaiswa pamusika kunyika ye United Kingdom. Vatengesi vakati “ijagi rechi French rokunwira waini,” vachifungidzira kuti mutengo wacho ungaita mazana maviri ($200) emadhora ekuAmerica. Vamwe vatengi vaviri, vachinan’anidza, vakaona kuti mudziyo uyu ndewe mhando yepamusoro, usingawanikwi wanikwi werudzi rwechi Islam. Mutengo wechowadi waisvika papi? Mapaundi mamirioni mashanu (5 milion) (mamirioni matanhatu nechidimbu [6.5 million] emadhora ekuAmerica). Chii chakaita kuti vatengi aende nemudziyo nomutengo wakaderera? Nokuti wakaziva chinhu chaisazikanwa nemutengesi, mutengo chaiwo wemudziyo.

Muna VaEfeso 5:1-20 Pauro anoratidza mutsauko wezvinokosheswa navahedeni navatendi. Vahedeni vanokoshesa nyaya dzoupenzi (VaEfeso 5:4); kubatwa newaini (VaEfeso 5:18), noupombwe hwakanyanya (VaEfeso 5:3, 5), sezvinhu zvinokosha zveupenyu. Vatendi vanoziva kuti zuva rokutongwa rinouya, apo kukosha kana kusakosha kwezvinhu zvose kuchaiswa pachena (VaEfeso 5:5, 6). Pane kupedza mari mukufara nomukudhakwa, vanokoshesa, pakati pezvinhu zvose, “zvose zvakarurama, nezvokwadi” (VaEfeso 5:9) munaKristu. Naizvozvo Pauro anovakurudzira kuti vakurumidze kuwana zvose zvakanaka munaKristu pakurarama kwavo (sezvatinoitawo isu tose) kumagumo enguva (VaEfeso 5:15-17).

_*Verenga chidzidzo chevhiki rino ugadzirire Sabata, 26 Nyamavhuvhu._