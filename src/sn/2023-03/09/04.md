---
title:  “Muka Iwe Muvati!”
date:   22/08/2023
---

`Verenga VaEfeso 5:11-14. Ndeipi yambiro ine simba inopiwa naPauro apa, uye inotibata sei muchimiro chatiri zvino?`

Kuti tinzwisise VaEfeso 5:11-14, zvinobatsira kuona kuti Pauro anoramba achingopa kurudziro mbiri, achidzitsinhanisa: (1) raramai upenyu hunokudza Mwari “savana vechiedza” (VaEfeso 5:8; onawo VaEfeso 5:1, 2, 4, 9-10, 11, 13, 14); uye (2) musararama muhupombwe, mukupikisa Mwari, muchiratidza “Mabasa ose erima” (VaEfeso 5:11; ona VaEfeso 5:3-8, 12). 
Tinogona kuchera kurudziro dzaPauro muna VaEfeso 5:8-10 kuti tinzwisise VaEfeso 5:11. Vatendi vanofanira kurarama se “chiedza munaShe” uye “vana vechiedza” (VaEfeso 5:8). 

Pfungwa huru yekuita izvi inofanira kuonekwa, kuisa pachena kuti “chibereko chechiedza chiri mukunaka kose nokururama nezvokwadi” (VaEfeso 5:9). Naizvozvo anotsigira basa rokuratidza kunaka kwaMwari. Vatendi vanofanira kufumura mabasa asina zvibereko erima kuburikidza nokuratidza mabasa akarurama kuvanhu vose.

Zvichakadaro, tinogona kutora mutauro uri pa vhesi 13 na 14 sokureva kwaPauro kuti vatendi, nokuratidza “zvibereko zveMweya” (VaEfeso 5:9), vanogona kuunza vanhu venyika mukutenda kunaKristu. Mweya wakaita sechiedza unobudisa zvakavigwa pachena: “Asi zvinhu zvose, kana zvarairwa, zvinoratidzwa, chava chiedza” (VaEfeso 5:13, 14). Kana upenyu hwakadzikama hwaratidzwa nechiedza, venyika vanobva vaona kurararama kwavo zvakuri chaizvo (“kunobva kwaonekwa”), kurarama kuusina ramangwana, kwekutsamwirwa naMwari (VaEfeso 5:5, 6) voona shanduko yokubva murima kuenda kuchiedza (“nokuti chose chinoonekwa, chiedza,”), ndiyo shanduko yakaitika kuvaverengi vaPauro vepaEfeso pachavo (VaEfeso 5:8).

Tingatiwo kudini nedetembo kana rwiyo muna VaEfeso 5:14, iyo inoshandisa mutauro une chokuita nokumuka kwevakafa pakuguma kwenguva (VaEfeso 2:1, 5) kudaidza nokumutsa kubva mukuvata pamweya, kuti vaone kushandura kwehuvepo hwaKristu? Sezvo Isaya 60:1-3, iyo inoratidzwa naPauro, yakanyorerwa vanhu vaMwari Israeri, tinogona kuona rwiyo muna VaEfeso 5:14 sorukoko rwakasimba kuvatendi vechikristu kuti vamukire basa ravo revhangeri, sevapfuudzi vechiedza chaKristu munyika yerima (enzanisa VaFiripi 2:14-16, Mateo 5:16). 

`Ungararama nenzira ipi upenyu hunofumura mabasa erima sezvaari chaizvo?`