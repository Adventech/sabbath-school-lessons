---
title:  Zano Guru raMwari Rakatsamira panaKristu
date:   01/07/2023
---

### Verengera Chidzidzo cheVhiki Rino
VaEfeso 1:3-14; VaEfeso 2:6; VaEfeso 3:10; VaKorose 1:13, 14; Deuteronomio 9:29.

> <p>Chemusoro:</p>
> “Ngaavongwe Mwari naBaba vaShe wedu Jesu Kristu, wakatiropafadza nokuropafadza kwose kwoMweya, kudenga munaKristu” (VaEfeso 1:3).

Makore makumi maviri nemashanu mushure mekuva wekutanga kufamba pamusoro pemwedzi, Neil Armstrong akanyora mashoko ekutenda boka rakagadzira nhumbi dzinonzi Extravehicular Mobility Unit (EMU), dzaakashandisa pachiitiko ichi. Mukuvonga boka reEMU panzvimbo ye Johnson Space Center, Akati “ichi ndicho chinhu chakatorwa mifananidzo kudarika zvimwe zvose munhoroondo”, asi chakakwanisa kuviga kuipa kwemunhu aive mukati kuti kusaonekwa. Akatenda boka iri nokuda kwekugadzira chinhu “chakasimba, chakapfava” kuti achengetedze upenyu hwake, akavatumira “kutenda nekuvakorokotedza kwake kwemakore makumi maviri nemashanu.”

Pauro anotanga tsamba yake kuVaEfeso azere nekuvonga, achirumbidza Mwari nemikomborero yaakadurura, mikomborero yakakoshera maKristu senhumbi dzemuchadenga dzeuya anofamba pamusoro pemwedzi. Pauro anoti Mwari akanga achingova pabasa rekuropafadza kubvira “nyika isati yavambwa” (VaEfeso 1:4) uye anorumbidza Mwari nekushanda kubva nguva dzekare nokuda kwevatendi.

Matangiro aPauro anoita kuti tsamba iyi yaVaEfeso ive yakakosha mukudzidzisa nzira yekurumbidza nayo Mwari nokuda kwemakomborero mazhinji aanopa.

_*Verenga chidzidzo chevhiki rino uchigadzirira Sabata remusi wa 8 Chikunguru._
