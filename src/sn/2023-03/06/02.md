---
title:  'Pauro: MuApostora kuVahedeni ari Muhusungwa'
date:   30/07/2023
---

`Read Ephesians 3. As you do so, identify one or two main themes. What major points does Paul make?`

VaEfeso 3 inoratidza hurongwa hunoshamisa mukunyorwa kwayo. Pauro anotanga chitsauko namashoko aya: “nemhaka iyi, ini Pauro, ndiri musungwa waKristu, nokuda kwenyu, imi vahedeni (VaEfeso 3:1). Anobva atsaukira kunhaurwa yakareba yakananga basa rake somuapostra kuvahedeni (VaEfeso 3:2-13). Anozodzoka kunyaya yake yokutanga achidzokorora kuti “Nemhaka iyi” (VaEfeso 3:14), nemavhesi 14-21 achipinda pakati nenhaurwa yemunyengetero wake. 

Muna VaEfeso 3:1, Pauro anozviratidza se “musungwa waKristu Jesu”, nzira yake yokutaura kuti kunyangwe angagara muhusungwa achiratidza kuva pasi pesimba revushe hweRoma, kune zvakadzama zvezano raMwari zviri kuitika muupenyu hwake. Haasi musungwa weRoma, asi “musungwa waKristu Jesu”! (enzanisa VaEfeso 4:1).

Kutaura kwaPauro zve “kutambudzika” kwake (VaEfeso 3:13), nokuzotaura zve “maketani” (VaEfeso 6:20) zvinoratdza kuti haasi muhusungwa hwekugariswa mumba (enzanisa Mabasa 28:16) asi mutorongo. Kuva mujeri mumakore ekare aya, uye mutorongo reRoma zvaive zvakaoma chose. Hurumende yeRoma yaiva isina majeri ane zvimbuzi kana hurongwa hwechikafu hwakarongeka. Tingati, humambo uhwu hwaisanyanya kushandisa majeri, sezvo kuvharira vanhu yaisava nzira yekuranga nayo. Vanhu vaingoiswa mutorongo vakamirira kuuraiwa chete. Vasungwa vaitarisirwa kuzvionera uye vaibatsirwa nehama neshamwari dzavo pachikafu nezvimwe. 

Kushushikana kwaPauro kwaingadaro kwakatsamira pakuti kusungwa kwake kwaizokanganisa vatendi zvakadini, sezvo kuva musungwa chaive chinhu chinonyadzisa zvikuru munharaunda zvichienderana netsika dze rukudzo-nenyadzi. Aityira kuti vamwe vangabvunza, “Ko Pauro angagova muapostora sei nemutumwa waKristu wakakudzwa, iye ari musungwa anozvidzwa zvakadaro?” Saka anoshandura chimiro chokuva musungwa, kubatsira vatendi kuti vaone riri zano raMwari. Anotambudzika nokuda kwavo (“kutambudzika nokuda kwenyu,”), uye chinhu chinoratidza sechinonyadzisa chinoshanduka kuva “kubwinya” kwavo (VaEfeso 3:13).

`Tingadzidza sei kuvimba naMwari nenzira dzake mukati menguva dzakaoma?`
