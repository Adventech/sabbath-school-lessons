---
title:  Pfungwa Yokuwedzerera
date:   04/08/2023
---

Ellen G. White, “Modern Revivals,” in The Great Controversy, pp. 461–478.

“Tingayananisa sei huduku hwedu pamweya nokunzwisisa kwedu ndima iyi (VaEfeso 3:14-19), iyo inotsanangura kuzara kokuziva uko kwatinokwanisa kuva nako? Denga ringationa sei, iyesu takambowana mikana, pane zveupenyu huno, nehwemweya, kuti tikure munyasha, kana tisina kuzoshandisa mikana iyi? Muapostora haana kushandisa mashoko aya kuti atinyemudze, atinyengedze, kana kuti amutse tarisiro dzedu dzichizokuhunitswa mukurarama kwedu. Anonyora mashoko aya kuti atiratidze zvatinogona uye zvatinofanira kuva, kana tichida kuva vadyi venhaka yovushe hwaMwari. Tingava vashandi pamwe chete naMwari sei, kana isu tisingakuri? Tinotoziva mukana une mukristu, tinofanira kutsvaga kunzwisisa kwemweya kwakadzama, muzvinhu zvaMwari, izvo Ishe vakashuvira kuti tive nazvo.

“Tinotenda Bhaibheri zvechokwadi here? Tinotenda chaizvo kuti tinogona kusvika pakuziva Mwari sezvinotaurwa mundima iyi here? Tinotenda mushoko rimwe nerimwe rinobuda mumuromo waMwari here? Tinotenda here mashoko akataurwa kuburikidza navaprofita navaapostora, mashoko aJesu Kristu, anova muvambi wechiedza chose neropafadzo, uyo maari munogara pfuma yose nokuzara kwose? Tinotenda munaMwari noMwanakomana wake here?”- Ellen G. White, Advent Review and Sabbath Herald, 1 Gumiguru, 1889.

**Mibvunzo Yekukurukura**:

`Enzanisa rumbidzo yaPauro muna VaEfeso 3:20, 21 nedzimwe rumbidzo dzinowanikwa muTestamente Itsva – VaRoma 11:33-36; VaRoma 16:25-27; VaFiripi 4:20; 2 Petro 3:18; Judasi 24, 25. Ndedzipi pfungwa dzinowanikwa mundima idzi? Tingagamuchira sei maonero nerumbidzo nokunamata kunoratidzwa madziri?`

`Enzanisa mashandisiro mana aPauro, evara rechiGiriki pleroma (“kuzara”) muna VaEfeso (VaEfeso 1:10, 23; VaEfeso 3:19; VaEfeso 4:13). Unofunga kuti sei pfungwa iyi yakakosha kunaPauro?`

`Pazvose zvaMwari zvinorumbidzwa naPauro muna VaEfeso 3, ndechipi chinonyanya kukusimudzira? Nemhaka yei?`

`Pauro anopedzisa chikamu chekutanga chaVaEfeso sematangiro aachiita (VaEfeso 1:3-21), kushandisa mutauro wekunyengetera nekurumbidza. Anofara zvikuru nokuda kwesimba raMwari, iro riri muupenyu hwevatendi munaKristu noMweya (VaEfeso 3:16-21). Ko isu, sokunyora kwaEllen G. White kwataona pamusoro, tingazivawo sei simba iri mukurarama kwedu?`
