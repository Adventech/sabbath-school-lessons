---
title:  Chakavanzika cheVhangeri
date:   29/07/2023
---

### Verengera Chidzidzo cheVhiki Rino
VaEfeso 3, Jobo 11:5-9, Ezekieri 43:13-16; Amosi 7:7, 8; Zvakazarurwa 11:1, 2.

> <p>Chemusoro:</p>
> “Zvino iye unesimba rokuita zvikuru kwazvo kupfuura zvose zvatinokumbira kana zvatinofunga, nesimba rinobata mukati medu, ngaave nokubwinya mukereke munaKristu Jesu, kusvikira kumarudzi ose nokusingaperi-peri, Ameni” (VaEfeso 3:20-21). 

Muna VaEfeso 3, Pauro anotanga nepfungwa yaambobata kumashure: “kuti vahedeni vadyi venhaka pamwe chete nesu, nemitezo yomuviri mumwe, pamwe chete nesu, vakagoverwa vo pamwe chete nesu chipikirwa munaKristu Jesu nevhangeri” (VaEfeso 3:6). Uye kunyangwe izvi zvisinganyanyi kushamisa kukereke yanhasi, iyo yakadai kuumbwa nevahedeni vakawanda, chaive chinhu chitsva kuvaverengi vake venguva iyoyo. 

Pauro anoenderera mberi nemashoko ake akafemerwa, achirangarira kushingaira kwake pakuparidza vhangeri yaJesu kuvahedeni. 

Tinodzidzazve nezvekutambudzika kwake mubasa iri, kutambudzika kunosanganisisa nguva yake mutorongo yepaRoma. 

Tinonzwazve kuzvipira kwake kuchakavanzika chiri pamoyo wevhangeri, chokuti mukereke, vahedeni vakaenzana nehama nehanzvadzi dzavo vaJudha. Tinoona kufadzwa kwake nekereke pamwe nebasa rekereke mupasi nokudenga. Tinomunzwa achinamata, achirumbidza Mwari nokuratidzira nyasha dzake kuburikidza nekereke.

Muchidimbu, tinomutswa kuti tibatane naPauro mukushingairira kwake vhangeri.

_*Verenga chidzidzo chevhiki rino ugadzirire Sabata, Nyamavhuvhu 5._