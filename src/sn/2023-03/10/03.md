---
title:  'Kereke soMwenga waKristu: Chikamu 1'
date:   28/08/2023
---

`Enzanisa VaEfeso 5:25-27, 29 nenyaya inowanikwa pana Ezekieri 16:1-14. Ndezvipi zvidimbu zvenyaya iyi zvinoratidwa naPauro pamufananidzo wake?`

Sezvo Pauro, muna VaEfeso 5:25-27, 29 achigadzira muchato- wanano semufananidzo wehukama hwekereke naKristu, anoshandisawo tsika dzemuchato panguva dzekare. Paukama nekereke, inova mukadzi, Kristu ndiye murume:

_(1) Anoda kereke somukadzi wake_ (VaEfeso 5:25). Hatifaniri kukanganwa kuti iri ibasa romoyo kuna Kristu. Iye anotida!

_(2) Anozvipa iye semuripo wekuwana._ Muhurongwa hwemichato yekare, murume ndiye “aitenga” mukadzi ne “muripo wekuwana” iyo yaiwanzova mari zhinji nezvimwe zvinokosha, zvizvhinji zvokuti hupfumi hwenharaunda hwaisimudzirwa nokuda kwetsika iyi. Kristu anobhadhara mutengo wekereke somwenga wake sezvo iye “akazvipa nokuda kwayo” (VaEfeso 5:25). Pakuuya kwake somunhu, uye pamuchinjikwa, Jesu wakazvipa somuripo wokuwana.

_(3) Anoshambidza mukadzi wake._ Kugadzirirwa kwemwenga chaiva chinhu chakakosha patsika dzemichato yekare. Sezvazviriwo nhasi, vaperekedzi vechikadzi kana hama dzechikadzi vaimushongedzera mutambo. Sezvinei, Pauro anoona Murume ari iye anogadzira mwenga wake! Ndiye anomunatsa nokumushambidza “nemvura” (VaEfeso 5:26) zvichida kunongedza kurubhabhatidzo. 

_(4) Anotaura shoko revimbiso._ Kushambidzwa uku kunoitwa “neshoko” (VaEfeso 5:26), zvichinongedzera kushoko revimbiso rinotaurwa nemurume kumwenga wake, zvichida pachiitiko chekutsidzirana kuroorana (enzanisa VaEfeso 1:3-14, VaEfeso 5:2:1-10, takatarisa vimbiso dzinoitwa naMwari kuvatendi panguva yokutendeuka kwavo). Iyi yaive nzira yekare yokubatanidzwa paine kutenderana kwakasimba, kwaisanganisira kunyora pasi mutengo wekuwana (uchibva kumurume) nezvimwe zvaiuyawo nemwenga kubva kumhuri yokwavo.

_(5) Anogadzirira nokushongedza mwenga:_ Kana mwenga achisvitswa kumurume wake pakupedzisira, anenge akanaka kwazvo, achiratidzika asina chaanopomerwa (VaEfeso 5:27). Kristu haashambidzi mwenga chete; asi anomugadzirira nokumushongedzawo.

`Mavhesi aya anotibatsira sei kunzwisisa kuti Kristu anonzwa sei pamusoro pedu? Nemhaka yei zvichifanira kutinyaradza?`