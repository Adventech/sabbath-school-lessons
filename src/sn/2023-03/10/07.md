---
title:  Pfungwa Yokuwedzerera
date:   01/09/2023
---

Ellen G. White, “Responsibilities of Married Life,” Testimonies for the Church, vol. 7, pp. 45–50, and “Mutual Obligations,” The Adventist Home, pp. 114–120.

Ellen G. White anokurudzira vanhu vari mumuchato kuti vasiye tsika yokushandisana: “Musamanikidzana kuita zvido zvomumwe nomumwe pakati penyu. Hamugoni kuita izvi mukaramba muchidanana. Ivai vanyoro, nomoyo murefu, muchizvidzora, muchinzwirana, nokuremekedzana.” – The Adventist Home, p. 118.

Anonyora zvakananga pamusoro pedudziro ya vaKorose 3:18 (VaEfeso 5:22-24): “Mubvunzo unogara uchibvunzwa, ‘mukadzi haangavi nokuda kwakewo ega here?’Bhaibheri rinoisa pachena kuti murume ndiye musoro wemhuri. ‘Vakadzi zviisei pasi pavarume venyu chaivo.’ Dai rairo iyi yaigumira apa, taingati nzvimbo yomukadzi haisi yokuyemura…. Varume vazhinnji vanogumira pamashoko okuti, ‘Vakadzi zviisei pasi,’asi tinoverenga maperero erairo imwe chete iyoyi, ‘sezvakafanira munaShe’ [VaKorose 3:18]. Mwari anoda kuti mukadzi arambe akachengeta kutya Mwari nerumbidzo yaMwari pamberi pake nguva dzose. Kuzviisa pasi kwakazara kunoitwa chete kuna Ishe Jesu Kristu, uyo wakamutenga somwana wake chaiye nomutengo wehupenyu hwake….Aripo ari pamusoro pezviri murume kumukadzi; ndiye Mudzikinuri wake, uye kuzviisa kwake pasi pomurume wake kunofanira kuitwa sokuraira kwaMwari – ‘sezvakafanira munaShe.’ ” – The Adventist Home, pp. 115, 116.  

**Mibvunzo Yekukurukura**:

`Chimbofunga munhu achikakavara kuti VaEfeso 5:21-33 indima yekare isingachatauri nezve hukama hwechikristu sezvo ichisimbisa chimiro chemuchato unotarisa simba nehudzvinyiriri hwemurume. Ungapindura sei? Ndezvipi zvinobuda mundima iyi, zvingakubatsira pakupindura?`

`Rairo yaPauro muna VaEfeso 5:21-33 inopa chii kune vaya vari kusangana nematambudziko nekugozherwa muhukama hwemuchato.`

`Mamwe makristu anoti nyaya yekusika iri kuna Genesi 1 na 2 inongova fananidzo uye haibudisi chaizvo chaizvo zvakaitika, zvemabhirioni emakore eshanduko. Mashandisiro anoitwa naPauro nyaya iyi, anotidzidzisei pamusoro pematorere aanoiita kuva yechokwadi?`

`Ongorora zvakadzama, pfungwa ye “nyama imwe.” Inotibatsira zvakadini kunzwisisa vutsvene hwemuchato uye nemhaka yei vakawanana vachifanira kuita zvose zvavanokwanisa kuchengetedza hutsvene uhwu?`