---
title:  'Varume naVakadzi: Pamwe chete paMuchinjikwa'
date:   26/08/2023
---

### Verengera Chidzidzo cheVhiki Rino
VaEfeso 5:21-33, VaFiripi 2:3, 4; Ezekieri 16:1-14; 2 vaKorinde 11:1-4; Genesi 2:15-25.

> <p>Chemusoro:</p>
> “Imi varume, idai vakadzi venyu, Kristu sezvaakada vo kereke, akazvipa nokuda kwayo; kuti aiite tsvene achiinatsa nokushambidza kwemvura pashoko, kuti azviisire pamberi pake kereke, inobwinya, isinegwapa, kana kuwonyana, kana chinhu chakadai; asi ive tsvene, isinemhosva” (VaEfeso 5:25-27).

Muna VaEfeso 5: 21-33, Pauro anovakira pamusoro pepfungwa yokuzviisa pasi kwavatendi mumwe kune mumwe (VaEfeso 5:21); anoenderera mberi achipa zano kuvakadzi vechikristu (VaEfeso 5:22-24) nokuvarume (VaEfeso 5:25-32); opedzisa nokubatanidza rairo kwavari vose (VaEfeso 5:33). 

Muzano iri, vadzidzi veBhaibheri vanhasi vanogona kunzwa Kristu wakamuka achitaura nezvehukama hwedu. Tinoita izvi kana tanzwisisa VaEfeso 5:21-6:9, senzira yaPauro yokusimbisa pfungwa huru mutsamba, yovumwe, asi takatarisa imba yemakristu. Apo achitsoropodza kuputsika kwechimiro chemunhu wekare (Ona VaEfeso 4:22), anopembererawo kusikwa kwemunhu mutsva (ona VaEfeso 2:15) agere pakati porudzi, nemhuri dzakaputsika. Kubva mukati memhuri idzi, vatendi vanoratidza kuti simba idzva, iwo Mweya Mutsvene (VaEfeso 2:22; VaEfeso 3:16; VaEfeso 5:18-21; VaEfeso 6:17, 18) netsika yakatsamira panaKristu (VaEfeso 4:13, 15, 20-24, 32; VaEfeso 5:2, 10, 17, 21-33),  zvakananga kuzadzisa zano raMwari pamusoro pevanhu vake nepamusoro penyika.

_*Verenga chidzidzo chevhiki rino ugadzirire Sabata, 2 Gunyana._