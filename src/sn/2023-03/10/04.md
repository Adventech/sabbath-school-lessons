---
title:  'Kereke seMwenga waKristu: Chikamu 2'
date:   29/08/2023
---

`Pauro anoshandisa sei minongedzo yemuchato wekare kukurudzira vatendi vepaKorinde? Izvi zvakaitwa riini? (VaKorinde 11:1-4).`

Achishandisa chidimbu chimwe chekupedzisira chemuchato wekare, muna VaEfeso 5:25-27 Pauro anoratidza Kristu saiye _(6) Anouzviunzira mwenga (kwaari!)._ Munguva dzekare, mwenga aiunzwa nemuperekedzi wechirume anokosha, kana varume, kana baba vake. Kwete nemurume wake! Apa, zvisinei, Pauro anoona Jesu achizvisvitsa iye kereke somwenga.

Pauro anoshandisa tsika dzewanano kuzarura hukama hwaKristu kukereke: (1) Kuzvipa. Kristu wakazvipa kukereke (“somuripo wekuwana”) akabva awanana nayo (VaEfeso 5:25). (2) Gadziriro yemutambo wekuwana. Mabasa emurume anoenderera mberi mukunatsa nokushambidza mwenga (VaEfeso 5:26). (3) Mutambo wekuwana pachawo. Mabasa aKristu akatarisa kusvitswa komwenga pamuchato (VaEfeso 5:27). Chidimbu ichi chokupedzisira chinotarisa kumhemberero huru dzomuchato pakudzoka kwake, apo Kristu, iye Murume, achauya kuzotora kereke nokuisvitsa kwaari (VaEfeso 5:27; enzanisa 2 VaKorinde 11:1, 2; 2 VaKorose 1:21-23, 28). 

Michato yekare yaiwanzotanga nekuratidzira pamadekwana (ona Mateo 25:1-13). Chikomba nevaperekedzi vacho vaiungana pamusha pechikomba – uchazova musha mutsva wevaviri – votanga kufamba. Nemwenje inopfuta, ichiperekedzwa nenziyo dzinonakidza nokupembera kukuru, vungano iyi yaifamba ichienda kumusha kwababa vemwenga. Vaitora mwenga kubva ipapo, kana kusangana neboka rinemwenga richibvawo nedivi rokwavo, vanhu vanobva vaperekedza vaviri kumusha wavo mutsva, uko vakakokwa vose vanoita mabiko evhiki rose, vachizopedzisa nemutambo wekuwana, apo paizosvitswa mwenga kuchikomba.

Kana Pauro achiratidza Kristu achizvisvitsa kereke, anonongedza kuvungano inofamba iyi nekunguva yekusvitswa. Mukudaro, anopa chimiro chokudzoka kwaKristu semutambo wekuwana uchazovapo, kana nguva yokudanana yazadziswa pakati paKristu nekereke, uye kana muchato wapepembererwa.

`Ndeipi dzidziso yatinofanira kuzvitorera kubva kumufannaidzo uyo uzere kufara netariro?`