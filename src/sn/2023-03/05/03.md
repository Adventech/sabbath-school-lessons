---
title:  'Kuyanana: Chipo chaMwari Chinobva paMuchijikwa'
date:   24/07/2023
---

“Nokuti ndiye rugare rwedu, iye wakaita zvinhu zviviri zvive chinhu chimwe, akaputsa rusvingo rwapakati rwaiparadzanisa…kuti nemuchinjikwa ayananise zve vose vaviri, vave muviri mumwe kuna Mwari” (VaEfeso 2:14-16).

`Ko, Pauro anotsanangura sei muchinjikwa nezvakaitwa naKristu pauri mundima idzi muna VaEfeso? Ungadudzira sei napapfupi, zvinorehwa naPauro pamusoro pomuchinjikwa nekushandura kwaunoita ukama hwedu? (ona VaEfeso 1:7, 8; VaEfeso 4:32; VaEfeso 2:13, 14; VaEfeso 2:16; VaEfeso 5:2, 25.)`

Takatarisa ndima yedu yevhiki rino, VaEfeso 2:11-22, tinoona kuti muchinjikwa unounzira vatendi zvinhu zvitatu: (1) Vahedeni, avo vaiva “kure” naMwari nekuvanhu vake, “vanoswededzwa” (VaEfeso 2:13) kuti vave zvino vana vaMwari, nekuva hama nehanzvadzi kuvatendi vechiJudha. (VaEfeso 2:19); (2) kuvengana pachezvako (echthran muchiGiriki) pakati pavaJudha navahedeni “kunourawa” (VaEfeso 2:16). Muchinjikwa waKristu unobvisa ruvengo nehondo izvo zvaiita sezvichagara nokusingaperi pakati pavaJudha navahedeni (VaEfeso 2:17); (3) pachinzvimbo cheruvengo pakauya kuyanana. Raive zano raKristu “kuti mumuchinjikwa, ayananise zve vose vaviri, vave muviri mumwe kuna Mwari” (VaEfeso 2:16; enzanisa Vakorose 1:19-22).

Ko, kuyanana kwakamboita sei? Kunodii kuyanana? Chimbofunga ruvengo rwakakura pakati pamai nomwanasikana wavo, rwakazopera harwo mushure memakore. Chimbofunga kuzopera kunoita kutsamwirana kukuru neruvengo, nokuda kwenyasha nekuregererana, zvichiteverwa nekukumbana kwevaviri ava. Ndiko kuyanana uku. Kuyanana kunoitika kana nhengo yesangano ikasiya chipi nechipi chinoiparadzanisa neimwe nhengo yesangano, ogamuchira uya mumwe, sehama kana hanzvadzi inodikanwa. “Kuyanana” harisi shoko rekugadzira-gadzira, kana shoko rinongoshanda pane zvemutemo, asi ishoko rinoshanda pakati pevanhu richiumba patsva hukama hwakaputsika. Pauro anotarisira kuona basa raKristu pamuchinjikwa richibata hukama, kwete pakati pemunhu nemunhu, asi pakati pemapoka kana marudzi evanhu. Anoona basa raKristu richipinda muupenyu hwedu richiparadza mikaha yorusarura, kunyaradza gakava, nekuvakurudza kudyidzana nokunzwisisana. 

`Ungashandisa sei zvatadzidza izvi, kuti uyanane nemumwe munhu? Ungazviita nenzira ipi?`