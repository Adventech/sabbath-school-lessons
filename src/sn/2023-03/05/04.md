---
title:  Kuputsa Rusvingo Rwaiparadzanisa
date:   25/07/2023
---

`Pauro anoti Kristu wakaitei ku“murairo wezvakarairwa pazvirevo”? Sei akaita chinhu ichi? (VaEfeso 2:14, 15.)`

Zvingangodaro kuti Pauro ari kutondedza nezverusvingo kana kuti ruzhowa rwaipoteredza chivanze chavaIsraeri patembere yaHerode, urwo rwaive neyambiro yorufu. Pauro anoona mupfungwa dzake, rusvingo urwu ruchiputsikira pasi vahedeni vachikwanisa kupinda zvizere kundonamata Mwari (VaEfeso 2:18). Yose midhuri yakadai, Pauro anoti inobviswa nomuchinjikwa. Nokuti pauri tinodzidza kuti vaviri ava, vaJudha navahedeni, vanongova rudzi rumwe. 

Vamwe vanotenda kuti VaEfeso 2:14, 15 inodzidzisa kuti mitemo gumi, kusanganisira mutemo weSabata, “yakabviswa” kana kuti “kuiswa parutivi” nomuchinjikwa. Zvisinei, muna VaEfeso, Pauro anoratidza ruremekedzo rwakadzama kumitemo gumi, kuti ndiyo inoumba munhu kuva muteveri waKristu. Anotora mutemo wechishanu (VaEfeso 6:2, 3) nekutaura zvakarerekera kune imwe (somuenzaniso, wechinomwe, VaEfeso 5:3-14, 21-33; wechisere, VaEfeso 4:28; wechigumi, wechipfumbamwe, VaEfeso 4:25, VaEfeso 5:5). Izvi zvinobva zvafambirana nezvinotaurwa naPauro pamusoro pomutemo (VaRoma 3:31, VaRoma 7:12).  Anotaura kuti vamwe vanobata mutemo nenzira isiri iyo, asi iye anokudza mutemo uye anoti hauperi. Naizvozvo, kushandisa mavhesi aya kubvisa mutemo gumi, zvikuru takatarisa mamwe mavhesi ose anotaura nezvekuenderera mberi kwemitemo, kunenge kuri kududzira chinangwa chaPauro zvisiri izvo.

Tingati, kusevenzesa murairo kuparadzanisa vaJudha nevahedeni, zvikuru sei kubvisa vahedeni pakuwadzana nevanhu vaMwari nepakunamata, ndizvo zvinhu zvinovengwa naPauro, zvekare ndiko kutadza kushandisa chinangwa chemurairo waMwari zvakanaka. “Murairo” muna VaEfeso 2:14, 15 unogona kuva murairo wezvibairo waiparadzanisa vaJudha nevahedeni, uyo unobuda muchirevo chakagozha chaPauro “murairo wezvakarairwa pazvirevo”, kana kuti ndiwo murairo wetsika yose yeTestamente yeKare, sokuzivikanwa kwawaiitwa, uchishandiswa zvisiri izvo kuparadzanisa vaJudha nevahedeni. 

`Ko ndekupi kusawirirana kuri pakati pemaSeventh Day Adventists, kana pemakristu ose zvawo kunofanira kukurirwa? Sei rudo rwedu tose kuna Kristu ruchifanira kuva rwakakwana kukurira makakatanwa aya?`
