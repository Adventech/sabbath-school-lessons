---
title:  Kuwana Simba munaKristu
date:   11/09/2023
---

Pauro anopedzisa tsamba yake nerukoko rwakasimba kuhondo runobatanidza pamwe chete, pfungwa nemazano akakosha mutsamba yose. Anotanga nokupa pfungwa huru yamumhedziso, inopiwa neinzwi remukuru wehondo: “Pakupedzisira, ivai nesimba munaKristu, nemusimba rake guru” (VaEfeso 6:10). Ndima yose (VaEfeso 6:11-20) inoenderera mberi ichiratidza nokududzira pfungwa iyi huru.

`Verenga zvekare VaEfeso 6:10-20. Unoona sei huchokwadi hwehondo huru, iyo inosanganisira masimba emweya yakaipa, sepfungwa huru inopiwa naPauro. Kugara tichiziva chokwadi ichi kwakakosherei mukufamba kwedu zuva rimwe nerimwe naMwari?`

Pauro anoratidza Kristu sechitubu chesimba ravatendi muchirevo chokuti, “munaShe, nemusimba rake guru” (VaEfeso 6:10) sezvo kuti “Ishe” zvichireva Kristu, sezvazviri muna VaEfeso (VaEfeso 2:21; VaEfeso 4:1, 17; VaEfeso 5:8; VaEfeso 6:1, 21). “Simba rekereke riri musimba raIshe wakamuka, mutungamiriri wehondo yavo.” – G. G. Findlay, The Epistle to the Ephesians (New York: Ray and Long & Richard. R Smith, 1931), p. 398. 

Pauro anoshandisa dzokororo muna VaEfeso 6:10, achiisa fananidzo, simba (might), simba (strength), kusimbisa pfungwa yake: Simba rinofanira kuratidzwa nekereke harisi muvatendi asi rine kwarinobva. Rinobva kunaShe, kunaKristu. Pano, Pauro anopa napapfupi dingindira rakakosha retsamba, simba raMwari rinogoverwa vatendi (VaEfeso 1:19-22; VaEfeso 2:4-6; VaEfeso 3:16-17). Simba pahondo dzanhasi nedzichauya rinobva pakubatana kwevatendi naKristu wakamuka akakudzwa.

Kunyangwe kuraira kwekutanga kuchibudisa Kristu saiye mupi wesimba kuvatendi (VaEfeso 6:10), vose vatatu muvuMwari vanobatirana mukuvasimbisa pahondo nezvakaipa. Mwari (Baba) vanopa zvombo zvavo se “nhumbi dzokurwa dzaMwari” (VaEfeso 6:11, 13; enzanisa Isaya 59:17). Pamashure, Pauro amboratidza kuti Mweya unosimbisa vatendi. Pauro akanamata kuti Mwari akuitei kuti, “musimbiswe nomMweya wavo mumunhu womukati” (VaEfeso 3:16). Apa, ndiMweya anopa munondo, “munondo womweya, iro Shoko raMwari) (VaEfeso 6:17). Uyewo, vatendi vanofanira kunyengetera “nguva dzose muMweya” (VaEfeso 6:18). Pauro anoda kuti vatereri vake vanzwisise kuti Mwari Baba, Mwari Mwanakomana, naMwari Mweya Mutsvene vari kubatikana zvizere kuvabatsira pahondo nemasimba akaipa awayo. 