---
title:  Kudaidzirwa Kumira
date:   09/09/2023
---

### Verengera Chidzidzo cheVhiki Rino
Efeso 6:10-20; Deuteronomio 20:2-4; VaRoma 13:11-14; 1 Vatesaronika 5:6-8; 1 VaKorinde 15:23, 24. 

> <p>Chemusoro:</p>
> “Pakupedzisira ivai nesimba munaShe, nomusimba rake guru. Shongai nhumbi dzose dzokurwa nadzo dzaMwari, mugone kumira muchirwa namano aDiaborosi.” VaEfeso 6:10-11.

Nemeso ane hope, muranda anotatarika achibuda muimba yake yokurara, anoona chinhu chinotyisa – varwi vazhinji vehondo, vane hukasha, ne“hondo namabhiza, nengoro, zvakakomba guta.” Achitaura kumuprofita Erisha, anokakama nyaya iyi, pamwe nekubvunza, “ ‘ Haiwa! tenzi wangu, tichadiniko?’ ”

Erisha anopindura, “ ‘Usatya hako! . . . nokuti vari kwatiri vanopfuura vari kwavari pakuwanda.!’” mhinduro yacho inotadza kunzwisiswa nomuranda. Erisha, anomukwevera pedyo naye, anomunamatirira: “ ‘Jehova, svinudzai henyu meso ake, avone!’ ” Munamato womuprofita unopindurwa ipapo ipapo. Muranda anodzokera shure zvekare, asi panguva iyoyo, chidzitiro pakati pezvinoonekwa nezvisingaonekwi chinobviswa. Haachaoni hondo imwe yemauto, asi mbiri. “Jehova akavhura meso ejaya, akaona gomo rizere nemabhiza nengoro dzomoto zvakanga zvakakomba Erisha” (2 Madzimambo 6:15-17). 
Pakunyora VaEfeso 6:10-20, Pauro anonamatira kuzarurirwa kwevatendi, kuti vaone huchokwadi hwehondo huru, nekuwana tariro pane zvavanoratidzwa. 

_*Verenga chidzidzo chevhiki rino ugadzirire Sabata, 16 Gunyana._