---
title:  Kumira muNhandare yekare yeHondo
date:   13/09/2023
---

`Verenga VaEfeso 6:10-20, uchicherechedza pose panoshandiswa naPauro, inzwi rechiito kumira. Nemhaka yei pfungwa iyi yakakosha kwaari zvakadai?`

Tinofanira kunzwisisa fananidzo yaPauro mupfungwa yenhandare yekare yehondo. Zvairevei “kumira” (VaEfeso 6:11, 13, 14)? Inzwi rechiito iri rinoreva kumira uchizvidzivirira chete here? Zvirevo zvehondo zvinowanikwa muzvinyorwa zvaThuydides, umwe wevanyori vekare vezvehondo, anobudisa zvinhu zvitatu zvinofanira kuitika kana rumwe rutivi ruchifanira kukunda pahondo: (1) varwi vanofanira “kuswederana nemuvengi,” zvinoreva kuti vanofanira kuenda kundosangana nevavengi vavo; tevere (2) vanofnira kukanda zvombo, uye “vomira vakasimba,” kana “kumira panzvimbo dzavo,” vachirwa nevavengi; uye pakupedzisira (vanofanira “kurova vachidzinga muvengi” (ona Thucydides, The Peloponnesian War [New York: E. p. Duton, 1910], 4.10.1-5). 

Nguva inokosha pahondo dzekare inoitika panechepiri chezviitiko zvitatu izvi, kana mativi maviri anorwisana achisvika achiroverana ne “mhirizhonga inotyisa yekubonderana kwendarira, matanda, nenyama,” uko munyori anonzi Xenophon anotsanangura achiti “kuroverana kukuru” – Victor Davis Hanson, The Western Way of War (New York: Oxford University Press, 1989), pp. 152, 153. Kumira kwemurwi akasimba panzvimbo yake panguva yakafanira chaive chinhu chinorema huhondo dzekare. Mukurwa vari pedyo napedyo kwaizotevera, divi rimwe nerimwe raitsvaga mukana wekukunda.

Kukoka kwaPauro kuhondo kunoratidza hondo umo varwi “vanoungana pamwe chete, vachirohwa, vachirova, vari pedyo.” - Victor Davis Hanson, The Western Way of War, p. 152. Izvi zvinopupurwa nekuratidza kunoita Pauro, hondo yekereke semutambo wemutsimba (VaEfeso 6:12; ona chidzidzo chinotevera) nomukushandisa inzwi rechiito mukudzama kwaro, “kumira”muvhesi 13: “kuti mugone kudzivisa pazuva rakaipa.”

Kumira uku hakusi kwekuzorora! Saka, “kumira” kunoreva kubatikana zvakasimba pakurwa, nokushandisa zvombo zvose mukurwa nemuvengi ari pedyo pedyo, sezvatinoona pafananidzo yaPauro yezvehondo paanoti “mumire nesimba nomweya mumwe, nomoyo mumwe muchirwira kutenda kwevhangeri” (VaFiripi 1:27). 

`Verenga VaHeberu 12:4. Iyi vhesi inobatsira sei kutsinhira zvazvinoreva kumira munaShe? Kumira kwekereke kungava kwakaita sei? `