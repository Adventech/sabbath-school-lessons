---
title:  Mutauro weHondo
date:   10/09/2023
---

`Dzidza mhedziso yaPauro yetsamba iyi, VaEfeso 6:10-20. Kudaidzira hondo kwaPauro kunorevei kwatiri nhasi, sevarwi muhondo huru?`

Pauro anopedzisa nekudanira vanhu kuhondo, achikurudzira vatendi kuti vamire vakasimba pahondo yavo nechitema (VaEfeso 6:10-20). Anotanga nekohomedzo yekuva “nesimba munaShe” (VaEfeso 6:10), iyo yaanodzokorora serukoko rweku“shonga nhumbi dzose dzokurwa nadzo dzaMwari” (VaEfeso 6:11). Anotsigira pfungwa iyi nokupa chinangwa (kuti mugone kumira muchirwa namano aDiaborosi, (VaEfeso 6:11), uye nekupa pfungwa yokuti: tinorwa navabati, navanesimba, nemweya yakaipa yedenga (VaEFeso 6:12). Nenzira yakatambanuka, Pauro anopa rukoko rwekuzorwa. Vatendi vanofanirwa ku “tora nhumbi dzose dzokurwa nadzo dzaMwari,” kuti vagone kumira pahondo (VaEfeso 6:13), vakapfeka bhanire, chidzitiro chechifuva, shangu, nhovo, ngowani, nemunondo (VaEfeso 6:14-17). Pauro anokoka vatendi, avo vashonga nhumbi dzehondo, vagadzirira kupinda muhondo refu, kuti vaite izvo zvaisiitwa nevarwi vehondo munguva dzekare – kunamata (VaEfeso 6:18-20). 

Nokudzokorora mutauro wekudaidzira hondo, kana kusvika kwehondo kwemuTestamente yeKare, Pauro anotaura zvebasa rekereke nemutauro wehondo nezvombo. Pauro anoratidza izvi murairo yake yokutanga: “Ivai nesimba munaShe, nemusimba rake guru” (VaEfeso 6:10).

Kurudziro yehondo muTestamente yeKare (ona somuenzaniso, Deteronimio 20:2-4; VaTongi 7:15-18; 2 MaKoronike 20:13-20; 2 MaKoronike 32:6-8; Nehemia 4:14, 19, 20) inopa pfungwa yokuti kukunda kwaIsraeri muhondo hakuuyi nokuda kwezvombo zvavo kana kuva nemauto akawanda kudarika evavengi vavo. Asi, kukunda kunobva pakutsamira pahuvepo nepasimba raMwari. Kukunda kwavaIsaeri hakusi pakuzvivimba, asi kuvimba nesimba raMwari nokubata kwake pakukunda kwavo. Pauro anoshandisa pfungwa idzi zvakasimba, kukurudzira vatendi: (1) Kutevera chinangwa chekereke; (2) kuziva izvo zvisingaonekwi asi zvichibata hupenyu hwavo nohushumiri hwavo; (3) Kurangarira kubata kwaMwari kunounza rukuriro; uye (4) kuchenjerera vumwe nokubatana pakati pevatendi. 

`Yambiro yaPauro yokuti hatirwi nenyama neropa, asi namasimba emweya yakaipa inotidzidzisei pamusoro pokunobva tariro yedu yekukunda?`