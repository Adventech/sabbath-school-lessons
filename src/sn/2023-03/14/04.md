---
title:  Tiri Kereke yaMwari Mupenyu
date:   26/09/2023
---

`Nemhaka yei zvakakosha uye zvichifadza kuva nhengo dzekereke yaMwari? VaEfeso 3.`

Tinosimbiswa kana tichinzwa nhengo desangano dzichitaura zvakanaka pamusoro pekereke. Zvinonyanya kutifadza isu zvinosara pasi kana tichienzanisa nekupupura komufaro kwaPauro muna VaEfeso 3 pamusoro pekereke. Pauro anotanga nekutaura zveminamato yake pamusoro pevatendi vepaEfeso (VaEfeso 3:1; enzanisa VaEfeso 1:15-23) asi anobva ataura zvekugadzira kwaMwari kereke (VaEfeso 3:2-13), opedzisa nhau yake yemunyengetero (VaEfeso 3:14-21). Mukudaro tinonzwisisa zvinhu zvakakosha “pazano” raMwari kana “chakavanzika”chake. 

- Kare kusingaperi, Mwari anogadzira “chakavanzika” kana kuti “zano” pamusoro pekereke (VaEfeso 3:3-5, 9, 11). 
- Kuburikidza nehupenyu nekufa kwaJesu, zano iri raive rakavanzwa kwenguva refu “rinozadziswa” (VaEfeso 3:11), enzanisa (VaEfeso 2:11-22). 
- Nokuzarurirwa, Pauro anodzidza “chakavanzika” chekereke nepfungwa inoshamisa yokuti vahedeni vagoverani mairi (VaEfeso 3:3-6). 
- Pauro anobatikana pakushambadza nhau dzakanaka somuparidzi kuvahedeni we “pfuma isinganzverwi yaKristu” (VaEfeso 3:8, 9). 
- Nokuda kwevazhinji vakauya kunaKristu, kereke yakaumbwa nevahedeni nevaJudha inoratidza “kuchenjera kukuru kwaMwari” ku“vabati navanesimba vemuchadenga” (VaEfeso 3:10), ichiparidza kuparadzwa kwawo kunouya (VaEfeso 6:10-20). Zano rekuvunganidza zvinhu zvose munaKristu (VaEfeso 1:10) riri kuzadziswa, nguva yawo ipfupi. 

Kunzwisisa kereke nenzira iyi kunotuma Pauro kunyengeterera vatendi. Ko unodini kumuona achikunyengeterera iwe pamunamato unobata moyo pana VaEfeso 3:14-21? Unodini kumuona achikunamatirira kuti “uzadzwe nokuzara kose kwaMwari” (VaEfeso 3:19) nekubatikana zvizere muchakavanzika chekereke ine vumwe?

`Ndezvipi zvinhu zvinoparadzanisa pakati pemakristu musangano redu, izvo zvisingafaniri kuvapo, takatarisa zvakanyorwa naPauro? Ungabatsira kuzvibvisa nenzira ipi?`