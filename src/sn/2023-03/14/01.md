---
title:  VaEfeso MuMoyo
date:   23/09/2023
---

### Verengera Chidzidzo cheVhiko Rino
Ephesians 1–Ephesians 6.

> <p>Chemusoro:</p>
> Nokuti makaponeswa nenyasha, nokutenda; izvo zvisingabvi kwamuri, asi chipo chaMwari; hazvibvi pamabasa, kuti kurege kuva nomunhu unozvikudza. Nokuti tiri basa rake, takasikwa kuti munaKristu Jesu tiite mabasa akanaka, akagadzirwa kare naMwari kuti tifambe maari (VaEfeso 2:8-10).

Vashanyi kuguta reLondon vanokwira paLondon Eye, iro rakaita sezivhiri ziguru rinotenderera . Kubva pakakwirira zvingaita mamita zana nemakumi matatu nemanomwe (137m) pamusoro perwizi Thames, unokwanisa kuona zvose: Bhera guru rinonzi Big Ben, Dzimba dzeParamende, nedzimwe nzvimbo dzakakosha nezvivakwa zvemachechi. Kuna Nicholas Thomas “Tom” Wright, “tsamba kuvaEfeso inomira seLondon Eye kana ichimirisana nemamwe matsamba ose aPauro. Haina kureba kana kunyanya kuzara kudarika dzimwe, asi inoratidza mamiriro akaita dzimwe dzose nenzira inoshamisa. Kubva patsamba yaVaEfeso pakakwirira, vhiri rinotenderera, woona pfungwa dzose, kubva kune imwe kuenda kune imwe.” – Paul for Everyone: The Prison Letters (London: S.P.C.K, 2004), p. 3.

Muna VaEfeso, Pauro haana kunanga panyaya dzepedyo naye chete. Tsamba inoratidza kuti Pauro aitaura nevatendi kwese kwese nemakereke emakristu kwese kwaari. Pfungwa yetsamba iyi, isingaperi nekufamba kwenguva, inoita kuti zvatinoratidzwa naPauro zvipinde mupfungwa dzedu nemuhupenyu hwedu. Patinotarisa zve, chitsauko chimwe nechimwe, ngatirambe tine mubvunzo uyu mupfungwa dzedu: Izvokwadi ipi iri munaVaEfeso inofanira kuvaka hupenyu hwedu savatendi?

_*Study this week’s lesson to prepare for Sabbath, September 30._