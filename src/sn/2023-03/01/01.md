---
title:  Pauro neVaEfeso
date:   24/06/2023
---

### Verengera Chidzidzo cheVhiki Rino
Mabasa 18:18-21; Mabasa 19:13-20; Mabasa 20:17-38; VaEfeso 1:1-2; VaEfeso 6:21-24; VaEfeso 3:13; VaEfeso 1:9-10.

> <p>Chemusoro:</p>
> “Akatizivisa zvakavanzika zvokuda kwake, sezvaakafadzwa pakufuŋga kwake maari; kuti afambise kuzara kwenguva, avunganidze munaKristu zvose zviri kudenga, nezviri pasi” (VaEfeso 1:9, 10).

Kana tine chinhu chatinganyora, tinonyora tine chinangwa, dzimwe nguva tinonyora tine chinangwa chakakura. Somuenzaniso, Abraham Lincoln, akanyora mashoko aaizotaura panzvimbo yeGettysburg mugore ra1863 mushure mehondo yakaparadza nzvimbo iyi nekuuraya mauto anopfuura zvuru zvinomwe. Mumashoko ake, Abraham Lincoln akataura achiratidza kuti hondo iyi chiratidzo chaionesa kuti nyika yavo, iyo yakavambwa mugore ra 1776, ichatsungirira here kana kuti “ichaparara mupasi rino”.

Pauro ane chinangwa chakadzama pakunyora tsamba yake. Nokuda kokusungwa kwake (VaEfeso 3:13, VaEfeso 6:20), uyewo nokuda kokuti kutambudzwa nemiedzo, zvaigona kuita kuti VaEfeso varase moyo. Pauro anovarangaridza nezvakaitika panguva yavakatendeuka, vachigamuchira Kristu saMuponesi nekuva nhengo dzekereke. Vakava muviri waKristu (VaEfeso 1:19-23, VaEfeso 4:1-16), vakaumba chivakwa chetemberi (VaEfeso 2:19-22), mwenga waKristu (VaEfeso 5:21-33), uye uto rakashongedzwa zvakanaka (VaEfeso 6:10-20). Vane rupande rwakakura muzano guru raMwari, rekuunganidza zvose munaKristu (VaEfeso 1:9, 10). Pauro anonyora kuti amutse vatendi vepa Efeso kuti vaone zvavari nezvikomborero zviri zvavo sevateveri vaKristu.

_*Verenga chidzidzo chevhiki rino ugadzirire Sabata remusi wa 1 Chikumi._
