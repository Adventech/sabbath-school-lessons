---
title:  Pfungwa Yokuwedzerera
date:   30/06/2023
---

Nyaya yevavuki vaishandisa zvisiri izvo, mazita aJesu naPauro (Mabasa 19:13-20; ona chidzidzo chemusi weSvondo) inobatsira kutsanangura kuti sei Pauro achitaura zvikuru pamusoro pesimba mutsamba kuvaEfeso. Vamwewo vatendi vatsva, mushure mekubatwa moyo nehukuru hwaKristu, vanokandira mabhuku avo ezvehun’anga mumoto. Kuwanikwa kwakaita mabhuku mazana maviri nemakumi mashanu ezvinyorwa zvehun’anga, nezvimwewo, kwakatizivisa mienzaniso mizhinji yemiteuro, minyama, rairo, zvituko nezvimwe zvinofanana nezvaiwanikwa mumabhuku aya ezvehun’anga. Mabhuku aya airaira vanamati nzira yekushumira, vachinyengetedza vamwari, vamwarikadzi, nemasimba emweya kuita zvose zvavaingakumbira.

Ruka anoti mabhuku aya aikosha masiriveri zvuru makumi mashanu (50,000), kana kuti mubairo wekushanda mazuva ane zvuru makumi mashanu. (Mumazuva ano, kana mushandi achiwana madhora makumi masere ($80) pazuva, kureva kuti mari iyi inosvika mamirioni mana emadhora ($4 million). Izvi zvinotiratidza kukosha kwezvinyorwa izvi muupenyu hwavo hwezuva nezuva. “Zvakatsvaga kupindira kwaMwari nesimba rake kuti vave nekunzwisisa kwakakwana kuti vaifanira kutendeuka zvizere kubva mukushandisa madumwa, mishonga, miteuro, nedzimwe tsika dzekuwana nadzo masimba emweya.” – Clinton E. Arnold.

Tinosvika pakunzwisisa kuti tsamba kuVaEfeso yakanyorerwa vatendi vaida kubatsirwa kuti “vangaita sei kana vatarisana nemabasa pamwe nekurwiswa nemweya yakaipa.’” Mhinduro yaPauro ndiyo tsamba yake kuVaEfeso, umo anotendeka kunaKristru saiye akasimudzwa pamusoro pemasimba ose (VaEfeso 1:20-23) nekusimbisa pfungwa yehukuru nesimba raMwari raanopa kuvatendi (VaEfeso 2:15-19, VaEfeso 3:14-21, VaEfeso 6:10-20).

**Discussion Questions**:

`Ndeapi masimba anoshanda munyika yedu nemuupenyu hwako nhasi? Masimba aya anozviratidza sei, achiisa vatendi pamuedzo kuti vamakudze nekumaremekedza, pane kuti vashumire Kristu wakakudzwa?`

`Papfungwa yezano raMwari “repakuzara kwenguya” rekubatanidza zvose munaKristu, Pauro anosimbisa tariro yenguva inouya. Ongorora mashandisiro aanoita shoko rokuti “tariro” muna VaEfeso 1:18, VaEfeso 2:12, na VaEfeso 4:4. Nemhaka yei Pauro achitenda kuti kune tariro yenguva inouya?`

`Mumavhesi anotevera, muna VaEfeso, Pauro anotaridza sei tariro huru yekudzoka kwaKristu? VaEfeso 1:1-13, 14; VaEfeso 1:21; VaEfeso 2:7; VaEfeso 4:30; VaEfeso 5:5. Tariro iyi inorevei kwatiri pari zvino?`
