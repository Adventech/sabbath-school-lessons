---
title:  Tsamba kuVaEfeso, paNguva Yayo
date:   28/06/2023
---

`Pauro anotanga nekupedza sei tsamba yake kuvatendi vepaEfeso? Tinodzidzei pazvishuviro zvake pamusoro pavo? Ona VaEfeso 1:1,2; VaEfeso 6:21-24.`

Pamavambo etsamba, Pauro anozviratidza semunyori wayo (VaEfeso 1:1). Nechepakati petsamba, Pauro anozvizivisazve nezita, achizviti “musungwa waKristu Jesu nokuda kwenyu, imi vahedeni” (VaEfeso 3:1) zvinotibudisira maonero ake ebasa rake semuapostora (VaEfeso 3:1-13). Tichienda kumagumo kwetsamba, anotaurazve pamusoro pehusungwa hwake (VaEfeso 6:21,22). Apo vamwe vadzidzi veBhaibheri vachiramba kuti tsamba iyi yakanyorwa naPauro, zvakakosha kuona kuti tsamba pachayo inotaura kuti Pauro ndiye munyori wayo. MaKristu akawanda vanogamuchira Pauro semunyori, sezvazviri.

`Pauro anoshushikana zvakadini pakuti kusungwa kwake kuchakanganisa vatendi paEfeso?`

Tsamba yaVaEfeso inoratidza kuva yakanyorwa panguva imwe chete, uye muzviitiko zvakafanana nedzimwe tsamba dzakanyorwa naPauro ari mutorongo., VaKorose (ona zvikuru VaKorose 4:7,8) naFirimoni. Zvinoratidzawo kuti yakanyorwa papera kanguva kubva panguva yaakashumira navo paEfeso (VaEfeso 1:15; VaEfeso 3:1, 2). Zvinoratidza kuti Pauro akanyora tsamba kuVaEfeso ari mutorongo paRoma mugore ringaita seAD 62. 

Tsamba yaVaEfeso inoratidza kuva yakanyorwa panguva imwe chete, uye muzviitiko zvakafanana nedzimwe tsamba dzakanyorwa naPauro ari mutorongo., VaKorose (ona zvikuru VaKorose 4:7,8) naFirimoni. Zvinoratidzawo kuti yakanyorwa papera kanguva kubva panguva yaakashumira navo paEfeso (VaEfeso 1:15; VaEfeso 3:1, 2). Zvinoratidza kuti Pauro akanyora tsamba kuVaEfeso ari mutorongo paRoma mugore ringaita seAD 62. 
Mutsamba kuVaEfeso, Pauro anobudisa zvishoma zvakanangana nevaainyorera vepaEfeso. Anonyora akatarira pfungwa huru kupfuura zvepaEfeso. Anobata zvenguva refu, achitanga nezano raMwari raakaita “nyika isati yavambwa” (VaEfeso 1:4), uye anobata pfungwa huru dzezano rekuponesa kwaMwari muna Kristu. Mukudaro, tsamba iyi inoratidza kuti yakanyorwa nenzira yakakwirira, nemavara akasarudzwa zvakanaka, nemitsara mirefu, nedzokororo yezvirevo, pamwe chete nemifananidzo yakagadzirwa zvakanaka. Pauro anomboshandisa hunyanzvi uhwu kumwewo (somuenzaniso VaRoma 8:31-39), asi zvikuru sei mutsamba kuVaEfeso, umo tinoona mutauro wekurumbidza kuzhinji, kunyengetera, nekushumira (VaEfeso 1:3-14, VaEfeso 1:15-23, VaEfeso 3:14-21) pamwe nezvirevo zvakasimba, zvakaumbwa nehuchenjeri (somuenzaniso (VaEfeso 4:1-16, VaEfeso 5:21-33, VaEfeso 6:7-20).
