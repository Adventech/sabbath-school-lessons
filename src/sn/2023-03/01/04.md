---
title:  Kunzwa Zviri muTsamba kuVaEfeso
date:   27/06/2023
---

Pauro akanyora tsamba kuti iverengwe zvinonzwika mumakereke evatendi munzvimbo yose yeEfeso. Mumakore akatevera kuenda kwaPauro, sangano remaKristu raive rakura, nemakereke akange awedzera kuwanda. Kuvatendi venguva iyi, chaifanira kuva chinhu chakakosha kuti Tikiko, uyo aive mumiririri nemuteveri waPauro amire pakati pavo achigoverana navo zvemutsamba inobva kunaPauro. Sezvinobuda mutsamba umu, vungano inoratidza kuva yaisanganisira vose veimba yaigamuchira tsamba- baba, mai, vana, pamwe nevaranda (VaEeso 5:21-6:9). Panguva iyi, yainzi imba yaiwanikwa ine vamwewo- vaichengetwa nemuridzi weimba kunyangwe nevatengi. Naivowo vaigona kuvapo pamwe nevanobva kunedzimwe dzimba.

`Verenga tsamba yose yaPauro kuVaEfeso, uchibatanidza nehurongwa hwakapiwa pazasi, kana zvichibvira uchiverenga zvinonzwika (zvingakutorera maminitsi angaita gumi kusvika pagumi nemashanu kuzviita). Ndeapi madingindira anonzwika mutsamba yose zvayo?`

I. Kwaziso yekuvamba nayo (VaEfeso 1:1,2)

II. Nhanganyaya ine ropafadzo (VaEfeso 1:3-14)

III. Kunyengeterera vatendi kuti vagamuchire huchenjeri hwakatsamia pana Kristu (VaEfeso 1:15-23)

IV. Kukwidzwa pamwe naKristu, kweavo vaive vakafa pamweya (VaEfeso 2:1-10)

V. Kugadzirwa kweKereke naKristu, achibatanidza VaJudha nevahedeni (VaEfeso 2:11-22)

VI. Pauro semuparidzi waKristu kuvahedeni (VaEfeso 3:1-13)

VII. Kunyengeterera vatendi kuti vazive rudo rwaKristu (VaEfeso 3:14-21)

VIII. Kubatisisa vumwe hwoMweya mukereke (VaEfeso 4:1-16)

IX. Raramai upenyu hutsva, hunochengeta vumwe (VaEfeso 4:17-32)

X. Fambai murudo, muchiedza, nemukuchenjera (VaEfeso 5:1-20)

XI. Raramai upenyu hwakavumbwa naKristu mumhuri yevakristu (VaEfeso 5:21-6:9)

XII. Mirai pamwe: Kereke sehondo yaMwari (VaEfeso 6:10-20)

XIII. Mhedziso ine kwaziso (VaEfeso 6:21-24)

`Nderipi dingindira rakakosha, rinobuda mutsamba iyi? Rinoti kudini kwauri? Ndedzipi pfungwa dzinotibata isu?`
