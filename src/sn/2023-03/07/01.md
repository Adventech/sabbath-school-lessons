---
title:  Muviri Mumwe, waKristu
date:   05/08/2023
---

### Verengera Chidzidzo cheVhiki Rino
VaEfeso 4:1-16; VaFiripi 2:3; Mapisarema 68:18; Mabasa 2; 1 VaKorinde 12:4-11, 27-30; Isaya 5:4.

> <p>Chemuroso:</p>
> “Zvino wakapa vamwe kuti vave vaapostora, vamwe vaprofita, vamwe vavhangeri, vamwe vafudzi navadzidzisi, kuti vatsvene vakwanisirwe basa ravo kokushumira nerokuvaka muviri waKristu” (VaEfeso 4:11, 12).

Iwe yengano dzaAesop inonzi “Dumbu neTsoka.” Inoti iyo: “Dumbu netsoka zvaikakavadzana pamusoro pokukosha kwazvo, saka tsoka padzakaramba dzichiti idzo dzakasimba zvakadaro zvokugona kutakura dumbu, iro dumbu rakapindura rikati ‘Asika, shamwari dzangu dzakanaka, dai ndisina kutora chikafu mandiri, hamaigona kutakura kana chinhu.’ ” – Lloyd W. Daly, Aesop Without Morals p. 148.

Sezvinei, Pauro anoshandisa muviri wemunhu kupa pfungwa yezvomweya. Kwaari Pauro, muviri wemunhu – nekereke semuviri waKristu – unoumbwa nemitezo yakasiyana siyana ine mabasa akasiyana siyana, mitezo yose inofanira kushanda pamwe kuti muviri uve nehutano. Muna VaEfeso 4:1-16, Pauro anodzosa mufananidzo waamboshandisa zvakasimba kumashure (VaRoma 12:3-8, 1 VaKorinde 12:12-31). Kristu ndiye ave Musoro wemuviri, unoisa vanhu “vane zvipo” mukereke, vanobatsira kubatanidza muviri, mutezo umwe noumwe – nhengo yekereke imwe neimwe – ichiunza zvainokwanisa kumuviri wose.

Mucherechedzo unopiwa naPauro wemuviri wakasvika, wakabatana, unotibatsira kunzwisisa chinangwa chaMwari pamusoro pedu: kuti tive mitezo yekereke ine zvibereko, yakabatanidzwa munaKristu.

_*Verenga chidzidzo chevhiki rino ugadzirire Sabata, Nyamavhuvhu 12._