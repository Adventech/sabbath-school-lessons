---
title:  Kukura munaKristu
date:   10/08/2023
---

`Ndeipi njodzi yakatarisana nekukura kwekereke munaKristu? VaEfeso 4:14.`

Pauro anoziva chimiro chakasiyana nechedu, apo dzidziso dzakasiyana siyana, se“mhepo ipi neipi” “nokunyengera kwavanhu” dzichiwira pamusoro pevatendi. Anoshandisa mapoka matatu emifananidzo kutsanangura dzidziso dzakatsauka: (1) kuyaruka kwe vacheche, “kuti tirege kuramba tichingova vacheche”; (2) njodzi pagungwa, “tichizinunguswa nokudzingwa nemhepo ipi neipi yokudzidzisa nokunyengera kwavanhu” uye (3) kunyengerwa nevanhu vakangwara vanoita sevatambi vamakasi namano, nokunyengera. Pauro anoshandisa vara rechiGiriki kubeia (“kutamba mijenya”) kureva “kunyengera” kana “kubata kumeso”.  

Pauro anotenda kuti kuparadzana ndechimwe chiratidzo chekurasika: Chose chinobatsira kuvaka nokukudza muviri nokuita kuti ugare wakabatana chakanaka, asi icho chinodzikisira nokuparadzanisa chakaipa. Kusiya dzidziso dzinoparadzanisa vachitevera vadzidzisi vakavimbika (VaEfeso 4:11), kunovaita kuti vakure kuva makristu akakwana nokuita basa rakanaka mumuviri waKristu (VaEfeso 4:15, 16).   

`Kereke ine hutano inoshanda semuviri une hutano nenzira dzipi? VaEfeso 4:15, 16.`

Muna VaEfeso 4:1-16, Pauro anotsigira vumwe mukereke nokukoka vaverengi vake kuti vakurudzirewo vumwe zvakasimba. Kunyangwe vumwe iri dzidziso yeBhaibheri (VaEfeso 4:4-6), inotsvaga kuti tishande nesimba (VaEfeso 4:3). Imwe nzira yokukurudzira vumwe kuva nechokuita “semitezo” yomuviri waKristu (VaEfeso 4:7-16). Tose tinobatsirwa nokushanda kwavaapostora, vaprofita, vavhangeri, nevafudzi-vadzidzisi (VaEfeso 4:11). Ava, setsinga namarunda “nenhengo dzose dzinosimbisa mitezo” (VaEfeso 4:16) vanobatanidza kereke, vachitibatsira kukura munaKristu, iye musoro wemuviri (VaEfeso 4:13, 15).

`Ndedzipi dzimwe dze “mhepo dzedzidziso” dzinovhuvhuta mukereke nhasi uno, uye tingamirisana nadzo sei takasimba? Uya nemhinduro yako kuboka rekudzidza neSabata rinotevera.`