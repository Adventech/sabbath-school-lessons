---
title:  Jehova Anobata Ushe
date:   15/01/2024
---

Zvakabatana pedyo pedyo-kutaura chokwadi zvisingagoni kuparadzaniswa-kuva kwaJehova seMusiki ndiJehova Mutongi mukuru, saMambo. Mashoko akasimba ekuti “Jehova unobata ushe” zvinotaurwa chete muna Mapisarema 93:1, na Mapisarema 96:10, Mapisarema 97:1, na Mapisarema 99:1, asi mawungira acho anonzwikwa muBhuku rose reMapisarema. 

Jehova akafuka kukudzwa nesimba (Mapisarema 93:1, Mapisarema 104:1) Vakakomberedzwa nemakore nedima  (Mapisarema 97:2) asiwo vanozvifukidza “nechiedza sechisimiro/nguvo” (Mapisarema 104:2). Mifananidzo iyi yose inosimudzira simba raMambo nekumbwinya kwake inosarudzwa zvakanaka-naka kuratidza hukuru hwaJehova husina mumwe husingakwaniswi kunzwisiswa nemunhu. 

`Verenga Pisarema 97. Chii chinoratidza kubata ushe kwaJehova? (Mapisarema 97:2, 10). Vanobata ushe kupi? (Mapisarema 97:1, 5, 9).`

Kubatana ushe kwaJehova kunovonekwa mumabasa avo (Mapisarema 96:5) ruponeso (Mapisarema 98:2), nerutongo (Mapisarema 96:10). Jehova vanosimbisa hushe hwavo mupasi rose (Mapisarema 47:6-9). Hushe hwaMwari hunogara nekusingaperi, hahuna humwe hungainzaniswa naho musimba nemukubwinya (Mapisarema 45:6; Mapisarema 93:1, 2; Mapisarema 103:19). Kubata ushe kwaJehova kwakasimbiswa patsitsi, kururamisira, nekururama, nekuwunza kurongeka nekugadzikana munyika yakasikwa (Mapisarema 98:3, Mapisarema 99:4). Kubata ushe kwaJehova kunobatanidza vashumiri vake kose kudenga nepanyika murumbidzo kuna Mwari (Mapisarema 103:20-22, Mapisarema 148). Mapisarema mazhinji anoratidza vanhu vachibvuma kubata ushe kwaMwari (Mapisarema 96:10, Mapisarema 97:1, Mapisarema 99:1, Mapisarema 145:11-13).

Asi havasi vanhu vose, kana madzishe enyika ose, anomushumira zvikuru sei ikozvino. Kubata ushe kwaJehova kunogara nguva dzose kuchizvidzwa nevasakarurama, avo vanoramba nekuseka Jehova nekudzwirira vanhu vake (Mapisarema 14:1, Mapisarema 74:3-22). Kana nepo achikanganiswa nekubudirira kwevasakarurama nekumwoyo murefu waMwari, muimbi anovimba nekubata ushe kwaJehova nekuramba achikura mukuvimbisa kwaMwari kwerutongo rwakarurama (Mapisarema 68:21, Mapisarema 73:17-20). Nekutenda vanhu vaMwari vanofara mukugadzwa kwehushe hwaMwari kuburikidza nebasa raKristu rekudzikinura nekumirira kusvika kwehushe uhu pakudzoka kwechipiri kwaKristu (Mateo 12:26-28, 1 VaKorinde 15:20-28).

“Vengai zvakaipa, imi munoda Jehova” (Mapisarema 97:10) Nemhaka yei rudo rwedu kunaMwari ruchitikonzera kuvenga zvakaipa? Ko pfungwa idzi mbiri dzinowirirana sei?
