---
title:  Zvipupuriro Zvenyu Ndezvazvokwadi
date:   18/01/2024
--- 

`Verenga Mapisarema 19:7; Mapisarema 93:5; Mapisarema 119:165; Mapisarema 1:2, 6; Mapisarema 18:30; na Mapisarema 25:10. Ndeipi pfungwa inomhanya mumatsamba aya ose?`

Kubata ushe kwaJehova munyika Semubati Wevushe Musiki, Mambo, neMutongi zvine zvazvinoreva munezvekunamata zvinosimbisa huchokwadi hwezvapupu zvavo. Zvipupuriro izwi rechiHeberu ‘edut, “zvakatemwa, mutemo” rinoreva mitemo yakawanda nezvimiso zvinoshandiswa naJehova mukutonga vupenyu hwekunamata nehwekudyidzana nevamwe muvanhu vavo (Ekso. 32:15). “Ndezvazvokwadi” (Mapisarema 93:5), takatarisisa kusimba nekugara nekusingaperi kwechigaro chaMwari nenyika yaakasika nekuichengetedza (Mapisarema 93:1, 2). Izwi rechiHeberu rinodudzirwa “zvazvokwadi” (ndimo munobva izwi rechirungu ameni) rinechekuita nekutendeka kwezvataurwa, nekusimba kwazvo (2 Samueri 7:16, 1 Makoronike 17:23). Mitemo yaMwari haishanduki haiparadzwi. 

Mwari anomira nekusimba kwezvitsidzo zvake nezvaakaraira. Kutendeka kwaMwari kunogutsa zvakasimba kuchiratidza kusashanduka kwechimiro chake chemutemo wake, nekuda kuti vanhu vagashire nekuvimba nekuteerera Mwari. 

Panguva imwechete iyi, kushaikwa kwekururamisira munyika kunotsanangurwa senhetembo inozunungusa nheyo dzenyika (Mapisarema 18:7, Isa. 24:18-21). Mutemo waMwari unoraira vanhu munzira yevupenyu hwekururama kunogona kumira murutongo rwaMwari. Vakarurama, saka, havazozununguswi, nekuti vakadzikwa midzi zvakasimba mumutemo waMwari, uyo unopa kusimbira nekuchengeteka, nemwoyo yavo yakasimba (izwi rechiHeberu kun rinorevawo “kusimba, kusazununguswa”) munaShe (Mapisarema 119:165), zvinomiririra chengeto yaMwari nekutungamirira muvupenyu (Mapisarema 1:2, 3, 6).

Shoko raMwari rinotaurwa semwenje kutsoka dzemuimbi, saka rinomudzivirira kubva kumiteyo yevavengi (Mapisarema 119:105, 110). Rugare rukuru, rinofadza avo vanoda mutemo waMwari (Mapisarema 119:165), ichokwadi harubvi mukushaikwa kwemiedzo zvachose (Mapisarema 119:161). Asi runobva mukurarama pasi pemutemo waMwari nekuva nehukama hwakazara naye.

`Munzira dzipi dzinobatika umo kuchengeta mitemo yaMwari nemirairo zvakava zvipupuriro zvakakubatsira muhupenyu hwezuva nezuva? Kune rumwe rutivi, wakatambudzwa sei nekusaichengeta? `