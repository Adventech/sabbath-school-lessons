---
title:  Jehova Vanotonga 
date:   13/01/2024
---

### Verenga Kugadzirira Chidzidzo Chevhiki Ino
Mapisarema 8; Mapisarema 100; Mapisarema 97; Mapisarema 75; Mapisarema 105: 7-10; VaGaratia 3:26-29; Mapisarema 25:10.
 
 > <p>Chemusoro:</p>
 “Jehova anobata hushe; akafuka umambo; Jehova akafuka simba, akazvisunga chiuno naro; Nyikawo yakateyiwa, haingazununguswi”  (Mapisarema 93: 1)

Mapisarema haashanduki pakusimudzira kutenda mukubata hushe kwaJehova. Jehova akasika anochengetedza zvose zvaakasika. Ndiye Mambo Nekusingaperi vepasi rose, uye anotonga pasi rose nekururamisira nekururama. Mitemo yake nemirairo yake zvakanaka zvinopa vupenyu kune avo vanozvichengeta. Jehova Mutongi akarurama anodisisa kuti nyika irambe ichifamba zvakanaka, uye anozviita izvi kuburikidza nekupa mubairo kunevakarurama nekuranga vasakarurama, asi munguva yake, isiri yedu.

Sungano yaMwari neIsraeri inebasa rakakosha rekuchengetedza nyika nekuda kwekupupura ruponeso rwaJehova. Jehova vakasarudza kutora Israeri senhaka yavo yakakosha, Israeri pakati pendudzi dzose, ichiitwa vanhu vake. Jehova vakatendeka kusungano yavo nekuramba vachichengetedza boka remakwai avo zvisinei nekusatendeka kwevanhu, nekutopanduka dzimwe nguva.

Saka hutongi hwaMwari hwakasimba hunochengetedza nyika yakasimba isina dambudziko. Vanyori vemapisarema vanoda kuti muverengi anzwisise zvokwadi iyi yekutangisisa. Nemaonero aya sechiedza munyika, vanyori vemapisarema vanotsvaka kubudirira nekushandira Mwari nekuzvipira kwakazara. 

_*Dzidza Chidzidzo Chevhiki Ino Kugadzirira Sabata, January 20._
