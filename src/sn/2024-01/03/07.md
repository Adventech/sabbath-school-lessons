---
title:  Kudzidza Kuenda Mberi
date:   19/01/2024
---

 Mubhuku Matsiko KunaKristu, pp. 9-15. Ko chokwadi chekuti Mwari rudo chakakubatsira sei kunzwisisa tsanangudzo dzakasiyana-siyana dzaMwari nemabasa ake muMapisarema?

Vhiki ino chidzidzo changachakatarisa tsananguro dzakakosha dzaMwari nemabasa ake, izvo zvinomisa nyika nekuisimbisa nekusaparara. Muimbi anokumbira kuna Mwari, uyo ari Musiki, Mambo, Mutongi, Muponesi wesungano, neMupi weMutemo. Mabasa anoitwa naMwari munyika anoratidzwazve mune mamwezve mazita aMwari, kusanganisira Mufudzi (Pisa. 23:1, Pisa. 80:1), Dombo Reruponeso (Pisa. 95:1), naBaba (Pisa. 68:5, Pisa. 89:26). Munyika tinogona kugadzikana nekudekara takachengetedzeka, kunyange mukati mehondo huru, nekuti Mwari unobata ushe uye akatendeka mune zvose zvaanoita nezvaanotaura. Kana nepo nyaya idzi dzezvekunamata dzisina kudzumburudzwa, dzinouya sedzimwe nzira dzekuzvizivisa kwaMwari muMapisarema.

Patinoramba tichidzidza Mapisarema, zvakakosha kurangarira kuverenga Mapisarema tiine chimiro chaMwari cherudo nenyasha mupfungwa nezano rake rekutiponesa nekudzorera nyika payaiva. â€œApo tinoramba tichidzidza chimiro chitsvene nemuchinjiko mupfungwa, tinonyanyisa kuona tsitsi, kupfava, nekuregererwa zvakasanganiswa nekuenzanisira nekururamisira, zvichakonzerawo kuti tione zviratidzo zvinobatika zverudo rusingaperi netsitsi dzakapfava zvinopfuura rudo rwamai runodikanwa runonzwira mwana akarasika. Ellen G. White, Matsiko KunaKristu, p. 15. MuMapisarema, kunyange vanhu vachisangana nerutongo rwaMwari nekuda kwekupanduka kwavo, vanoramba vachikoka Mwari nekuti vanoziva kuti hasha dzaMwari ndedzenguva duku chete, asi tsitsi dzake dzinogara nekusingaperi (Pisa. 103:8).

**Mibvunzo Yekutaurirana**:

`Ko kunzwisisa kuvapo chaiko kwehondo huru kwakakosherei mukunzwisisa kwedu kuti kunyange Mwari achibata ushe hwese zvaho, kuchine matambudziko nekushushikana nekurwadziwa munyika yedu? Nemhaka yei dzidziso yehondo huru ichitibatsira zvakadai?`

`Ko kutenda munaMwari saMusiki kunobatsira sei kuzvinzwisisa kwedu nevukama hwedu nezvimwe zvisikwa zvose? Ko chii chinoitika kana vanhu vakabva muzvokwadi?`

`Chii chakanga chakaipira zvifananidzo zvendudzi dzemunguva dzeBhaibheri (Pisa. 115:4-8)? Ko zvifananidzo zvemazuva ano? Nemhaka yei zvinenjodzi  yakakura kwazvo murwendo rwedu naShe?`

`Ko vanhu vaMwari vangararama sei vachiziva kuti rutongo rwaMwari runotanga nevanhu vake? Ko Mwari achatonga vanhu vake sei uye anosvika papi?`