---
title:  Kubata Vushe KwaJehova Munhoroondo
date:  07/03/2024
---

`Verenga Mapisarema 135. Ndezvipi zviitiko zvekare zvinoburitswa muMapisarema? Ko ndezvipi zvidzidzo zvinoburitswa nemuimbi kubva muzviitiko izvi?`

Mapisarema 135 inodaidza vanhu vaMwari kuti varumbidze Jehova nekuda kwekunaka kwake nekutendeka kwakaratidzwa Mukusika (Mapisarema 135: 6, 7) nemuruponeso rweIsraeri munguva yeEkisodo (Mapisarema 135: 8, 9) nekukurirwa kweNyika Yechipikirwa (Mapisarema 135: 10-12).

Jehova akaratidza nyasha dzake nekusarudza vaIsraeri sefuma Yake yakakosha (Mapisarema 135: 4). “Fuma yakakosha” zvinoreva sungano yakatsarukana pakati paJehova nevanhu vake (Deuteronomio  7: 6-11; 1 Petro 2: 9, 10). Kusarudzwa kweIsraeri kwaiva kwakatsamira pakubata  vushe kwesimba rekuzvidira kwaJehova, saka, Israeri yakanga isina simba rekunzwa sevaiva nani kupfuvura  vamwe vanhu vose. Mapisarema 135: 6, 7 inoratidza kutonga kwaShe  sekuda kwake pamusoro pezvose nekuti nyika haina kutanga neIsraeri, neKusika. Saka, Israeri inofanira kuzadzisa basa rayakasarudzirwa nekuzvininipisa muruponeso rwaMwari rweyika yose.

Kutaurazve nezvemabasa aMwari ekare aakaitira vanhu (Mapisarema 135: 8-13) kunopedziswa muchidzidzo chekuti Mwari “achatonga” vanhu vake nekuvanzwira tsitsi (Mapisarema 135: 14). Rutongo apa kuratidzwa kwevakadzvinyirirwa nevanoshungurudzwa (Mapisarema 9: 4; Mapisarema 7: 8; Mapisarema 54: 1; Danieri 7: 22). Chitsidzo ndechekuti Tenzi vachasimudzira zvidiso zvevanhu vavo nekuvarwira (Deuteronomio  32: 36). Saka, Mapisarema 135 rakananga kusunda vanhu vaMwari kuti vavimbe munaShe nekuramba vakatendeka kusungano yavo naye.

Kutendeka kwaShe kuvanhu vavo kunotungamirira muimbi kusimbisa kusabatsira kwezvifananidzo nehukuru hwaShe husina angaenzana naye munyika (Mapisarema 135:  15-18). Kutsamira pazvifananidzo kunosiya vanozvinamata vasina chinovabatsira nekushaya simba sezvifananidzo zvavo (Mapisarema 135:  18). Mapisarema rinoratidza kuti Jehova ndivo vanofanira kurumbidzwa seMusiki neMuponesi wevanhu vake. Izvo zvinonyatsoiswa pachena mumatauriro maviri anotsigirana emurairo wechina muMirairo Inegumi (Ekisodho 20: 8-11; Deuteronomio  5: 12-15). Nekuti simba raMwari mukusika nemunhoroondo harina rimwe ringainzana naro munyika yose, vanhu vaMwari vanofanira kugara vakatsamira paari nekushumira Iye oga. SeMusiki wedu neMudzikinuri, ndiye oga anofanira kunamatwa, uyezve kunamata chimwe chinhu, kana mumwe munhu, kunamata zvifananidzo.

`Ko tingava nechokwadi sei chekuti hatina zvifananidzo muvupenyu hwedu? Ko nemhaka yei kunamata zvifananidzo kuchigona kuva nyore kupfuvura zvatingafunga?`