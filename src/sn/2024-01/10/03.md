---
title:  Kurangarira Zvakare Nekurumbidza Mwari
date:  04/03/2024
---

`Verenga Mapisarema 105. Zvii zvakaitika kare nezvidzidzo zvazvo zvinoratidzwa muMapisarema iri?`

Mapisarema 105 rinorangarira zviitiko zvikuru zvakawumba vukama hwesungano pakati paJehova nevanhu vake vaIsraeri. Rinotarisa pasungano yaMwari naAbrahama yekumupa Nyika Yechipikirwa nevana vake, uyezve nekuti chipikirwa ichi, chakasimbiswa sei kuna Isaka naJakobo, chikazadziswa zvakazara kuburikidza naJosefa, Mosesi naAroni, nemunguva dzekutora nyika dzeKenani. Mapisarema rinopa tariro kuvanhu vaMwari vemazera ose, nekuti mabasa anoshamisa aMwari ekare rubatso rwerusimbiro mukusashanduka kwerudo rwaMwari kuvanhu vake munguva dzose (Mapisarema 105. 1-5, 7, 80).

Mapisarema 105 rinofanana neMapisarema 78 (tarisa chidzidzo chanezuro) mukuratidza zvikuru kutendeka kwaMwari kuvanhu vake munhoroondo, uye inozviita kurumbidza Mwari nekufemera kutendeka. Asi, Mapisarema 105 rinosiyana neMapisarema 78 pakuti haritauri kudarika kwevanhu. Mapisarema iri rine chimwewo chikonzero.

Saka, Mapisarema 105, zvakaitika kare zvinotaurwazve kuburikidza nevupenyu hwevakuru vakakurumbira veIsraeri, kuratidza kutungamirira kwaMwari kwakanaka nekutsungirira kwemadzibaba mumatambudziko. Madzibaba akashinga akatendeka kuna Jehova akatuswa zvakakura. Saka, Mapisarema 105 rinokokera vanhu kutevedzera kutenda kwemadzibaba nekuvimba kumirira rudzikinuro rwaMwari munguva yavo.

Mapisarema 105 rine kaimbirwe kerwiyo (Mapisarema 105: 1-7), kuratidza kuti kana Mwari achirumbidzwa zvechokwadi, vanhu vaMwari vanofanira zvakaitika chaizvo munhoroondo yavo. Zvakaitika kare zvinopa chikonzero chekutenda kwedu nezvikonzero zvisingaverengeki zvekurumbidza Mwari.

Vashumiri vanonzi imhodzi yaAbrahama nevana vaJakobo (Mapisarema 105: 6), zvinobva zvavaita sekuzadziswa kwechipikirwa kunaAbrahama chekumuita rudzi rukuru (Gen. 15: 3-6). Mapisarema rinosimbisa kutendeka kubva kumadzibaba kuchienda kumazera anotevera evanhu vaMwari. Muimbi anosimbisa kuti “Zvaakatonga zviri pasi pose” (Mapisarema 105: 7); zvinobva zvakurudzira vashumiri kusakanganwa kuti “Mwari wedu” ndiye anobata vushe pasi rose nekudenga uye nekuti vunyoro hwake hunosvika kuvanhu vose (Mapisarema 96: 1; Mapisarema 97: 1).  Zviripachena, kuti kudaidzirwa kukutendeka kwemazera ose kwevatendi.

`Ko isu seMasabata tinofanira kuzviona sei sevanhu munguva yedu kubva kunaAbrahama zvichiinda mberi? (Tarisa VaGaratia 3: 29.) Ndezvipi zvidzidzo zvatinodzidza kubva munhoroondo iyi?`