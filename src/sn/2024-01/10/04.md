---
title:  Kurangarira Zvekare Nekutendevuka
date:  05/03/2024
---

`Verenga Mapisarema 106. Zvii zvakaitika kare nezvidzidzo zveMapisarema iri?`

Mapisarema 106 rinotanga zvinhu zvikuru zvakaita munhoroondo yeIsraeri, kusanganisira rwendo rweEksodo, kufamba kwemurenje, nehupenyu hwemuKenani. Rinotsimbiridza zvivi zvikuru zvemadzibaba zvakazosvika pazera rakazotakurwa rikainda kuhunhapwa. Saka, Mapisarema iri rinogona kuva rakanyorwa vaIsraeri vari muBabironi kana kuti vadzoka kumusha, muimbi nekufemerwa neMweya Mutsvene, akadzokorora zvakaitika kuvanhu vaMwari kare nedzidzo izvo vanhu vaidai vakadzidza kubva mazviri.

Mapisarema iriwo, semamwe, rinonongedzera kukutendeka kwaMwari kusungano yake yenyasha, nayo akaponesa vanhu vake kare (Mapisarema 106: 45). Rinoratidza tariro yekuti Mwari achaitirazve vanhu vake vanenge vatendevuka nekuvawunganidzazve kubva mundudzi (Mapisarema 106: 47). Kuchemera kununurwa ikozvino hakusi kufungidzira, asi munyengetero wekutenda wakatsamira pazvitsidzo zvezvakaitwa naMwari kare (Mapisarema 106: 1-3) nekusakundikana kwechimiro chaMwari chekutendeka kuvanhu vesungano yake.

Wunganidzo yenhoroondo yekukundikana kweIsraeri muna Mapisarema 106 chikamu chakakosha chekureurura kwevanhu nekuda kwezvivi zvavo nekuvona kuti vakanga vasiri nani kupfuvura madzibaba avo. Mazera akanga aripo nguva iyi anobvuma kuti akanga akaipisisa kupinda madzibaba avo nekuti vaiziva matuso ezvakawira mazera akapfuura nekurwadza kwazvo uye nemwoyo murefu wakaratidzwa naMwari nenyasha dzekuvaponesa, kunyange vakanga vafamba nemawune munzira dzezvakaipa kare. Kana izvi zvaiva zvechokwadi kwavari, funga kuti ko ikozvino zvirisei, isu tinezvakazarurwa  zvechimiro chaMwari nenyasha dzekutiponesa dzakaratidzwa munaJesu nemuchinjikwa.

Nhau dzakanaka dzaMapisarema 106 ndedzekuti rudo rwaMwari rusingaperi runokurira zvivi zvevanhu nguva dzose (Mapisarema 106: 8-10, 30, 43-46). Basa guru rakaitwa naMosesi naFiniasi mukudzora kutsamwa kwaMwari rinoratidza kukosha kwehumiririri hwaKristu pachinzvimbo chevadairi. Kuzvisanganira nenyasha dzaMwari ndiko kunogona kushandura nyaya yazuro kuva nyaya yedu.

`Mapisarema 106: 13 inoti: “Vakachimbidzika kukanganwa mabasa ake; havana kurindira zano rake” Nemhaka yei izvi zvirinyore kwazvo kwatiri kuzviitawo muvupenyu hwedu?`