---
title:  Kudzidza Kuenda Mberi
date:  22/03/2024
---

Chakakosha mukunamata kutendevuka, kutendevuka kwechokwadi: “Kutendevuka kunosanganisira kurwadziwa nekuda kwechitema nekuzvisiya. Hatigoni kushora zvivi kana tisina kuvona kuipa kwazvo; kusvikira tabvisa zvivi mumwoyo yedu, hapangavi neshanduko yechokwadi muvupenyu.

“Kune vakawanda vanotadza kunzwisisa chinonzi kutendevuka chaicho. Vazhinji-zhinji vanorwadziwa kuti vakatadza nekuratidza kushanduka kwekunze nekuti vanotya kuti zvakaipa zvavo zvichavawunzira matambudziko. Asi hakusi kutendevuka kwemuBhaibheri. Vanochema kurwadziwa vasingachemi zvivi. Uku ndiko kurwadziwa kwakaitwa naEsau paakavona kuti hutangwe hwainda nekusingaperi. Baarami, akavhunduswa nemutumwa akamira munzira yake nemunondo wakavhomorwa, akabvuma kukanganisa kwake kuti angarasikirwa nevupenyu hwake; asi pakanga pasina kutendevuka kwekurevesa kubva muzvivi, pasina chinangwa chekutendevuka, nekuvenga zvakaipa. Judasi Isikarioti, abva kutengesa Tenzi, akadanidzira, ‘Ndatadza mukutengesa ropa risina mhosva.’ Mateo 27: 4.”-Ellen G. White, _Matsiko KunaKristu_ pp. 22, 23.

“Kana nepo Mwari asingagari mutemberi dzakavakwa nemavoko evanhu, asi anoremekedza nekuva pavungano yevanhu vake. Akavimbisa kuti kana vakawungana vachimutsvaka, vachirevurura zvivi zvavo, nekunyengetererana, achasanga navo neMweya wake. Asi avo vanowungana kumunamata vanofanira kubvisa zvivi zvavo zvose. Kunze kwekuti vanomunamata mumweya nemuzvokwadi nemurunako rwewutsvene hwake, kuungana kwavo kunova pasina. Kune vakadai Tenzi vanoti, ‘Vanhu ava vanoswedera kwandiri nemiromo yavo, vachindikudza nemiromo yavo; asi mwoyo yavo iri kure neni’ Mateo 15: 8, 9. Avo vanomunamata, mumweya nemuzvokwadI: Baba vanotsvaka vakadaro kuti vamunamate.’ Johani 4: 23.”-Ellen G. White, _Prophets and Kings_, p. 50.

**Mibvunzo Yekutaurirana**:

`Ndechipi chipo chikuru chingapiwa Mwari nemunhu anomunamata (Mapisarema  40: 6-10; VaRoma 12: 1, 2)?`

`Ko kushumira kwemunhu mumwe chete nekweruzhinji kwakafanana sei? Tinoda zvose zvakanyanya sei? Ko chimwe chinosimbisa chimwe sei?`

`Vanhu vakawanda vanoti kushumira kunyengetera, kuimba nziyo, nekudzidza Bhaibheri nezvimwe zviverengwa zvekunamata. Hongu zviito izvi zvinodikanwa mukushumira, kushumiri kuita izvozvi chete here? Ipa miyenzaniso yekushumira kune zvimwe zvimiro.`

`4.	Ellen G. White akanyora: “Kumushandira hakufaniri kuvonekwa sechinhu chinosuwisa, chinotambudza pfungwa. Zvinofanira kufadza kushumira Jehova nekuva nerupandi mubasa rake.” Matsiko KunaKristu p. 103. Ko kushumira Jehova kungafadza sei?`