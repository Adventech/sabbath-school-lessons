---
title:  Kunamata Kusingaperi
date:  16/03/2024
---

### Verenga Kugadzirira Chidzidzo Chevhiki Ino
Mapisarema 134; Isaya 42: 10-12; Zvakazarurwa 14: 3; Mapisarema15; Mapisarema 101: 1-3; Mapisarema 96; Zvakazarurwa 14: 6-12; Johani 4: 23, 24.

> <p>Chemusoro:</p>
> “Ndichaimbira Jehova panguva yose yeupenyu hwangu; Ndichaimbira Mwari wangu nziyo dzekurumbidza ndichiripo” (Mapisarema 104: 33).

Panokura kuziva kwedu nyasha nesimba raMwari matiri. Tinosundwa kuti tibvunze nemuimbi: “Ndingavigireiko Jehova nemikomborero yake yose kwandiri?” (Mapisarema 116: 12). Mhinduro inototarisirwa ndeye kupa vupenyu hwemunhu kukutendeka kuna Mwari.

MuMaMapisarema, Israeri haisi nyika chete asi “vungano huru” (Mapisarema  22: 22, 25; Mapisarema 35: 18). Izvi zvinoratidza chinangwa chikuru chekudaidzwa kweIsraeri kuti irumbidze Mwari nekumupupurira kune dzimwe nyika, nekuti Jehova anoda kuti pasi rose risangane nevanhu mukunamata. Vanhu vaMwari vanozivikanwa sevakarurama, vanoshumira Jehova uye vane tariro yavo maari nerudo rwake.

Kurumbidza Mwari muvungano kunovonekwa sekushumira  kunotarisirwa. Izvi hazvirevi kuti munyengetero nekurumbidza kwemunhu muIsraeri kunopinda pechipiri. Asi kushumira kwemunhu mumwe chete kunowedzera zvinoitwa nevungano nekurumbidza kutsva (Mapisarema 22: 22, 25), ukuwo kushumira kwemunhu mumwe chete kunokura paanosangana nevamwe. Kushumira kweruzhinjii munharaunda pamwe chete kunonzi  “rangano yevakarurama” (Mapisarema 111: 1). Vakarurama vanoziva Mwari (Mapisarema 36: 10) uyewo vanozivikanwa naMwari (Mapisarema  37: 18), saka izvi zvinovonekwa muvupenyu hwavo hose.

_*Dzidza Chidzidzo Chevhiki Ino Kugadzirira Sabata, March 23._