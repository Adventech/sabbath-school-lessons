---
title:  Imbirai Jehova Rwiyo Rutsva
date:  18/03/2024
---

`Verenga Mapisarema 33: 3; Mapisarema 40: 3; Mapisarema 96: 1; Mapisarema 98: 1: Mapisarema 144: 9 na Mapisarema 149: 1. Ndeipi pfungwa yakajairika mumavhesi aya? `

MaMapisarema anokokera vanhu kuimba “rwiyo rutsva.” Chii chinonzi “rwiyo rutsva” apa? Chikonzero “cherwiyo rutsva” kuziva vukuru hwaJehova nekubata kwake vushe pasi rose nekuvonga nekuda kwekuchengetedza kwake neruponeso seMusiki neMutongi wenyika yose. Kudzikinurwa kubva kuvavengi nekurufu, nerudo rwaMwari rwakatsanangurika rwekungoitirwa pachena kuIsraeri, ndizvo zvimwe zvinobva mukuda kuimba “rwiyo rutsva.” Kana nepo dzimwe nziyo dzichirumbidza Jehova nekunaka kwake nezvishamiso zvake, “rwiyo rutsva” rwiyo rwakatsanangurika, runoratidza rufaro rutsva rwabatidzwazve nekuvimbisa kuperera kuna Mwari patsva. Kudzikinurwa kutsva kutsvene kunomutsira vanhu kuruzivo rwaJehova seMusiki wavo naMambo. Misoro yenyaya yakajairika muMaMapisarema inotaura nezve “rwiyo rutsva” ndeyekuvimba muna Mwari, kurumbidza mabasa ake anoshamisa, nekudzikinura kubva mukutambudzwa, pakati pezvimwe zvakawanda.

`Verenga Isaya 42: 10-12; Zvakazarurwa 5: 9 na Zvakazarurwa 14: 3. Ndezvipi zvatingafungidzira nezve “rwiyo rutsva” kubva mumatsamba aya emuBhaibheri?`

Vanhu vaMwari vaIsraeri vanoratidzwa mumazwi erudo se “vanhu varipedyo naye (Mapisarema 148: 14), kureva kuti muZvisikwa zvose, Israeri ine chimiro chakakosha zvikuru, saka ichifanira uye ine mukana wekurumbidza Mwari. Saka Bhaibheri richikurudzira vatendi vemazera ose kuimba rwiyo rutsva kurumbidza Mudzikinuri, zvine kupupura kwavo nekuda kweruponeso muropa reGwaiana. “Rwiyo rutsva” runogona kureva rwiyo rusina kumboimbwa kana kumbonzwikwa nemunhu, rwiyo runopemberera nyasha dzichiri itsva dzakaitwa naMwari muvupenyu hwemunhu. “Rwiyo rutsva” zvinogona kureva tariro itsva inoreva hutsva hwerwiyo hunoratidzwa mukutarisira mbiri yaMwari isina kumbovonekwa ichavuya. Kunamata kwechokwadi kunopfuura zvibairo nezvipo nekuratidza vukama hwakasimba naMwari hutsva hunesimba. Mune kumwe kutaura, mumwe anogona kungoti, “rwiyo rutsva” kutaura kutsva, zvimwe zuva rimwe nerimwe, rudo rwedu nekufara nekuda kwezvatakaitirwa naMwari.

`Fungisisa nezvemikomborero yaMwari muvupenyu hwako. Kana waingaimba rwiyo rutsva, rwaingava rwupi?`