---
title:  Jehova, Ndiani Angagara Mutabenakeri Yenyu?
date:  19/03/2024
---

`Verenga Mapisarema 15. Ndevapi vanhu vakakodzera kushumira pamberi paMwari?`

Mhinduro inopiwa muMapisarema iri zvinhu zvakagara zvichingodiwa mumutemo waMwari nevaprofita: ane mabasa (“mabasa ekururama”) nechimiro (“mumwoyo make”) (tarisa Deuteronomio  6: 5; Mika 6: 6-8) zvinoratidza Mwari. Senjuwari yaiva nzvimbo tsvene, nazvose zvaiva mairi, kusanganisira vaprisita, zvakanga zvayeriswa. Saka, vutsvene hwaitodiwa pakupinda pamberi paMwari. Hutsvene hweIsraeri hwaifanira kuva muzvinhu zvose, kusanganisa kushumira nekuzvibata zvaiitwa muzvinhu zvose. Mutemo wakapiwa vanhu vaMwari kuti vazadzise zvose zvavaikwanisa kuita, semuenzaniso, kurarama sehuprisita hwehumambo. Huprisita hwehushe hunosanganisira vupenyu wehutsvene pamberi paMwari nekuwunza maropafadzo kunedzimwe nyika.

`Verenga Mapisarema 24: 3-6 na Mapisarema 101: 1-3. Kuva mutsvene zvinorevei?`

“Mwoyo wakachena” ndicho chimiro chikuru chevanoshumira Mwari. Izwi rechiHeberu _tamim_, “kuperera,” rinepfungwa “dzekukwana, kuzara.” Muzambiringa “wakaperera” wakazara, hauna pakavhunika, unehutano hwakanaka (Ezekieri 15: 5). Mhuka dzaibairwa dzaifanira kuva _tamim_, kana kuti dzisina chadzinopomerwa (Revhitiko 22: 21-24). Kutaura “kwakaperera” ichokwadi chakazara (Jobho 36: 4). Mwoyo “wakaperera” saka “mwoyo wakachena” (Mapisarema 24: 4) kana mwoyo usina chakaipa chakavanzika (Mapisarema 15: 2). Unotsvaka Mwari (Mapisarema 24: 6) uchidzoreredzwa nekuregerera kwaMwari (Mapisarema 51: 2-10). Vupenyu husina mhosva hunobva mukuziva nyasha dzaMwari nekururama kwake. Nyasha dzedenga dzinokonzera nekubatsira varanda vaMwari kurarama kune kutya Jehova, zvinoreva kurarama kusina chakunokanganisa vukama naMwari nekuzviisa pasi peShoko rake. Vupenyu hwechapupu chekuzvipira hunorumbidza Mwari hauzvikudzi iho. Tarisa kuti zvakawanda zvinodiwa muMapisarema 15 zvinotaurwa kuruti rusina kunaka (Mapisarema 15: 3-5). Izvi hazvisi zvekuda kufadza Mwari kuti agokuitira zvakanaka asi kusaita zvinogona kutiparadzanisa naMwari.

`Ko tingaisa sarudzo sei tichiziva kudzivirira zvinhu zvingatisundira kure naMwari? Ndezvipi zvimwe zvinhu izvi, uye tingaitei kuti tisazviita?`