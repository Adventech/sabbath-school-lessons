---
title:  Mwari Paasingafariri Zvibairo
date:  21/03/2024
---

`Verenga Mapisarema 40: 6-8; Mapisarema 50: 7-23 na Mapisarema 51: 16-19. Inyaya ipi inokosha irikutaurwa nemavhesi aya? Nemhaka yei Mwari asingafariri zvibairo zvaakaraira muShoko rake (Ekisodo 20: 24)?`

Sevaprofita, vanyori vemaMapisarema vanoshora nzira dzekunamata dzisina kunaka. Shoko ravo guru mumavhesi aya hakusi kusafarira kwaShe zvibairo zvaIsraeri nemitambo yavo asi zvikonzero zvekushata: musiano unovuraisa pakati pekunamata nehumwari.

Mwari haasi kushora vanhu nekuda kwezvibairo nezvipiriso zvavo asi nekuda kwemabasa avo akaipa ekusaruramisira akanga aitwa nemumwe-nemumwe wavo (Mapisarema 50: 8, 17-21). MaMapisarema haasi kuparidza achishora zvibairo nekunamata asi zvibairo zvaiva zvisina basa nekunamata kwakanga kusina zvakwaireva, zvairatidzwa nekusarurama kwaiva mumarushumiro aya.

Kana kubatana kwezvirikunze mukunamata nezvakanaka zvirimukati zvinosunda kunamata zvakaparadzana, tsika nguva zhinji ndidzo dzinosara dzakakosha madziri kupfuvura zvinoitwa zvacho zvekuswedera pedyo naMwari. Kureva kuti, nzira dzekunamata dzinobva dzava ndidzo magumo kupfuvura kuratidza Mwari anonamatwa.

`Verenga Johani 4: 23, 24. Ko Jesu arikuti kudini apa zvinonyatso wirirana nezvirikutaurwa naMaMapisarema nhasi neyambiro?`

Zvibairo zvoga hazvina kukwana. Zvaibatsirei zvibairo izvi kana mwoyo yevaibaira vacho yakanga isina kuzara nekutendevuka, kutenda, nekurwadziwa nekuda kwezvivi? Kana kutendevuka kwaivapo nekuvonga kune kurevesa ndizvo chete zvaiita kuti zvibairo zvemabhuru zvifadze Mwari “sezvibairo zvekururama” (Mapisarema 51: 19, tarisawo Mapisarema 50: 14). Jesu anotora mazwi anobva kuna Isaya, akazvisimbisa nenzira iyi: “Vanhu ava vanoswedera pedyo neni nemiromo yavo, nekundikudza nemashoko emiromo yavo, asi mwoyo yavo iri kure neni” (Matteo 15: 8). Matambudziko akavonekwa nevaimbi akanga akafanana nematambudziko akasanganikwa nawo naJesu nevamwe vanhu, zvikuru sei vatungamiriri, mumazuva ebasa rake.

`Tingava nechokwadi sei isu seMasabata, nechiedza chose ichi chatinacho neruzivo, kuti hatiwiri mumuteyo wekufunga kuti kungoziva chokwadi nekutevedzera tsika dzemaitiro echokwadi zvakakwana?`