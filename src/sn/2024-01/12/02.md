---
title:  Simudzai Mavoko Enyu Musenjuwari
date:  17/03/2024
---

`Verenga Mapisarema 134. Ko kushumira kunoitirwa kupi apa? Chii chinobuda mukushumira Jehova?`

Mapisarema 134 rinodzokorora ropafadzo raAroni riri muna Numeri 6: 24-26 (na Mapisarema 67: 1) nekuratidza ropafadzo sechinhu chikuru chinotarisirwa kubva muhukama pakati paMwari neIsraeri. Vanhu vanoropafadza Mwari musenjuwari, Mwari wo anokomborera vanhu kubva paZioni. Maropafadzo anoinda kose kune vupenyu nekuti Jehova ndiye Musiki wedenga nenyika. Kutaurwa kweZioni senzvimbo yemaropafadzo matsvene zvinowanikwa musungano nevanhu vake. Musungano iyi yenyasha umo Israeri inogona kuratidza mukana wekukomborera Jehova nekukomborerwawo naye.

`Verenga Mapisarema 18: 1; Mapisarema 36: 1; Mapisarema 113: 1; Mapisarema 134: 1, 2; na Mapisarema 135: 1, 2. Ko vashumiri vanoratidzwa sei apa?`

MaMapisarema anowanza kuratidza vashumiri sevaranda vaJehova.  “Imi munomira vusiku mumba maJehova” (Mapisarema 134: 1) zvinogona kuva zvinotaura varindi vevusiku vaRevi (1 Vakoronike 9: 23-27) kana kurumbidza kwaipiwa kuna Mwari nevaRevi masikati nevusiku (1 Vakoronike 9: 33).

Nekuti vaIsraeri vainamata Mwari asingavonekwi, akanga asingamiririrwi nemufananidzo wechimwe chinhu zvacho, senjuwari yaishanda kuratidza mbiri yaJehova nekupawo vatadzi nzvimbo yakanakira kusvikira Mambo wavo mutsvene. Izvi zvaitangwa naJehova pachake zvichifambiswa sezviri mumirairo nezvakatemwa naye.

“Muchivuya kwaari, iye imbwe benyu, rakarashwa nevanhu, asi rakasanangurwa naMwari, rinokosha. Nemiwo semabwe mapenyu muvakwe muve imba yeMweya, muve vuprisita vutsvene kuti mubaire zvibairo zveMweya, zvinofadza Mwari nekuda kwaJesu Kristu” (1 Petro 2: 4, 5). Zvatinovona apa, mumazwi aPetro, mukutaura kweTestamende Itsva kwepfungwa imwechete iri mumaMapisarema, yezvevanhu vaMwari, zvino vava vuprisita vutsvene, vanorumbidza nekutenda Mambo wavo Jesu Kristu, Musiki neMudzikinuri, nekuda kwezvinhu zvose zvakanaka zvaakavaitira.

`Sevatendi veTestamende Itsva, tine basawo revuprisita pakuti takadaidzirwa kumiririra nyaya yakanaka yeevhangeri kunyika. Ndedzipi nzira dzinonyatsobudirira dzatingazviita nadzo?`