---
title:  Kudzidza Kuenda Mberi
date:  01/03/2024
---

Kuva zvose minyengetero yaKristu neminyengetero yezvaKristu, MaMapisarema anozivisa hunhu hwaKristu nebasa rekudzikinura seMumwe Oga ari “Mwari Anesu” (Matteo 1: 23). Jesu ndiye, “Mwari Anesu” mukuchemera kuraramisirwa nekudzikinurwa. Jesu ndiye “Mwari Anesu” nekusatisiya mukurasika kwedu nekupererwa asi achitiratidza nzira yekutenda kunokurira. Akava nekuda kwedu Muprisita naMambo nekusingaperi kutiponesa kubva mukurasika nekusingaperi muzvivi. Muna Kristu, Mambo Davidi akaperera, zvitsidzo zvose zvakaperera zveruponeso zvinozadziswa (2 Vakoronike 1:20).

Ellen G. White anotsanangura zvakadzama kubatana kwaKristu nehunhu: “Nekuda kwekuva kwake munhu, Kristu akabata hunhu; nehumwari hwake, anosimbiswa nekuva pedyo nechigaro chaMwari. SeMwanakomana wemunhu, akatipa muenzaniso wekuteerera; seMwanakomana waMwari, akatipa simba rekuteerera. Aiva Kristu uyo kubva mugwenzi paGomo reHerobi akataura naMosesi achiti, [NDINI IYE WANDIRI], ’NDICHAVA IYE WANDICHAVA’. . . . ndizvo zvauchanovudza vana vaIsraeri, NDICHAVA wandituma kwamuri.’ Ekisodho 3: 14. Ichi ndicho chaiva chitsidzo chekudzikinurwa kwaIsraeri. Saka paakavuya ‘akafanana nevanhu,’ akati iye Pachake NDICHAVA. Mucheche weBeterehema, Muponesi akazvininipisa akazvidzikisira, ndiMwari azviratidza munyama.’ 1 Tim. 3: 16. Uye kwatiri anoti: ‘NDIRI Mufudzi Akanaka, NDIRI Chingwa cheupenyu, NDIRI Nzira, neZvokwadi, Vupenyu.’ Simba rose ndakaripiwa kudenga nepanyika.’ Johani 10: 11; 6: 51; 14: 6; Matteo 28: 18. NDIRI chitsidzo chechipikirwa. NDIRI; usatya.”-Ellen G. White._The Desire of Ages_, pp. 24, 25.

**Mibvunzo Yekutaurirana**:

`Ko Mwari akaratidza sei kutendeka kwake kusingashanduki kuvanhu vesungano zvisinei nekusatendeka kwevanhu? Ko izvi zvinopa rusimbiro rwupi kuvana vaMwari varikutambudzika?`

`Ko kuva huprisita hwakatsanangurika hwerudzi rwaMerikizedeki hwaKristu hunosimbisa sei chitsidzo cheruponeso kuvanhu vaMwari?`

`Maevhangeri anoratidza kuti zvipikirwa zvose zveMessia munaMaMapisarema zvakazadziswa muna Jesu Kristu. Ko izvi zvinoratidza sei huchokwadi hweShoko raMwari? Nemhaka yei tichifanira kudzivisa pfungwa yose ingada kupedza simba nechivimbo chedu muShoko raMwari?`

`Kunyaradzwai kwatingawana mumashoko aKristu, “Ndapiwa simba rose kudenga nepanyika” (Matteo 28; 18)? Ko tingazvigashirira sei chitsidzo ichi muvupenyu hwedu?`