---
title:  Mambo Nekusingaperi Wesimba Risina Mumwe
date:  28/02/2024
---

`Verenga Mapisarema 2; 110: 1-3; 89: 4, 13-17; na Mapisarema 110: 5, 6. Ko mavhesi aya anotidzidzisei nezvaKristu saMambo?`

Mufananidzo waMwari saBaba vaMessia zvinonongedzera kukugadzwa kwamambo apo mambo aitorwa kupinda musungano yaMwari (Mapisarema 2: 7; Mapisarema 89: 26-28). Mapisarema 2: 7 inovona kumuka kwaKristu kusati kwaitika nekukwidzwa kwake pakusvika kwesungano itsva isingaperi nehuprisita hwevushe hwaKristu (Mabasa 13: 33-39; VaHebheru 1: 5; 5: 5). Messia anogara kurudyi rwaMwari seMumwe akapfuurisa pakukudzwa nepasimba (Mapisarema 110: 1; Mabasa 7: 55, 56). “Uyewo kushanduka kwemazwi pakati Ishe ‘nemuzodziwa’ (Messia) zvinoitawo sezviri kuda kuratidza Messia uyu wekwaDavidi naIshe Pachake. . . . Kana akagara kurudyi rwaShe, saka, Ishe ndiMessia, sezvo wakapedzisira kutaurwa achivonekwawo kurudyi  _[tarisa Mapisarema 110: 1, 5.]”_-Jacques Doukhan. _On the Way to Emmaus_ (Clarksville, MD: Lederer Books, 2012), pp. 26, 27.

Pakupedzisira, Kristu achakurira vavengi vake zvachose. Kuti vavengi vake vave “chitsikiso chetsoka” mufananidzo unoratidza tsika yemadzishe eKumabvazuva kuisa tsoka dzavo pamitsipa yevavengi vavanenge vakurira kuratidza simba ravo pamusoro pavo. Asi tsvimbo yaKristu apa haisi chombo chekutyisidzira (Mapisarema 2:9; Mapisarema 110:2).

Tsvimbo (“mudonzvo”) waiwanza kubatwa nemukuru werudzi rwemumusha sechiratidzo cherudzi (Num. 17: 2-10). Tsvimbo yaKristu inobva kuZioni nekuti anomiririra vanhu veZioni. Tsvimbo yake mufananidzo werutongo rutsvene runopedza kutonga kwezvakaipa nekuratidza kutonga kwaKristu kusina kumwezve kungapikiswa (Zvakazarurwa 2: 27; 12: 5). Kunyange madzishe akaipa anopiwa mukana wekutendevuka nekuzviisa pasi paMessia (Mapisarema 2: 10-12).

Chimwe chiratidzo chekukurira kwaKristu kwekupedzisira chinowanikwa Kudzokazve kusati kwaitika munaDanieri 7, chinoratidza kuti, rutongo rwapedza kupiwa “kururamisirwa kwevatsvene veWekumusoro-soro’” (Danieri 7: 22), vushe hwake hwasimbiswa, uyewo, “Vushe hwake hunogara nekusingaperi” (Danieri 7: 27). Nekuda kwemuchinjikwa, chitsidzo chevushe chinosimbiswa.

Chikomborero chinopiwa kuna vose vanovimba munaMambo, vanhu vakafara muvushe hwaMessia nekutonga kwakarurama (Mapisarema 2:12; Mapisarema 89:15-17).

`Zvinofadza sei kuziva kuti hongu, pakupedzisira, zvakanaka zvichakurira zvakaipa, kururamisira kuchaitwa, nemarwadzo nekutambudzika zvichapera chose zvabviswa. Ko idi iri rinofanira kutipa tariro sei nhasi, kubva mukuvona kwemunhu zvakaipa zvichiita sezviri kukurira?`