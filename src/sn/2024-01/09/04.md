---
title:  Kutendeka Kusungano Yake Nekusingaperi
date:  27/02/2024
---

`Verenga Mapisarema 89: 27-32, 38-46 na Mapisarema 132: 10-12. Ko sungano yaDavidi ndeyei? Chii chinoita sechaida kuiparadza?`

Sungano yaDavidi inechitsidzo chaMwari chekutsigira imba yaDavidi nekubudirira kwevanhu vaMwari (2 Samueri 7: 5-16; Mapisarema 89: 1-4, 19-37; Mapisarema 132: 12-18). Kugara kwesungano kwakanga kwakatsamira pakupika kwaMwari nekutendeka kwamambo kuna Mwari. Zvisinei, kunyange mambo akazvipira, akafanana naDavidi, aiva akatendeka nguva dzose kunaJehova. Mapisarema 89 inekuungudza nekuda kwezvakaipa zvakanga zvakaitika zvaiita sekuparadza sungano inoyera naDavidi yakanga yarasika. Israeri yaraswa here naMwari zvachose? Mhinduro, hongu tinozviziva kuti-kwete!

Kutsamwa, hongu, nzira yekuratidza rutongo rutsvene (Mapisarema 38:1; Mapisarema 74:1). Asi haigari nekusingaperi nekuti rudo rwaMwari rusingaperi runoregerera zvivi zvevanhu kana vakatendevuka. Asiwo kana nepo ichigara nekusingaperi, kusafara kwaMwari nekuda kwevana vake vanorasika kwakasimba. Vanhu vanorwadziwa nematuso ekusateerera kwavo nekuziva kuipa kwezvivi zvavo (Mapisarema 89:38-46). Asi vanobvunza, “Kusvika riini?” kuchema chimiro chehasha dzaMwari dzirikuitika (Mapisarema 89:46). Tariro itsva inotubuka kubva mukusimbisa kwekutendeka kwaMwari “kurangarira” nyasha dzake (Mapisarema 89:47, 50).

Kana nepo rutivi rwevanhu rwesungano rwakakundikana, vanhu vaisara vakabatirira muzvitsidzo zvamwari zvisingashanduki kuburikidza naMessia, uyo anekururama kose maari neruponeso rweIsraeri nerwenyika yose. Kureva kuti, pakupedzisira, Mwari achakunda, nehushe hwake husingaperi huchasimbiswa nekusingaperi asi nekuda kwaJesu chete, pasina zvaitwa nevanhu.

Jesu Kristu Mwanakomana waDavidi naMessia (Matteo 1: 1; VaHebheru 1: 8). Anodaidzwa kuti “dangwe rezvisikwa zvose” (VaKorose 1: 15), ichitsigira Mapisarema 89: 27, inodaidza Davidi, uyo akatanga rudzi rwaKristu, dangwe raMwari. “Uyezve ndichamuita dangwe rangu, Mukuru kupfuura madzishe ose epanyika.” 

Zviripachena kuti zita rekuti “dangwe” haritauri nezvekuzvarwa kwaDavidi, nekuti Davidi akanga ariwechi 8 kuvabereki vake (1 Samueri 16: 10, 11). Ndizvo zvimwe chete naJesu. Zita iri rinomiririra rukudzo rwakatsanangurika nesimba (VaKorose 1: 16, 20-22). Mwari akaita Jesu Mambo mukuru pamusoro penyika yose paakamutsa Jesu kubva kuvakafa (Mabasa 2:30, 31).

`Verenga VaKorose 1: 16, 20-22. Ko mavhesi anodzidzisei nezvekuti Jesu ndiani nezvaakatiitira? Ungazviwanira chitsidzo chipi kubva apa?`