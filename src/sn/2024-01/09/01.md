---
title:  Huchenjeri Hwekurarama Mukururama
date:  24/02/2024
---

### Verenga Kugadzirira Chidzidzo Chevhiki Ino
Mapisarema 23; Johani 10:11-15; Mapisarema 22; 89:27-32; VaKorose 1:16; Mapisarema 2; VaHebheru 7:20-28.

> <p>Chemusoro:</p>
> “Ibwe rakarashwa nevavaki, ndiro rakazova musoro wepakona. Ichi chakabva kuna Jehova; Zvinoshamisa kana tichizvivona” (Mapisarema 118:22, 23).

MaMapisarema anopupura nekuva munhu kwaKristu nebasa rake. Anenge mabasa ake ose muzano reruponeso anovonekwa muMaMapisarema. Munzvimbo dzakawanda, vupenyu hwaKristu nebasa zvinotaurwa zvisati zvaitika nemo-nemo.

Misoro yenyaya iri munaMaMapisarema inosanganisira hutsvene hwaKristu, kuva kwake mwanakomana, kuteerera kwake, shungu dzake nekuda temberi yaMwari, zita rake seMufudzi Wakanaka, kutengeswa kwake, kutambudzwa kwake, kusatyorwa kwemapfupa ake, rufu rwake, kumuka, kukwidzwa, huprisita, nehumambo. Zvose zvirimo, sezvazvakaprofitwa makore akawanda kumashure Kristu asati avuya munyama.

Saka, hazvishamisi, semuenzaniso, kana tichitaura nezvebasa rake, Jesu akataura nezve MaMapisarema paaitaura nevadzidzi munzira yekuinda Emmausi (Ruka 24: 44). Aida kuti vawane muMaMapisarema zvairatidza kuti aiva ani.

Mamwe MaMapisarema ane mifananidzo yekuzadziswa kwaKristu kusanganisira Mapisarema 24; 45; 72 ne 101 (Mambo chaiye neMutongi), 88 ne102 (minyengetero yemuranda waMwari akarwadziwa).

MuMaMapisarema ose, nekuchema kwemaMapisarema, kuvonga, kurumbidza, nekuchemera kuraramisira nekudzikunurwa, tinogona kunzwa mawungira emunyengetero waKristu achinyengeterera ruponeso rwenyika.

_*Dzidza Chidzidzo Chevhiki Ino Kugadzirira Sabata, March 2._