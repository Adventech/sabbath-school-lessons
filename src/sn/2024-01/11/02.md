---
title:  Zuva Rimwechete Muvazhe Dzenyu Ririnani Kupfuura Chiuru
date:  10/03/2024
---

`Verenga Mapisarema 84: 1-4. Nemhaka yei munyori weMapisarema achiva kugara musenjuwari?`

Munyori weMapisarema “unopanga” kana “kutakwairira” kuti senjuwari ive nzvimbo yake yekugara kuitira kuti ave pedyo naMwari nekusingaperi (Mapisarema 84: 1, 2). Kuvapo kwaMwari mupenyu (Mapisarema 84: 2) kunoita kuti senjuwari ive nzvimbo isina kujairika. Musenjuwari, vanamati vanogona “kuvona kunaka kwaJehova” (Mapisarema 27: 4); tarisawozve Mapisarema 63: 2) “nekugutswa nekunaka kweimba yenyu” (Mapisarema 65: 4). Muna Mapisarema 84, mufaro usina mumwe ungaenzana nawo unowanikwa muhukama naMwari, unowanikwa mukumurumbidza (Mapisarema 84: 4), nekuwana simba maari (Mapisarema 84: 5), nekuvimba naye (Mapisarema 84: 12). Musenjuwari ndimo munosimbiswa vukama kuburikidza nekushumira nekuwadzana nevamwe vatendi. Kuvapo kwaMwari mupenyu musenjuwari kunopa vashumiri muravidzo wembiri yekumbwinya kwevushe hwaMwari nekuravira hupenyu husingaperi.

`Verenga Mapisarema 84: 5-12. Ndianizve mumwe anogona kuropafadzwa nesenjuwari?`

Makomborero aMwari anotsanangurwa seanopenya achibva musenjuwari, achiwira kutanga pane avo vanoshumiramo (Mapisarema 84: 4), tevere pane avo vafambi vanenge vachienda kusenjuwari (Mapisarema 84: 5-10, pakupedzisira kuchisvika kumigumo yenyika. Kutarisira kusangana naMwari musenjuwari kunosimbisa kutenda kwemufambi (Mapisarema 84: 7). Asi simba rekutenda remumwewo mufambiwo zvake richipera nekuda kwemutoro werwendo, asi kumufambi anoinda kusenjuwari simba rake rinowedzerwa nekuswedera kwake kusenjuwari.

Kunyange asiripo pasenjuwari, mwana waMwari anoramba anechidhindo chesenjuwari yaMwari nekurarama vupenyu hunotarisirwa (Mapisarema 15: 1, 2). Jehova anodaidzwa kuti “zuva,” kuratidza kuti mikomborero inobva musenjuwari, semiranzi ezuva, inoenderera kusvika kumigumo yenyika (Mapisarema 84: 11). Saka, avo vanogara naMwari kuburikidza nekutenda vanogashira nyasha dzake, zvisinei nenzvimbo yavari.

`Verenga Zvakazarurwa 21: 3. Ndeipi tariro yezvemusenjuwari yepanyika yatinoratidzwa apa? Ko tinotanga sei kufungidzira ikozvino kuti zvichazoita sei?`