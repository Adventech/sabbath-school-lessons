---
title:  Zioni- Musha Wemarudzi Ose
date:  12/03/2024
---

`Verenga Mapisarema 87: 1, 2. Chii chinoita kutiZioni rive nzvimbo yakasimudzirwa kudai?`

Mapisarema 87 rwiyo rwekupemberera Zioni senzvimbo yaMwari yakatsanangurika neguta rinodikanwa. Nheyo dzetemberi yaMwari dziri paGomo reZioni (Mapisarema 2: 6; Mapisarema 15: 1. Pakupera kwenguva, Zioni richasimuka kuenda pamusoro pemakomo ose, kuratidza kubata vushe kwaMwari pamusoro penyika yose (Mapisarema 99: 2; Isaya 2: 2; Mika 4: 1). Mapisarema 87 inotaura nezveZioni se “gomo” kuratidza kukura nekushamisa kwaro (Mapisarema 133: 3). Mwari anoda masuo eZioni “ kupfuvura dzimwe nzvimbo dzose dzekugara dzaJakobo” (Mapisarema 87: 2), kuratidza kukosha kweZioni kupfuvura dzimwe nzvimbo dzose muIsraeri dzakanga dzakakosha dzaiwungana vanhu vaMwari kare, dzakafanana neShiro neBeteri. Saka, Mapisarema rinosimbisa kuti kunamata Mwari kwechokwadi munzvimbo yaakasarudza nenzira dzaataura.

`Verenga Mapisarema 87: 3-7. Ndezvipi zvinhu zvinoshamisa zvinotaurwa apa nezveZioni?`

Mbiri yeZioni inokwevera ndudzi dzose kuna Mwari, saka miganhu yehushe hwaMwari inotandavadzwa kusanganisira nyika yose. Tarisa kuti Mwari haasi kutarisa dzimwe ndudzi sedzisingakoshi, kana nepo Zioni richitorwa senzvimbo yekuberekwa kwevanhu vose vanogashira Jehova saMuponesi.

Kunyoresa kwaiitwa nevanhu zvichienda nekunoberekwa vanhu (Neh. 7: 5; Ruka 2: 1-3). Katatu Mapisarema rinotaura kuti ndudzi dzinoberekwa muZioni, kureva kuti Jehova anovapa zita idzva nekuvapa mikana yose inowanikwa nemunhu akaberekerwa Zioni (Mapisarema 87: 4-6). 

Mapisarema 87 rinotaura nezveruponeso rwevanhu vose maJudha nevasiri, nekuzvekubatanidzwa kwavo mukereke imwe chete kuburikidza nebasa rerudzikinuro raKristu (VaRoma 3: 22; 10: 12; Vagaratiya  3: 28, 29; VaKorose 3: 11). Kuratidzwa kwekubudirira kweZioni kunowirirana nezvakaratidzwa Danieri zvevushe hwaMwari hunokura kuva gomo guru rinozadza nyika yose (Danieri 2: 34, 35, 44, 45) nemufananidzo waJesu wevushe hwaMwari hunokura kuva zimuti ziguru rinochengeta shiri dzedenga (Matteo 13: 32).

`Ko kugadzirira kweZioni kutora vanhu kunowana sei kuzadziswa Mukutumwa Kukuru kunoparidza evhangeri kunyika dzose (Matteo 28: 18-20)? Ko pfungwa iyi inowirirana sei nekudaidzwa kwedu kuparidza shoko rengirozi nhatu? `