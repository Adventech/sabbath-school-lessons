---
title:  Kuchengeteka Nerugare MuZioni
date:  13/03/2024
---

`Verenga Mapisarema 46: 1-7. Ko nyika inotaurwa nezvayo munhetembo sei apa?`

Mapisarema rinotaura zvakajeka nezvenyika iri mumatambudziko makuru kwazvo, uye inematambudziko angoitika oga akakura zvisina kumbovonekwa (Mapisarema 46: 2, 3). Mvura isina kugadzikana inowanza kureva kumukirana kwemarudzi nemamwe matambudziko anokonzerwa nevasakarurama munyika (Mapisarema 93: 3, 4; Mapisarema 124: 2-5). Saizvozvovo, muMapisarema 46 mifananidzo yematambudziko anozviita oga anoratidza nyika yava mumavoko enyika dzinorwisana (Mapisarema 46: 6).

Zviripachena kuti inyika isina ruzivo rwaMwari nekuti aripakati pevanhu vake, uye panogara Mwari, rugare runowanikwa (Mapisarema 46: 4, 5). Asi, kunyange nyika ichimuramba, Mwari haasiyi nyika. Mwari arimunyika nekuva pakati pevanhu vake. Mune kumwe kutaura, zvisinei kuti zvaipa sei, Mwari aripo, munyika uye munhu anogona kuwana tariro nekurudziro mukuziva idi iri rekutanga.

Jehova ari vutiziro hwakaperera, ndiye Mavambo erufaro rweZioni runogara nerugare rusingaperi nekuchengeteka. Izwi rinoratidza kuchengeteka kweZioni nderekuti “kana” muna (Mapisarema 46: 3. Kana nepo nyika iri mumhirizhonga, vanhu vaMwari vakakotsekana. Izvi zvinoratidza kuti rugare hakusi kushaikwa kwemiedzo asi chipo chaMwari kuvana vake vanovimba naye. Kuvimba naMwari kwakazara kunogona kupa rugare kumwana waMwari nekuchengeteka munyika iri mukati memurowe (Matteo 8: 23-27). Mubvunzo unomuka ndewekuti: Mwari achasiya nyika ichizviparadza here nesarudzo dzayo nemaitiro aya?

`Verenga Mapisarema 46: 6-11. Ko Mwari anoti kudini nemhirizhonga nekuparadzwa kuri munyika? `

Mwari anozvigashira nekusafara zvekuti izwi rake, iro rakanga rasika nyika, ndiro rava kukonzera nyika kunyauka (Mapisarema 46: 6). Asi, kunyauka  hakupereri mukuparadza asi mukuzviita zvitsva. Mwari achamisa hondo nekuparadza zvombo zvinoparadza, izvo zvakashandiswa nenyika dzakaipa kudzvinyirira nazvo (Mapisarema 46:9). Iyi ndiyo tariro huru ineMakristu, yezvichazoitika pakudzoka kwechipiri kwaJesu.

`Tinodzidza kuva nerugare sei nekuvimba naMwari pakati yakazara nenyongano zvakadai?`