---
title:  Kutakwairira Mwari MuZioni
date:  09/03/2024
---

### Verenga Kugadzirira Chidzidzo Chevhiki Ino
Mapisarema 84; Zvakazarurwa 21: 3; Mapisarema 122; Mapisarema 87; VaGaratia 3: 28, 29; Mateo 28: 18-20; Mapisarema 46; Mapisarema 125.

> <p>Chemusoro:</p>
> “Mweya wangu unoshuva, zvirokwazvo unopanga vazhe dzaJehova; mwoyo wangu nenyama yangu zvinodana kuna Mwari mupenyu” (Mapisarema 84: 2).

Nziyo dzeZioni dzinofadza idzo dzinorumbidza runako rweZioni nekubata vushe kwaJehova, uyo anotonga kubva pagomo dzvene. MaMapisarema aya nguva dzakawanda anorumbidza kunaka kwezvinowanikwa mumba maJehova nekutaura rudo rwesenjuwari rinogona kuwanikwa mune mamwe MaMapisaremawo. MaMapisarema mazhinji aya akanyorwa nevanakomana vaKora, avo vakazvivonera makomborero emuimba yaJehova sevaimbi (1 Vakoronike 6: 31-38) nevarindi vemasuwo etemberi (1 Vakoronike 9: 19).

Chii chinoita kuti paZioni paye ndipo panobva tariro nerufaro? Zioni rinomiririra kuvapo kwaMwari arimupenyu pakati pevanhu vake. Sezvo vaIsraeri vari vanhu vasanangurwa vaMwari (Deuteronomio  7: 6), saka Zioni igomo rakasarudzwa naMwari (Mapisarema 78: 68; Mapisarema 87: 2). Mwari anotonga kubva paZioni (Mapisarema 99: 1, 2) nekuisa temberi yake pamusoro peZioniwo (Mapisarema 87: 1). Saka, Zioni inzvimbo yemaropafadzo matsvene nevutiziro. Zioni inowanza kudaidzwa semuhuzhinji, nekushandiswa dzimwe nguva sesenjuwari yepaJerusarema, pamuzinda webasa raMwari rekudzikinura nyika yekutanga.

Maropafadzo eZioni anopfachukira kusvika  kumigumo yenyika nekuti huvapo hwaJehova nenyasha zvinopfuvura miganhu yenzvimbo tsvene. Zioni rufaro rwepasi rose (Mapisarema 48: 2), kusimbisa kuti pasi rino rose nderaMwari.

_*Dzidza Chidzidzo Chevhiki Ino Kugadzirira Sabata, March 16._