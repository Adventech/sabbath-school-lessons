---
title:  Kusazununguswa SeZioni
date:  14/03/2024
---

`Verenga Mapisarema 125:1, 2. Ko avo vanovimba naMwari vanofananidzwa nei apa?`

Vanovimba naJehova vanofananidzwa neGomo reZioni, mufananidzo wekusashanduka newesimba. Runako rwemakomo akapoteredza guta reJerusarema akasunda munyori weMapisarema kuvona kuvapo kwesimba dzvene (Mapisarema 5: 12; Mapisarema 32: 7, 10). Zvasiyana nemakomo emunyika dzinotongwa nevasakarurama, anobviswa achiiswa mumakungwa (Mapisarema 46: 2), kushamisa kwekusimba kwakaita makomo pakavakirwa Jerusarema kunosunda kuvimba kukuru. Kuvimba nekudzivirira kwaMwari kunonyanya kusimba pamberi pechokwadi chinorwadza umo zvakaipa zvinoita sezvinobudirira nguva zhinji. Asi kunyange mukati mezvakaipa zvose izvi, vanhu vaMwari vanogona kuva netariro.

`Verenga Mapisarema 125: 3-5. Ko vakarurama vanoedzwa sei? Tinodzidzei mazviri?`

Vana vaMwari vanogona kukuhuniswa nekubudirira kwevakaipa, uye zvimwe, kutoedzwa kuda kutevera nzira dzavo (Mapisarema 73: 2-13; Mapisarema 94: 3).  Kusimba kose kweGomo reZioni hakugoni kudzivirira avo vanobva kuna Jehova. Vanhu vanoramba vachipiwa sarudzo yeku “kuisa mavoko avo muzvakaipa” (Mapisarema 125: 3) neku “tendevuka kubva munzira dzakaipa” (Mapisarema 125: 5). Jehova vakarurama vachatonga vanhu vanoramba varimukupanduka pamwe chete nevamwe vatadzi vasina kutendevuka.

Apa ndipo panokokwa vanhu vaMwari kuti varambe vakasimba vasingazununguswi mukutenda nemukuvimba naJehova, sezvakaita Gomo reZioni muvutiziro hwavo husingazununguki. Kureva kunyange tisinganzwisisi zviri kuitika, tinogona kuramba tichivimba nekunaka kwaMwari.

“Kupinda kwakaita chitema munyika, kuva munhu kwaKristu, kushandurwa, kumuka kubva kuvakafa, nezvimwe zvidzidzo zvakawanda zvinowanikwa muBhaibheri, zvinhu zvakavanzika zvekusakwanisa kutsanangurwa nepfungwa dzemunhu, kana kuzvinzwisisa zvakazara. Asi hatina chikonzero chekutadza kuvimba neshoko raMwari nekuti tatadza kunzwisisa zvirimo zvekutungamirira kwake. . . . Pose-pose pane zvishamiso zvisinganzwisisiki. Saka tinofanira kushamiswa kuti mune zvekunamata munewo zvakavanzika zvatisinganzwisisi? Dambudziko rinosara chete mukushaiwa simba kwedu nekusavona zvakakura kwepfungwa dzemunhu. Mwari akatipa muMagwaro zvakakwana zvechimiro chake chitsvene, saka hatifaniri kushaya rudaviro mushoko rake nekuti tatadza kunzwisisa zvakavanzika zvekutungamirira kwake.”-Ellen G. White, _Matsiko KunaKristu_ pp. 106, 107.