---
title:  Ndichasimuka
date:   03/02/2024
---

### Verenga Kugadzirira Chidzidzo Chevhiki Ino
Mapisarema 18:3-18; Mapisarema 41:1-3; Deut. 15:7-11; Mapisarema 82; Mapisarema 96:6-10; Mapisarema 99:1-4; VaRoma 8:34.

> <p>Chemusoro:</p>
> “Nekuda kwekumanikidzwa kwevarombo, nekugomera kwevanoshaiwa, ndichasimuka zvino nekuda kwaizvozvo, ndizvo zvinotaura Jehova; Ndichamuisa pakasimba ipo paanoshuva” (Mapisarema 12:5).

Hamusi munguva yedu moga umo zvakaipa, kusaruramisira, nekudzvinyirira zvinorura. Vanyori vemapisarema vakararama munguva dzakadarowo. Saka, zvisinei kuti zvii, Mapisarema kuratidzirawo kwaMwari mukuramba mhirizhonga nekudzvinyirira munyika, munyika yedu nemunyika yemuimbiwo.

Hongu Jehova vane mwoyo murefu vachidzivisa hasha dzavo mukunzwira kwavo, vasingadi kuti pave nemunhu angaparara asi kutendevuka nekushandura nzira dzavo (2 Petro 3:9-15). Kana nepo nguva dzaMwari dzakafanira dzisingasvikirani nenguva inotarisirwa nevanhu, zuva raMwari rekutonga rinovuya (Mapisarema 96:13; 98:9). Tinongofanira kuvimba maari nemuzvitsidzo zvake, kusvika zuva iri richisvika.

Musiki chete, ane chigaro chakagadzwa pakururama nekururamisira (Mapisarema 89:14; 97:2), chinogona kupa, nekubata hutongi, kugadzikana nekubudirira kunyika. Mativi maviri ekutonga kwedenga anosanganisira kudzikinurwa kwevakadzvinyirirwa nekuparadzwa kwevakaipa (Mapisarema 7:6-17).

Izvi ndizvo zvatakavimbiswa, uye ndizvo, zvechokwadi, rimwe zuva zvichaitika-nenguva yaMwari, isiri yedu, pfungwa inosimbiswa nemunyori wepisarema.

_*Dzidza Chidzidzo Chevhiki Ino Kugadzirira Sabata, February 10._