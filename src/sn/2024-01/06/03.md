---
title:  Kururamisira Vakadzvinyirirwa
date:   05/02/2024
---

`Verenga Mapisarema 9:18; 12:5; 40:17; 113:7; 146:6-10 na Mapisarema 41:1-3. Nderipi shoko ratinozviwanira apa kana nanhasi?`

Mwari anoratidza hanya yakatsanangurika yekururamisira mapoka akasiyana-siyana evanhu, kusanganisira varombo, vanoshaiwa, vakadzvinyirirwa, vasina madzibaba, chirikadzi, tsvimborume nevatorwa. Mapisarema, seMutemo nevaprofita, aripachena panyaya iyi (Ekisodo 22:21-27; Isaya 3:13-15).

Mapisarema akawanda anoshandisa “varombo nevanoshaiwa” nekusiya vanodzvinyirirwa mukutaura zvinhu zvenyika nezvechinamato. Izvi zvinoitirwa  kuratidza kutonga kwaMwari nehanya yake kuvanhu vose. Mazwi “varombo nevanoshaiwa” hazvingorevi kushaya zvinhu, asi kuva panjodzi yekusakwanisa kuzvibatsira. Mazwi anotsvaka tsitsi dzaMwari, nekuratidza kuti uyu ari pakutambudzika ari oga haana mumwe angamubatsira asi Mwari. Kutaura kuti “varombo nevanoshaiwa” zvinorevawo kuperera kwemunhu, kuvapachokwadi, nekuda Mwari zvinovonekwa mukurevurura zvakaperera mukuvimba naMwari nekuramba zvose zvingada kuratidza kuvimba nekukwanisa kwake.

Panguva imwe chete iyi, kuva nehanya nevanoshaiwa (Mapisarema 41:1-3) zvinoratidza kutendeka kwevanhu kuna Mwari. Zvakaipa zvakaitirwa vasingagoni kuzvidzivirira mutsika dzeBhaibheri yaiva zvivi zvikuru kwazvo (Deut. 15:7-11). Mapisarema anokurudzira vanhu vakatendeka kutaura zvakasimba mukushora kudzvinyirira kose zvako.

Mapisaremawo anoisa pachena kusabatsira kwekuvimba nekukwanisa kwenjere dzemunhu nekuchengetedza kwake. Vanhu vaMwari vanofanira kuramba muedzo wekuisa kutenda ruponeso runobva kuvatungamiriri vari vanhu nemasangano, zvikuru sei kana achipesana naMwari.

Munyasha dzake, Ishe anozivikanwa aine varombo nekuva murombo pachake, kuitira kuti kuburikidza nehurombo hwake vakawanda vave vakafuma (2 VaKorinde 8:9). Fuma yaKristu inosanganisira kudzikinurwa kubva mukudzvinyirirwa kose kunounzwa nechitema, achitivimbisa vupenyu husingaperi muushe hwaMwari (Zvakazarurwa 21:4). Jesu anozadzisa zvitsidzo seMutongi mutsvene, uyo achatonga kubatwa zvakaipa kwevanoshaiwa, nekushaya nebasa navo (Mateo 25:31-46).

`Tinofunga “nezvevarombo nevanoshaiwa” vari pakati pedu kakawanda zvakadini, uye tinovaitira zvakawanda zvakadini? `