---
title:  Murwi Anoshamisa
date:   04/02/2024
---

`Verenga Mapisarema 18:3-18; 76:3-9, 12 na Mapisarema 144:5-7. Ko Jehova vanoratidzwa vakaita sei mumatsamba aya? Ko mifananidzo iyi inorevei nezvekugadzirira kwaMwari kudzikinura vanhu vavo?`

Nziyo idzi dzinorumbidza Jehova nekuda kwesimba rake rinoshamisa pamusoro pemasimba akaipa anotyisidzira vanhu vake. Dzinoratidza Mwari mukubwinya seMurwi neMutongi. Mufananidzo waMwari seMurwi unovonekwa kakawanda muMapisarema nekusimbisa kubata vushe nekukurumidza kupindura kuchema nekutambudzwa kwevanhu vake. 

“Jehova akatinhirawo kudenga-denga, Wekumusoro-soro akataura nezwi rake chimvuramambwe nemazimbe emoto. Akatuma miseve yake, akavaparadza; zvirokwazvo, nemheni zhinji, akavavhundusa. Ipapo migero yemvura zhinji yakaonekwa, Uye nheyo dzenyika dzakafukurwa, nekutuka kwenyu Jehova, nekufema kwemweya wemhino dzenyu” (Mapisarema 18:13-15)

Chidiso nesimba rekuita kwaMwari zvinofanira kubvisa kushaya chivimbo muhanya huru yaMwari netsitsi kumunhu arikutambudzika kana nekukwanisa kwake kukurira zvakaipa. Tinongofanira kumumirira kuti azviite.

Pakupedzisira, kunyange nevanhu vaMwari vakaita saDavidi, vaipindawo muhondo-rudzikinuro haruna kubva musimba remavoko evanhu. Muhondo dzakawanda nevavengi vanhu vaMwari, Mambo Davidi akarumbidza Mwari saIye woga akakurira. Zvaigona kuva nyore kuna Davidi kuti atore zvakaitika, mukukurira kwake kwakawanda muhondo, asi yakanga isiri pfungwa yake. Aiziva kwaibva simba rake.

Kana nepo Davidi achiti Jehova akadzidzisa mavoko ake kurwa (Mapisarema 18:34), hapana mumapisarema paanombovimba nekugona kwake kurwa. Asi, Jehova anorwira Davidi nekumudzikinura (Mapisarema 18:47, 48).

MuMapisarema, Mambo Davidi, aizivikanwa semurwi akabudirira, anotora basa rekuimba nehumhizha nekurumbidza Jehova seMudzikinuri wake woga neMuchengetedzi wevanhu vake (Mapisarema 144:10-15). Kurumbidza nekunyengetera kuna Jehova ndipo paibva simba raDavidi, iro rakakura kupfuura chombo chipi nechipi zvacho chehondo. Mwari woga ndiye angavimbwa naye nekunamatwa.

`Zvipo kana humhizha zvose zvaungava nazvo muvupenyu, nemhaka yei uchifanira kurangarira nguva dzose kwazvinobva zvose? Nderipi dambudziko raungawona kana ukakanganwa kwarinobva uku?`
