---
title:  Mapfupa Angu Akanga Asina Kuvanzwa Kwamuri
date:   21/01/2024
---

`Verenga Mapisarema 139:1-18. Ko inoratidza sei simba raMwari munhetembo (Mapisarema 139:1-6), kuvapo (Mapisarema 139:7-12), kunaka (Mapisarema 139:13-18)? Ko hukuru hwaMwari hunotikudini nezvitsidzo zvake?`

Wakambodawo kubatsira mumwe munhu asi usina zvakubatsira nazvo? Ndizvo zvakaitawo vamwe vaida kukubatsira asi vakanga vasingazivi zvawaida. Kupfuvura avo vanoda vamwe zvakanyanya nevanoda kuitira vamwe zvakanaka chaizvo, Mwari anazvo zvose ruzivo rwakaperera rwezvimiro zvatiri mazviri, nezvekutipa zvacho? Saka zvitsidzo zvake zvekutibatsira nekutidzikinura hakusi kungotaura kusina maturo  asi zvitsidzo zvakasimba chaizvo.

Ruzivo rwaMwari rwemuimbi rwakakura zvakadaro uye rwakatsanangurika zvikuru zvekuti kunyange nhumbu yaamai vake haigoni kumuvanza kubva kuna Mwari (Mapisarema 139:13;15). Ruzivo rwaMwari rwenguva (Mapisarema 139:2), munhu wemukati (Mapisarema 139:2, 4), nenzvimbo (Mapisarema 139:3)-kurarama kose kwemuimbi. Ruzivo rwaMwari runoshamisa runobva pakusika kwake nekuzivana zvakasimba nevanhu vake zvinovonekwa mukuchengeta kwaanovaita.

Zvokwadi inoshamisa iyi yeruzivo urwo Mwari anotiita rwakasimba hazvifaniri kutityisa, asi kutotisundira mumavoko aJesu nezvaakatiitira pamuchinjikwa. Nekuti kuburikidza nekutenda munaJesu, takapiwa kururama kwake, “kururama kwaMwari amene”  (VaRoma 3:5, 21)

 Kuvapo kwaMwari kunoratidzwa sekunosvika kure-kure kwakaita “semuguva, kana gehena kana rima guru”  (Mapisarema 139:8, 11, 12), nzvimbo dzisingafungirwi kuti Mwari angagara (Mapisarema 56:13). Kuvapo kwakezve kunovonekwa sekunotora “mapapiro emangwanani” (mabvazuva) kusvika “kumigumo yegungwa” (madokero) (Mapisarema 139:9). Zvinoziviswa nemifananidzo iyi idi rekuti hakuna nzvimbo mupasi rose patingainda zvekuti Mwari haasviki. Kana nepo Mwari asiriwo pasi rose, sezvinodavirwa nevamwe, ari pedyo nazvozvose, asina kuzvisika chete asi achizvichengetedzawo (tarisa VaHebheru 1:3).

Seanoziva zvose zvedu, Mwari anogona kutibatsira kudzokerazve pataive. Kuzivazve hukuru hwake kunomutsazve rumbidzo nekuvimba mumuimbi. Anogashira tsoropodzo yedenga senzira inogona kubvisa maari chipi nechipi chinonetsa muvukama naMwari.

`Vamwe vanogona kuvona kuziikanwa kwavanoitwa naMwari, kunyange zvakavanzika zvikuru zvavo, iri pfungwa inotyisa. Saka, nemhaka yei evhangeri iri iyo tariro yedu yoga?`