---
title:  Jehova Ndiye Vutiziro Mumatambudziko
date:   23/01/2024
---

`Verenga Mapisarema 17:7-9, Mapisarema 31:1-3 na Mapisarema 91:2-7. Ko muimbi anoitei munguva dzematambudziko?`

Munyori weMapisarema anosangana nematambudziko akasiyana-siyana, anoinda kunaJehova ari vutiziro hwake munguva dzematambudziko. Vimba nesarudzo yekuziva hukuru hwaMwari muzvipingaidzo zvevupenyu. Kana kuvimba kusingabatsiri mumatambudziko, saka hakuna kwainoshanda.

Kupupura kwemunyori wepisarema, “Ndichati nezvaJehova, ‘Ndiye vutiziro hwangu nenhare yangu; Mwari wangu mamuri, mamuri ndichavimba’” (Mapisarema 91:2), inobva munezvakamboitika kwaari anaMwari zvino ava kusimbisa kutenda kwake kuitira nemangwana. Munyori wepisarema anodaidza Mwari kuti Wamasimba Ose neAnesimba Rose (Mapisarema 91:1, 2), achitondera hukuru hwake husina hungaenzana naho.

Muimbi anotaurawo nekuchengetedzwa kwaanowana muna Mwari:“nzvimbo yakavanda, mumvuri”  (Mapisarema 91:1), “vutiziro, nhare” (Mapisarema 91:9). Mifananidzo iyi inoreva nzvimbo dzakachengeteka dzekuzorora mutsika yemuimbi. Funga kupisa kungaita kunze sechoto kwezuva kunyika idzi wobva wafunga nezvemumvuri kana kufunga nezvenguva dzehondo munguva yerwendo rweIsraeri kuti ugone kufarira kuchengetedzwa kunobva munhare.

`Verenga Mapisarema 17:8 na Mateo 23:37. Ndeupi mufananidzo unoshandiswa apa, uye unoratidzei?`

Mumwe mufananidzo wakanakisa werudo rukuru kwazvo ndewe “pasi pemumvuri wemapapiro Enyu” (Mapisarema 17:8, Mapisarema 57:1, Mapisarema 63:7). Mufananidzo uyu unotaura nezvekuchengetedzwa nekugutsikana nekushandisa kudzivirira kunoitwa nemai yeshiri. Jehova vanofananidzwa negondo rinochengetedza vana varo nemapapiro aro (Ekisidho 19:4, Deut. 32:11) uye nehuku inowunganidza nhiyo dzayo pasi pemapapiro ayo (Mateo 23:37).

`Saka toti kudini nenguva idzo dambudziko rinorova, tichiita setisingavoni chengeto yaJehova? Nemhaka yei matambudziko aya asingarevi kuti Jehova vatisiya? `