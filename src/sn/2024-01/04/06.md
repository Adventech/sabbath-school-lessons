---
title:  Rubatsiro Kubva Musenjuwari
date:   25/01/2024
---

`Verenga Mapisarema 3:4; Mapisarema 14:7; Mapisarema 20:1-3; Mapisarema 27:5; Mapisarema 36:8; Mapisarema 61:4 na Mapisarema 68:5, 35. Ko rubatsiro runobvepi mundima idzi?`

Dzidziso yevutiziro nenhare inobatika nerubatsiro zvinovuya munyaya yesenjuwari. Senjuwari inzvimbo yerubatsiro, kuchengeteka, neyeruponeso. Senjuwari inopa pekuhwanda pakachengeteka munguva dzematambudziko. Mwari anorwira nherera nechirikadzi nekupa simba kunevanhu vake richibva musenjuwari. Apo “kubva muZioni, runako rwakaperera, Mwari vanopenya” (Mapisarema 50:2), kutonga kwaMwari kwakarurama kunoparidzwa, neropafadzo raJehova rinobuda (Mapisarema 84:4, Mapisarema 128:5, Mapisarema 134:3).

Vutiziro hwemusenjuwari hunopfuvura humwe hose hungapiwa kubva kune imwe nzvimbo nekuti Mwari vanogara musenjuwari pachavo. Huvapo hwaMwari, musiri mutembere chete sechivakwa chakasimba, zvinopa kuchengetedzeka. Saizvozvowo, sezvo riri gomo umo Mwari anogara mariri, Gomo reZioni rinopfuvura mamwe ose kana nepo pacharo raingovawo haro chikomo chakangofanana nemamwe (Mapisarema 68:15, 16; Isa. 2:2).


> <p></p>
> “Nekuti hatina muPrisita Mukuru asingagoni kutinzwira tsitsi pavutera hwedu, asi wakaidzwa pazvinhu zvose sesu, asine zvivi. Naizvozvo, ngatiswederei tisingatyi kuchigaro chevushe chenyasha, kuti tinzwirwe nyasha, tibatsirwe nenguva yakafanira” (VaHebheru 4:15, 16). 

`Munzira dzipi umo matsamba aya anowirirana nezviri kutaurwa nemuimbi nezvesenjuwari?`

Hutsvene hwesenjuwari hunokonzera muimbi kuona kuti vanhu vose vatadzi uye vanotoda nyasha dzaMwari, saka anokumbira rudzikinuro urwu akatsamira pakutendeka kwaMwari nenyasha dzake chete (Mapisarema 143:2, 9-12). Hakuna chedu chingakonzera kuti Mwari atide. Kumira chete munhu akaperera muhukama hwakanaka naMwari kuburikidza nekupinduka nekugashira nyasha dzaMwari nekuregerera zvingaita kuti vakumbirise rudzikinuro runobva kuna Mwari. Marusando emusenjuwari aimiririra ruponeso runowanikwa munaJesu.