---
title:  Mudziviriri NeMudzikinuri
date:   24/01/2024
---

`Verenga 1 VaKorinde 10:1-4. Ko Pauro anotsanangura sei nyaya yeEksodo? Ndechipi chidzidzo chemweya chaanoda kudzidzisa nayo?`

`Verenga Mapisarema 114. Ko kudzikinurwa kutsvene kwakaitwa vaIsreari kubva muEgipita kunotsanangurwa nenzira yenhetembo sei?`

Itsanangudzo inoshandisa nhetembo inoshamisa sei yevana vake kubva muhuranda hweEgipita inopiwa muna Mapisarema 114. MuTestamende Yekare yose kana neTestamende Itsvawo, kudzikinurwa kubva muEgipita kwakawonekwa semufananidzo wesimba raMwari kuponesa vanhu vake. Pauro mumavhesi aya muna VaKorinde ndizvo zvaanoita izvozvo, achivona nyaya yose yechokwadi semufananidzo, muenzaniso weruponeso muna Jesu Kristu. 

Mapisarema 114 inoratidzawo kudzikinurwa kutsvene kuburikidza nekubata ushe kwaMwari seMusiki ane simba pamusoro pezvakasikwa zvose, iri iyo nzira yaakaponesa vanhu vake muEksodo. Gungwa, rwizi Joridhani, makomo nezvikomo, munhetembo zvinoreva zvakasikwa nesimba remunhu zvichirwisa Israeri munzira yavo yekuinda kuNyika Yechipikirwa (Deut. 1:44, Josh. 3:14-17). Mwari zvakadaro unobata vushe pamusoro pazvo zvose.

Kuvana vaMwari venguva dzose nenzvimbo, nzira yekuinda kudenga yakazara nenjodzi. Mapisarema anovakurudzira kutarisa mberi kwezvikomo vavone Musiki wedenga nenyika (Mapisarema 121:1). 

Zvirikutaura Mapisarema 114 zvinobatwa nekunyaradza gungwa kwakaitwa naJesu nekutaura kunesimba kwekuti kereke haina chekutya nekuti iye akakurira nyika (Mateo. 8:23-27, Johani 16:33).

Mabasa makuru aJehova avanoitira vanhu vavo anofanira kudederesa nyika yose pamberi pake (Mapisarema 114:7). Kudedera kunofanira kunzwisiswa sekubvuma nekushumira kusiri kutya (Mapisarema 96:9, Mapisarema 99:1). NaMwari kurutivi rwavo, vatendi havana chekutya.

`Ndedzipi dzimwe njodzi dzatinovona sevatendi, uye tingadzidza sei kutsamira pasimba raJehova mukutidzivirira kubva mukukurirwa nenjodzi idzi dziri dzechokwadi sezvazvaiva kuvaimbi? `