---
title:  Kugutsikana Nechengeto YaMwari
date:   22/01/2024
---

`Verenga Mapisarema 40:1-3, Mapisarema 50:15, Mapisarema 55:22 na Mapisarema 121. Ko Mwari anowanikwa papi muvupenyu hwedu hwemazuva ose?`

Jehova vanozviratidza muMagwaro saMwari mupenyu anobatsira vanomudaidza. Kumunyori wemapisarema, “Jehova ari pamberi pake nguva dzose” (Mapisarema 16:8). Saka anovimba naMwari nekumunamata (Mapisarema 7:1, Mapisarema 9:10). Jehova vanomunzwa kunyange achichema ari “pakadzika” (Mapisarema 130:1, 2), kureva kuti hakuna chinoitika muvupenyu chingapukunyuka vutongi hwake. Saka, muimbi achichema, zvisinei nekubatikana, haashayi tariro.

Pisarema 121wo, inopemberera simba reMusiki muupenyu hweakatendeka. Simba iri rinosanganisira:

1\. “Haazotenderi rutsoka rwako kutedzemuka (Mapisarema 121:3) mufananidzo “werutsoka” unowanza kutaura nezvevupenyu hwese hwemunhu (Mapisarema 66:9, 119:105, Zvirevo. 3:23). Izwi rechiHeberu rinoshandiswa rekuti “kutedzemuka” tsoropodzo yaMwari yenyika (Mapisarema 93:1) nekuZioni (Mapisarema 125:1).

2\. Mufananidzo waJehova Muchengeti waIsraeri asingarari kana kukotsira zvinoratidza kungwarira kwaJehova nguva dzose nekugadzirira kubatsira vana vake nguva ipi zvayo (Mapisarema 121:3, 4).

3\. Mufananidzo waJehova se“mumvuri” (Mapisarema 121:5, 6) inotaura nezveshongwe yegore munguva yeEksodo (Ekso. 13:21, 22). Nenzira yakafanana Jehova vanopa zvinodiwa nemuviri nechidziviro chepamweya kuvanhu vavo.

4\. Mwari ari kurudyi rwavo (Mapisarema 121:5). Ruvoko rwerudyi rinoreva ruvoko rwemunhu rwakasimba, ruvoko runoita basa (Mapisarema 74:11, Mapisarema 89:13). Apa zvinoreva kuvapedyo kwaMwari nekuitira zvakanaka vanhu vake (Mapisarema 16:8, Mapisarema 109:31, Mapisarema 110:5). 

5\. Kudzivirira vanhu vake kunoitwa naMwari kunosimbiswa zviri pachena muna Mapisarema 121:6-8. Mwari achachengeta vanhu vake kubva kuzvakaipa zvose. “Zuva kana mwedzi “ hazvingavakuvadzi. Mwari achavachengeta kana “vachibuda kana vachipinda.” Mifananidzo yenhetembo iyi inosimbisa hanya yaMwari isingaperi.

Shoko guru apa? Muimbi aivimba nehanya yechengetedzo yaMwari. Kana nesuwo tinofanira kuitawo izvozvo.

`Munzira dzipi dzinobatika umo ungararama chokwadi chekuchengetwa naMwari? Ko ungabatana naMwari sei zvirinani mukumubvumira kushanda mukati mako uye newe?`