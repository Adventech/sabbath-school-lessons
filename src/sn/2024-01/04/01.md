---
title:  Jehova Vanonzwa Vanodzikinura
date:   20/01/2024
---

### Verenga Kugadzirira Chidzidzo Chevhiki Ino
Mapisarema 139:1-18; Mapisarema 121; Mapisarema 17:8; Matteo 23:37; 1 VaKorinde 10:1-4; VaHebheru 4:15, 16.

> <p>Chemusoro:</p>
> “Vakarurama vakadana Jehova akanzwa, akavarwira panjodzi dzavo dzose” (Mapisarema 34:17).

Nguva nenguva Mapisarema anoratidza zviripachena idi rekuti Jehova Anotonga Pasi neKudenga, akasika nekuchengetedza zvinhu zvose, akazviratidzawo saMwari wemumwe nemumwe wedu anoda kutanga vukama nevanhu vake.

Mwari aripedyo nevanhu vake nezvisikwa zvake, zvose zviri kudenga nezviri panyika (Mapisarema 73:23, 25). Kana nepo “akasimbisa chigaro chake cheushe kudenga-denga” (Mapisarema 103:19) uyezve “anotasva pamusoro pemakore” (Mapisarema 68:4), uyezve “ari pedyo navose vanodana kwaari, kuna vose vanodana kwaari muzvokwadi” (Mapisarema 145:18). Mapisarema anotaura zvakasimba kuti Jehova ndiMwari mupenyu, anobatsira avo vanodana kwaari (Mapisarema 55:16-22). Mapisarema anokosha zvechokwadi nekuti anobva, uye anotaurwa kuna, Mwari mupenyu anonzwa nekupindura minyengetero.

Tinofanira kurangarira kuti kudaira kwakanaka kukuva pedyo kwaJehova zvinobva muvupenyu hwunofambidzana nekutenda maari. Nekuteerera mirairo yake. Pasina kutenda uku nekuteerera, sezvinowanza kuratidzwa nenhoroondo yeIsraeri, hapana chingashanda.

_*Dzidza Chidzidzo Chevhiki Ino Kugadzirira Sabata, January 27._