---
title:  Shoko Renyu Ndakariviga Mumwoyo Wangu
date:  18/02/2024
---

`Verenga Mapisarema 119: 1-16, 161-168. Tingachengeta sei mutemo waMwari, uye ndezvipi zvikomborero zvinobva mukuita izvozvo?`

Bhaibheri rinoratidza vupenyu hwekutenda zuva nezuva munhu achifamba naMwari munzira dzekururama. Vupenyu hwekunamata hunochengetedzwa nekufamba “mumutemo waJehova” (Mapisarema 119: 1) uye nekufamba “muchiedza chewuso hwenyu” (Mapisarema 89: 15). Uku kufamba kuviri kwakatosiyana. Kufamba muchiedza chewuso hwaMwari zvinoreva kuchengeta mutemo waMwari. Nekufambawo mumutemo waJehova” zvinosanganisira kuona Mwari nemwoyo wose (Mapisarema 119: 1, 2, 10). 

“Kusasvibiswa munzira” ndeimwe nzira MaMapisarema anotsanangura vupenyu hwakarurama (Mapisarema 119: 1). “Kusasvibiswa” zvinoreva kuzvipira “pasina chipomerwa” zvinogashirika kuna Mwari (Ekisodho 12: 5). Saizvozvovo hupenyu hwemunhu akarurama, chibairo chipenyu (VaRoma 12: 1), haufaniri kusvibiswa nezvivi. Hupenyu hwakapiwa kuna Mwari hupenyuwo “hwakaperera” kureva kuti munhu anofamba munzira dzakanaka muvupenyu hunofadza Mwari (Mapisarema 101: 2, 6; tarisawo Mapisarema 18: 32).

Kuchengeta mirairo yaMwari hazvinei nekuedza kuponeswa nekuchengeta mirairo. Kune rumwe rutivi, mune “kunzwisisa kwakanaka” kwekusiyana kwezvakanaka nezvakaipa nekunaka nekuipa (Mapisarema 111: 10) tarisawo 1 Vakoronike 22:12 zvinobata munhu munazvose, asiri mabasa ekunze chete. “Kusasvibiswa” kuchengeta mirairo yaMwari nekutsvaka Mwari nemwoyo wose, zvimiro zviviri zvisingagoni kuparadzaniswa muvupenyu (Mapisarema 119:1, 2).

Mirairo yaMwari inoratidza zvinotarisirwa naMwari kunyika. Inoraira munhu kuchenjera nekurarama akasununguka anerugare (Mapisarema 119: 7-11, 133). Muimbi anofarira mutemo nekuti mutemo unomuvimbisa kutendeka kwaMwari (Mapisarema 119:77, 174).

“Vanoda murau wenyu vane rugare rukuru; hapana chinovagumbusa (Mapisarema 119: 165). Mufananidzo wekugumburwa unoreva kudonha pamweya. Sezvinoita mwenje wemuimbi kutsoka dzake (Mapisarema 119: 105), Shoko raMwari rinotidzivirira kubva kumuedzo (Mapisarema 119: 110).

`Ko Kristu akaratidza sei simba reShoko raMwari muvupenyu hwake (Matteo 4: 1-11)? Ko izvi zvinofanira kutiudzei nezvesimba rinobva mukuzvimisira kuteerera mutemo waMwari? `