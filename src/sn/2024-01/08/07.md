---
title:  Kudzidza Kuenda Mberi
date:  23/02/2024
---

Mumazuva ano kuwana vuchenjeri zvinoita sezvisinganyanyi kukoshera kuwana mufaro. Vanhu vanosarudza kufara pane kuwana vuchenjeri. Asi, tingafara here chaizvo nekurarama vupenyu hunogutsa tisina vuchenjeri hwehumwari? MaMapisarema anotaura pachena kuti hatizvikwanisi. Nyaya inofadza ndeyekuti hatikumbirwi kusarudza pakati pevuchenjeri nekufara. Huchenjeri hwehumwari hunounza mufaro.

Mufananidzo wakareruka unobva muchiHeberu inogona kutibatsira. Muchi Heberu izwi rekuti “tsiko kana nhanho” mukutaura zvakawanda (‘ashurey) rinoita serinoreva “mufaro” Kana nepo muchirungu musina mubatanidzwa wakadai wemazwi aya nenzira yakasimba: Matsiko anotorwa kufamba munzira yaMwari anotungamirira kuhupenyu “hwekufara” (Mapisarema 1: 1; Mapisarema 17: 5; Mapisarema 37: 31; Mapisarema 44: 18; Mapisarema 89: 15; Mapisarema 119: 1). MuBhaibheri, vuchenjeri kana mufaro zvinhu zvisingabatiki, asi zvinoraramika.

Zvinowanikwa mukudyidzana naMwari, zvine kumuremekedza, kumurumbidza, kuwana simba, nekuvimba muna Mwari. Mapisarema 25: 14 inoti “Zvakavanzwa naJehova ndezvevanomutya; Uchavaratidza sungano yake”.

Tendai Mwari nemifananidzo yakanaka yaakatiratidza. Ngatiwunganidzei zvitsidzo zvemaropafadzo erudo rwake, kuti tigare nawo nguva dzose: Mwanakomana waMwari kusiya chigaro chaBaba, kupfekedza humwari hwake nehunhu, kuti Adzikinure munhu kubva kusimba raSatani; kukurira kwake nekuda kwedu, kuzarurira vanhu denga, kuratidza vanhu muwono wenzvimbo tsvene panofukidzwa Mutsvene nembiri; vanhu vakatadza vosimudzirwa kubva mugomba rekuparara umo mavakanga vakandirwa nezvivi, nekudzorerwazve mukudyidzana naMwari asingafi, vakurira bvunzo tsvene kuburikidza nekutenda mumuDzikinuri, vapfekedzwa kururama kwaKristu, nekusimudzirwa kuchigaro chake-iyo ndiyo mifananidzo Mwari yaanoda kuti tifungisise nezvayo.”-Ellen G. White, _Matsiko Kuna Kristu,_ p. 118. 

**Mibvunzo Yekutaurirana**:

`Ko Shoko raMwari ringava mavambo erufaro sei richirega kungova rairo chete” Ko kurarama neShoko raMwari kunofanana sei nekugara muna Jesu Kristu, Shoko (Johani 1: 1; 15: 5, 7)?`

`Chii chinoitika kana vanhu vachigara vachiramba dzidziso dzaMwari vachiziva havo (Mapisarema 81; Mapisarema 95)? Unofunga kuti izvi zvinoitika sei?`

`Nemhaka yei mazano evasakarurama achiita seanodiwa kupfuvura evakarurama? (Mapisarema 141)? Kureva kuti, tingaita sei neidi rekuti nguva zhinji vakaipa vanoita sevanofambirwa nezvinhu zvavo zvakanaka?`