---
title:  Maropafadzo Ekurarama Mukururama
date:  22/02/2024
---

`Verenga Mapisarema 1; 1-3, Mapisarema 112: 1-9 na Mapisarema 128. Ndeapi maropafadzo anovimbiswa avo vanotya Jehova?`

Pakati pemaropafadzo akawanda anovimbiswa vanotya Jehova, rugare zvimwe ndirwo rukurusa. Mapisarema 1 inotaura nezvevakarurama vachifananidzwa nemuti wakasimwa pahova dzemvura, uyo unobereka michero yawo nenguva uye mashizha awo asingasvavi (Mapisarema 1: 3; Jeremia 17: 7, 8; Ezekieri 47: 12). Mufananidzo uyu unoratidza panotangira maropafadzo, anoti, kugara pamberi paMwari musenjuwari yake nekufara muvukama husinga kanganganiswi naMwari. Kusiyana nevasakarurama, vanoratidzwa sehundi, isina nzvimbo paingagara, kana kuva neremangwana, vakarurama vakafanana nemuti wemuchero unemidzi, pedyo naMwari nevupenyu husingaperi.

Mapisarema 128: 2, 3 inodenha maropafadzo ehushe hwaMessia, kugara pasi pemuzambiringa wako nemuwonde wako ruri rugare nekubudirira (Mika 4: 4). Ropafadzo pamusoro peJerusarema (Mapisarema 122: 6-8; Mapisarema 128: 5, 6) dzinozivisa tariro muna Messia uyo achapedza zvakaipa nekudzorera rugare munyika.

“MuBhaibheri nhaka yevaponeswa inodaidzwa kuti ‘inyika.’ VaHebheru 11: 14-16. Uko Mufudzi wekudenga anotungamirira mapoka ehwai dzake kuinda kuzvitubu zvemvura mhenyu. Muti wevupenyu unobereka mwedzi mumwe nemumwe, nemashizha emuti ari ekurapa ndudzi. Mune nzizi dzinoyerera nekumahombe -kombe, mvura yakachena kwazvo, kumativi kwarwo miti inozunguzika ichikanda mimvuri yayo panzira dzakagadzirirwa vadzikinurwa vaJehova. Mapani akafara anopamhama nemuzvikomo zvakanaka, nemakomo aMwari anoratidza kureba kwawo kukuru. Mumapani aya erugare, kumativi enzizi dzevupenyu, vanhu vaMwari, vakadzungaira kwenguva yakareba, vachawana musha.”-Ellen G. White, _Hondo Huru_, p. 675.

Testamende Itsva inotsanangura kuzadziswa kwetariro mukudzokazve kwaKristu nekusikwa kwenyika itsva (Matteo 26: 29, Zvakazarurwa 21). Saka, apo vakarurama vanenge vachigashira maropafadzo akawanda muhupenyu uhu, kuzara kwekunaka kwaMwari kunovamirira apo hushe hwaMwari huchadzorerwa zvakazara pakupera kwenguva.

`Nemhaka yei muchinjikwa, nezvakaitikapo, uri rubatso rwezvitsidzo zvinowanikwa muTestamende Itsva rwezvakavimbiswa naMwari kwatiri? Ko tinganyaradzwa sei kubva muzvitsidzo izvi kunyange izvozvi?`