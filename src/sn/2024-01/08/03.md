---
title:  Tidzidzisei Kuverenga Mazuva Edu
date:  19/02/2024
---

`Verenga Mapisarema 90; Mapisarema 102: 11 na Mapisarema 103: 14-16. Dambudziko remunhu nderipi apa?`

Vupenyu hwevanhu vakaputsika imhute kana tichifunga nezvevupenyu husingaperi. Makore chiuru pamberi paMwari “akafanana nehusiku,” hunoguma maawa matatu kana mana (Mapisarema 90: 4). Huchienzaniswa nenguva yedenga, hupenyu hwemunhu hunobhururuka (Mapisarema 90: 10). Vanhu vakasimba pakati pevamwe vakafanana nemuti kana ruva risina kusimba (Mapisarema 90: 5, 6; Mapisarema 103: 15, 16). Asi kunyange hupenyu hupfupi uhu hwakazara nenhamo nematambudziko (Mapisarema 90: 10). Kunyange vanhu vasinganamati, vasingadairi muna Mwari, vanochema nekuwungudza nekuda kwekupfupika kwehupenyu, zvikuru sei kana tichiuenzanisa nehupenyu husingaperi huriko, zvavanoziva, huchararamwa ivo vasipo.

Mapisarema 90 inoisa dambudziko revanhu mukuchengeta kwaMwari vanhu seMusiki wavo. Jehova ndiye vugaro hwevanhu vake mumazera ose (Mapisarema 90: 1, 2). Izwi rechiHeberu _ma’on_, “nzvimbo yekugara,” rinoreva Ishe sevutiziro kana bako revanhu vavo (Mapisarema 91: 9).

Mwari anodzivisa hasha dzake nekutandavadza nyasha dzake patsva. Muimbi anoshamiswa, “Ndiani anoziva simba rekutsamwa kwenyu?” (Mapisarema 90: 11), kureva kuti hakuna ati asvikirwa nekutsamwa kwaMwari kwakazara achitsamwira chitema, saka pane tariro yevanhu yekupinduka nekuwana vuchenjeri hwekurarama zvakarurama.

Vuchenjeri muBhaibheri haurevi kungwara chete asi kutya Mwari. Vuchenjeri hwatinoda kuziva kuti “toverenga mazuva edu sei” (Mapisarema 90: 12). Kana tichikwanisa kuverenga mazuva edu, zvinoreva kuti mazuva edu ane miganhu saka tinoziva kuti ane muganhu. Kurarama nevuchenjeri zvinoreva kurarama nekuziva kupfupika kuri kunotungamirira kukutenda nekuteerera. Vuchenjeri uhu hunowanikwa bedzi kuburikidza nekutendevuka (Mapisarema 90: 8, 12) nezvipo zvaMwari zvekuregerera, ngoni netsitsi (Mapisarema 90: 13, 14).

Dambudziko redu rekutanga rinobva pakuti takasikwa tiri vanhu asi pasina zvivi uye nezvakazounzwa nezvivi munyika yedu. Kuparadza kwazvo kwakaipisisa kunovonekwa pose pose nemunhu wose. 

. Jesu ngaavongwe, zvisinei, nekuti takagadzirirwa nzira yekubuda mutsekwende yedu sevanhu (Johani 1: 29; Johani 3: 14-21). Kudai zvisiri izvozvo taingadai tisina tariro zvachose.

`Zvisinei nekuti vupenyu hunopfuvura nekukasika zvakadini, ndechipi chitsidzo chatinopiwa naJesu? (Tarisawo Johani 3: 16.) Taingava netariro ipi asipo iye?`