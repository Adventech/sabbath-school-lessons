---
title:  Kunyengera Kwenzira Dzakaipa
date:  21/02/2024
---

`Verenga Mapisarema 141. Ko muimbi anonamatirei?`

Mapisarema 141 munyengetero wekukumbira kudzivirirwa kumuedzo inobva mukati nekunze. Munyori weMapisarema haasi munjodzi yevasakarurama chete (Mapisarema 141: 9, 10) asi anoedzwawo nekusarurama. Pakutanga pasina simba kuzvidzora mukutaura, muimbi anonyengeterera kuti Jehova vachengete musuwo wemuromo wake (Mapisarema 141: 3). Mufananidzo uyu unotaura sezvingachengetedzwa masuwo eguta, ayo munguva dzekunyorwa kweBhaibheri aidzivirira guta.

Muedzowo waiva wekuti mwana waMwari angabvumawo here kuteerera mazano ewakarurama kana kukwezwa nevuchenjeri hwezvinenge zvakanaka zvevakaipa (Mapisarema 141: 4, 5). Muimbi anoratidza kuti mwoyo wake ndiwo uri munjodzi yakakurisisa nekuti imomo ndimo munorwiwa hondo chaiyo. Kunyengetera nguva dzose chete kune kuvimba kwakazara nekuzvipira kunaMwari ndiko kunogona kuponesa mwana waMwari kubva kumuedzo (Mapisarema 141: 1, 2).

`Verenga Mapisarema 1:1 na Mapisarema 141:4. Ko zvimiro zvekukura nekunyengera kwemiedzo kunoratidzwa sei apa?`

Mapisarema 141: 4 inoratidza kukura zvishoma-zvishoma kunoita muidzo. Mwoyo unotanga nekurerekera kune zvakaipa. Tevere, unomborarama mabasa akaipa (muchiHeberu zvinoreva chimiro chekudzokorora mabasa akaipa). Chetatu, mwoyo inodya zvinozipa zvevakaipa, zvinova, kugashira mabasa avo akaipa achiita seakanaka

Sezviri muna Mapisarema 1: 1 muedzo unobva pakanganisa mwana waMwari kufamba munzira dzaJehova zvichimukonzera kufamba nevasakarurama, kumira munzira dzevasakarurama, nekupedzisira agara panogara vadadi. Vatadzi, vasinakururama, nevaseki: hatifaniri kufanana navo kana kuvabvumira kutitungamirira kubva kunaShe.

MaMapisarema anotsanangura kufambira mberi, kunyengera nehutsotsi wemiedzo, zvinoreva kuti kutsamira zvakaperera panaShe ndizvo zvoga zvinogona kutipa kundiso. MaMapisarema anosimbisa kukosha kwemazwi anotaurwa nemunhu, kune zvaanoteerera, pakati pemiedzo. Magumo avose vasakarurama nevakarurama anofanira kudzidzisa vanhu kutsvaka vuchenjeri kubva kuna Mwari (Mapisarema 1: 4-6; Mapisarema 141: 8-10). Asi muMaMapisarema ose, kuratidzwa kukuru kwechimiro chevana vaMwari kunoramba kuri munguva ichavuya. Izvi zvinoreva kuti vatendi vanodaidzirwa kumirira vakatiwira mukuvimba naMwari nekumumumirira.