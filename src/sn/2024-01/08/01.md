---
title:  Huchenjeri Hwekurarama Mukururama
date:  17/02/2024
---

### Verenga Kugadzirira Chidzidzo Chevhiki Ino
Mapisarema 119:1–16, Mapisarema 90, Johani3:16, Mapisarema 95:7–11, Mapisarema 141, Mapisarema 128.

> <p>Chemusoro:</p>
> “Tidzidzisei kunyatsoverenga mazuva edu, kuti tizviwanire mwoyo wakachenjera” (Mapisarema 90:12).

Sezvataona, ngoni dzaMwari dzinopa kuregerera zvivi, nekusika mwoyo mutsva mumutadzi atendevuka, uyo ava kurarama mukutendeka.

Shoko raMwari rinopawo rairo yekurarama mukururama (Mapisarema 119:9-16). Kuchengeta mutemo waMwari haisi nzira yekuda kuponeswa nekuichengeta asi vupenyu hwevukama hwakasimba naMwari, vupenyu hwakazara nemaropafadzo (Mapisarema 119:1, 2; Mapisarema 128).

Asizve, vupenyu hwemunhu akarurama hahushayi miyedzo. Dzimwe nguva vakarurama vanoedzwa nekunyengera kwezvivi (Mapisarema 141:2-4) vachitowira mumuedzo iwoyu. Mwari anotendera nguva dzekumboedzwa kuti dziwire pavana vake vakatendeka (kuti kusatendeka) kubude pachena. Kana vana vaMwari vakateerera kurairo dzaMwari nekuyambiro, kutenda kwavo kuchacheneswa nekuvimba kwavo maari kuchasimbiswa. Vuchenjeri hwekurarama mukururama hunowanikwa mukusiyana-siyana kwevupenyu naMwari mukati memiedzo nezvinonetsa. Saka, munyengetero uyo Mwari angatidzidzisa ndewe kuverenga mazuva edu kuti tizviwanire mwoyo wakachenjera (Mapisarema 90:12), unoratidza kuramba takazvipira murwendo rwedu rwekutendeka kunaTenzi.

_*Dzidza Chidzidzo Chevhiki Ino Kugadzirira Sabata, February 24._