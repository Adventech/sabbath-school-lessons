---
title:  Bvunzo YaShe
date:  20/02/2024
---

`Verenga Mapisarema 81:7, 8; Mapisarema 95:7-11 na Mapisarema 105:17-22. Ko bvunzo kana kuti kuyedzwa kutsvene kunosanganisira chii kana takatarisa matsamba aya?`

PaMeriba ndipo panzvimbo apo vaIsraeri vakaisa Jehova pakuedzwa nekubvunza kuvimbika kwake nesimba rekuvapa zvose zvavaida (Ekisodho 17:1-7; Mapisarema 95:8, 9). Mapisarema 81 inodzokera kumashure nekududzira chiitiko chimwe chete apo Jehova vakapa Israeri bvunzo (Mapisarema 81: 7) Uye nekusateerera kwavo nekushaya kuvimba  (Mapisarema 81: 11), vanhu vakakundikana pabvunzo yaMwari.

Kutaura nezve Meriba kunozivisa nyaya mbiri. Yekutanga, vanhu vaMwari havafaniri kudzokorora zvakakanganiswa nemazera ekare. Asi, vanofanira kuvimba naMwari nekufamba munzira dzake (Mapisarema 81:13). Chechipiri, kana nepo vanhu vakakundikana bvunzo, Mwari akavuya kuzovanunura pavakanga vave mudambudziko (Mapisarema 81: 7). Nyasha dzaMwari dzekuponesa  dzekare dzinosimbisa kuti dzirikowo dzemazera matsva.

Mapisarema 105 inoratidza kuti miidzo yakava bvunzo yakashandiswa naMwari kukuvimba kwaJosefa muShoko raMwari munyaya dzeremangwana (Genesi 37: 5-10; Mapisarema 105:19). Izwi rechiHeberu  _tsarap_, “bvunzo,” muvhesi 19 rinoreva “kuchenesa kunobvisa tsvina”. Saka, chinagwa chebvunzo dzaMwari kukutenda kwaJosefa kwaiva kwekubvisa nyunyuto muzvitsidzo zvaMwari nekusimbisa chivimbo chaJosefa mukutungamirira kwaMwari. 

Chinangwa chekuidzwa kutsvene ndechekusimbisa vana vaMwari nekuvagadzirira kuzadziswa kwechitsidzo, sezvinoratidzwa munaJosefa (Mapisarema 105: 20-22). 

Asivo hazvo kuramba rairo dzaMwari kunopedzisira kwaunza kusindimara nekuwomesa mwoyo wemunhu akasindimara. 


“Mwari anotarisira kutererwa kwemutemo wake nekukurumidza kusina mibvunzo; asi vanhu vakapusiswa kana kuremadzwa nekunyengera kwaSatani, uyo anovapa zano rekuwana zvikonzero nehutsotsi, nekukurira vaanoedza sezvaakaita kuna Eva mumunda: ‘Hamungafi zvirokwazvo.’ Kusaterera hakuwomesi mwoyo chete nehana yemunhu anemhosva, asi kunowodza kutenda kwevamwe. Izvo zvakava zvakaipisisa kwavari pakutanga, zvireruke nekufamba kwenguva nekuda kwekugara zviripo nguva dzose, kusvika vavakubvunza kuti chitema here zvechokwadi nekusafunga vowirazve mukukanganisa uku.” Ellen. G. White, _Testimonies for the Church, vol. 4_, p. 146.

`Wakambowonawo here kuwomeswa mwoyo kunoitwa nezvivi muvupenyu hwako? Nemhaka yei pfungwa iyi ichifanira kutisundira  kumuchinjikwa, uko kwatinowana simba nekuteerera?`