---
title:  Kudzidza Kuenda Mberi
date:  29/03/2024
---

MaMapisarema anodaidzira nekuperera kumirira Jehova. “Nyarara pamberi paJehova umurindire unyerere” (Mapisarema 37: 7). Kana kumirira korema sepasina zvakamirirwa, wava wega, tinofanira kurangarira vadzidzi nezuva iro Jesu akakwidzwa kudenga (Mabasa 1: 4-11). Jesu akakwidzwa vakatarisa, pavakasara kuti vamirire kudzoka kwake nezuva risingazivikanwi mberi uko. Ndiani akamboshuva kugashira ropafadzo raMwari angapfuvura zvakaita vadzidzi nezuva iri? Vakashuva zvakasimba, “Tenzi endai nesu ikozvino.” Asi vakarairwa kumirira chitsidzo chaBaba chekudzoka kwaJesu. Kana tikafunga kuti vadzidzi vakazara nekupererwa nekukuhunika, tichashamiswa. Vakadzokera Jerusarema vakaita zvavakanga vavudzwa naJesu chaizvo-vakarindira chipo cheMweya Mutsvene vakaparidza evhangeri kunyika nesimba (Mabasa 1: 12-14; Mabasa 2).

Rairo yaTenzi wedu yekumumirira haikwanisiki kunze kwekuti iye aita basa rake matiri kuburikidza naMweya Mutsvene. Hakuna simba ringaiswa ringagona kushinga kumirira nekuda kwemanetswa anoiswa pamusoro pevutera huri matiri. Chimwe  chete ndicho chichakunda marwadzo, kugara munaJesu Kristu, zvinoitwa kuburikidza nevukama naye. “Zvino kana Kristu achigara mumwoyo yedu, achaita matiri zvose ‘kuda nekuita kuda kwake kwakanaka’ VaFiripi 2: 13. Tichashanda sezvaakashanda iye; ticharatidza mweya wakanga uri maari. Saka, kumuda nekugara maari, ‘tichakura muzvinhu zvose maari, sezvaari musoro, kana iye Kristu.’ VaEfeso 4; 15.”-Ellen G. White. _Matsiko KunaKristu_, p. 75. Patinoramba takarindira panaShe, tichawana rugare nekugutsikana muMaMapisarema. Minyengetero yedu nenziyo dzedu dziri pamwoyo waMwari neyedu pazvinosangana zuva nezuva.

**Mibvunzo Yekutaurirana**:

`Nemhaka yei kumirira kwakakosha muvupenyu hwedu hwepamweya? Kurukurai nezvakaitwa nemamwe magamba akamirira emuBhaibheri. Ko kumirira kwakavachenesa sei nekusimbisa kutenda kwavo? (VaRoma 4: 19-22; VaHebheru 11).`

`Ko magumo ekumirira kwedu chii? (Mapisarema 37: 34-40). Chii chatinovimbiswa kana zvinhu zvose zvakagadziriswa? Tinowana tariro ipi mumavhesi aya, semuenzaniso, kururamisira kwakashaikwa kwenguva yakareba muvupenyu huno?`

`3.	Nemhaka yei kana takatarisa vakafa, uye nezvavakasangana nazvo (Muparidzi 9: 5), kumirira kwavo Jesu kwavakutopera? Tinowana tariro ipi kubva mumhinduro iyi?`