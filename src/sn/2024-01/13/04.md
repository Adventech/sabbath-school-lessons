---
title:  Kuwunza Misumbu
date:  26/03/2024
---

`Verenga Mapisarema 126. Chii chinopa vanhu vaMwari simba netariro? Zviri kunzi chii apa, zvatingagona kuita muvupenyu hwedu nhasi?`

Kudzikinura kunoshamisa kwevanhu vaMwari kwekare kunokurudzira zvikuru uye kuchipa tariro muneremangwana. Kudzikinurwa kwekare kwakanga kwakakura chaizvo zvekuti kunotsanangurwa sehope-dzakaitika (Isaya 29: 7, 8). Tarisa kuti zera rinorumbidza Jehova muna Mapisarema 126 nekudzikinurwa kwekare kubva muhunhapwa (Mapisarema 126: 1) richiri muhutapwa ipapa (Mapisarema 126: 4.)

Asi mufaro wekare nekusunungurwa zvinozorodza kuburikidza nenziyo dzinowirirana nezviripo. Zera idzva rinogara nezvakaitika kare nekuzviisavo panguva iyi sevakavona zvichiitika. Saka, kutenda kupenyu kunofarira mabasa makuru aMwari aakaitira vanhu vake kare nezvatakaitirwawo isu naShe, zvisiri zvakaitirwa chete (vatendi vekare) naShe.

Zvakaitwa kare zvinomutsa tariro itsva nhasi. Mufananidzo we â€œ hova panyika yenyasi (Mapisarema 126: 4) mufananidzo wakasimba wekuita kwaMwari nekukurumidza nesimba achiitira vanhu vake. Zasi kwenyika yaJudha raiva gwenga. Nzizi dzaierera nekukasika kana mvura ichangobva kunaya. Mvura yekutanga neyekupedzisira dzaikosha kwazvo mukubudirira kwekurima (Deuteronomio  11: 14; 28: 12). Nekudyara nemisodzi nekukohwa nemufaro (Mapisarema 126: 5, 6) chitsidzo chinesimba kwazvo chekutungamirira kwedenga kubva munguva dzakaipa ikozvino kuinda murufaro runovuya.

Nguva yekukohwa yaiva nguva iyo vaiinda Jerusarema vaivuya nemichero yenguva iyi (Ekisodho 34: 22, 26). Zvaiitika pakukohwa zvaiva nezvidzidzo pakunamata kuvanhu nguva iyi. Mushure mebasa rekurima nekukohwa minda nemichero, nemizambiringa, kukohwa kwaipa mufaro, saka matambudziko evanhu vaMwari ikozvino achawunza mufaro pakupedzisira. Mufananidzo wegoho guru unonongedza kudzorerwa kwevushe hwaMwari panyika pakudzoka kwaKristu kwechipiri (Amosi 9: 13-15; Matteo 9: 37). Apawo, nyaya yekurindira inobuda. Sezvinoita kucheka, tinofanira kurindira kuti tione muchero netuso rebasa.

`Tarisazve panguva idzo wakavona zviripachena kushanda kwaJehova muvupenyu hwako kana mune hwevamwe. Ungawana tariro sei kubva muzviitiko zvaungadaro uri mazviri ikozvino?`