---
title:  Rindira Jehova
date:  23/03/2024
---

### Verenga Kugadzirira Chidzidzo Chevhiki Ino
Mapisarema 27: 14; VaRoma 8: 18-25; Mapisarema 131; Mateo 18: 3; Mapisarema 126; Mapisarema 92; Marko 16: 1-8; 2 Petro 1: 19.

> <p>Chemusoro:</p>
> “Rindira Jehova; Iva nesimba, nemwoyo wako utsunge; Ndinoti rindira Jehova” (Mapisarema 27: 14).

Tasvika pavhiki yekupedzisira yekota yekudzidza MaMapisarema. Rwendo rwemweya rwakatipinza mukuvhunduka pamberi peWemasimba Ose Musiki, Mambo, Mutongi; tiri murufaro rwekudzikinurwa kutsvene, kuregererwa, neruponeso, kuburikidza nenguva dzekuzvipa mukurwadziwa nemukuchema mariro; kuburikidza nezvitsidzo zvinoshamisa zvekuvapo kusingaperi kwaMwari nekutarisira kumushumira kwepasi rose. Rwendo runoenderera mberi, kana nepo, patinorarama mutariro yekudzoka kwaShe, umo zvishuvo zvedu zvichazadziswa. Kana kune shoko rekupedzisira ratingatora kubva kuMaMapisarema, nderekuti “rindira Jehova.”

Kurindira Jehova hakusi kushaya zvekuita nehusimbe nguva kuti dzifambe. Asi kurindira kuita nekuvimba kwakazara nekurudaviro, kuvimba nekutenda zvinovonekwa mumabasa. Kurindira Jehova kunoshandura kusuwa kwedu vusiku nekutarisira mangwanani akanaka (Mapisarema 30: 5; Mapisarema 143: 8). Kunosimbisa mwoyo yedu netariro yaitwa itsva nerugare. Kunotisimudzira kuti tishande zvakanyanya kusimba, tichiwunza misumbu yekucheka kubva mumunda waShe (Mapisarema 126: 6; Matteo 9: 36-38). Kurindira Jehova hakumbotinyadzisi asi kuchatiripira zvakakura kwazvo, nekuti Tenzi vakatendeka kuzvipikirwa zvavo (Mapisarema 37: 7-11, 18, 34; Mapisarema 71: 1; Mapisarema 119: 137, 138).

_*Dzidza Chidzidzo Chevhiki Ino Kugadzirira Sabata, March 30._