---
title:  Mufaro Unovuya Mangwanani
date:  28/03/2024
---

`Verenga Mapisarema 5: 3; Mapisarema 30: 5; Mapisarema 49: 14; Mapisarema 59: 16; Mapisarema 92: 2; Mapisarema 119: 147; 2 Petro 1: 19 naZvaka 22: 16. Ndeipi nguva inofananidzwa nenguva yerudzikinuro uye nemhaka yei?`

MuMaMapisarema, mangwanani ndiyo nguva inonyatsonzi ndiyo iyo rudzikinuro rwaMwari runotarisirwa. Mangwanani anoratidza nyasha dzaMwari, dzinopedza vusiku hwakareba hwekupererwa nematambudziko (Mapisarema 130: 5, 6). Muna Mapisarema 143, rudzikinuro rwaMwai ruchashandura rima rerufu riripo ikozvino (Mapisarema 143: 3) kuita chiedza chemangwanani matsva (Mapisarema 143: 8), uye nekubva mugomba (Mapisarema 143: 7) kuinda kunogara “munyika yakati chechetere” (Mapisarema 143: 10).

`Verenga Marko 16: 1-8. Chii chakaitika mangwanani chinotaurwa apa, uye nemhaka yei zvakakosha kudaro kwatiri?`

Mangwanani erumuko rwaJesu Kristu akazarurira nzira yemangwanani asingaperi eruponeso rwaMwari kuvanhu vose vanotenda muzita rake. Vadzidzi vaJesu vakanzwisisa kuzara kwesimba nechipikirwa chemu Mapisarema 30: 5, “Kuchema kungavapo madekwana, asi mufaro unovuya mangwanani,” pavakasangana naMuponesi amuka. Kuburikidza nenyasha chete dzaMwari nerudo rusina muganhu kuti kuchema kwedu kushandurwe kuve mufaro (Mapisarema 30: 5, 7).

Apo nyeredzi yemangwanani inozivisa kuberekwa kwezuva idzva, saka kutenda kunotungamirira zvokwadi itsva yevupenyu husingaperi muvana vaMwari (2 Petro 1: 19). Jesu anodaidzwa kuti nyeredzi inopenya yemangwanani (Zvakazarurwa 22: 16), uyo watakamirira chaizvo kuti agadze vushe hwake umo musingazovi nevusiku, zvakaipa, nerufu (Zvakazarurwa 21: 1-8, 15). Pakupedzisira, kupfuvura zvimwe zvose, izvi ndizvo zvatakamirira kana tichitaura nezvekurindira Jehova. Uye, zvechokwadi, kurindira uku kuchabhadhara.

“Pamusoro pebwiro hwakatsemurwa hwaJosefa, Kristu akanga adanidzira rukuriro, ‘Ndini kumuka nevupenyu.’ Mashoko aya aikwanisa kutaurwa chete nemumwe weHumwari. Zvimwe zvisikwa zvose zvinorarama nekuda kwesimba raMwari. Zvakatsamira kugashira vupenyu kubva kunaMwari. Kubva kuserafi yepamusoro-soro kusvika kumunhu hwepasi-pasi, zvose zvinowana kurarama kwazvo kubva Kumuvambi wevupenyu. Iye oga ari mumwe naMwari ndiye anogona kuti, ndine simba rekuisa vupenyu hwangu pasi, uye ndine simba rekuhutorazve. Muhutsvene hwake, Kristu akanga anesimba rekudambura mabote erufu.”-Ellen G. White, _The Desire of Ages_, p. 785.

`Rufu zvakanzi, rwakapfekerwa mutsinga dzedu pakuzvarwa. Kana nepo chiri chokwadi, zvikuru sei isu takatadza, ko rumuko rwaJesu rwakativimbisei nezvenguva pfupi yerufu? Nemhaka yei tisingambofaniri kukanganwa kupfupika kwakaita rufu kwatiri?`