---
title:  Tsitsi Dzenyu Dzinosvika Kumatenga
date:  10/02/2024
---

### Verenga Kugadzirira Chidzidzo Chevhiki Ino
Mapisarema 136; Mapisarema 51; Mapisarema 130; Mapisarema 113; Mapisarema 123.

> <p>Chemusoro:</p>
> “Ndichakuvongai, Ishe, pakati pendudzi dzavanhu; Ndichakuimbirai nziyo dzekurumbidza pakati pevahedheni. Nekuti ngoni dzenyu ihuru kusvikira kudenga-denga, zvokwadi yenyu inosvikira kudenga rose” (Mapisarema 57:9, 10).

Vanyori veMaMapisarema vanoziva kuti varombo pamweya uye havana chakanaka chavangapa Mwari; kureva kuti havana chavo kana mavari chingaita kuti vazvirumbidze pamberi pechigaro chitsvene chaMwari (Mapisarema 40:17).  Vanonzwisisa kuti havana, sezvatiriwo isu tose, nyasha dzaMwari.

Mumazwi mashoma, vanoda evhangeri.

MaMapisarema anosimbisa kuti vanhu vakatsamira zvachose patsitsi dzaMwari. Nerombo rakanaka, tsitsi dzaMwari dzinogara nekusingaperi, sezvinovonekwa mose muzvisikwa nemunhoroondo yevanhu vaMwari (Mapisarema 136). Pamberi paMwari anogara nekusingaperi, vupenyu hwevanhu hunopfuvura sezvinoita huswa, asi Mwari anonzwira vanhu tsitsi nekuvapa simba idzva (Mapisarema 103:3, 5, 15), uye maari vane chitsidzo chevupenyu husingaperi.

Vanhu vaMwari vanowana kunyaradzwa mukuziva kuti Jehova vakatendeka kusungano yavo. Kukumbira kwevanhu, zvisinei nenguva dzakamanikana, kwazara nguva dzose netariro nekuti vanotungamirirwa kuna Baba vavo vekudenga vane tsitsi (Mapisarema 103:13; 68:5; 89:26). Nyasha dzaMwari itsva dzichangoratidzwa nerudo zvinosimbisa chidiso chavo chekumushumira nekumushandira, uye hakuna  munhu kana chimwezve.

_*Dzidza Chidzidzo Chevhiki Ino Kugadzirira Sabata, February 17._