---
title:  Kudzidza Kuenda Mberi
date:  16/02/2024
---


MuMaMapisarema, mazwi evanhu vaMwari anosangana seizwi rimwe chete mukudzokorora mazwi anoti “Ngoni dzake dzinogara nekusingaperi” mukupemberera rudo rwaMwari rusingaperi (Mapisarema 106: 1; Mapisarema 107: 1; 118: 1-4; na Mapisarema 136). “Kusarumbidza Mwari kukanganwa mikomborero yake yose, nekusafara nezvipo zvake zvose. Avo chete vanorumbidza ndivo vasingakanganwi. Kufunga nekutaura nezvaMwari hakusati kwava kumurumbidza. Kurumbidza kunotanga kana waakuziva hukuru hwaMwari nemabasa nekuitawo nekutenda kunaka, ngoni, nehuchenjeri zvake.”-Hans LaRondelle.

Kukosha kwekurevurura kwakaperera kungoni dzaMwari dzinogara nekusingaperi kunopa kunzwisisa kwakadzama kana tichirangarira kuti Mwari akatendeka khesed-zvikuru sei murudo rwesungano nekutendeka-zvinomira zvisingashanduki pakati pechitema chevanhu nekupandukira Mwari.

“Takamutadzira, uye hatina kufanira mikomborero yake, asi iye akaisa parurimi rwedu kukumbira kunoshamisa kwazvo, ‘Musatisema, nekuda kwezita renyu; musanyadzisa chigaro chenyu chembiri; rangarirai, musaputsa sungano yenyu nesu.’ Jeremia 14: 21. Kana tichivuya kwaari nekurevurura kusakodzera kwedu nezvivi zvedu, akazvimisira kunzwa kuchema kwedu. Kukudzwa kwechigaro chake chakapirwa kuzadziswa kweshoko rake kwatiri.”—Ellen G. White, _Christ’s Object Lessons_, p. 148.

Nekuvona kutendeka kwaMwari kwaari (Mapisarema 103: 2) zvinokurudzira muimbi kuti ati, “Jehova anoita zvinhu zvakarurama, nekururamisira vose vanomanikidzwa (Mapisarema 103: 6). Saka, chinangwa chekupedzisira huchapupu hwemuimbi, nekurumbidza ngoni dzaMwari muvupenyu hwake, ndezvekusimbisazve vamwe kurudo nemutsa waMwari kuti naivowo, vagone kuzarura mwoyo yavo nekugashira nyasha dzake dzekuponesa nekurumbidza Mwari. (Mapisarema 9: 11, 12; Mapisarema 22: 22-27; Mapisarema 66: 16).

**Mibvunzo Yekutaurirana**:

`Chii chinobatika chinobuda muidi rekuti ngoni dzaMwari dzinogara nekusiperi kuitira ruponeso rwevanhu? Nemhaka yei izvi zvisingarevi kuti mumwe anogona kuramba achitadza nekuti ngoni dzaMwari hadziperi?`

`Ko tinganzwisisa sei kuregerera kwaMwari zvivi zvedu nekutonga kwaMwari nekuda kwezvivi?`

`Ko mazwi engoni dzaMwari muTestamende Itsva anokwana sei mumazwi ari muMaMapisarema (VaEfeso 2:4, 5; 1 Tim. 1:16; Tito 3:5; VaHebheru 4:16)?`