---
title:  Sikai Mandiri Mwoyo Mutsva
date:  12/02/2024
---

`Verenga Mapisarema 51:1-5. Nemhaka yei muimbi achikumbira tsitsi dzaMwari?`

Mambo Davidi anodurura mwoyo wake pamberi paJehova, achikumbira kuregererwa zvivi zvake munguva yerima rakaipisisa muvupenyu hwake (2 Samueri 12). Kuregerera chipo chaMwari chaanopa sekuda kwake, tuso re “(ngoni dzenyu dzisingaperi” (Mapisarema 51:1). Mambo Davidi anokwidza nyaya yake kuna Mwari kuti vamushande, asi vasingazviiti sezvinokodzera chitema chake (Mapisarema 103:10) asi zvinowirirana nechimiro chavo chitsvene, chinonzi ngoni, kutendeka, nekunzwira (Mapisarema 51:1; Ekisodho 34:6, 7).

`Verenga Mapisarema 51:6-19. Ko kuregererwa kwezvivi kunoratidzwa sei apa? Ko chinangwa chekuregerera kutsvene ndechei?`

Kuregerera kutsvene hakusi kungotaura kuti hauna mhosva sezviri pamurairo. Zvinosanganisira kushanduka kukuru kunosvika mukati  memunhu pachake (Mapisarema 52: 6; VaHebheru 4: 12). Kunogadzira chisikwa chitsva (Mapisarema 51: 10; Johani 3: 3-8). Izwi rechiHeberu bara’, rinodudzirwa richinzi “kusika,” rinoreva simba rinoera rekusika (Gen. 1: 1). NdiMwari chete vanogona ku _bara’_; ndiMwari chete vanogona kushandura ipapo-ipapo nekuchengetedza shanduko iyi mumwoyo meanenge atendevuka (2 Vakoronike 4:6).

Davidi anokumbira kugezwa nehiisopu (Revhitiko 14:2-8; Mapisarema 51:7). Anonzwa kuti mhosva yake inomudzingira kure naTenzi, sezvinongoitawo anemaperembudzi anodzingirwa kure nemusha paanenge achiri muchimiro chekusachena (Mapisarema 51:11). Anotya kuti zvibairo hazvigoni kumuchenesa nekuda kwezvivi zvaakaronga kare zvevupombwe nekuvuraya (Ekisodo 21:14; Revhitiko 20:10).

Inyasha dzisina zvadzingada kune anodzipiwa dzaingagona kugashira “kuzviramba nekupwanyika kwemwoyo” waDavidi sechibairo nekumudzorera muvukama hwakanaka naMwari (Mapisarema 51: 16, 17). Mukukumbira kugezwa nehiisopu, anoda kudzokera pamberi paMwari.

`Kana Mwari achiregerera vupombwe hwaDavidi, kunyengera, nekuvuraya munhu, iwe unetariro yakaita sei?`