---
title:  Mbiri Kuna Mwari Anoshamisa Anengoni
date:  14/02/2024
---

`Verenga Mapisarema 113 na 123. Ndezvipi zvinhu zviviri zvechimiro chaMwari zvinoratidzwa muMaMapisarema aya?`

Mapisarema 113 na 123 anorumbidza zvose vukuru nengoni zvaJehova. Kubwinya kwaJehova kunoratidzwa muhukuru hwezita rake nepakakwirira pechigaro chake chekutonga, icho chiripamusoro pendudzi dzose nepamusoro pematenga (Mapisarema 113:4, 5; Mapisarema 123:1). “Ndianiko akafanana naJehova Mwari wedu”  (Mapisarema 113:5) mashoko ekutenda kuti hakuna simba riri mukati kana kunze kwenyika rinogona kumisidzana naMwari waIsraeri.

Kumusoro-soro kusingasvikirwi kunogara Jehova kunoratidzwa neidi rekuti Jehova vakagadzirira “_kuzvidukupisa_” kana kuzvidzikisira zvekutarisa kumatenga nenyika” (tarisawo Mapisarema 113: 6). Kugara kwaMwari kumusoro hakuvatadzisi kuvona zvirikuitika pano pasi. Ngoni dzaShe dzinovonekwa munyasha dzavo dzekugadzirira kupinda munyaya dzepanyika nekuponesa vanoshaiwa nevarombo kubva mumatambudziko avo. Ruvoko rwake runopavhurira haruna kuvanzirwa varanda vake, kana nepo vugaro hwake huri kumatenga kure-kure.

Vukuru hwaMwari nehanya, izvo zvisingakwanisi kunzwisiswa mukudzika kunoshamisa, zvinovonekwa pachena mumabasa aMwari emutsa nekunzwira. Vanoshaiwa, nevarombo, nevakadzvinyirirwa vanogona kuzvinzwira voga simba rekubata vushe raMwari munzira dzinoshamisa kwazvo dzekudzorera zvinhu kumashure muvupenyu hwavo. Mwari akasimudzirwa anoratidza vukuru hwake nekushandisa simba rake kusimudzira vakakandirwa muguruva. Vanhu vakasununguka kuenda kunaShe nekuda kwevukuru hwake hwekubata vushe nehuru-kuru husingashanduki kuti ndiJehova Musiki anengoni ari Muchengeti uye kuti vanhu varanda vake, vana vake vanodikanwa.

Kushumira, saka, hakusundwi nekubwinya kwake chete asi nekunakawo kwake. Rumbidzo haina miganhu wenguva kana nzvimbo (Mapisarema 113: 2, 3). Vukuru hwaMwari nengoni zvinonyatsovonekwa muna Jesu Kristu, uyo akazvigadzirira kudzika kubva kudenga kuzviisa pasi-pasi separufu rwemuchinjikwa kuti asimudzire vanhu vakadonha (VaFiripi 2: 6-8). Apa, mumuchinjikwa, tinechikonzera chikuru kwazvo chekunamata nekumurumbidza Mwari nekuda kwezvaakatiitira.

`Tarisisazve muchinjikwa nezvakaitikapo nekuda kwako. Ko Jesu akakudzikinura kubva pai? Nemhaka yei zvakakosha kuchengetedza muchinjikwa pamberi pepfungwa dzako nguva dzose?`