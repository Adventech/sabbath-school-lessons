---
title:  Usakanganwa Mikomborero Yake Yose
date:  15/02/2024
---

`Verenga Mapisarema 103. Ko ngoni dzaMwari dzinoratidzwa sei apa?`

Mapisarema 103 rinotiverengera mikomborero yose yaMwari. Mikomborero inosanganisira “zvakanaka zvose zvake” (Mapisarema 103:2) muupenyu hunofadza (Mapisarema 103:3-6). Mikomborero iyi inobva muchimiro chaMwari chenyasha nemukutendeka kwake kusungano naIsraeri (Mapisarema 103:7-18). Jehova “vanorangarira” kusasimba kwevanhu nekusagara kwenguva refu ovanetsitsi nevanhu vake (tarisa Mapisarema 103:13-17).

Kurangarira kunopfuvura zvinoitika mumusoro. Kunosanganisira kuzvipira kunovonekwa mumabasa: Mwari anodzikinura nekuchengetedza vanhu vake (Mapisarema 103:3-13). Mifananidzo inesimba iri muna Mapisarema 103: 11-16 inoratidza nyasha dzevukuru dzisingaperi dzaMwari, dzinogona kuenzaniswa chete nekukura kwematenga (Isaya 55:9).

Saka tinofanira kugashira sei kumutsa werudo rwaMwari?

Chekutanga, nekukomborera Jehova (Mapisarema  103:1, 2).

Kukomborera kunowanza kutorwa sekuwedzera zvinhu pamunhu (Genesi 49:25; Mapisarema 5:12).  Nekuti Mwari ndiye Mupi wemaropafadzo ose, munhu saka angamukomborera sei? Muduku asina zvinhu haagoni kukomberera mukuru anazvo senzira yekumurumbidza nekumutenda (1 Madzi. 8:66; Jobho 29:13). Mwari anokomborera vanhu nekuvapa zvakanaka, vanhu vachikomborera Mwari nekumurumbidza nekuda kwezvakanaka zviri maari; kureva kuti, kumuremekedza nekuda kwechimiro chake chenyasha.

Chechipiri, nekutondera mikomborero yake yose nesungano yake (Mapisarema 103: 2, 18-22), sekungorangarira kunoita Ishe kushaya simba kwevanhu nesungano yake navo (Mapisarema 103: 3-13). Kurangarira chinhu chakakosha muvukama pakati paMwari nevanhu vake. Sekurangarira kunoita Mwari zvitsidzo zvake kuvanhu, saka vanhu vanechikwereti chekurangarirawo kuvimbika kwaMwari nekutendeka nekugashira kubva kuna Mwari nerudo nekuteerera.

Nepfungwa iyi, mashoko anemukurumbira aEllen G. White anobva anyatsofanira: “Zvingava zvakanaka chaizvo kutora awa imwe zuva nezuva munhu achifungisisa nevupenyu hwaKristu. Tinofanira kuzvitora chikamu nechikamu, tobvumira fungidziro dzitibate mune chiitiko chimwe nechimwe, zvikuru sei zvekupedzisira. Patinofungisisa nekuzvipira kukuru nekuda kwedu, chivimbo chedu maari chinonyanya, rudo rwedu runomutswa, tozadzwa zvakazara nemweya wake. Kana pakupedzisira tikazoponeswa, tinofanira kudzidza zvidzidzo zvekurwadziwa nekunyara nekuzvininipisa pamakumbo emuchinjikwa.”—_The Desire of Ages_, p. 83.