---
title:  Kubva Mukupererwa Kuinda Kutariro
date:   10/01/2024
---

Takambosvika panguva dzatinonzwa sekuti Mwari haapo, Ndiani asati ambosvikapo? Vanyori vemapisarema vanhu sesu, uye, zvechokwadi vakasanganawo nazvo. Kana nepo dzimwe nguva zvivi zvedu zvichitipinza mumatambudziko, nedzimwewo nguva zvichiita sezvinoti batira, tonzwa sekuti takanga tisingakodzeri kupinda munezvatinenge tiri. Ndiani zvakare asina kumbopinda munezvakadai?

`Verenga Mapisarema 13. Ndezvipi zvingava mupfungwa zvaungavona apa? Ndeipi sarudzo yakasimba yeshanduko yaunofunga kuti yakaitika kumuimbi?`

“Jehova muchandikanganwa nekusingaperi kusvika rinhi? Muchandivanzira chiso chenyu kusvikira rinhiko?” (Mapisarema  13: 1). Mapisarema 13 inobva yatipa nzira dzekuzvidzivirira kubva kukukanganisa kwakajairika, kuri mukutarisa padambudziko redu kana tichinyengetera. Pisarema rinogona kushandura munyengetero wedu nekutitungamirira kukusimbisazve kutendeka nekusashanduka kwechimiro chaMwari munyaya dzake nevanhu vake.

Zvechokwadi kana nepo muimbi asingatangi nekuwungudza (Mapisarema  13: 5) kuitira kuti kutya kwedu neshungu dzedu (Mapisarema  13: 1-4) kugone kupa mukana weruponeso rwaMwari, tobva tatanga kuona shanduko, kubva mukuungudza kuinda kukurumbidza, kubva mukupererwa kuinda kutariro (Mapisarema  13: 5, 6).

Asizve kungodzorera mazwi ePisarema kana nekushandurwa zvishomanana mune zvaanoreva hakupi shanduko inotarisirwa, mukuashandisa. Kana tichinyengetera Mapisarema, tinofanira kutsvaka Mweya Mutsvene kutipa simba rekurarama sezvinorairwa nePisarema. Mapisarema iShoko raMwari rinoshandura zvimiro zvevatendi nemabasa avo, asingazivisi chete. Nenyasha dzaMwari, zvitsidzo zveMapisarema zvinovonekwa muvupenyu hwevatendi. Izvi zvinoreva kubvumira Shoko raMwari kuwumba sekuda kwake nekutibatanidza naKristu, uyo akaratidza kuda kwaMwari zvakaperera uye sekunyengetera Mapisarema kwakaitwa naMwari akava nyama.

`Ko miedzo yako ingakuswededza sei pedyo naMwari? Sei, kana usina kungwarira, paangakuisa kure naye?`
