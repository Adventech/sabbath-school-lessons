---
title:  Pisarema Rekupererwa
date:   09/01/2024
---

Kunyengetera Mapisarema zvinobatsira vatendi kuburitsa zvavanoda mumunyengetero vakasununguka. Mapisarema anobatsira kuwona kuti zvanyengeterwa zvinowirirana here nechiyero chaMwari nekuzivisa tariro nekusimbisa kuvapo kwaMwari.

`Verenga Mapisarema 22. Tingadzidzei kubva mupisarema iri nezvekuvimba naMwari munguva dzematambudziko makuru?`

Mazwi ekuwungudza e Mapisarema 22:1 anogona kubatsira vanhu varipamatambudzika kutaura kusurikirwa kwavo: “Mwari wangu, Mwari wangu mandisiireiko? Munomirireiko kure pakundibatsira napamashoko akugomera kwangu?”

Mazwi aya, hongu, akajairika chaizvo pakati peMakristu nemhaka yei ndiwo mazwi mamwe chete akataurwa naJesu Pachake aripamuchinjikwa, kuratidza kukosha kweMapisarema kwaari (tarisawo Mat. 27: 46). Zvisinei hazvo, pakati pekutambudzika kukuru nekuidzwa, pane mazwi ayawo anoti: “Ndichadudzira zita renyu kuhama dzangu; Ndichakurumbidzai pakati peungano” (Mapisarema  22: 22).

Nemamwe mazwi, kana nepo munyori angadaro asiri muchimiro ichi panguva iyi, muimbi aingoratidza chivimbo chake muna Mwari nekutaura nesimba kuti, zvisinei nezviripo, acharamba achingorumbidza Mwari. Tinopiwa mazwi ekunamata apa, Mapisarema anotidzidzisa kutarisa mberi kwematambudziko edu, nekutenda, tichivona nguva iyo vupenyu hwedu huchadzoreredzwa nenyasha dzaMwari. Kunyengetera Mapisarema kuisa vanamati pane chimwe chimiro chepamusoro mukutenda. Mapisarema anobvumira mushumiri kuburitsa zvirimaari nekunzwisisa kwake, asi havasiiwi vari pavari. Vashumiri vanotungamirirwa kukusiya mitoro yekurwadziwa kwavo, kukuhunika, kutsamwa, nekupererwa pamberi paMwari nekuvimba naye, zvisinei nechimiro chiripo.

Kubva kukuwungudza kuinda kukurumbidza kunovonekwa muMapisarema akawanda kunoita sekunopa shanduko iyo vatendi vanorarama mairi panavanogashira nyasha nekunyaradzwa mumunyengetero.

`Ko ungadzidza sei kuvona mberi kwematambudziko ako aripo nhasi, zvinopa kuvimba mukunaka kwaMwari, zvisinei nezvatinosangana nazvo izvozvi?` 