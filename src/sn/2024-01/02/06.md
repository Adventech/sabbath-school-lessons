---
title:  Haiwa, Tidzorereizve
date:   11/01/2024
---

`Verenga Mapisarema 60:1-5. Unofunga kuti pisarema iri rakanakira munyengetero wei? Ko tingabatsirika sei kubva muMapisarema ekuwungudza kunyange munguva dzemafaro muvupenyu?`

Mapisarema ekuchema anowanza kunzwiswa seminyengetero yevanhu vanorarama mumatambudziko ezvinobata muviri, pfungwa kana zvepamweya. Dzimwe mune zvose zvitatu. Asi hazvirevi kuti tinofanira kushaya hanya neMapisarema aya, kunyange munguva dzakanaka. Dzimwe nguva panogona kuva nekusiyana kukuru pakati pemazwi episarema nezviri kuitika muvupenyu hwemushumiri panguva iyi. Kureva kuti Mapisarema ekuchema anogona kubatsira kuvashumiri vasiri mudambudziko.

Chekutanga, anogona kutibatsira kuvona kuziva kuti matambudziko zviwira vanhu vose uye anowira vose vakarurama nevasina. Mapisarema anosimbisa kuti Mwari achiri kutonga uye nekupa simba nemazano munguva dzematambudziko. Kunyange mupisarema iri, mukati medambudziko “Makabvundisa nyika,” Mapisarema 60:2, muimbi anoratidza tariro yake yose murudzikinuro rwaMwari.

Chepiri, Mapisarema emariro anotidzidzisa kunzwira avo vanotambudzika. Patinoratidza kufara nekuvonga kwedu kuna Mwari, zvikuru sei muruzhinji, tinofanira kuziva kuti kune vanoshaiwa. Hongu tinogona kuva nezvinhu zvakanaka nhasi, asi pane asingazivi here vanhu, pakati pedu, variparumana nzombe? Kunyengetera Mapisarema aya kunogona kutibatsira kusakanganwa avo varimukati menguva dzakawoma. Mapisarema anofanira kumutsa matiri kunzwira nechidiso chekuda kushandira vanotambudzika sezvakaitwa naJesu.

“Nyika ino imba inorwadza, asi Kristu akauya kuzoporesa vanorwara, nekutaura rudzikinuro kune vakasungwa naSatani. Iye akanga akasimba anesimba. Akapa simba rake kuvarwere, kune vanomanikidzwa, avo vaiva nemweya yetsvina. Hakuna wakaramba kubatsira kune vakauya kuzotsvaka simba rekuporeswa. Aiziva kuti avo vaitsvaka rubatsiro kwaari vakanga vazvitsvakira zvirwere; asi haana kuramba kuvaporesa. Apo simba raibva muna Kristu raipinda muvarwere ava, vaibva vabatwa nemhosva yezvivi zvavo, vakawanda vakaporeswa kubva muzvirwere zvavo zvepamweya, kusanganisira zvepanyama. Vhangeri richine simba iri nanhasi, saka nemhaka yei nhasi tisingapupuri izvi?”-Ellen G. White, WM, pp. 24, 25.

`Ndiani waunoziva izvozvi, asingadi minamato yako chete asi kushandirwa newewo? ` 