---
title:  Tidzidzisei Kunamata
date:   06/01/2024
---

### Verenga Kugadzirira Chidzidzo Chevhiki Ino
Mapisarema 105: 5, VaKorose 3: 16; Jakobo 5: 13; Mapisarema 44; Mapisarema 22; Mapisarema 13; Mapisarema 60: 1-5.

> <p>Chemusoro:</p>
> “Zvino wakati achinyengetera pane nzvimbo, apedza mumwe wavadzidzi vake akati kwaari: Ishe, tidzidzisei kunyengetera, Johane sezvaakadzidzisa vadzidzi vakevo” (Ruka 11: 1).

Kudaira kuti munyengetero unongovuya ipapo-ipapo, usina kudzidzirwa ndiwo munyengetero chaiwo zvinoita sezvinodairwa nemamwe Makristu. Asi vadzidzi vaJesu vakabatsirika zvikuru pavakakumbira Jesu kuti avadzidzise kunyengetera. Mwari vakaisa bhuku remunyengetero, Mapisarema pakati chaipo peBhaibheri, chinangwa chisiri chekungoratidza kuti vanhu vaMwari vemunguva dzekutangisisa vainamata sei, asi kutidzidzisawo kuti tinganyengetera sei nhasi.

Kubva munguva dzekutangisisa, Mapisarema akabatsira kugadzirisa minyengetero yevanhu vaMwari, kusanganisira minyengetero yaJesu (1 Makoronike 16: 7, 9; Nehemia 12: 8; Mateo 27: 46; VaEfeso 5: 19). Vhiki ino tichatarisa basa reMapisarema kubatsira vanhu vaMwari murwendo rwevupenyu nekukura muhukama hwavo naMwari. Tinofanira kurangarira kuti Mapisarema minyengetero, saka, anokosha, asingakosheri dzidziso yezvehumwari chete asi munzira yaanogona kutifumisa nekutishandura munhu nemunhu uye tose seboka muminyengetero yedu. 

Kunyengetera muMapisarema kwakabatsira vatendi vakawanda kwazvo kusimbisa nekuchengetedza nzira nenguva dzavo dzekunyengetera muvupenyu hwavo.

Vhiki ino tichaenda mberi nekutarisa Mapisarema, zvikuru sei takatarisa munguva idzo zvinhu zvisiri kutifambira zvakanaka.

_*Dzidza Chidzidzo Chevhiki Ino Kugadzirira Sabata, January 13._