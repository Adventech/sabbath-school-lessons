---
title:  Chivimbo Munguva Yematambudziko
date:   08/01/2024
---

MaKristu ose anozviziva, uye vakazvivona, nguva dzekupererwa, nedzekutambudzika pavakashamiswa kuti Jehova varikuitei, kana kuti nemhaka yei Jehova varikutendera izvi kuti zviitike. Vanyori veMapisarema pachavo vakapindana nemowo muzvimiro izvi. Uye zvose kuburikidza nekufemerwa kwedenga, vakanyora zvavakasangana nazvo.

`Verenga Mapisarema 44. Irikuti kudini kwatiri, uye nemhaka yei zvakatikoshera isu vatendi vemazuva ano?`

Kusarudzwa kwakaitwa Mapisarema mumarusando ekunamata kunoratidza pfungwa dzezvimiro zvakasiyana siyana zvinovonekwa muminamato yavo vakawungana. Kusavona izvi kwedu chiratidzo chekusakwanisa kana kusada kutarisana nenguva dzerima dzinotovuya muvupenyu. Kana nepo dzimwe nguva tichinzwa sekuti Mwari anotikanganisira kana tiri mumatambudziko, hativoni zvakafanira kuzviratidza mupfungwa dzedu munguva dzekunamata kunyange muminyengetero yedu tiri toga. Kushaya hanya uku kunotikonzera kurasikirwa nechinangwa chekunamata. Kutadza kuzvitaura takasununguka nekuperera nezvatinenge tichifunga naMwari mumunyengetero zvinotisiya nguva dzakawanda tiri muhusungwa hwepfungwa nezvatinonzwa. Izvizve zvinobvisa mukana wekushinga nekuvimba mukutaurirana naMwari. Kunyengetera Mapisarema kunotibatsira kuva nechivimbo chekuti, kana tava kunyengetera nekunamata, hatitarisirwi kutsikirira zvatinonzwa kana kuzvirambidza.

Mapisarema 44, semuenzaniso, inobatsira vashumiri kunyatsotaura sezvazviri vasinganzwi vane mhaka yezvavari mazviri vachizviita zvakazara. Kunyengetera Mapisarema kunobatsira vanhu kusununguka mukutaura muminyengetero. Mapisarema anotipa mazwi atinogona kuwana kana kuda kuataura. “Mwoyo yedu yakadzokera . . . .” (Mapisarema 44: 18, 19).  Tarisa katangiro kanoita Pisarema 44. Munyori anotaura kuti  kare Mwari akaita sei zvinhu zvikuru kubatsira vanhu vake. Saka, munyori anosimbisa ruvimbo rwake muna Mwari asingavimbi “mumuvuta” (Mapisarema 44: 6).

Kunyange zvakadaro, matambudziko akangovuya chete muvanhu vaMwari. Kuchema nekuwungudza kwakareba kuchirwadza. Zvisinei, kunyange pakati peizvozvi zvose, muimbi anochemera kudzikinurwa naMwari, “kutidzikinura kubva mutsitsi Dzenyu” (Mapisarema 44: 26). Kunyange pakati pematambudziko, anoziva kuvapo kwaMwari nerudo rwake.

`Ko kurangarira nguva dzakare, apo huvepo hwaMwari hwainzwikwa chaizvo izvo, kunobatsira sei kurarama munguva dzematambudziko umo maunombofunga kuti Mwari arikure?`