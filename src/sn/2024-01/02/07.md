---
title:  Kudzidza Kuenda Mberi
date:   12/01/2024
---

Ellen G. White anotsanangura Mapisarema aDavidi ekureurura (semuenzaniso Pisarema 51) sendimi yemweya wake nemunyengetero unoratidza chimiro chekurwadziwa chaiko nechitema (tarisa Matsiko KunaKristu, pp. 24, 25). Anokurudzira vatendi kuisa Mapisarema mumusoro senzira yekusimbisa pfungwa yekuvapo kwaMwari muvupenyu hwavo nekuratidza tsika yaJesu yekusimudzira izwi rake muMapisarema paaiva mumiyedzo nekutya kwakamutsikirira. Anoti zve: “kakawanda zvakadini mumazwi erwiyo rutsvene umo mweya unozarurirwa zvitubu zvekuchema zvivi nerudaviro, mutariro nerudo nerufaro!. . . . Zvechokwadi, nziyo dzakawanda munyengetero.”-Ed, pp. 162-168.

Kana tichiimba nekunyengetera Mapisarema, tinotora chimiro chekutsunga, kushinga, simba, netariro zvemuimbi. Zvinotikurudzira kuramba tichiinda mberi murwendo rwedu rwekunamata nekutinyaradza kuti hatisi toga. Vamwe vanhu, sesu, vakapfuura nemunguva dzerima asi vakakunda nenyasha dzaMwari. Nenguva imwe chete iyi, Mapisarema anotiratidza chidimbu chekunyengeterera vamwe kwaiitwa naKristu, sezvo anopona kuti atinyengeterere (VaHebheru 7: 25).

Kushandisa Mapisarema mumunyengetero nemukushumira kunoita kuti vatendi vazive zvakazara zvinosanganikwa nazvo nevanhu nekudzidzisa vatendi kupinda mumarudzi akasiyana siyana ekunamata. Mapisarema minyengetero nenziyo zvedenga-nevanhu. Nekuda kwaizvozvo, kushandisa Mapisarema nguva dzose mukushumira kunobatsira vatendi kusvika pamwoyo wezvidiso zvaMwari nenyasha huru dzekuporesa.

**Mibvunzo Yekutaurirana**: 

`Nemhaka yei munyengetero wekungofunga ipapo usiri nzira yoga yekunyengetera? Ko kanamatiro kedu kanofanira kuwanei kubva muMapisarema, minyengetero yemuBhaibheri?`

`Ko Mapisarema angabatsira sei kanyengeterero kedu takawanda? Kurukuriranai nezvedzimwe nzira kereke yenyu ingashandisa Mapisarema mumarusando.`

`Ko Mapisarema anoratidzei nezvekuwoma kwerwendo rwekutenda nesimba raMwari renyasha dzinoporesa?`