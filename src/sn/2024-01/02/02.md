---
title:  Kurudziro Yekushandisa Mapisarema Mumunyengetero
date:   07/01/2024
---

`Verenga Mapisarema 105: 5; VaKorose 3: 16 na Jakobo 5: 13. Ko Mapisarema anopinda papi munguva yekushumira kwemutendi?`

Nzira irinyore yekuzivisa Mapisarema muupenyu hwemazuva ose kuzvimisira nguva yekuverenga pisarema rimwe zuva rimwe nerimwe, kutanga pana Pisarema 1, nekutevera kurongwa kwaakaitwa nemunyori. Imwezve nzira ndeyekuverenga Mapisarema anowirirana nezvaunenge uchisangana nazvo panguva imwe neimwe, zvisinei kuti chii chiri kuitika: kune Mapisarema emariro, kune Mapisarema emariro evanhu vakawanda, kune Mapisarema ekuvonga, nziyo, kukumbira kuregererwa, Mapisarema ekutsvaka vuchenjeri nekutungamirirwa naMwari, Mapisarema enheroondo yezvakaitika kare, Mapisarema anekutsamwa nekupopota, neMapisarema erwendo. Mukota ino pamberi apo, tichatarisa pane akawanda akadaro nekuadzidza muzvimiro zvaanowanikwa.

Saka tinofanira kuverenga Mapisarema sei? 

Kutanga verenga pisarema, uchitarisa munezvaingadzidza, wobva wanyengetera. Kuzeya  pisarema zvinosanganisira kutsvaka zvawadzidza nekutarisa kumashure muzvimiro zvakasiyana siyana pisarema: munyori anoti kudini pamusoro paMwari nechikonzero chemunyengetero. Fungisisa nekuti chimiro chako chakafanana sei nechemunyori wepisarema uye kuti pisarema ringakubatsira sei kugadzirisa chimiro chako. Uchashamiswa kuvona kuti zvakawanda sei zvinowirirana nezvauri kusangana nazvo paunenge uchiverenga.

Kana pakaita chimwe chinokudenha mupisarema, fungisisa, semuenzaniso, kuti pisarema ririkukudzora here mutariro yenhema muchimiro chauri. Fungisisa nezviri mupisarema wakatarisa Kristu semunhu nebasa rake rekuponesa netariro yenguva refu yezvinobva mubasa raKristu raanokupa. Sezvatinoziva, kana zvatinofanira kuziva, zvinobatsira nguva dzose kutarisa zvose zviri muBhaibheri nezvaKristu nemuchinjikwa.

Uyezve tsvaka zvikonzero zvitsva zvinobva muMapisarema, nekufunga kukosha kwazvo kwauri, kukereke yenyu, nekunyika. Kumbira kuti Mwari vaise Shoko ravo mumwoyo nemupfungwa dzako. Kana pisarema ringabata nezvevupenyu hwemumwe munhu waunoziva, munyengeterere munhu uyu. Shoko guru apa nderekuti Mapisarema anobata zvimiro zvakawanda zvevupenyu, saka tinogona kubatsirikana chaizvo nekuaverenga nekuchengeta mumwoyo yedu zvaanotaura kwatiri.

`Ko zvinomborevei “kubvumira shoko raKristu kugara mukati medu rakawanda” (VaKorose 3: 16) Ko nemhaka yei kuverenga Bhaibheri chiri chinhu chakakosha kutanga mutsiko rekutanga apa? `