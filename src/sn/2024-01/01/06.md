---
title:  Nyika YeMapisarema
date:   04/01/2024
---

`Verenga Mapisarema 16: 8; Mapisarema 44: 8; Mapisarema 46: 1; Mapisarema 47: 1, 7; Mapisarema 57: 2; Mapisarema 62: 8; Mapisarema 82: 8 na Mapisarema 121: 7. Ko Mwari aripapi muvupenyu hwemunyori weMapisarema?`

Nyika yeMapisarema inaMwari pakati payo; inotsvaka kuzvipa, mumunyengetero nemukurumbidza, nemuvupenyu hose kuna Mwari. Mwari ndiye Mutongi Musiki, Mambo naMutongi wenyika yose. Anopa vana vake zvinhu zvose. Saka, anofanira kuvimbwa naye nguva dzose. Kunyange vavengi vevanhu vaMwari vanobvunza, “Ko Mwari wenyu aripiko?” Apo vanhu vaMwari vanoita sevava kukundikana (Mapisarema 42: 10). Sezvo Mwari arimubatsiri aripedyo-pedyo nguva dzose Mwari asingakundikani wevanhu, saka, vanhu vaMwari vana Mwari nguva dzose. Pakupedzisira, Mapisarema anovona mberi uko apo vanhu vose nezvisikwa zvose vachanamata Mwari (Mapisarema 47: 1; Mapisarema 64: 9).

Kuva kwaMwari pakati pevupenyu hwemunhu kunokonzerawo kuva kwake pakati pechinamato. Kunamata kwemunguva dzeMapisarema kwaishandiswa nenzira yakasiyana nemarusando anhasi sekunzwisiswa kwaangaitwa nevakawanda nhasi, nekuti kunamata itsika yemuBhaibheri hakuna kupokana kuti ndipo paiva pakati pevupenyu hose hwenharaunda. Saka, zvose zvaiitika, zvingava zvakanaka kana zvakaipa, muvupenyu hwevanhu vaMwari zvairatidzwa mukunamata. Mwari vanonzwa muimbi wepisarema pose paari, nekumupindura munguva yake yakafanira (Mapisarema 3: 4; Mapisarema 18: 6; Mapisarema 20: 6).

Munyori wepisarema anoziva kuti Mwari anogara kudenga, asi panguva imwechete iyi, Mwari anogara muZioni, musenjuwari pakati pevanhu vake. Mwari ari kure uyezve pedyo, pose-pose nemutemberi yake (Mapisarema 11: 4), akavanzika (Mapisarema 10: 1) uyezve aripachena (Mapisarema 41: 12). MuMapisarema zvimiro izvi zviviri zvaMwari zvinonyatsovonekwa pamwe chete. Muimbi ainzwisisa kuti kuvapedyo nekuvakure zvose zvakanga zvisingakwanisi kuparadzaniswa sezvimiro zvaMwari zvechokwadi (Mapisarema 24: 7-10). Munyori weMapisarema akanzwisisa kushanduka kwepamweya uku. Kuziva kwavo kunaka kwaMwari nekuvapo kwake, muzvimiro zvipi nezvipi hazvo zvairaramika, ndizvo zvaisimbisa tariro yavo pavaimirira kupindura kwaMwari nenzira ipi zvayo nenguva ipi zvayo yaaingada kupindura.

`Ko munyori weMapisarema angatibatsira sei kunzwisisa kuti hatigoni kupa Mwari miganhu munezvimwe zvinhu zvemuvupenyu hwedu chete? Ndemupi muhupenyu hwako maunombotsvaka kubvisa Mwari nekumusiya uko?`