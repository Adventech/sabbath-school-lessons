---
title:  Mapisarema Mukushumira KweIsraeri Yekare
date:   31/12/2023
---

`Verenga 1 Makoronike 16: 7, Nehemia 12: 8, Mapisarema 18: 1; 30: 1; 92: 1; 95: 2; 105: 2, VaKorose 3: 16 na Jakobho 5: 13. Chii chakakonzera kunyorwa kwemamwe mapisarema? Ko vanhu vaMwari vakashandisa Mapisarema riini?`

Mapisarema akanyorerwa kunamata munhu arioga nenguvawo dzekunamata nevamwe. Aiimbwa senziyo mumarushumiro emutemberi, sezvingavonekwa mune zvairidzwa (Mapisarema 61: 1), machuni (Mapisarema 9: 1) nevatungamiriri vekuimba (Mapisarema 8: 1).

MuBhaibheri rechiHeberu, zita reBhuku reMapisarema, ndi tehelini, “kurumbidza,” zvinoratidza chinangwa chawo chaicho, zviri, kurumbidza Mwari. Zita rechirungu rinoti Bhuku reMapisarema rinobva kuizwi rechiGiriki salimoi, rinowanikwa muSeputigenti, dudziro yechiGiriki yeBhaibheri rechiHeberu yenguva yemazana maviri nematatu ekutanga Kristu asati aberekwa.

Hakuna chaingakwanisa kutsiva Mapisarema mukunamata kwaIsraeri. Semuenzaniso aishandiswa mukuzodzwa kwetemberi, mitambo yekunamata, mitambo yaidaidzira vanhu vakawanda nemunguva dzekuisa areka yesungano muJerusarema.

“Nziyo dzeKukwira Kumusoro” (Mapisarema 120-134), dzinozivikanwa senziyo dzenzendo, dzaiimbwa vari parwendo kuinda Jerusarema kumitambo mitatu yepagore (Ekisodho 23: 14-17). Inzwi “rechiEgipita Hareru” (Mapisarema 113-118) neHareru Huru” (Mapisarema 136) dzaiimbwa pamitambo mikuru yepagore nepamutambowo  weKugara Kwemwedzi nekupirwa kwetemberi kuna Mwari. Hareru yeEgipita yaiva nenzvimbo yakatsanangurika mumutambo wePaseka. Mapisarema 113 ne 114 aiimbwa pakutanga kwemutambo wePaseka neMapisarema 115-118 nepakuvharwa (Mateo 26: 30). “Harerua Yezuva Nezuva” (Mapisarema 145-150) yaiiswa muminamato yezuva rimwe nerimwe mumarusando emangwanani emusinagoge.

Mapisarema akanga asingawanikwi chete muminamato yezuva nezuva, asi airaira  vanhu kuti vanganamata Mwari sei musenjuwari. Jesu akanamata nemazwi eMapisarema 22 (Mateo 27: 46). Mapisarema ainyatsovonekwa muminamato yemazuva ose mukereke yekutangawo (VaKorose 3: 16, VaEfeso 5: 19). 

`Kana nepo isuwo hedu tisinganamatiri Mwari musenjuwari yepanyika yakaita setemberi, tingashandisa sei Mapisarema mukunamata kwedu, angave munhu ari pake oga kana paruzhinji?`