---
title:  Kudzidza Kuenda Mberi
date:   05/01/2024
---

Bhuku raMapisarema rine mapisarema 150, akaiswa mumabhuku mashanu: Bhuku I (Mapisarema 1-41), Bhuku II (Mapisarema 42-72), Bhuku III (Mapisarema 73-89), Bhuku IV (Mapisarema 90-106), Bhuku V (Mapisarema 107-150). Kupatsanurwa uku kuiswa mumabhuku mashanu kweMapisarema kwakabva mumirairo yechiJudha yemazuva ekutangisisa uko kunofanana nezvikamu zvemabhuku mashanu aMosesi.

Bhuku raMapisarema rinoratidza kuti kwaiva nemamwe Mapisarema akanga agara akawunganidzwa kare: AKohati (Mapisarema 42-49, 84, 85, 87, na88), aAsafu (73-83), Nziyo Dzekurumbidza (Mapisarema 120-134), neMapisarema eHarerua (Mapisarema 111-118, 146-150). Mapisarema 72:20 inopa huchapupu hwemuwunganidzwa muduku weMapisarema aDavidi.

Kana nepo Mapisarema akawanda anechekuita nenguva yaMambo Davidi nehushe hwekutangisisa (10 B.C.), muwunganidzwa weMapisarema wakaramba uchikura nekufamba kwenguva: panguva yekutsemuka kwehushe, muhunhapwa, nenguva vabva muhunhapwa. Zvinogashirika kuti vanyori vechiHeberu vachitungamirirwa naEzera vakabatanidza mapisarema akanga aripo nguva iyi kuaita bhuku rimwe chete pavakashanda kumutsa marusando emutemberi itsva.

Pfungwa yekuti vanyori vakabatanidza Bhuku reMapisarema hazvibvisi pfungwa yekuti akafemerwa naMwari. Vanyori, sevanyori veMapisarema, vakanga vari varanda vaMwari vakaperera, uye basa ravo raiva richitungamirirwa naMwari (Ezra 7: 6, 10). Mubatanidzwa wesimba raMwari neremunhu muMapisarema wakafanana nemubatanidzwa wechimiro chaIshe Jesu chekuva Mwari-munhu. “Asi Bhaibheri, nezvokwadi zvaro zvinobva kuna Mwari zvakataurwa mundimi dzevanhu, zvinoratidza kushanda pamwe chete kwehumwari nevanhu. Chimiro ichi chaivawo muchimiro chaKristu, uyo aiva Mwanakomana waMwari neMwanakomana weMunhu. Saka, ichokwadi chemuBhaibheri, sezvazvaiva munaKristu, zvekuti Shoko rakazova nyama, rikagara pakati pedu.’”-Ellen G. White, Hondo Huru, p. 8.

**Mibvunzo Yekutaurirana**: 

`Kuti Mapisarema minyengetero yehumwari-neyevanhu nenziyo? Ko pfungwa iyi, zvisinei kuti zvakawoma kunzwisisa, zvingatibatsira sei kuvona kuda kuva pedyo kwaMwari nevanhu vake? Ko izvi zvinoratidza sei, nenzira yazvo zvoga, kuti Mwari ari pedyo nesu uye nemumwe nemumwe wedu?`

`Muboka ramunodzidzira, taurai nezvenguva iyo makambovona Mapisarema achitaura nezvako chaizvo. Kunyaradzwa netariro ipi yaunowana mazviri?`