---
title:  Rwiyo Rwemwaka Yose
date:   02/01/2024
---

`Verenga Mapisarema 3, Mapisarema 33: 1-3 na Mapisarema 109: 6-15. Ndeapi mativi evupenyu hwevanhu anowanikwa muMapisarema aya?`

Mapisarema anoratidza zvinogona kuitika muvupenyu hwevanhu, achiratidza kuti vatendi vanogona kunamata Mwari munguva dzose hadzo dzevupenyu. Maari tinovona zvinotevera: 

(1) Nziyo dzinorumbidza Mwari nekuda kwevukuru hwake nesimba mukusika, kutonga kwake samambo, murutongo nemukutendeka. (2) Mapisarema ekuvonga anoratidza kutenda kukuru nekuda kwemaropafadzo akawanda chaizvo aMwari. (3) Mariro anobva mumwoyo anochemera kudzikinurwa naMwari kubva mudambudziko. (4) Mapisarema ehuchenjeri anopa mazano anoraramika muvupenyu hwakarurama. (5) Mapisarema ehumambo anotaura nezvaKristu, ari mutongi saMambo mukuru neMudzikinuri wevanhu. (6) Mapisarema enhoroondo anotarisa mune zvakaitirwa Israeri kare nekuisa pachena kutendeka kukuru kwaMwari nekusatendeka kwaIsraeri mukusadzidzisa mazera aitevera kuti asadzokorora zvaikanganiswa nemadzibaba avo asi kuti vavimbe munaMwari nekuramba vakatendeka kusungano yake.
Nhetembo muMapisarema dzinoratidza simba riri pachena rinobata muverengi. Kana nepo humwe humhizha huchirasika mukududzira, asi tinogona kurambira mumitauro yedu tichivona runako rwawo.

_1. Mitsara_ inofambidzana ichisanganisira inoenderana, angava mashoko mapfupi, kana pfungwa. Mitsara iyi yakafanana ichitibatsira kunzwisisa zvinoreva mumwe mutsara uri pedyo nawo. Semufananidzo: “Rumbidza Jehova, mweya wangu; zvose zviri mukati mangu ngazvirumbidze zita rake dzvene!” (Pisa 103: 1) Mumitsara iyi inofambidzana, “mweya wangu” kureva kuti “zvose zvirimandiri,” zviri munhu zvose zvaari.

_2. Madimikira_ anotaura achipa mamwe mazita kusimbisa pfungwa dzose dzemunhu semuenzaniso, kudzivirira kwaMwari kunoratidzwa se “mumvuri wemapapiro ake” (Mapisarema 17: 8).

_3. Kuperera_ zvinoratidza pfungwa mbiri dzinopikisana. “Ndakachema masikati neusiku pamberi penyu” zvinoreva kuchema nguva dzose pasina kumira (Mapisarema 88: 1).

_4. Kutamba nemazwi_ kunobatsira kanzwiro kemazwi mujee kana kuratidza zviripachena shoko repamweya. Muna Mapisarema 96: 4, 5 izwi rechiHeberu rinoti elohimu, vanamwari, nerekuti elilimu, “zvimwari zvinotipa kutamba nemazwi kuzivisa kuti zvimwari zvendudzi zvinongovonekwa chete se elohimu, “vanamwari,” asi izvo zviri ‘elilimu, “zvifananidzo.”

Pakupedzisira, izwi rekuti “sera” rinomiririra kumbomira zvishoma, zvingareva kumbomira munhu achifunga kana kufungisisa nezveshoko riri mundima iyi yepisarema kana mushanduko yezvinoridzwa murwiyo urwu (Mapisarema 61: 4).