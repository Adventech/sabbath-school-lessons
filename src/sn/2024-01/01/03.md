---
title:  Sangana Nevanyori VeMapisarema
date:   01/01/2024
---

Mambo Davidi vane zita rinovonekwa pamazita eMapisarema akawanda vakanga vari mubasa guru rekuronga zvaaiita mukushumira kweIsraeri. Anodaidzwa kuti “muimbi anotapira weIsraeri” (2 Sam. 23: 1), Testamende Itsva inoti Davidi ndiye akanyora Mapisarema akawanda (Mat. 22: 43-45; Mabasa 2: 25-29, 34, 35; Mabasa 4: 25; VaRoma 4: 6-8). 

Mamwe Mapisarema akawandawo akanyorwa nevaimbi vemutemberi avo vakanga vari vaRevi: semuenzaniso Mapisarema 50 na 73-83 akanyorwa naAsafu; Mapisarema 42, Mapisarema 44-49, 84-85, ne Mapisarema 87-88 nevanakomana vaKora; Mapisarema 88 wo naHemani muEzera; nePisa 89 naEthani muEzra. Kunze kwavo, Soromoni (Mapisarema 72, Pisa 127) naMosesi (Mapisarema 90) vakanyorawo mamwe Mapisarema

`Verenga Mapisarema 25: 1-5; 42: 1; 75: 1; 77: 1; 84: 1, 2; 88: 1-3 na Mapisarema 89: 1. Ko Mapisarema aya anotivudzei nezvakapindana nevakaanyora?`

Mweya Mutsvene akafemera vanyori veMapisarema nekushandisa matarenda avo mukushumira Mwari nekunevavaigara navo mukutenda. Vanyori veMapisarema vakanga vari vanhu vakazvipira vaiva nekutenda kwakakura kwazvo asi vaigonawo kusangana nekukuhunika nemiyedzo, sezvatinongoita isu tose. Kana nepo akanyorwa kareko, Mapisarema anobudisawo zvatinosangana nazvowo isu nhasi.

“Munyengetero wangu ngaupinde pamberi penyu; Rerekerai nzeve yenyu munzwe kuchema kwangu; Nekuti mweya wangu uzere nematambudziko, upenyu hwangu woswedera kuSheori.  (Mapisarema 88: 2, 3). Uku kuchema kwemazuva ano sezvazvaingovawo kune mumwe munhu makore angasvika 3000 akapfuvura.

Mamwe Mapisarema anotaura nezvekuwoma, mamwe achitaura nezvemafaro. Vanyori veMapisarema vakachema kuna Mwari kuti avaponese nekuvapa nyasha dzavakanga vasingakodzeri. Vakarumbidza Mwari nekuda kwekutendeka kwake, nerudo, vakatsidza kuzvipira kwaari kusingaperi. Vanyori veMapisarema, saka zvapupu zveRudzikinuro rutsvene nezviratidzo zvenyasha netariro munaMwari. Vanyori veMapisarema vanopa chitsidzo chitsvene kuna vose vanochigashira, nekutenda, zvipo zvaMwari zvekuregerera nezvevupenyu hutsva. Asi panguva imwechete iyi vasingaedzi kuvanza, kana kuviga kana kusataura nemarwadzo nekutambudzika munyika yechitema.

`Ko tingawana sei tariro nekunyaradzwa mukuti kunyange vanhu vakatendeka, vakaita sevanyori veMapisarema, vakatotambudzikawo nezvinhu zvimwechete zvatinotambudzika nazvowo isu?`