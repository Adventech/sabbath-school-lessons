---
title:  Minamato Yakafemerwa
date:   03/01/2024
---

`Verenga 2 Samueri 23: 1, 2 na VaRoma 8: 26, 27. Ko mavhesi aya anotidzidzisei nezvemunamato?`

Mapisarema minamato yakafemerwa nekurumbidza kwaIsraeri, saka muMapisarema izwi raMwari rakasangana nerevanhu vake. Mapisarema anoshuva kuratidza masimba ekusangana naMwari.

Vanyori veMapisarema vanotaura nezvaMwari vachiti “Mwari wangu,” Haiwa Jehova,” na “Mambo wangu” (Mapisarema 5: 2, 84: 3). Vanyori veMapisarema vanowanza kukumbira kuti Mwari “ateerere” (Mapisarema 5: 1), “inzwai munyengetero wangu” (Mapisarema 39: 12), “Tarirai” (Mapisarema 25: 18), “kurumidzai kundipindura” (Mapisarema 102: 2), “ndiponesei” na Mapisarema 6:4. Aya zvechokwadi mazwi emunhu arikuchema kunaMwari.

Runako runoshamisa nerukoko rweMapisarema seminyengetero nerumbidzo zviripo nekuti Mapisarema iShoko raMwari riri muchimiro cheminamato yekuperera nekurumbidza kwevatendi. Saka Mapisarema, anopa vana vaMwari nguva dzekudana, sezvinoratidzwa muna VaRoma 8: 26, 27: “Saizvozvo Mweya inobatirana wo nekusava nesimba kwedu; nekuti hatizivi kunyengetera zvakafanira; asi Mweya amene unotinyengeterera nekugomera kusingataurwi; uyo unonzvera mwoyo, ndiye anoziva kufunga kweMweya, nekuti unonyengeterera vatsvene sezvinoda Mwari”.

NaJesuwo, akatora mazwi kubva kuMapisarema, sezvatinovona muna Ruka 20: 42, 43, payakatora mazwi sezvaari chaizvo kubva muna Pisarema 110: 1- “Zvino Davidi pachake mubhuku raMapisarema akati: 'Jehova akati kunaShe wangu, Gara kurudyi rwangu, kusvikira ndaita vavengi vako chitsiko chetsoka dzako'”

Kana nepo mamwe Mapisarema akabva, kana kuti achitaura nezvenyaya chaidzo dzakaitika dzevanyori vemapisarema pachavowo, sezvakaitika kuna Israeri senyika, kudzama kweMapisarema pamweya kunotaura kuzvimiro zvakasiyana-siyana zvevupenyu nekutsemura nepakati petsika dzakasiyana, nezvitendero, nemarudzi nekusiyana kwevanhurume nevanhukadzi. Nemamwe mazwi, paunenge uchiverenga Mapisarema, uchaawona achiratidza tariro, kurumbidza, kutya, kusuwa, kusurikirwa, zvinhu izvo vanhu kose-kose mumazera ose, zvisinei nezvimiro zvavari mazviri, kana mazera avo, vanongasana nazvo. Zvinotaura kwatiri tose, mundimi dzezvatinosangana nazvowo isu.

`Ko kushandisa Mapisarema kwaJesu kunofanira kutivudzei nezvekukosha kwaanogona kuva nako muvupenyu hwedu hwekutenda?`