---
title:  Maverengerwo Anoitwa Mapisarema
date:   30/12/2023
---

### Verenga Kugadzirira Chidzidzo Chevhiki Ino:
1 Makoronike 16: 7; Neh. 12: 8; Mapisarema 25: 1-5; Mapisarema 33: 1-3; VaRoma 8: 26, 27; Mapisarema 82: 8; Mapisarema 121: 7.

> <p>Chemusoro:</p>
> Akati kwavari: Ndiwo mashoko angu, andakakuvudzai ndichiri nemi, kuti zvose zvakanyorwa pamusoro pangu pamurairo waMosesi, navaprofita, namaMapisarema, zvinofanira kuitika. Ipapo akadzivura kuziva kwavo, kuti vanzwisise Magwaro. (Ruka 24: 44, 45).

Mapisarema akava bhuku remunamato nebhuku renziyo kuna vose maJudha neMakristu kwemazera nemazera. Uyeze kana nepo Mapisarema akazara nemashoko emuimbi kunaMwari, Mapisarema haana kutanga nevanhu asi naMwari, uyo akafemera pfungwa dzawo.

Zvechokwadi Mwari akafemera kuti vanyore zvavakanyora, chiri icho chikonzero nei, sezvazviri muMagwaro ose (2 Petro 1: 21), Mwari muMapisarema anotaura kwatiri kuburikidza nevaranda vake uye neMweya wake. Jesu, nevaapostora, nevanyori veTestamende Itsva vaitora zvimwe kubva muMapisarema nekuzviti Magwaro (Marko 12: 10; Johani 10: 34, 35; 13: 18). Zvechokwadi iShoko raMwari sezvakaita mabhuku aGenesi naVaRoma.

Mapisarema akanyorwa munhetembo dzechiHeberu nevanyori vakasiyana siyana kubva muIsraeri yekare, saka Mapisarema anoratidza nyika yenguva yawo, kana nepo riri shoko repasi rose. Kugashira Mapisarema seShoko raMwari nekunyatsotarisisa hunhetembo huri muMapisarema, nenhoroondo yawo, zvidzidzo zvezvaMwari nemanyorerwe awo, zvinhu zvakakosha kwazvo mukunzwisisa shoko rawo, zvinoinda kwezviuru zvemakore kusvika munguva yedu. 

_*Dzidza Chidzidzo Chevhiki Ino Kugadzirira Sabata, January 6._