---
title:  Ko Mwari Aripi?
date:   30/01/2024
---

`Verenga Mapisarema 42:1-3; Mapisarema 63:1; Mapisarema 69:1-3 na Mapisarema 102:1-7. Chii chinorwadziswa muimbi zvakanyanyisa?`

Hakusi kutambudzika kwemunhu ari oga kana kweruzhinji kunonetsa munyori wepisarema, asiwo, kana zvisiri zvakawanda, kuita sekuvapo kwaMwari munguva dzematambudziko evaranda vake. Kusavapo kwaMwari kunonzwikwa senyota huru kwazvo munyika yakawoma (Mapisarema 42:1-3; Mapisarema 63:1) nekurwadziwa kwemunhu anofa (Mapisarema 102:2-4). Muimbi anonzwa seabviswa kuna Mwari nekuzvitora seshiri iri yoga. “Ndafanana nehukurwizi yemurenje; ndava sezizi remumatongo (Mapisarema 102:6). 

Kutaura nezvegwenga kuratidza kunzwa kusurikirwa kubva kunaMwari. Shiri “iri yoga pamusoro peimba” haisi mudendere rayo, munzvimbo yayo yekuzorora. Muimbi anochema kuna Mwari “kubva makadzika,” kuita seakabitirigwa nemvura zhinji avakunyura kuinda “munhope yakadzika” (Mapisarema 69:1-3; Mapisarema 130:1). Mifananidzo iyi inoratidza chimiro chakawoma kwazvo chekuti munhu haana pekubuda napo, kunze kwekubatsirwa naMwari.

`Verenga Mapisarema 10:12; Mapisarema 22:1; Mapisarema 27:9 na Mapisarema 39:12. Ko muimbi anoita sei pachimiro ichi chinoita sekuti Mwari havapo?`

Zviri pachena kuti muimbi anosarudza kusanyarara kana Mwari achiita seasipo. Anoshinga pamunamato, nekuti munyengetero unoinda kuna Mwari mupenyu anenyasha. Mwari achiko, kunyange achiita seasiko. Ndiye Mwari mumwechete uya akambovanzwa kare, saka vaneidi rekuti anovanzwa ikozvino.

Kusavapo kwaMwari kunokonzera vanyori vemapisarema kuzviwongorora nekutsvaka Mwari, asi nekurevurura nekukumbira kune kuzvininipisa. Vanoziva kuti Mwari haazorambi akanyarara nekusingaperi. Mapisarema anoratidza kuti kutaurirana naMwari kunofanira kuramba kuripo, zvisinei nezviri muvupenyu.

`Tingadzidzei kubva mune zvakaitwa nemunyori wepisarema apo Mwari aiita seasipo? Koi we unodini kana Mwari akaita seanyarara dzimwe nguva? Kutenda kwako kunosimbiswa nei? `