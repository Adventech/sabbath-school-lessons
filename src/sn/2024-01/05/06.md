---
title:  Zvimwe Vakarurama Vangaidzwa
date:   01/02/2024
---

`Verenga Mapisarema 37:1, 8; Mapisarema 49:5-7; Mapisarema 94:3-7 na Mapisarema 125:3. Ko munyori wepisarema iri ari mudambudziko ripi?`

Mapisarema aya anekuchemera kubudirira kwevasakarurama nedambudziko razvinokonzera kune vakarurama. Vasakarurama havasi kungobudirira chete, asi dzimwe nguva vanoshora Mwari pachena nekudzvinyirira vamwe. Chinonyanya kunetsa apa ndechekuti apo “tsvimbo yeushe yezvakaipa”  (Mapisarema 125:3) inotonga nyika, “tsvimbo yeushe yezvakarurama” (Mapisarema 45:6) inoita seiri kukundikana. Saka, munhu anoregerei kuda kuita zvakaipa sezvinoita vamwe?

`Verenga Mapisarema 73:1-20, 27. Chii chinobatsira muimbi kubva mudambudziko iri? Magumo evanovimba nezvisina maturo ndeapi? (tarisawo 1 Petro 1:17.)`

Apo munyori wepisarema muna Mapisarema 73 anoramba akatarisa pane kusarurama kuri munyika, anokundikana kuona magumo acho nekuwona kwaMwari. Dambudziko rekuti kubudirira kwezvakaipa kwaikanganisa kutenda kwake zvakanyanya; aidavira wo kuti nharo dzake dzekusabatsira kwekutenda dzaiva dzakatsamira pane zvaitoitika.

Asiwo hazvo, Mapisarema 73 rinoratidza kuti “izvi zvinoshora avo vanoshaya hanya nevhesi rekutanga mupisarema iri, iri iyo pfupiso yepisarema iri rose:‘Kunaka kwaMwari waIsraeri kune avo vakarurama pamwoyo!’” Johannes Bugenhagen anodaro. 

Munyori wepisarema anotungamirirwa kuinda kusenjuwari, panzvimbo apo Jehova anobata ushe, akabva arangaridzwa ipapo kuti “nhasi” chipenga chiduku chezimufananidzo rakakura, anofanira kutarisa “magumo,” apo vasakarurama vachasangana nerutongo rwaMwari. Kunzwisisa kwakaita muimbi idi iri musenjuwari nekureurura kutadza kwake kwekare zvinoratidza kuti zviripo zvinogona chete kunzwisiswa nemaziso emweya pasina kufunga kwemunhu.

`Ko chitsidzo cherutongo rwaMwari panyika, nepamusoro pevakaipa vayo vose, chinopa kunyaradzwa sei kana kusarurama kwakawanda kusina chirango?`