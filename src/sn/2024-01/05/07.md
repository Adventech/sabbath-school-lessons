---
title:  Kudzidza Kuenda Mberi
date:   02/02/2024
---

Sevaimbi vemapisarema, vanhu vaMwari venguva dzose vanoshamiswa nguva dzose kuti vangaimba sei nziyo dzaJehova “munyika yevutorwa.” Kutenda kwedu kuri mukubata ushe kwaJehova kuchikanganiswa, dzimwe nguva zvakasimba chaizvo, isu tobva tafungisisa kuti Mwari achiri kutonga here uye achine simba here akanaka sezvinotaurwa neMagwaro.

Kutenda kwemuBhaibheri kunowanza kureva kusava nechokwadi nekumirira sezvingaita kuvimba kwakasimba nekugutsikana. Dzimwe nguva kusatenda nekumirira tisingazivi, zvikuru sei pamberi pezvisakarurama nenguva idzo Mwari anoita seasipo, zvinogona kuita sezvisingakwanisi kugashirika. Asi, kusatenda hakumbofaniri kuva nezvaMwari, rudo rwake nechimiro chake chekuvimbika naye. Muimbi anogona kushaya kutenda mune remangwana, asi nguva zhinji achitsamira parudo rwaMwari rusingakundikani nekutendeka (Mapisarema 36:5-10; Mapisarema 89:2, 8).

Nesuwo tinofanira kutevedzera muenzaniso uyu. “Koka simba rako rose kuti utarise kumusoro, usatarisa pasi pamatambudziko ako; hauzopererwi nesimba munzira. Uchakurumidza kuvona Jesu seri kwamakore, achikusveverera kukubatsira; iwe zvaunofanira kuita chete kumupa ruoko rwako mukutenda kusina kuwona worega achikutungamirira. Paunotanga kuvimba ucha, kuburikidza nekutenda munaJesu, vanetariro.”-Ellen G. White, 5T, pp. 578, 579.

Dzimwe nguva kana Mwari “achiviga chiso chake” usatarisira simba remunamato pasi.  Kune rumwe rutivi, kumuimbi, zvinomukonzera kuzviwongorora zvakasimba, nekufunga nemabasa aMwari ekare ekuponesa, nekutsvaka Mwari nekureurura nekukumbira kune kuzvininipisa (Mapisarema 77:10-12; Mapisarema 89:46-52). Kutenda kunosimba nekusangana nematambudziko nezvimiro zvatisinganzwisisi nepfungwa dzinopikisa. Ruzivo runowanikwa mumuidzo iyi rwakanyanya kukosha kupfuvura matombo anokosha.”-Ellen G. White, 3T, p. 555.
  
**Mibvunzo Yekutaurirana**:

`Ndeapi makakatanwa ayo muimbi akasangana nawo munguva dzekuedzwa? Ndeapiwo matambudziko awasangana nawo, uye wakaitei nawo? Ungachengetedza sei kutenda kwako munguva idzi?`

`Tinofanira kuwanepi mhinduro kana kutenda kwedu munaMwari kwavakuedzwa zvakasimba kana nevanhu vane matambudziko avo achivakonzera kuda kubvunza-bvunza kuvimbika nekunaka kwaMwari?`

`Unopindura sei mubvunzo wakajairika wezvakaipa zviri munyika yakasikwa neinochengetedzwa naMwari anemasimba ose nerudo? Ko dzidziso yehondo huru inokubatsira sei kupindurawo hako dambudziko iri?` 