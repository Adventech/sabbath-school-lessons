---
title: Mazuva Ezvakaipa
date:  28/01/2024
---

`Verenga Mapisarema 74:18-22 na Mapisarema 79:5-13. Chii chakakosha apa?`

Munyori wemapisarema anoita seanoda kubata hondo huru pakati paMwari nemasimba akaipa, uye anonongedzera kunzwira kusinganzwisisiki kwaMwari, uyezve nevuchenjeri nesimba rake.

Dambudziko rezvakaipa muMapisarema nderezvekunamata; ndere mibvunzo nezvaMwari. Saka, kuparadzwa kweJerusarema netemberi zvinoita sehutsotsi hutsvene nekuti kunopa mukana kuvasakarurama kumhura Mwari. Nhaka yaMwari (vaIsraeri) chiratidzo chekusarudza kwake nesungano yake (Deut. 4:32-38, Deut. 32:8,9) isingazombokundikani. Pfungwa yekuti nhaka yaMwari inowanikwawo pakupedzisira, sezvo rimwe remazuva ndudzi dzose dzichava nhaka yaMwari nekumushumira. Pfungwa yekuti ndudzi dzakapamba nhaka yaMwari dzinotsvaka kuparadza zvitsidzo izvi zvitsvene.

Hazvina mubvunzo, munyori wepisarema anobvuma kuti zvivi zvevanhu zvakakanganisa vukama hwesungano naMwari nekuisa pamusoro pevanhu mibairo yezvavakaita (Mapisarema 79:8, 9). Kurarama kwevanhu kwakangotsamira panyasha dzaMwari chete dzekupindira nekudzoreredza zvisungo zvesungano kuburikidza nekuchenesa chitema. Jehova ndi “Mwari weruponeso,” zvinoreva kutendeka kwaMwari kuva vezvitsidzo zvesungano (Mapisarema 79:9).

Asizve chakanyanya kukosha kupfuvura kudzorera fuma yeIsraeri mukumirira chimiro chaMwari munyika (Mapisarema 79:9). Kana mabasa akaipa endudzi akarega kurangwa, zvinozoita sekuti Mwari atorerwa simba rake (Mapisarema 74:18-23, Mapisarema 83:16-18, Mapisarema 106:47). Mwari paanongoponesa vanhu vake zita rake runobva raruramiswa nekusimudzirwa.

Sanhasi, mirairo iyi yaivako kareko. Zvivi zvedu, kudzokera kumashure kwatinoita, zvakaipa zvedu, zvinogona kuunza kupesana kusiri kwedu chete asi, zvinonyanyisa, pana Mwari anezita ratinoti tinorinamata. Zviito zvedu zvakaipa zvinogona kuburitsa  zvakaipisisa zvepamweya mukupupura kwedu nemubasa reduwo. Vanhu vangani vakahedhuswa kubva kukutenda kwedu nekuda kwemabasa evavo vaizviti vanotenda muzita raKristu?

`“Kukudzwa kwaMwari, kukudzwa kwaKristu, kurimukuperera kwechimiro chevanhu vake.”-Ellen G. White, DA, p. 671. Unonzwisisa sei idi iri rakakosha, nezvaringareva kwauri muvupenyu hwako iwe hweChikristu? `