---
title:  Shato Yemuna Zvakazarurwa 
date:   03/03/2025
---

Nyaya huru yevatongi vedenga muhondo yepasi nekudenga inotaurwa nemazwi mashoma mubhuku raZvakazarurwa, umo diaborosi anoratidzwa “seshato huru” inorwisana naMwari “nemunyengeri wenyika yose” (Zvakazarurwa. 12:9). 

`Verenga Zvakazarurwa 13:1–8. Ko tinoratidzwa sei kunosvika simba reshato rekutonga?`
 
Shato (Satani) anorwisana naMwari chete (Zvakazarurwa. 12:7–9) nevaranda vake (semuenzaniso, Zvakazarurwa. 12:1–6), asi anoratidzwa semutongi seri kwemadzishe enyika avo vanotambudza vanhu vaMwari mumazera ose. 

Shato “yakapa . . . simba rayo, nechigaro chayo nesimba rekutonga” kuchikara chakabva mugungwa (Zvakazarurwa. 13:2; enzanisa naZvaka. 13:5; Zvakazarurwa. 17:13, 14). Chikara ichi chakabva mugungwa “chinopiwa muromo wekutaura mashoko makuru ekumhura, nekupiwa simba rekuramba chichibata ushe kwemwedzi 42” (Zvakazarurwa. 13:5). Saka Satani, (shato) anopa simba nekutonga nechikuriri kuchikara (simba rezvematongerwe enyika rinonamatwawo). Simba iri rinoratidzwa kuda kubvuta kunamatwa kuri kwaMwari chete. Chikara chinomhura zita raMwari; chinorwawo, kana nekutokurira, vatsvene vaMwari, asi kuri kwenguva yakatarwa. Simba iri rinobata pasi rose, chinoripiwa neshato, mutongi unoba simba rekutonga munyika ino. 

Asi kune miganhu yakatarwa inopiwa Satani nevatumwa vakewo, kusanganisira maganhu yekunguva duku. “ ‘Saka farai kudenga nemi munogarako. Mune nhamo imi nyika negungwa, nekuti mweya wakaipa wakaburukira kwamuri, akatsamwa kwazvo, nekuti unoziva kuti uchinenguva duku.’ ” (Zvakazarurwa. 12:12).

Satani “anoziva kuti anenguva duku” (Zvakazarurwa. 12:12), uye nezviitiko zviri munotsanangurwa muna Zvakazarurwa zvinobva munguva dzakatarwa, dzine miganhu (tarisa Zvakazarurwa. 12:14, Zvakazarurwa. 13:5) kusvika munguva yekutonga kwemasimba aya akaipa. 

Hongu, pakupedzisira Mwari anokurira . “ ‘Achapukuta misodzi yose pameso avo; nekuti rufu haruchavipo, kana kurira kana kuchema. Kana kutambudzika hazvingavipo, nekuti zvekutanga zvapfuvura’ ” (Zvakazarurwa. 21:4).	

`Zvisinei nekuwoma kwazvakaita kuti tizvivone, pakupedzisira zvakanaka zvichakurira zvakaipa nekusingaperi. Nemhaka yei izvi zvakakosha chaizvo zvekuti hatifaniri kumbokanganwa zvitsidzo zvinoshamisa kudai?`