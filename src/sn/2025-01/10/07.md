---
title:  Kudzidza Kuenda Mberi
date:   07/03/2025
---

“Munhu akaputsika inhapwa yaSatani iri pamurairo. Chinagwa chaKristu chaiva chekumusunungura kubva kusimba remuvengi wake. Munhu akangodaro akarerekere kukuda kuteerera mazano aSatani, uye haagoni kukunda muvengi anesimba rakakura zvakadai kunze kwekunge Kristu, Mukundi Mukuru, achigara maari, nekutungamirira zvidiso zvake, nekumupa simba. NdiMwari woga anogona kupa simba raSatani miganhu. Anokwira nekudzika panyika, nekufamba-famba mairi. Haabvi pabasa rake kana kanguva kaduku-duku, kuti asamborasikirwa nemukana wekuparadza mweya. Zvakakosha kuti vanhu vaMwari vanzwisise izvi, kuti vasabatwa nemisungo yake. Satani arikugadzirira manyepo ake, zvekuti mukushanda kwake kwekupedzisira mukurwisa vanhu vaMwari kuti vatadze kumuziva. 2 VaKorinde 11:14: ‘Naizvozvi hazvishamisi; nekuti kunyange naSatani vo unozvishandura, achizviita semutumwa wechiedza.’ Vamwewo vanhu vakatonyengerwa kare vachifamba vachiti hakuna chinonzi Satani, akatovabata hunhapwa, uye anotoshanda kuburikidza navo zvikuru. Satani anoziva kupfuvura vanhu vaMwari simba ravanogona kuva naro kana simba ravo riri muna Kristu. Kana vakatsvaka Mukundi Mukuru nekuzvininipisa kuti avabatsire, mutendi asina kana simba zvake, akatsamira pana Kristu, anogona kudzivisa Satani zvakasimba nehondo yake yose. Ane manomano akawandisa zvekuti haangavuyi pachena, akashinga, nemiyedzo yake; akadaro masimba ekukotsira eMakristu angamuka, nekuenda kune kuMudzikinuri anesimba guru. Asi anovuya akazvishandura, asingavonekwi kuburikidza nevana vekusateerera vanozviti vanonamata.”—Ellen G. White, Testimonies for the Church, vol. 1, p. 341.

**Mibvunzo Yekutaurirana**:

`Ko zvinorevei kuva “muranda waSatani wepamurairo”? Saka zvinoreva here kuti Satani anogona kuita zvaanoda nevanhu? Kana zvisiri izvo, nemhaka yei? Ko izvi zvinevukama sei nezvatinogona kuti “mirairo yekuratidza” muhondo yepasi rose?`
 
`Ko nemhaka yei Mwari angabvumira Satani kutonga muhondo iyi kana nepo zviri zvenguva duku? Ko zvinotivudzei nezvekuti Mwari anotsvaka zvekupindura nazvo Satani?`

`Ko ungati kudini kune avo, kana Makristu, vanoramba kuti Satani ariko zvechokwadi, semunhu? Kana nepo tisingagoni kuzviratidza kuti ariko, ndezvipi zvaunga wunganidza kubatsira mumwe akanyengedzwa zvakanyanyisa?`
