---
title:  Mirairo Yemuhondo Nechakaipa
date:   01/03/2025
---

### Verenga Kugadzirira Chidzidzo Chevhiki Ino
Dan. 10:1–14, Zvakazarurwa. 13:1–8, Jobho 1:1–12, Jobho 2:1–7, Johani 12:31, Johani 14:30, Mark 6:5, Mark 9:29.

> <p>Chemusoro:</p>
> “Uyo unoita zvivi ndewa diaborosi, nekuti diaborosi unoita zvivi kubva pakutanga. Mwanakomana waMwari wakavoneswa nemhaka iyi kuti aparadze mabasa adiaborosi” (1 Johani 3: 8.)

Nyaya yakasimba kwazvo inotsanangura mhando yehondo inowanikwa muna  1 Madzimambo 18: 19-40, Eria paGomo reKameri, apo Mwari anofumura  avo vanonzi “vamwari vendudzi.” Asi kune zvakawanda kuseri  nezve “zvimwari” izvi kupfuura zvazvinofungirwa nevanozvinamata. Seri “kwezvimwari” zvaishumirwa nendudzi dzaiva dzakaporedza Israeri, kune zvaitoveko.

“ ‘Vaipira kumadimoni, kusiri kuna Mwari, kunavamwari vavakanga vasingazivi, zvakanga zvichangovuya kana madzibaba avo akanga asingazvityi vo’ ” (Deut. 32:17). Pauro anowedzera achiti, “Izvi zvinobairwa nevahedeni hazvibairwi Mwari, asi mweya yakaipa; zvino handidi kuti muyanane nemweya yakaipa” (1 Vakorinde 10:20).

Seri kwe “zvimwari” zvendudzi kune madimoni akazvishandura. Izvi zvinoreva matsamba ose ari muMagwaro anotaura nezvekunamata zvifananidzo ne “hondo yepasi rose.” 

Nenyaya idzi mupfungwa, hondo yepasi rose nekudenga inogona kunzwisisika. Uye zvokwadi iyi inezvikuru zvainoreva kukunzwisisa chimiro chehondo yacho nekujekesa zvirinani dambudziko rezvakaipa.

_*Dzidza chidzidzo chevhiki ino kugadzirira Sabata, March 8._
