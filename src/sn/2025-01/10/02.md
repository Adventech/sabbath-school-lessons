---
title:  Mutumwa Akanonotswa
date:   02/03/2025
---

Sezvatavona kare, “zvimwari” zvenhema zvemandudzi madimoni akazvivanza. Nekune dzimwe nzvimbowo tinowona madimoni emasimba ekudenga ari seri kwevatongi venyika. Kunyange vatumwa vekudenga vanotumwa naMwari vanogona kurwiswa nemasimba emuvengi.

`Verenga Danieri 10:1–14, wakanyanya kutarisa pamavhesi 12, 13. Ko mavhesi anodzidzisei zvinowirirana nehondo huru? Ko unovona sei nezve mutumwa wakatumwa naMwari “achinonotswa” kwemazuva makumi maviri nerimwe (21)?`

Ko zvingaitika sei kuti mutumwa akatumwa naMwari “angadziviswa” kwemavhiki matatu? Anemasimba ose, Mwari anesimba rose rekupindura Danieri ipapo—kureva kuti ndizvo zvaakanga atoita. Kana akashandisa simba rake kuzviita izvi, aigona kuti mutumwa asvike kuna Danieri ipapo-ipapo. Asi mutumwa akatumwa naMwari “angadziviswa nemuchinda wePezhia” kwemavhiki matatu. Chii chirikuitika apa?

“Kwemavhiki matatu Gabrieri anorwisana nemasimba erima, achida kukanganisa mabasa emupfungwa dzaKoreshi . . . . Zvose zvaingaitirwa vanhu vaMwari nedenga zvakanga zvaitwa. Kundiso yakanga yavapo; masimba emuvengi akanga amiswa mumazuva ose aKoreshi, nemazuva emwanakomana wake.”—Ellen G. White, Prophets and Kings, p. 572.

Kuti hondo yakadai iitike, Mwari aitoshandisa simba rake. Muvengi aifaniravo kupiwa mukana wekusununguka wekuitavo zvaanoda, asi aine miganhu yakabvumiranwa (zvakawanda zvacho zvatisina kuziviswa isu). Zvinoita sekuti kunemiganhu iyo kunyange vatumwa vaMwari vanoshanda nayo, yatichazotaura nezvayo muzvidzidzo zviri mberi “semirairo yemuhondo.”

Mune kumwe kuvona, kuziva miganhu iyi hakuna kuwoma kana tikabata pfungwa, dzatakatotaura kare, dzekuti Mwari anoshanda nerudo chete, uye rudo urwu, pasina kumanikidza, ndihwo hwaro hwehurumende yake. Pfungwa iyi inoshanda kuburikidza nemirairo inobva murudo, inogona kutibatsira kunzwisisa zvirinani hondo huru.

`Koi we wakavona sei miganhu inoshanda chete murudo pasina kumanikidza? Ndezvipi zvidzidzo zvawakawana nemiganhu iyi?`