---
title:  Nyaya YaJobo
date:   04/03/2025
---

Mubhuku raJobo, tinawana zvinoshamisa zvinotibatsira kuvona idi rehondo huru.

`Verenga Jobho 1:1–12 na Jobho 2:1–7. Ndeipi mitemo yehondo huru inoratidzwa apa? `

Kune zvakakosha zvakawanda zvinogona kubuda mumavhesi aya. Chekutanga, zvinoita sekuti paiva nemusangano wekudenga, pasina kutaurirana kwaMwari naSatani chete; kune zvimwe zvisikwa zvekudenga zviripo. 

Chechipiri, pane kupesana kwamuka apa, zvinoratidzwa nemubvunzo waMwari wekuti amboona Jobho here. Kuvonera Jobho chii? Mubvunzo unoratidza kuti panenyaya huru yakonzera makakatanwa.

Chechitatu, Mwari paanoti Jobho wakarurama, haana chaanopomerwa, wakarurama, achitya Mwari, Satani anoti Jobho anotya Mwari nekuti anomudzivirira. Izvi zvinosvika pakushorwa nekutambudzwa kwechimiro chaJobho nechaMwariwo (enzanisa naZvaka. 12:10, Zecharia 3).

Chechina, Satani anopomera kuti Mwari akaisa ruzhowa rwakapoteredza Jobho saka hazvina kururamisira zvinomukonzera iye Satani kutaridza zvaari kutaura. Saka izvi zvinoratidza kuti panemitemo “mukuedzana simba), inoratidza kuti Satani amboedza kutambudza Jobo. Mwari anodaira Satani pamberi pedare redenga achibvumira Satani kuedza pfungwa dzake, asi miganhu iripo zve. Anotanga kubvumira Satani kuva nesimba pamusoro “pazvose zvaaiva nazvo,” asi achirambidzwa kubata iye Jobho pachake (Jobho 1:12). Pamberi apo, Satani anopomerazve Jobho achiti unehanya nezvake iye chete, Mwari anotendera Satani kutambudza iye Jobo, asi kuti asamuvuraya (Jobho 2:3–6).

Satani anowunza matambudziko akawanda chaizvo pamusoro paJobho nemhuri yake, asi mazviri zvose Jobho anoramba achirumbidza zita raMwari (Jobho 1:20–22; Jobho 2:9, 10), achiratidza kuti Satani anonyepa.

Tinodzidza zvinhu zvakawanda chaizvo apa, sekuti pane mitemo yekuwongororana muhondo iyi. Pane miganhu mudare redenga inotevedzwa kana munhu achipomera Mwari, asi pasina kutyora mirairo inoyera yerudo, nheyo yehurumende yaMwari nematongero aanoita denga nenyika nezvisikwa zvinehuchenjeri. Zviitiko zvekudenga izvi zvinobata chaizvo zvinoratidza idi rehondo huru, nemafambiro ayo pano panyika.
