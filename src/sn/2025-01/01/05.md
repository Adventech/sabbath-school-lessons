---
title:  Vakadanwa Vazhinji, Asi vakasanangurwa Vashoma
date:  01/01/2025
---

Mwari haangozvisarudziri kuda vanhu chete, asi anovakoka kuti vamudewo. Zviri pachena kuti anotovapa simba rekuzvigona vachizvisarudzira havo kana kuramba zvinoiswa pachena nemufananidzo waKristu wemutambo wekuwana. 

`Verenga Mateo 22:1–14. Ko mufananidzo uyu unorevei? `

Mumufanaidzo waKristu wemabiko ewanano, mambo anogadzirira mwanakomana wake mutambo wekuwana nekutumira varanda vake kuti “ vanodaidza avo vakanga vakokwa kumuchato,” asi “ ‘vakaramba kuvuya’ ” (Mat. 22:2, 3). Kanopfuura kamwechete mambo akatumira varanda vake kwavari, asi ivo havana kuva nehanya navo, vatosvika pakubata vamwe vavo nekuvavuraya (Mat. 22:4–6).

Pamberi apo, apedza kushanda nemhondi idzi dzakanga dzavuray avaranda vake,  mambo akavudza varanda vake, “ ‘Mutambo wekuwana wakagadzirirwa, asi vakanga vakokerwa vakanga vasina kufanirwa. Naizvozvo, endai kumharadzano dzenzira, mukokere kumutambo vose vamunowana’ ” (Mat. 22:8, 9). Mushure mechimwe chiitiko murume akanga asina nguvo yemutambo anokandirwa panze, zvichimiririra kukosha kwekuva nenguvo yemutambo kubva kuna mambo kuti munhu apinde mumabiko, Jesu anopedza mufananidzo nemashoko anoshamisa kwazvo, “ ‘Vazhinji vakadanwa, asi vakasanangurwa vashoma’ ” (Mat. 22:14).

Ko izvi zvinorevei? Avo ndivo pakupedzisira “vakazosanangurwa,” vakabvuma kuvuya kurukoko rwemutambo wekuwana waTenzi. Izwi rakadudzirwa kuti “vakadanwa” mumufanaidzo wose izwi rechiGiriki ‘kaleo’ (kukoka, kudaidza), uye rinoratidza vakazokokwa pakupedzisira “vasanangurwa” (eklektos) rinoisa kuti akadavira kana haana kugashira rukoko.

Chokwadi ndechekuti Mwari anodaidza (kureva kuti anokoka) munhu wose kumutambo wekuwana. Asi ani-nani wedu anogona kuramba rudo rwaMwari. Sarudzo yakasununguka yakakosha murudo. Haamanikidziri rudo rwake kuna-ani zvake. Zvinosuwisa kuti tinogona kuramba kupinda murudo naMwari.

“Vasanangurwa” ndeavo vakagashira rukoko. Kune avo vanoda Mwari, Mwari akavagadzirira zvinhu zvinoshamisa kwazvo kupfuvura zvimwe zvose zvatingafungidzira. Uyezve, zvinongodzokazve panyaya yerudo nerusunguko runowanikwa murudo.

`Zvii muvupenyu hwako zvinoratidza kuti wakagashira rukoko rwemutambo wekuwana uye kuti wakauya wakapfeka zvinotarisirwa?`