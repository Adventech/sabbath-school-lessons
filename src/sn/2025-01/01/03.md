---
title:  Rudo Rusingadzorerwi
date:  30/12/2024
---

Kuratidzwa kwerudo rwaMwari runoshamisa kuvanhu vakaputsika kunowanikwa munyaya yaHosea. Mwari vakaraira muprofita Hosea vachiti, “ ‘Enda unozvitorera mukadzi wevufeve, nevana vewufeve, nekuti nyika inofeva zvikuru zvavakasiyana naJehova’ ” (Hos. 1:2). Hosea nemukadzi wakanga asina kutendeka vaifanira kuva zvidzidzo zvipenyu zverudo rwaMwari kuvanhu vake, zvisinei nekusatendeka kwaIsraeri nevufeve mukunamata. Inyaya yerudo rwaMwari runongopiwa pachena kune avo vasingakodzeri.

Zvechokwadi zvisinei nekutendeka kwaMwari nerudo, vanhu vakamupandukira nguva nenguva wo. Magwaro anobva aratidza rudo rwaMwari rusina kudzorerwa nekudiwawo nemudzimai asinakutendeka. Akanga ada vanhu vake zvakazara uye nekutendeka, asi vakanga vamushora nekunamata vamwe vamwari, vachimurwadzisa zvikuru kwazvo nekuputsa vukama naye kusvika pahwanga husisisa kwanisi kugadziriswa. 

`Verenga Hosea 14:1–4. Ko mavhesi anoratidzei nezverudo rwaMwari rusingazungunuki kuvanhu vake?`

Mushure mekupanduka nguva dzakawanda kwevanhu vake, Mwari anoti: “ ‘Ndichaporesa kudzokera shure kwavo, ndichavada nekuda kwangu’ ” Izwi rekuti “nekuda kwangu” rinobva mune richiHeberu (nedabah), rinoreva zvinongopiwa pachena nekuda kwemunhu anopa. Izwi rimwechete rinoshandiswa pazvipo zvinopiwa nekuda kwemunhu mutsika dzemusenjuwari.

Muna Hosea mose, nemumatsamba ose eMagwaro, Mwari anoratidza kuzvipira kunoshamisa  netsitsi kuvanhu vake. Kunyange ivo vairamba vachitevera vamwe vamwari, vachidambura sungano yevukama, zvaiita sezvakanga zvisingagadziriki, Mwari mukuda kwake akaramba achiratidza rudo rwake kwavari. Vanhu vakanga vasingakodzeri rudo rwaMwari; vakanga varamba nekurasikirwa nemukana wadzo. Asi Mwari akaramba achiratidza  rudo kwavari  pasina kumanikidzwa, nemurairo kana zvimwe. Apa nepane dzimwe nzvimbo, Magwaro anoramba achiratidza rudo rwaMwari sekuzvidira pasina mubhadharo.
 
`Vanhu vakawanda vanotora Mwari semutongi arikure anehasha. Ko mufananidzo waMwari semudiwa anoramba achida pasina kudzorerwa kwerudo zvinokubatsira sei kuvona Mwari neimwe nzira? Zvinoshandura sei mavonero ako vukama hwako naMwari?`
