---
title:  Kudzidza Kuenda Mberi
date:   03/01/2025
---

“Irima rekusanzwisisa Mwari rakaputira nyika. Vanhu varikurasikirwa neruzivo rwechimiro chake. Chakatadza kunzwisiswa nekutaurwa zvachisiri. Zvino shoko rinobva kuna Mwari rinofanira kuparidzwa, shoko rinofanira kupenya nekuponesa musimba raro. Chimiro chake chinofanira kuziviswa. Murima renyika chiedza chinofanira chembiri yake, chiedza chekunaka kwake, chetsitsi nezvokwadi. 

“Iri ndiro basa rakanyorwa nemuprofita Isaya mashoko anoti, ‘Nhai iwe unoparidzira Zioni mashoko akanaka, kwira pagomo refu; nhai iwe  unoparidzira Jerusarema mashoko akanaka, danidzira nesimba, danidzira usatya; uti kumaguta aJudha: Tarira Mwari wenyu! Tarira Ishe Jehova uchavuya  semunhu unesimba , ruvoko rwake ruchamubatira vushe; tarirai mubairo wake unawo, zvaanoripira zviri pamberi pake.’ Isa. 40:9, 10.  

“Avo vanomirira kuvuya kweChikomba vanofanira kuti kuvanhu, ‘Tarirai Mwari wenyu.’ Maranzi ekupedzisira echiedza chemutsa, shoko rekupedzisira retsitsi rinofanira kuparidzwa panyika, kuratidzwa kwechimiro chake cherudo. Vana vaMwari vanofanira kuratidza mbiri yake. Muvupenyu hwavo nemuzvimiro vanofanira kuratidza zvavakaitirwa nenyasha dzaMwari.

“Chiedza cheZuva Rekuramisa chinofanira kuvheneka mumabasa akanaka—mumashoko ezvokwadi nemabasa ehutsvene.”—Ellen G. White, Kristu’s Object Lessons, pp. 415, 416. 

**Mibvunzo Yekutaurirana**:

`Kupfuura pfungwa yekuti Mwari haako kune pfungwa yekuti Mwari anotivenga. Tingadai tichirarama munyika yakadini kudai ichi chaiva chokwadi?`

`Nemhaka yei uchifunga kuti pane kusanzwisisa kukuru pamusoro pechimiro chaMwari munyika yedu nhasi? Funga nekukurukura nzira dzinogona kubatsira  vanhu  kuvona chimiro chaMwari cherudo zvakanaka.`
 
`Nderipi shoko rinofanira kuparidzwa nezvechimiro chaMwari nhasi? Ungatsanangura sei nyaya iyi kune munhu asingazivi chokwadi chezverudo rwaMwari? Ndezvipi zvinobatika zvaungaratidza zvinoratidza rudo rwake chairwo nechimiro chake chinoshamisa kwazvo?`

`Kutaura nezverudo rwaMwari ndechimwe chinhu. Kururatidza muvupenyu hwedu  ndechimwe. Ndeapi “mabasa ehutsvene” anogona kuratidza rudo rwaMwari kuvanhu vakatipoteredza?`