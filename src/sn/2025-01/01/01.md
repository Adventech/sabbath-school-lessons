---
title:  Mwari Anoda Zvakasununguka
date:   28/12/2024
---

### Verenga Kugadzirira Chidzidzo Chevhiki Ino
Ekisodo. 33:15–22; Hosea 14:1–4;
 Zvakazarurwa. 4:11; Johani. 17:24; Mateo. 22:1–14; Johani. 10:17, 18.

> <p>Chemusoro:</p>
> “Ndichaporesa kudzokera kwavo shure, ndichavada nekuda kwangu; nekuti kutsamwa kwangu kwabviswa kwavari” (Hosea 14:4).

Kana nepo Petro akaramba Jesu katatu, sezvakanga zvambotaurwa naJesu kare (Mateo 26: 34), kuramba uku hakuna kuva magumo enyaya. Mushure mekumuka, Jesu akabvunza Petro, “Unondida here kupfuvura ava?’ ” Petro akapindura, “Hongu Ishe; munoziva kuti ndinokudai.’” Jesu akabva ati, ‘ “Chengeta hwai dzangu.’”  Jesu akabvunza Petro zvakare, “ ‘Unondida here?’ ” Petro akapindura, “ ‘Hongu Ishe; Munoziva kuti ndinokudai.’ ” Jesu akati, “ ‘Fudza hwai dzangu.’ ” Jesu akabvunzazve Petro kechitatu, “ ‘Unondida here?’ ” Apa “Petro akavaneshungu nekuti akamubvunza kechitatu, ‘Unondida here?’” Petro akapindurazve, “ ‘Ishe, Munoziva zvinhu zvose; Munoziva ndinokudai.’ ” Jesu akati, “ ‘Chengeta makwai angu’ ” (Johani 21:15–17). Sekuramba Jesu katatu kwaPetro, Jesu—nemibvunzo yakakosha yekuti, “ ‘Unondida here?’ ”—akadzoreredza Petro katatu. 

Hongu nyaya dzedu dzingasiyana sei neyaPetro, zvinoitika zvakangofanana nguva zhinji. Kureva kuti mubvunzo wakabvunzwa Petro ndiwo mubvunzo mukuru uyo Mwari anotibvunza isu tose munguva dzedu nemunzvimbo dzedu: Unondida here? 

Zvimwe zvose zvinotsamira pamhinduro yedu kumubvunzo uyu. 

_*Dzidza chidzidzo chevhiki ino kugadzirira Sabata, January 4_