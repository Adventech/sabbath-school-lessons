---
title:  Zvakanga Zvisingambotarisirwi
date:  29/12/2024
---

Mwari haangotibvunzi chete, “Unondida here,” asi Mwari anototida isu tose, uye anozviita izvi nekuda kwake akasununguka. Zvechokwadi anokuda iwe neni mahara nevamwe vosewo kupfuvura zvatingafungira. Uye tinozviziva izvi nenzira yaakada nayo vanhu vake kareko. 

`Verenga Ekisodo 33:15–22 ufungisise nenyaya irimavhesi aya. Ko ndima iyi, zvikuru sei vhesi 19, inoratidzei nezvidiso zvaMwari nerudo rwake?`


Zvinoita sekuti zvakakanga zvatopera hazvo.  Nguva duku Mwari abva kudzikinura vanhu vake zvinoshamisa  kubva muhunhapwa hweEgipita, vanhu veIsraeri vakapandukira Mwari nekunamata chifananidzo chechimhuru chendarama. Mosisi paakaburuka kubva mugomo, akavona zvavakanga vaita, akakandira mahwendefa pasi  aiva neMirairo Inegumi akapwanyika. Kana nepo vanhu vakanga varasikirwa nekodzero yose nemaropafadzo ose ayo Mwari akanga avapa pachena, Mwari akazvisarudzira kuramba ari musungano navo kunyange zvakadaro—asingatarisi kusafanira maropafadzo esungano iyi  kwavo. 

Mazwi ari muna Ekisodo 33:19, “ ‘Asi ndichanzwira nyasha wandinoda kunzwira nyasha, ndichanzwira tsitsi wandinoda kunzwira tsitsi’ ” anowanza kusanzwisiswa  zvekuti vanhu vanofunga kuti Mwari anongosarudza waada zvisina kurongeka achinzwira nyasha vamwe, asi vamwe asingavanzwire. Mwari haashandi achidaro, zvinopikisana nedzidziso inemukurumbira yekuti kune vakatotongerwa kuraswa nekuparadzwa kusingaperi. 

Saka Mwari arikuparidza kuti kudini apa? Chokwadi ndechekuti Mwari arikuti, seMusiki wezvinhu zvose, anekodzero nesimba rekunzwira nyasha netsitsi waanoda pasina kumanikidzwa kana kune vasingakodzeri. Saka ndizvo zvaari kuita apa, kunyange mushure mekupanduka kwekunamata chimhuru chendarama,  achivanzwira tsitsi kunyange vakanga vasingakodzeri.
 
Ndiyo imwe yenguva dzakawanda apo Mwari akaratidza rudo rwake achizviita nenzira yakanga asingambotarisirwi. Nyaya yakanakira isu tose, ndizvozvo ka? 

`Munzira dzipi umo Mwari anoramba achiratidza rudo rwake kwauri—kunyange munzira dzisingambotarisirwi?`