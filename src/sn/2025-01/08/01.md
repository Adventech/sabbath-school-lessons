---
title:  Kuita Nekusununguka, Rudo, Nekutungamirira KwaMwari
date:   15/02/2025
---

### Verenga Kugadzirira Chidzidzo Chevhiki Ino
Ruka 13:34; Jer. 32:17–20; Heb. 1:3; Deut. 6:4, 5; Eph. 1:9–11; Johani 16:33.

> <p>Chemusoro:</p>
> “Ndakareva izvozvo kwamuri kuti muve nerugare mandiri. Panyika munotambudzika; asi tsungai mwoyo, ini ndakaunda nyika” (Johani 16: 33).

Kuvona zviri pamberi izwi rinotsanangura zvinoitwa naMwari munyika. Kuti isu tinofungei nezvekuziva kwaMwari zviri mberi inyaya yakakosha kwazvo muvukama hwedu naMwari nevukama hwedu nevamwevo, uye nemafungire atinota  dambudziko rezvakaipa. 

Makristu anekunzwisisa kwakasiyana-siya ekutungamirira kwaMwari. Vamwe vanoti Mwari anotungamirira zvinhu nenzira yazvinofamba nazvo. Achisarudza vachaponeswa nevachazoraswa! Mumavonero aya, vanhu havana kusunguka kuzvisarudzira kubva kune zvakatarwa naMwari. Vanhu vanodavira izvi vanototiwo kana zvidiso zvemunhu zvakatorangwa naMwari.
 
Kune rutivi, Bhaibheri rinoratidza zvakasimba kwazvo kuti Mwari haana kusarudzira vanhu zvose zvinoitika. Asi, anopa vanhu rusununguko rwekuzvisarudzira, kana kusvika pavanosarudza (nevatumwavo) kupikisana nezvaanoda Iye Mwari. Nhoroondo yeKuputsika, yechitema, neyezvakaipa inoshamisa nekutyisa kwazvo ichiratidza kusashandiswa kwesarudzo zvakanaka. Zano reruponeso rakatangwa kuti riise kurongeka nekurapa zvakanga zvaitwa nekusashandisa zvakanaka simba resarudzo iri.

_*Dzidza chidzidzo chevhiki ino kugadzirira Sabata, February 22_