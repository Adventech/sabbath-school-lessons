---
title:  Tarisiro YaMwari Nekuda Kwake Kwekugadzirisa
date:   19/02/2025
---

`Verenga VaEfeso 1:9–11. Ko vhesi iri ririkuti kudini nezvekutongerwa kuva zvauchava? Kune vamwe vanhu vakatongerwa kuponeswa here nevamwe vakatongerwa kuraswa? `

Izwi rechiGiriki rinodudzirwa kuti “kutongerwa” apa kana nepamwewo muMagwaro nderinoti (prohorizo) iro haridzidzisi kuti Mwari anotengera zvinoitika. Asi, izwi iri rechiGiriki rinoreva kuti “kusarudza zvisati zvaitika.” 

Hongu, munhu anogona kusarudza zvisati zvaitika oga, kana kuti munhu anosarudza zvisati zvaitika munzira yekuziva sarudzo yevamwe. Magwaro anodzidzisa kuti Mwari anoita zvapedzisira zvacho. Apa nepamwe wo(semuenzaniso, VaRoma 8: 29, 30), izwi rakadudzirwa “kutongera” rinoreva hurongwa hwaMwari hweremangwana takatarisa izvo Mwari anoziva nezvesarudzo yakasununguka yezvisikwa zvake. Saka Mwari anotungamirira zvinhu nenzira inowirirana nerusununguko runodiwa muvukama hwerudo chairwo.

VaEfeso 1:11 inosimbisa  kuti Mwari “unoita zvose sekufunga kwekuda kwake”. Saka zvinoreva here kuti Mwari akatarira zvinhu zvose kuti zviitike sezvaanoda? Verenga wakaparadzanisa VaEfeso 1:9–11 inoita seinosimbisa pfungwa iyi. Asi dudziro iyi inopikisana nemamwe mavhesi akawanda atakavona kare anoratidza kuti vanhu vanogona kuramba “kuita kuda kwaMwari” (Ruka 7:30; enzanisa na Ruka 13:34, Mapisarema 81:11–14). Kana Bhaibheri risingazvipikisi, ndima idzi dzinganzwisiswa sei nenzira inopa kuwirirana nedzimwe?

Ndima iyi inonyatsonzwisiswa kana tikatarisa kusiyana pakati pezvatingadaidza kuti “kuda kwaMwari” kana kuti “kuda kwaMwari kwekugadzirisa.” “Kuda kunotarisirwa naMwari” ndizvo zvaanototarisira kuti zvinofanira kuitika kana munhu wose akaita chaizvo zvinodiwa naMwari. Kuda kwaMwari “kwekugadzirisa,” wo, kuda kwaMwari kwatarisa zvimwe zvose zvaitika, kusanganisira sarudzo yakasunguka yezvisikwa, dzimwe nguva zvinobva kune zvinodiwa naMwari. VaEfeso 1:11 inoita seinotaura nezve “kuda kwaMwari kwekugadzirisa”. 

`Ruzivo rwaMwari rweremangwana rwakasimba kwazvo, zvekuziva sarudzo dzose dzichaitwa, kusanganisira dzakaipa dzichaitwa nevanhu, achigona “kuti zvinhu zvise zvibatirane kuitira zvakanaka” (VaVaRoma 8:28). Ndekupi kunyaradzwa kwaungawana kubva muidi iri?`