---
title:  Wamasimba Ose (Pantokrator)
date:   17/02/2025
---

MuMagwaro ose, simba raMwari rinoshamisa kwazvo rinovonekwa. Bhaibheri rinosanganisirawo nyaya idzo Mwari anoratidza simba rake nezvishamiso. Asizve, kana nepo zvakadaro, zvinhu zvakawanda zvinoitikawo izvo kwaari asingadi kuti zviitike. 

`Verenga Zvakazarurwa 11:17, Jeremia 32:17–20, Ruka 1:37, na Mateo 19:26. Tarisawo VaHebheru 1:3. Ko mavhesi aya anodzidzisei nezvesimba raMwari? `

Mavhesi aya nemamwewo anodzidzisa kuti Mwari anemasimba ose uye anochengetedza nyika nesimba rake. Zvechokwadi Zvakazarurwa inodzokorora kuti Mwari “Jehova Mwari Wemasimba Ose” (semuenzaniso, Zvakazarurwa 11:17; enzanisa na2 Vakoronike 6:18, Zvakazarurwa. 1:8, Zvakazarurwa. 16:14, Zvakazarurwa. 19:15, Zvakazarurwa. 21:22) neizwi rinodudzirwa “Wemasimba Ose” (pantokrator) rinoreva kuti “Ane Masimba Ose.” Chokwadi chekuti Mwari anemasimba ose hachisimbiswi nemashoko chete, asi zvinovonekwa munzira dzinoshamisa umo Mwari anoshandisa simba rake kudzikinura vanhu vake kana minana inoshandiswa mukumisa zvinhu panyika.
 
Asi kuti Mwari “Anemasimba ose” hazvirevi kuti anogona kuita zvose-zvose. Magwaro anodzidzisa kuti Mwari pane zvinhu zvaasingagoni kuita; semuenzaniso, 2 Timo  2:13 inosimbisa kuti, Mwari “haazvirambi”.  Hongu Makristu mazhinji anotaura kuti Mwari anemasimba ose kureva kuti hakuna angamupikisa chinhu—kureva kuti zvose zvinowirirana nechimiro chake. Kureva kuti kune zvinhu izvo Mwari zvaasingamboiti semumunamato waJesu muGethsemane. Kristu achisimbisa kuti “Mwari anogona zvose” (Mat. 19:26). Akanyengetera kuna Baba muchinjikwa waswedera, “ ‘Baba kana zvichiita, bvisai mukombe uyu pamberi pangu; asi kusaya kud akwangu asi kud akwenyu’ ” (Mat. 26:39). 

Hongu, Baba vakanga vanesimba rose rekumudzikinura kubva mukutambura kwepamuchijikwa, asi akanga asingagoni izvi achida kuponesa vatadzi. Paiitoitwa chimwe chazvo, kwete zvose.

`Magwaro anodzidzisawo kuti Mwari anoda kuponesa vanhu vose (semuenzaniso, 1 Timo  2:4–6, Tito 2:11, 2 Petro 3:9, Ezek. 33:11), asi haasi munhu wose achaponeswa. Ko chokwadi ichi chinodzidzisei nezveidi resarudzo yakasununguka zvinomisa simba raMwari  kuvanhu vakapiwa rusununguko rwekusarudza?`