---
title:  Kudzidza Kuenda Mberi
date:   21/02/2025
---

“Zano rekutidzikinura harina kuzorongwa zvinhu zvatoshata, kana zano rakarongwa Adamu atotadza. Chaiva chiratidzo ‘chezvakavanzika icho chakanga chakachengetwa kwenguva isingaperi kare.’ VaRoma 16:25. Kwaiva kuzarurwa kwezvinhu zvakarongwa kare-kare zviri nheyo yechigaro chaMwari. Kubva pakutanga Mwari naKristu vakanga vachiziva kupanduka kwaSatani, nekuputsika kwemunhu kuburikidza nekusimba rekunyengera rechipandu. Mwari haana kugadza zvakaipa kuti zvivepo, asi Mwari akavona kuti zvichavapo, akaronga kusangana nedambudziko iri. Rudo rwake kunyika rwakanga rwakakura chaizvo, zvekuti akapikira kupa Mwanakomana Mumwe-woga, ‘kuti ani-nani anotenda maari arege kufa, asi ave nevupenyu husingaperi.’ Johani 3:16.”—Ellen G. White, The Desire of Ages, p. 22.

**Mibvunzo Yekutaurirana**: 

`Kana Mwari akasawana zvaanoda nguva dzose, ko izvi zvinokukonzera kufunga sei nezviri kuitika munyika? Ndezvipi zvinoitika chaizvo-izvo nekuda kwekunzwisisa kuti Mwari anezvidiso zvisina kuzadziswa?`

`Kana tikadzokerazve kumufananidzo wekeke watakavona muchidzidzo cheThursday, tinogona kunzwisisa kuti nemhaka yei kunyange “Mwari naKristu vaiziva kupanduka kwaSatani,” chikonzero nei vakainda mberi nekutisika zvakangodaro. Rudo rwaifanira kuiswa mumusanganiswa, uye rudo rwaireva rusununguko. Pane kurega kutisika sevanhu vanogona kuda, Mwari akatisika kuti tigone kuda, asi akazviita achiziva kuti, pakupedzisira zvaizoisa Jesu pamuchinjikwa. Izvi zvinofanira kutivudzei nekuyera , nekukukosha kwerudo muhurumende yaMwari zvekuisa Kristu mukutambudzika pamuchinjikwa pane kutinyima rusununguko rwakasikwa rwuri murudo? `

`Nguva zhinji tinochema nekuda kwemarwadzo nezvakaipa zvirimunyika ino, asi kakawanda zvakadini uchimbofunga neidi rekuti Mwari Pachake anochemera nekurwadzirwa nekutambudzika nezvakaipa? Ko zvinounza musayano wakadini mukunzwisisa kwako zvakaipa kana waziva kuti Mwari Pachake unorwadziwa nekuda kwezvakaipa?`

`Ko idi iri—rekuti zvinhu zvakawanda zvinoitika zvisiri kuda kwake—rinokubatsira sei mukutambudzika kwako, zvikuru sei kana usingazvinzwisisi uye pasina kana chazvakanakira?` 