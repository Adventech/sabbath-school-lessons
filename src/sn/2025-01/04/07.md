---
title:  Kudzidza Kuenda Mberi
date:   24/01/2025
---

“Vose vanonzwa hurombo hukuru  hwepamweya, vanonzwa vasina chakanaka mavari, vanogona kuwana kururama  nekusimbiswa nekutarisa pana Jesu. Anoti, ‘Huyai kwandiri, imi mose makaneta makaremerwa,” Mateo 11:28. Anokukurudzira  kutsinhanisa vurombo hwako nefuma yenyasha dzake. Hatikodzeri rudo rwaMwari, asi Kristu, ndiye rubatso, akakodzera anogona kuponesa kwazvo-kwazvo vose vanouya kwaari. Zvisinei nezvawakaita muvupenyu hwako, zvinogona kukukuhunisa nhasi, kana ukavuya kuna Jesu sezvauri, usina simba, usangakwanisi kuzvibatsira, wapererwa, Muponesi wedu anengoni achawuya kuzokubatsira, anokumbundikira rerudo nekukupa nguvo yake yekururama. Anotiisa kuna Baba takapfekedzwa nguvo chena yechimiro chake. Anotimiririra pamberi paMwari, achiti: Ndatora nzvimbo yemutadzi. Musatarisa mwana wangu akarasika, asi tarisai pandiri. Satani anopopota here achipomera mweya yedu, achiti tiri vake, ropa raKristu rinotaura zvakasimbisisa kupfuvura izvi.”—Ellen G. White, Thoughts From the Mount of Blessing, pp. 8, 9.

**Mibvunzo Yekutaurirana**:

`Tarisa simba rinobva mumashoko aripamusoro, Jesu ngaatendwe, tinoiswa kuna Baba. “Anotiratidza Baba vakapfeka nguvo chena dzechimiro chavo.” Hazvinei kuti tingakuhunika sei dzimwe nguva nekuda kwezvatinotadza nekukundikana kwedu, kana kuti kangani apo tisingaratidzi vamwe rudo rwaMwari rwaakatidururira, nemhaka yei nguva dzose tichifanira kudzokazve kunyaya yakanaka inoshamisa yekuti tinogashirwa naBaba nekuti Jesu “anotiisa kuna Baba takapfeka nguvo chena yechimiro chake”?`

`Imbofungidzira kuti mai chaivo vemwana zvavakanzwa pavakavuya kuna Soromoni vose vachiti mwana mupenyu ndewavo. Chifunga netsanangudzo yezvakanzwikwa zvinotsanangurwa muna 1 Madzimambo 3:26. Ko izvi zvinojekesa sei zvakanzwikwa naMwari nekuda kwevanhu vake muna Hosea 11:8?`

`MuMavhangeri ose, tinovona nguva zhinji Jesu achibatikana nekutambudzika kwevanhu. Akaitei nazvo? Akaita zvaibatsira vanhu vacho. Munzira dzipi umo iwe uriwoga, kana sekirasi, pamungaitira vanhu zvavanoda nekuvanyaradza?`