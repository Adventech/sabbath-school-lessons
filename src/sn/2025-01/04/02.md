---
title:  Kupfuvura Rudo Rwamai
date:   19/01/2025
---

Rudo runofungidzirwa kuva rukuru pakati pevanhu rudo rwemubereki nemwana. Bhaibheri rinowanza kushandisa mufananidzo wemubereki nemwana kuratidza vukama hwaMwari hunoshamisa kuvanhu, zvichisimbisa kuti rudo rwaMwari rwakakura kwazvo kupfuura zvinganzwikwa mumwoyo kana munyama sezvingaratidzwa nevanhu. 

`Verenga Mapisarema 103:13, Isaya 49:15, na Jeremia 31:20. Ko apa panoratidzwa sei nezvechimiro nekudzama kwetsitsi dzaMwari?`

Kana takatarisa mamatsamba aya, Mwari anofambidzana nesu sevana vake vanodikanwa, achitidza sababa namai vakanaka vanerudo kuvana vavo. Asi sezvinotaurwa na Isaya 49:15, sezvingaita mai “kukanganwa mwana wavanomwisa” kana “kusava netsitsi nemwanakomana wavakazvara”, asi Mwari haakanganwi vana vake, tsitsi dzake hadziperi (Kuungudza 3:22). 

Zvakakosha kuvona kuti izwi rechiHeberu raḥam rinoshandiswa setsitsi apa nemune dzimwewo nzvimbo dzakawanda rinotsangura tsitsi dzisingaperi dzaMwari, rinodairwa kuti rinobva muizwi rechiHeberu rechizvaro (reḥem). Saka, sezvakavonekwa nevadzidzi vakuru, tsitsi dzaMwari dzakafanana “nechizvaro cherudo rwaamai.” Zvechokwadi rwakakurisisa kupfuura rudo rwevanhu, kana rwaamai kumwana wavo achangoberekwa.

Kana takatarisa kuna Jeremia 31:20, Mwari anovona vanhu vake vesungano se “mwanakomana anodikanwa,” zvisinei nekumupandukira kwavanomboita nekumuchemera. Kanyange zvakadaro, Mwari anongoramba achiti, “Mwoyo wangu unomurwarira, ndichava nengoni naye.” Izwi rinodudzirwa kuti ngoni apa izwi rinoshandiswa pamusoro apo setsitsi dzaMwari chete (raḥam). Uyezve, mazwi ekuti “Mwoyo unomuchemera” rinogona kududzirwa richinzi “Hura hwangu hwekubereka hunorira.” Tsanangudzo iyi inobata zvakanyanya zvine chekuita nechibereko nekurwadziwa kungaitwa naMwari, zvinoratidza kukura kwengoni dzerudo rwaMwari kuvanhu vake. Kunyange pakati pekusatendeka kwavo, Mwari anoramba achiratidza ngoni zhinji netsitsi kuvanhu vake achizviita akatarisira zvikuru-kuru zvisingafungidzirwi.

`Kune vamwe vedu, kuziva kuti rudo rwaMwari kwatiri rwakafanana nerwababa kana mai zvinonyatsonyaradza. Asiwo vamwe vanogona kunetsekana nazvo nekuti vabereki vavo vakanga vasina rudo. Ndedzipi dzimwe nzira umo rudo rwaMwari rungaradzwa kwavari?`