---
title:  Ngoni DzaJesu
date:   21/01/2025
---

MuTestamende Itsva, mifananidzo yakafana neiri muTestamende Yekare inoshandiswa kuratidza tsitsi dzaMwari. Pauro anodaidza Baba achiti “Baba vengoni Mwari wekunyaradza” (2 Vakoronike 1:3). Pamberizve Pauro anotsanangura muna VaEfeso 2: 4 achiti Mwari “anenyasha zhinji”  nekudzikinura vanhu “Nekuda kwerudo rwake rukuru rwaakatida narwo”. 

Mumifananidzo yakasiyana-siyana, Kristu Pachake anoshandisa izwi rekunzwira, zvinorwadza mudumbu kuratidza ngoni dzaBaba (Mat. 18:27, Ruka 10:33, Ruka 15:20). Nendimi imwechete inoratidza ngoni dzedenga muTestamende Yekare nemuTestamende Itsva rinoshandiswazve muMavhangeri kuratidza ngoni dzaJesu kune avo vaimanikidzwa. 

`Verenga Mateo 9:36, Mateo 14:14, Marko 1:41, Marko 6:34, and Ruka 7:13. Tarisa woMateo 23:37. Ko mavhesi anoisa pachena sei kubatwa kwaitwa Jesu nezvimiro zvevanhu?`

Nguva nenguva muMavhangeri, Kristu anonzi aibatwa netsitsi nekuda kwekutambudzika kwevanhu kana nevaishaiwa. Haana kungovanzwira tsitsi chete, asi akavabatsira mune zvavaishaiwa wo.	

Hongu, Jesu akachemera vanhu vake. Mumwe angaedza kufungidzira misodzi mumaziso aKristu paakanga akatarisa guta riri uko—“ ‘Ndakanga ndichada kazhinji sei kuvunganidza vana vako semhambo inovunganidza hukwana dzayo munyasi memapapiro ayo, mukaramba!’ ” (Mat. 23:37). Apa tinovona kuchema kwaKristu kunobatana zvikuru nekwaMwari muTestamende Yekare yose. Vadzidzi vakawanda veBhaibheri vanoti mufananidzo weshiri inochengeta vana vayo waishandiswa chete munezvekunamata munyika dzekuMabvazuva. Apa vakawanda vanovona mufananidzo uri muna Deuteronomio 32:11, Mwari seshiri inobhururuka pamusoro, ichichengetedza nekuratidza hanya nevana vayo.

`Hakuna muenzaniso mukuru wengoni dzaMwari ungapfuvura Jesu Pachake—uyo akazvipa nekuda kwedu mukuratidza rudo rukuru kwazvo. Asi Kristu haasi mufananidzo waMwari wakaperera chete. Asi muenzaniso wakaperera wevanhu. Ko tingararama sei vupenyu hwedu kwakafanana nehwaKristu, takatarisa kubatsira vanhu mune zvavanoshaiwa, tisingangoparidzi chete rudo rwaMwari asi tichiruratidza  munzira dzinobatika?`