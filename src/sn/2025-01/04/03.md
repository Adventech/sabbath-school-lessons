---
title:  Rudo Runotsemura Dumbu
date:   20/01/2025
---

Ngoni dzaMwari dzisingaperi kuvanhu dzinonyatsowonekwa muna Hosea. Mwari akanga araira muprofita Hosea, “Enda unotora mukadzi wewufeve nevana vewufeve, nekuti nyika yaita vufeve vukuru nekubva kuna Jehova” (Hos. 1:2). Pamberi apo Hosea 11 inoratidza rudo rwaMwari kuvanhu vake, asi nemufananidzo wababa kumwana wavo. 

`Verenga Hosea 11:1–9. Ko mufananidzo uri mumavhesi aya unobatsira sei kunzwisisa madiro anoita Mwari vanhu vake nekuvachengeta? `

Rudo rwaMwari kuvanhu vake rwakafanana nerudo rwemubereki kukamwana kake. Magwaro anoshandisa mufananidzo wekudzidziswa kwemwana muduku kufamba; kubata mwana wako anodikanwa mumavoko; kurapa nekupa zvinoraramisa; mukuchengetedza  vanhu vake nekupfava. Magwaro anoisawo pachena kuti Mwari “akatakura” vanhu vake sezvinongoita “baba mwanakomana wavo” (Deut. 1:31). “Murudo rwake nemungoni akavadzikinura akavasenga mazuva ose ekare” (Isa. 63:9). 

Asi kunerumwe rutivi Mwari arikuratidza rudo rusingaperi, vanhu vake vakaramba vasina kundeka, zvekusvika pakudzingira Mwari navo, nekuzvikokera rutongo zvikamuchemedza. Mwari anengoni, asi asingaregi kururamisira. (Sezvatichazovona muzvidzidzo zvirimberi, rudo nekururamisa zvichifambidzana.)

Wakamboshatirwa here zvikuru zvekuti mudumbu mako munofamba-famba? Ndiwo mufananidzo unoshandiswa kuratidza kudzama kweshungu dzaMwari kuvanhu vake. Mufananidzo wemwoyo wemunhu uchishanduka nekunzwira inyaudzosingwi inoratidza kurwadziwa kwakadzama, inoshandisirwa Mwari nevanhu. 

Mufananidzo uyu wetsitsi dzinomutswa (kamar), unoshandiswa pamadzimai maviri akavuya kuna Soromoni, mumwe nemumwe wavo achiti mwana mupenyu ndewake. Soromoni paakaraira kuti mwana mupenyu agurwe nepakati (asina chinangwa chekukuvadza mwana), mufananidzo uyu unoratidza kubatikana kwakaitwa namai vemwana chaivo (1 Madzimambo 3:26; enzanisa na Genesisi. 43:30). 

`Munhu akamboita mubereki anonzwisisa zvirikutaurwa nechidzidzo. Hakuna rumwe rudo rwepanyika rungaenzaniswa narwo. Ko izvi zvinotibatsira sei kunzwisisa rudo rwaMwari zvarwuri chaizvo kwatiri, uye tinowana kunyaradzwa kwakadini, nezvatingawana mukurunzwisisa?`
