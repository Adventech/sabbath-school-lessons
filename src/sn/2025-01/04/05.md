---
title:  Mwari Anegodo?
date:   22/01/2025
---

Mwari weBhaibheri “ndiMwari wengoni.” MuchiHeberu, Mwari anonzi el raḥum (Deut. 4:31). Vara rekuti “el” rinoreva “Mwari,” naraḥum ndeimwe nzira yekutaura vara rinoti (raḥam). Asi, Mwari haangonzi Mwari wengoni chete asiwo Mwari anegodo, el qana’. Sezvatinoona muna Deuteronomio 4:24, “ ‘Jehova Mwari wako moto unoparadza, Mwari anegodo [el qana’].’ ” (Tarisawo Deut. 4:24, Deut. 6:15, Josh. 24:19, Nah. 1:2.)

`Tinoudzwa muna 1 VaKorinde 13:4 kuti “rudo runegodo”. Zvinoitika sei, saka kuti Mwari “ndiMwari anegodo”?  Verenga 2 VaKorinde 11:2 unotarisa kuti vanhu vaMwari vakanga vasina kutendeka zvakadini kwaari munhoroondo yose yeBhaibheri (tarisa, semuenzaniso, Mapisarema 78:58). Ko chii chinojekeswa nendima idzi mukunzwisisa “godo” raMwari? `

“Godo” raMwari hariwanzonzwisiswa. Kana uchiti munhu ane godo semurume kana mukadzi, unenge usingarumbidzi munhu uyu. Izwi rekuti godo rinotaurwa sechinhu chakaipa nguva dzawanda mundimi dzakawanda. Asi muBhaibheri, godo raMwari harina kuipa. Rudo rwemurume rwekuti ndiye oga murume wemukadzi wake.

Kana nepo pane godo rinorwisa rudo (1 Vakorinde 13:4), kana takatarisa pana 2 VaKorinde 11:2 kune “godo” rakanaka rakarurama. Pauro anotaura nezve “godo rehutsvene” (2 Vakoronike 11:2). Godo raMwari ndiro roga rakarurama nguva dzose uye rinogna kutaurwa serudo rukuru rwaMwari rwevanhu vake. Chidiso chikuru chaMwari (qana’) chekuda vanhu vake chinobva mukuda vanhu zvikuru. Mwari anoda kupiwa rudo rusingapiwi kune mumwe nevanhu vake; Ndiye woga anofanira kuva Mwari wavo. Asi nguva dzakawanda rudo urwu runosekwa nekurambwa nevazhinji (tarira Hosea 1–3, Jer. 2:2, Jer. 3:1–12). Saka “godo” raMwari kana chidiso chakasimba hachikanganiswi nevanhu, asi chinomutswa nekusatendeka kwevanhu vakaipa. Godo raMwari kana kuti kudisa vanhu kwaMwari hakuna zvakaipa zvingawanikwa makuri. Harina ruvengo asi rakanaka nguva dzose nekuti rinoda vukama husina misanganiswa rakanakira vanhu vake.

`Ko tingadzidza sei kuratidza “godo” rakanaka zvakadai kune vamwe rakaita serinoratidzwa naMwari kwatiri?`