---
title:  Ngoni Nekubatikana Zvikuru
date:   23/01/2025
---

Mwari weBhaibheri anenyasha anonzwira, zvimiro izvi zvinoratidzwa zvakazara muna Jesu Kristu. Mwari anotinzwira chaizvo (enzanisa na Isaya 63:9, VaHebheru 4:15), anobatwa chaizvo nenhamo dzevanhu vake (Vatongi 10:16, Ruka 19:41), akagadzirira kunzwa, kupindura, nekunyaradza (Isa. 49:10, 15; Mat. 9:36; Mat. 14:14). 

`Verenga1 VaKorinde 13:4–8. Ko ndima iyi inokokera sei kufungisisa nezvengoni dzaMwari nerudo rwake runoshamisa muvukama hwedu nevamwe?`
 
Tinoda chaizvo kuva muvukama nevanhu vanoratidza rudzi urwu rwerudo runotsanangurwa muna 1 VaKorinde 13:4–8. Asi kakawanda zvakadini tichida kuva vanhu vakadaro kune vamwe? Hatigoni kuzviita kuti tive nemwoyo murefu nekuva nemutsa; hatigoni kurega ruvengo, nekuzvikudza nekuva nehasha kana nekutsvaka zvinotifadza “runotsungirira muzvinhu zvose, runotenda zvose, runetariro munezvose, runoshinga munzezvose, harukundikani muzvinhu zvose” (1 Vakorinde 13:7, 8). Rudo rwakadai runogona kuratidzwa muvupenyu hwedu sechibereko cheMweya Mutsvene. Saka rumbidzai Mwari nekuti Mweya Mutsvene anodira rudo mumwoyo meavo, nekutenda vari muna Kristu Jesu (VaRoma5:5).

Nenyasha dzaMwari nesimba raMweya Mutsvene, muzviito zvipi zvinobatika umo matingada kuratidza, kubatikana kwaMwari kwakakura, asi kuri mukururama  kwakaperera nemurudo chairwo? Chekutanga, nzira yoga yekuzviita kushumira Mwari uyo ari rudo. Chechipiri, tinofanira kugashira rudo rwaMwari nekuita mabasa etsitsi nengoni mukuda vamwe. Hatifaniri kungonyaradzwa chete mukutenda kwedu kweChikristu asi tinofanira kusundwa kunonyaradza vamwe. Chekupedzisira, tinofanira kuziva kuti hatigoni kushandura mwoyo yedu toga, asi Mwari woga ndiye anogona. 

Saka, ngatikumbirei kuti Mwari atipe mwoyo mutsva wekumuda nekuda vamwe—rudo rwakachena, rwakaperera runosimbudzira zvakanaka nekubvisa marara arimukati. Munamato wedu ngauve wekuti: “Mwari ngaawedzere rudo kune vamwe nekuna vose, . . . kuti mwoyo wako usimbiswe usina chipomerwa muvutsvene pamberi paMwari wedu naBaba vedu pakudzoka kwaIshe wedu Jesu Kristu nevatsvene vake vose” (1 VaTesaronika 3:12, 13).

`Nemhaka yei kuvuraya chindini nehuwori zviri mumwoyo yedu yechibarirwe iri iyo nzira yoga yekuratidza mhando yerudo urwu? Ndedzipi sarudzo dzatingaita kuti tife rufu urwu rwechindini?`