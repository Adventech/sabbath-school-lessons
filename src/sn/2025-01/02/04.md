---
title:  Vukama Hunemiganhu
date:   07/01/2025
---

Mwari anokokera munhu wose kurudo rwakasimba naye (tarisa Mat. 22: 1-14). Kugashira zvakanaka rukoko urwu kunosanganisira kuteerera mutemo waMwari wekuda vamwe (tarisa Mat. 22: 37-39). Kufara muhukama uhu kunoenderana nenesarudzo yakasununguka yekugashira kana kuramba rudo urwu. 

`Verenga Hosea 9:15, Jeremia 16:5, VaRoma 11:22, na Judha 21. Ko mavhesi aya anodzidzisei nezvingawanikwa mukuramba kana kushaiwa rudo rwaMwari?`

Mune mavhesi aya nemamwe, kufara munezvinowanikwa muukama naMwari zvinodzokororwa sezvakatsamira pakagashiriro kemunhu rudo rwaMwari. Asi hatifaniri kufungidzira kuti Mwari achambosvika pakumira kutida Sezvatambovona kare, rudo rwaMwari runogara nekusingaperi. Uyezve kana nepo Hosea 9:15 ichiwedzera kuti Mwari anoti kuvanhu vake, “ ‘Handichavadizve,’ ” zvakakosha kurangarira kuti pamberi mubhuku rimwechete iri Mwari anoti, “ ‘Ndichavada nekuda kwangu’ ” (Hos. 14:4). Hosea 9:15 haigoni kuti Mwari achamira kuda vanhu vake zvachose. Inototaura nezvezvimwe zvikonzero kana zvinobatsira murudo naMwari. Nezvatinoita mukugashira rudo zvakakoshera kuinda mberi kwerudo urwu.
 
“ ‘Une mirairo yangu, akaichengeta, ndiye unondida , unondida uchadikanwa naBaba vangu; neni ndichamuda vo, ndichazviratidza kwaari’ ” (Johani 14:21). Jesu wo anoti kuvadzidzi vake, “ ‘Nekuti Baba vamene vanokudai, nekuti makada ini, mukatenda kuti ini ndakabva kuna Baba’ ” (Johani 16:27).

Aya nemamwe matsamba anodzidzisa kuti kuramba tiine hukama naye tichiwana zvinobva muukama naMwari zvakatsamira pakuti tinogashira here  rudo rwaMwari zvinosanganisira kuti tichatakura murudo rwacho wo. Uyezve izvi hazvirevi kuti rudo rwaMwari runobva rwamira. Asi, sezvatisingakwanisi kumisa zuva kuti rivhenekere asi tichiona kubva pachiedza chekuvhekera kwaro, hatina zvatingaita parudo rwaMwari rusingaperi, asi tinogona kuramba vukama uhu pakupedzisira, saka tozvibvisa munezvinowanikwa mo, zvikuru sei chitsidzo chevupenyu husingaperi.
 
`Munzira dzipi umo vanhu vangavona, nekurarama, rudo rwaMwari, kana vasingarudzoreri kana kurudzorera? Semuenzaniso, nyika kunyange mushure mekupinda kwechitema ichiratidza sei rudo rwaMwari?`