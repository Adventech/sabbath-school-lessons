---
title:  'Zvawakapiwa Pachena: Ipawo Pachena'
date:   09/01/2025
---

Sekutadza kubhadhara chikwereti kwemuranda kuna tenzi wake, isuwo hatigoni kubhadhara Mwari. Hatigoni kushandira rudo rwaMwari kuti tirupiwe semubhadharo. “Mwari anoratidza rudo rwake kwatiri pakuti wakatida tichiri vatadzi, Kristu akatifira” (VaRoma 5: 8). Rudo runoshamisa sei! Sezvinotaurwa na 1 Johani 3: 1 ichiti, “Tarirai kukura kwerudo rwatakaitirwa naBaba, kuti tinzi vana vaMwari!” 

Saka zvatinofanira kuita kuratidza rudo rwaMwari kune vamwe patinokwanisa napo pose. Kana takanzwirwa nyasha zvakadai nekuregererwa , isu tinofanira kuzviitirawo vamwe zvakadini? Rangarira kuti muranda akakonzera kubviswa kwekuregererwa kwake nekutadza kuregerera muranda mumwechete naye. Kana tichida Mwari zvechokwadi, hatizokundikani kuratidza vamwe rudo rwaMwari. 

`Verenga Johani 15:12, 1 Johani 3:16,  na1 Johani 4:7–12. Ko ndima idzi dzinodzidzisei nezvevukama hwerudo pakati pedu naMwari, nerudo rwade kuna vamwe? `

Munguva duku shure kwa Johani 15: 12, Jesu akati kuvadzidzi vake, “Muri shamwari dzangu kana muchiita zvose zvandakakurairai” Johani 15: 14. Jesu akavarairei? Pakati pezvimwe zvose, Jesu akaraira vadzidzi vake (nesuwo) kuti tidanane sezvaakatida Iye. Apa, nepane dzimwewo nzvimbo, Tenzi vanotiraira kuti tide Mwari nekudanana. Tinongofanira kuziva kuti takaregererwa zvikuru zichikwereti risingaperi, ratisingambokwanisi kuripa, chikwereti chakabhadharwa pamuchinjikwa nekuda kwedu. Saka tinofanira kuda nekurumbidza Mwari, nekurarama nerudo nenyasha kune vamwe. Sezvinodzidziswa na Ruka 7: 47, akaregererwa zvikuru anodawo zvakakura, asi “kune akapiwa zvishoma, zvishoma zvinotarisirwawo kwaari”. Saka ndiani pakati pedu asingazivi kuti akaregererwa zvakakura zvakadini?

Kana kuda Mwari kuchireva kuda vamwe, tinofanira kukurumidza kufambisa rudo rwaMwari kune vamwe, zvose mumashoko nemabasa. Tinofanira kubatsira vanhu mazuva ose nekushandiswa naMwari kusvitsa rudo rwake nekunongedzera vanhu kune anovimbisa vupenyu husingaperi munyika itsva nedenga idzva—zvichasikwa patsva, zvisina chitema kana rufu,  izvo zvibereko zvekuramba rudo rwaMwari. 

`Ungaitei mukuda Mwari nekuda vamwe? Ungaitei nhasi nemazuva anotevera kuratidza rudo rwaMwari nekuzovakoka kuzvitsidzo zvevupenyu husingaperi?`