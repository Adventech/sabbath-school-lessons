---
title:  Rudo Rwesungano
date:   06/01/2025
---

Bhaibheri rinowanza kushandisa vukama hwaMwari hwakatsanangurika nesu richishandisa mifananidzo yemhuri kana vushe, zvikuru sei murudo pakati pemurume nemukadzi kana mai vakanaka nemwana wavo. Mifananidzo iyi inowanza kushandiswa kuratidza vukama hwaMwari nevanhu vake vesungano. Vukama uhu hwesungano, hunosanganisira rudo rwaMwari chete kuvanhu vake nekungotarisira kuti vanhu vacharugashira nekumuda nekudanana ivo pachavowo.
 
`Verenga Deuteronomio 7:6–9. Ko mavhesi anodzidzisei nezvesungano yerudo nerudo rwemutsa waMwari?`

Deuteronomio 7:9 inotsanangura mhando yakatsanangurika yerudo iyo Mwari anayo nevanhu vake vesungano, vukama hunotsamira hahwo pakuti vanogona kugashira kana kuramba rudo urwu. Rudo rwaMwari haruna miganhu, asi sungano nevanhu vake inemiganhu nemitema. 

Izwi rinodudzirwa kuti “tsitsi dzerudo” kana “mutsa” muna Deuteronomio 7:9, ḥesed, pacharo rinoratidza sungano tsvene yerudo nekunyanyisa. Ḥesed rinowanza kushandiswa kutsanangura vukuru hwetsitsi dzaMwari, nekunaka nerudo. Pamusoro pezvimwe zvose, ḥesed rinoreva tsitsi huru kwazvo, kana rudo rusingazununguki, runoitirwa mumwe anodzoserawo rudo rwacho. Rinotanga ukama uhu, rakatarisira kudzorwa kwarwowo.

Hesed yaMwari inoratidza tsitsi huru dzake dzinovimbika madziri, dzisingaperi, dzinogara nekusingaperi. Asi, panguva imwechete iyi, kugashirwa kweḥesed kune mitemo nemiganhu, zvakatsamira pakuda kwevanhu kuteerera kuti vukama hurambe huripo (tarisa 2 Sam. 22:26, 1 Madzimambo 8:23, Mapisarema 25:10, Mapisarema 32:10, 2 Makoronike 6:14).

Rudo rwaMwari rusingaperi ndirwo hwaro hwemahukama mamwe ose, hatikwanisi kusvika pakuratidza saizvozvo. Mwari haana kutiraramisa chete, asi akatipa Kristu akasununguka,  nekuda kwake. “ ‘Hakuna rudo rumwezveba runopfuura urwu, rwekuti munhu akapa vupenyu hwake nekuda kweshamwari dzake’ ” (Johani 15:13). Hazvina mubvunzo, kuratidzwa kukurusa kwerudo rwaMwari kwakawonekwa apo Tenzi “vakazvininipisa vakateerera kusvika parufu, kunyange rufu rwepamuchinjikwa” (VaFiripi 2:8).

`Munzira dzipi idzo ungagara une rudo rwaMwari mupfungwa dzako? Ko zvakakosherei kuzviita izvi?`