---
title:  Kudzidza Kuenda Mberi
date:   10/01/2025
---

“Isa zvidiso zvako, rufaro rwako, zvinokusuwisa, kufunganya kwako nekutya kwako kuna Mwari. Haugoni kumuremedza; haumunetesi. Uyo anoziva kuwanda kwevhudzi riri mumusoro wako haangashai hanya nezvidiso zvevana vake. ‘Tenzi vanetsitsi huru kwazvo, nengoni huru.,’ Jakobho 5: 11.  Mwoyo wake werudo unobatikana nemarwadzo edu kusanganisira kuchema kwedu. Enda nazvose zvinokushungurudza mupfungwa. Hakuna chakakurisa kwaari chaangatadza, nekuti une nyika yose mumavoko ake, anotonga pakati pendudzi dzenyika dzose. Hakuna chinechekuita nerugare rwedu chiduku kwaari kuti achitarise. Hakuna nguva yemuvupenyu hwedu yakasviba zvekuti angatadza kuiverenga; hakuna dambudziko rakamuomera kugadzirisa. Hakuna tsekwende ingawira mumwe wevana vake vaduku asingaivoni, kana dambudziko ringavashungurudza , kana rufaro rungavabata, kana munamato wakaperera ungabva mumuromo uyo Baba vedu vekudenga vakatadza kunzwa kana kushaira hanya. ‘Anoporesa vakapwanyika pamwoyo, nekusunga maronda avo.’ Mapisarema 147:3. Vukama huri pakati paMweya nemunhu mumwe nemumwe hwakatsanangurika zvakadaro zvekuita sekusina zve vamwe vanhu panyika vaangada kutarisa, sekusina vupenyu zve humwe hwakapira Mwanakomana wake kudzikinura.”—Ellen G. White, Steps to Kristu, p. 100. 

**Mibvunzo Yekutaurirana**:

`Tarisazve ndima iripamusoro: “Vukama pakati paMwari nemunhu wose hwakananga iye chete zvichiita sekuti hakunazve vamwe vanhu  panyika, kusinazve mumwe waakapira Mwanakomana wake. Ko izvi zvinonyaradza sei, uye unofanira kurarama sei, uchiziva kusimba kwevukama hwako naMwari? Ungadzidza sei kurarama muzvitsidzo izvi? Funga kuti zuva nezuva dai waidavira izvi nemwoyo wose.`

`Nekuda kwechidzidzo chevhiki, unonzwisisa sei Mapisarema 103: 17, 18? Ko inoratidzei nezvekusapera kwerudo rwaMwari, asi zvinowanikwamo zvakatsamira pakuti tinogashira here rudo rwake? `

`Ko kuziva izvi kunoshandurei muvukama hwako naMwari? Ko izvi zvinokukonzera kuitei nenhamo dzevanhu?`