---
title:  Rudo RwaMwari Rusingaperi
date:   05/01/2025
---

Magwaro ari pachena: Mwari anoda munhu wose. Vhesi rakajairika kwazvo, Johani 3: 16, rinoti: “Nekuti Mwari wakada nyika nekudaro kuti wakapa Mwanakomana wake akaberekwa ari mumwe woga kuti ani-ani anotenda maari asafa asi ave nevupenyu husingaperi’ ”. 

`Verenga Mapisarema 33: 5 na Mapisarema 145: 9. Ko mavhesi aya anodzidzisei nezvekunosvika nyasha, rudo netsitsi dzaMwari?`

Vamwe vanhu vanofunga kuti havadiki, kana kuti  Mwari angada vamwe vanhu vose, kunze kwavo chete. Asi Bhaibheri rinoramba richisimbisa kuti munhu wose zvake anodiwa naMwari. Hakuna waasingadi. Saka nekuti Mwari anoda munhu wose, anodawo kuti munhu wose aponeswe. 

`Verenga 2 Petro 3:9, 1 Timo  2:4, na Ezekieri 33:11. Ko mavhesi aya anodzidzisei nezvechidiso chaMwari chekuponesa munhu wose?
`
Vhesi riri pamberi paJohane 3: 16 rinowedzera kuti: “ ‘Nekuti Mwari haana kutumira Mwanakomana wake panyika kuzoipa mhosva, asi kuti nyika kuburikidza naye iponeswe’ ” (Johani 3:17). Kudai kuri kuda kwaMwari chete, munhu wose aingagashira rudo rwake akaponeswa. Zvino Ishe havamanikidzi rudo rwavo pana ani-nani zvake. Vanhu vakasununguka kugashira kana kuramba.
 
Kana nepo vamwe vachiruramba, Mwari haambomiri kuvada. Muna Jeremia 31: 3, Anosimbisa kuvanhu vake: “ ‘Zvirokwazvo ndakakuda nerudo rusingaperi; naizvozvo ndakakukakatira kwandiri nevunyoro hwerudo’ ”. Pane imwewo nzvimbo Bhaibheri rinodzidzisa nguva nenguva kuti rudo rwaMwari runogara nekusingaperi (tarisa, semuenzaniso, Mapisarema 136). Rudo rwaMwari haruperi. Runogara nekusingaperi. Izvi zvakatiwomera kunzwisisa nekuti zvirinyore nguva dzose kuti isu tsada vamwe, hatidaro here?  

Zvisinei hazvo, kana isu mumwe nemumwe wedu akadzidza kuwona rudo urwu—kureva kuti kurarama muvupenyu hwedu—tingadai tichirarama zvakanaka sei nekudavo vamwe. 

`Kana Mwari achida munhu wose, kureva kuti atodawo vakaipa kwazvo, nekuti kune vamwewo zvechokwadi vane zvimiro zvakaipisisa. Ko rudo rwaMwari kuvanhu ava runofanira kutidzidzisei nezvatinofanira kuvaitirawo?`