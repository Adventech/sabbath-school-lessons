---
title:  Rudo Rwesungano
date:   04/01/2025
---

### Verenga Kugadzirira Chidzidzo Chevhiki Ino
2 Petro 3:9, Deut. 7:6–9, VaRoma 11:22, 1 Johani 4:7–20, Johani 15:12, 1 Johani 3:16.

> <p>Chemusoro:</p>
> “Jesu akapindura akati kwaari, ‘Kana munhu achindida , uchachengeta shoko rangu; naBaba vangu vachamuda, tichavuya kwaari, tikaita vugaro hwedu maari’ ” (Johani 14:23).

Vakawanda vakadzidziswa kuti izwi rechiGiriki rinoti agape
 rinotaura kurudo rwaMwari chete, mamwe mazwi akaita saphileo, achitaura nezvemamwe marudzi erudo, asingasviki pane rwe agape. Vamwe vachiti, wo agape rinoreva rwemunhu mumwechete, runongobva kurutivi rumwechete runopa chete rusingagashiri, rusingakwaniswi nevanhu. 

Asi kudzidza kwakadzama Magwaro nezverudo rwaMwari kunoratidza kuti pfungwa idzi dzose dzakarasika. Chekutanga ndechekuti izwi rekuti agape haritauri nezverudo rwaMwari chete asi nerwevanhuwo, dzimwe nguva kutosanganisira rudo rwevanhu runoinda kusiri iko (2 Timo  4:10). Chechipiri, muMagwaro ose, mazwi akawanda asiri agape anotaura nezverudo rwaMwari. Semuenzaniso, Jesu akadzidzisa kuti, “ ‘Baba Pachavo vanokudai zvinonzi [phileo], nekuti imi makandida [phileo]’ ” (Johani 16:27). Apa izwi rechiGiriki, phileo rinoshandiswa pana Mwari nepavanhuwo. Saka, phileo harimiririri rudo rwevanhu rusina kukwana, asi nerwaMwari wo.

Magwaro anodzidzisawo kuti rudo rwaMwari harubvi divi rimwechete, asi runodyidzana, izvi zvichiratidza kuti rudo rwaMwari harunei nekuti vanhu varudzorera here kana kuti kwete.

_*Dzidza chidzidzo chevhiki ino kugadzirira Sabata, January 11._