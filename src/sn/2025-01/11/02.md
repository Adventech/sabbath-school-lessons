---
title:  Kristu Mukundi 
date:   09/03/2025
---

Kana nepo muvengi aripabasa uyo Kristu akati (mupambi) “muchinda wenyika ino,” mambo chaiye wedenga nenyika ndiKristu. Jesu anotikundira, maari tinogona kukunda, kunyange pakati pezvakawoma sei nekumanikidzwa. Zvechokwadi basa raKristu rinokurira muvengi pose-pose.  

Takavona kuti Magwaro anotsanangura diaborosi se: 

1. Munyengeri wenyika yose kubva pakusikwa kwenyika (Zvakazarurwa. 12:9, Mateo 4:3, Johani 8:44, 2 Korinde 11:3, 1 Johani 3:8). 

2. Mupomeri nemurevi wenhema pamusoro paMwari nevanhu vake mudenga nepasi (Zvakazarurwa. 12:10; Zvakazarurwa. 13:6; Jobho 1–2;Zakaria3:1, 2; Judha 9).

3. Mbavha, muchinda wenyika ino (Johani 12:31, Johani 14:30, Johani 16:11, Mabasa 26:18, 2 Vakoronike 4:4, VaEfeso 2:2, 1 Johani 5:19).
	
`Verenga Johani 18:37. Ko izvi zvinotivudzei nebasa raKristu rekudzivisa kunyengera kwemuvengi? Ko zvinorevei kuti Kristu ndiMambo?`


Kana nepo Magwaro achidzidzisa kuti Satani ndiye munyengeri mukuru, murevi wenhema, mupomeri nemuchinda wenyika ino, anotidzidzisawo kuti Jesu anokunda Satani pose-pose. 

1. Jesu akavuya “ ‘munyika ino, kupupurira zvokwadi’ ” (Johani 18:37)

2. Kuburikidza nemuchinjikwa, Jesu akanyatsoratidza kururama nerudo rwaMwari (VaRoma 3:25, 26; VaRoma 5:8), achifumura manyepo adiaborosi (Zvakazarurwa. 12:10, 11)

3. Pakupedzisira Jesu achaparadza vushe hwadiaborosi, uyo “anoziva kuti achine chinguva chiduku’ ” (Zvakazarurwa. 12:12; enzanisa na VaRoma 16:20), uyezve Kristu “ ‘achatonga nekusingaperi’ ” (Zvakazarurwa. 11:15).

Pakupedzisira, hazvinei nezvichaitwa naSatani, akatokurirwa kare, isu chedu kukumbira kukurira kwaKristu kuti kuve kwedu, nguva nenguva nekukumbira zvitsidzo zvatakawanirwa nemuchinjikwa 

`Muhondo huru, tinoziva divi richakurira. Ko sarudzo dzedu dzezuva-nezuva dzinotiisa kuruti rwupi pakupedzisira? Ko tingagadzirira sei kuti tivone kuti tiri kudivi rakakurira kana ikozvino?`
