---
title:  Chinyizve Chimwe Chandaingadai Ndaita?
date:   08/03/2025
---

### Verenga Kugadzirira Chidzidzo Chevhiki Ino
Johani 18:37, VaRoma 3:23–26, VaRoma 5:8, Isa. 5:1–4, Mateo 21:33–39, Isa. 53:4, VaRoma 3:1–4.

> <p>Chemusoro:</p>
> “Ipapo Pirato akati kwaari: Iwe uri mambo su? Jesu akapindura, akati: Unereva iwe kuti ndiri mambo. Ndakaberekerwa izvo, ndikavuyira izvozvo panyika, kuti ndipupure zvowakwadi. Mumwe nemumwe wezvokwadi unonzwa izwi rangu” (Johani 18: 37.)

Mamwe makore akapfuura kareko, kune nyaya yakadhindwa mukabhuku kevana kanonzi Gaidhu. Nyaya iyi yaiva yemukomana ainzi Denis, nherera yaigara nevabereki vakanga vachingomuchengeta havo kare ikoko.

Denis anovenga chaizvo mambo wenyika yake, nekuti vabereki vake pavairwara, mavuto amambo ndipo pavakamubvuta vakainda naye, haana kuzombovavona zve. Akazozviziva pamberi apo kuti mambo akavabvisira kuti vararame kubva kudenda rakavuraya vanhu vakawanda chaizvo rainzi Buleki Pulagi. Chokwadi ichi chakasungura Denis kubva ruvengo rwemakore akawanda evupenyu hwake. Mambo akazviita nekuda kwerudo rwevanhu vake nguva dzose. 

Vanhu vakawanda nhasi vanovona Mwari sezvaiita Denis achivona mambo. Zvakaipa zvavasangana nazvo zvinovakonzera kuvenga nekuramba Mwari. Ko Mwari aripi tichitambura zvakadai? Kana Mwari akanaka, nemhaka yei zvakaipa zvakawanda kudai?  Hondo yepasi rose inojekesa nyaya iyi yakakosha zvakadai, asi mibvunzo yakawanda inoramba iripo. Asi kana kuedza kwedu kose kuipindura kwatadza kutigutsa, tinogona kutarisa pana Jesu pamuchinjikwa nekuona maari kuti Mwari anovimbika naye, kunyange nemibvunzo yose iyi ichiripo isina kupindurwa.

_*Dzidza chidzidzo chevhiki ino kugadzirira Sabata, March 15._
