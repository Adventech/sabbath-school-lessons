---
title:  Rwiyo Rwemudiwa
date:   11/03/2025
---

Munzira dzinoshamisa kwazvo, Mwari akaratidza rudo rwake nekururama mukati mekurwisana kwepasi rose. Asi mumwe angabvunza, Asi aidai asina kuti zvimwezve kudzivirira kana kuparadza zvakaipa here? Takavona zvakatarwa muhondo yepasi rose kuti Mwari akaita zvose kuremekedza sarudzo akasununguka kuti rudo ruvepo rwakawanda pakati pake nevanhu. Uyezve akaita zvose zvinobvumirwa mumiganhu yakatarwa, mukuratidza kuti ndiani akanaka, muhondo yepasi rose inechekuita nechimiro chake, inogona kugadziriswa chete nekuratidza rudo.

`Verenga Isaya 5:1–4. Ndiani arikutaura mumavhesi aya? Ko Isaya arikutaura nezvaani? Ko munda wemuzambiringa nevarimi vacho zvinomirira ani? Ko chii chakakosha chinoitwa nemuridzi wemunda wemuzambiringa achizviitira munda? Chii chakabudapo? `

Mumavhesi aya, Isaya anoimbira mudiwa wake rwiyo, munda wemuzambiringa. Muridzi wemunda ndiMwari Pachake, munda wemuzambiringa unomiririra vanhu vaMwari (tarisa, semuenzaniso, Isa. 1:8, Jer. 2:21). Asi zvirikuitika apa zvinogona kutambanudzwa kana takatarisa basa raMwari munyika yose. Kana takatarisa mavhesi aya, muridzi wemunda (Mwari) akaita zvose zvinotarisirwa kuitwa kuti munda ubereke zvakanaka. Munda ungadai wakabereka mazambiringa akanaka, asi wakabereka “mazambiringa edondo,” ayo dzimwe dudziro dzinoti “asingabatsiri.” Zvechokwadi dudziro inobva muchiHeberu inoreva muchero unonhuwa. Munda waMwari wemuzambiringa kubereka mazambiringa akavora!. 

Isaya 5:3 inoinda kuna Mwari Pachake achitaura, achikoka vanhu kuti “vazotonga” pakati pake nemunda wake wemuzambiringa. Nemuna Isaya 5:4, Mwari Pachake asimudza mubvunzo wakakosha kwazvo: “Chii chimwe chandaingadai ndakaitira munda wangu wemuzambiringa chandisina kuita? Nemhaka yei usina kubereka mazambiringa akanaka pandakanga ndakatarisira mazambiringa akanaka kubva pauri?’ ”. Chii chaingadai chakaitwa? Zvinoshamisa sei kuti anotokumbira vamwe kutonga zvaakaita. 

`Kana wakatarisa muchichinjikwa, Mwari paakazvipa sechibairo nekuda kwezvivi zvedu tose, mashoko ake aya anokosha kwazvo, —“ ‘Chinyiko chaifanira kuitirwa munda wangu wemizambiringa chandisina kuuitira?’ ”`