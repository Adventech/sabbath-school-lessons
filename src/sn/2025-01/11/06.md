---
title:  Kubvisa Mhosva Pazita RaMwari
date:   13/03/2025
---

Pakupedzisira, zita raMwari rinovonekwa kuti harina mhosva. Kuburikidza nebasa raBaba, reMwanakomana, neraMweya Mutsvene muzano reruponeso, kuratidzwa kwekururamisa nerudo rwaMwari,  zvinoratidzwa zvichisiya pasina mubvunzo (tarisa VaRoma 3:25, 26; VaRoma 5:8). 

`Verenga VaRoma 3:1–4 uina Isaya 5:3, 4 mupfungwa. Ko izvi zvinodzidzisei nezvaMwari Pachake achiratidzwa kuti wakarurama muhondo iyi yepasi rose?`

Muna VaRoma 3 na Isaya 5, tinovona kuti Mwari (neimwe nzira anoita seanokoka) zvisikwawo hazvo kuti zvitonge chimiro chake, kana nepo tisina kodzero kana mvumo yekuzviita. Pakupedzisira, “mabhuku” ose avhurwa, tichavona zvinoratidza kuti Mwari wakarurama chaizvo uye mutsvene. Mwari achazvichenesa pamberi pezvisikwa zvakachenjera kwazvo.
 
`Verenga Zvakazarurwa 15:3 na Zvakazarurwa 19:1–6. Ko ndima idzi dzinodzidzisei nezvekucheneswa kwezita raMwari pakupedzisira?`

MuMagwaro ose zvawo, Mwari anoratidza hanya nezita rake. Nemhaka yei? Haungavi nevukama hwakasimba nemunhu wausingavimbi naye kana ane chimiro chausingadi. Kana munhu akataurira murume/mukadzi nhema dzakaipisisa nezvechimiro chako, unoita zvose zvaunokwanisa kuzvichenesa, nekuti makuhwa enhema aya akadairwa, anokuvadza vukama hwenyu.

Pakupedzisira Mwari achacheneswa nemuchinjikwa kuburikidza nezano reruponeso. Murutongo runoitwa kudzoka kwechipiri kusati kwaitwa, Mwari anocheneswa pamberi pedenga nenyika zvose zvakatarira.

Parutongo ruchaitwa mushure mekudzokazve apo vakadzikinurwa “vachatonga vo nevatumwa” (1 Vakorinde 6:2, 3), Mwari anoruramiswa, nekuti vakadzikinurwa vanenge vapiwawo mukana wekutarisa zvinyorwa nekuzvivonera  kuti nemhaka yei Mwari akaita zvaakaita, uyezve nekuti zvose zvakatemwa naMwari zvaingova zvakarurama chaizvo zviine rudo. Ndiani pakati pedu asina mibvunzo inoda mhinduro? Zvose zvisati zvaitwa, mibvunzo yedu yose ichapindurwa (tarisa Vakoronike 4: 5). 

Pakupedzisira, ibvi rimwe nerimwe richafugama nemuromo uchapupura kuti Jesu ndiShe (VaFiripi 2: 10, 11). Izvi zvose izvi kucheneswa kwezita raMwari.