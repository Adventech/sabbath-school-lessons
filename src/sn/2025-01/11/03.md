---
title:  Wakarurama Nemururamisi
date:   10/03/2025
---

Pose-pose zvapo, basa raKristu rinoputsa zvakaitwa nadiaborosi. Uyezve muna 1 Johani 3:8, Jesu “akaratidzwa nekuda kwaizvozvo, kuti aparadze mabasa adiaborosi” (1 Johani 3:8) “nekuparadza uyo anesimba rerufu, ari iye diaborosi” (VaHebheru 2:14). Asi kuparadzwa zvachose kwehutongi hwemuvengi kuri mumatanho maviri. Rekutanga, kuburikidza nebasa reMuchinjikwa, Kristu anopedza gakava manyepo aSatani. Uyezve, Satani nevushe hwake vachaparadzwa.

`Verenga VaRoma 3:23–26 na VaRoma 5:8. Ko ndima idzi dzinoratidzei nezvenzira iyo Kristu anokurira diaborosi?`

Sezvatambovona, muvengi unoti Mwari haaruramisiri uye haana rudo. Asi muna Kristu, Mwari anoratidza kururmisira kwake kose nerudo rwake, izvo zvakaitwa paMuchinjikwa.
 
Mushure mekufa kwaJesu, “Satani akavona kuti kunyengera kwake kwafuurwa. Hutongi hwake hwaiswa pachena pamberi pevatumwa vasina kutadza nepamberi pehondo yose yekudenga. Akanga azviratidza zvino kuti imhondi. Nekudurura ropa reMwanakomana waMwari, akanga azvidzipura kubva mumwoyo yevagari vekudenga.”—Ellen G. White, The Desire of Ages, p. 761.	

`Verenga Zvakazarurwa 12:10–12 uina Genesi 3:15 mupfungwa. Ko ndima iyi inojekesa sei kukurira kwaKristu paMuchinjikaa muhondo yepasi rose?`

Nhoroondo yeruponeso inoratidza zvakazara rusimbiro rwedu muna Mwari rwekuti anoda kuti zvitinakire pakupedzisira. Mwari weMagwaro anoita zvakanaka nguva dzose nezvinotarisirwa, kana takatarisa nzira dzaanokwanisa kushandisa muhondo huru (Deut. 32:4, 1 Sam. 3:18, Ps. 145:17, Dan. 4:37, Hab. 1:13, Zvakazarurwa. 15:3, Genesisi 18:25). 

`Nemhaka yei kuratidza kururama kwaMwari nerudo mukurwisana kwepasi rose zvakakosha? Kana uchifungisisa nezveMuchinjikwa nemabasa ose aMwari muzano rerudzikunuro, ko mabasa aMwari anosimbisa sei rudo rwake kwauri kunyange pakati pemuedzo nematambudziko? `
