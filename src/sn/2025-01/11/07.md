---
title:  Kudzidza Kuenda Mberi
date:   14/03/2025
---

“Zvose zvakashungurudza mukutungamirira kwaMwari zvichaiswa pachena. Zvinhu zvakawoma kunzwisisa zvichatsanangurwa. Zvishamiso zvenyasha zvichazarurwa pamberi pedu. Umo pfungwa dzedu dzinogumirwa dzikavona nyongano  nekupatswa kwezvitsidzo, tichavona kuwirirana  kwakanaka kwazvo. Tichaziva kuti rudo rusingaperi  rwakatungamirira zvakaitika muvupenyu hwedu zvaiita sezvakawoma chaizvo. Patinovona hanya inemutsa yake uyo unoita kuti zvinhu zvose zvibatirane zvakanaka kutiitira, tichafara, nekufara kusinga tauriki nekumbwinya kwakazara.”—Ellen G. White, Testimonies for the Church, vol. 9, p. 286.

**Mibvunzo Yekutaurirana**:

`Wakambonetsekana here nekuedza kunzwisisa kutungamirira kwaMwari? Zvinokunyaradza zvakadini kuziva kuti zvinhu zvose zvakadai zvichagadziriswa pakupedzisira?`
 
`Fungusisa zvakasiiwa naKristu kuti ave munhu kuti akwanise kufira nyika. Wozofungisisa nezvazvinotivudza nezverudo rwaMwari uye kuti angavimbika here Mwari. Chinyi chimwe chaaingadai akaita?` 

`Chii chakakosha “paZita” raMwari? Ko izvi zvinorevei kwatiri tinodaidzwa kuti Makristu? Munzira dzipi umo dzimwe nguva Makristu anyadzisa zita raKristu, uye tingaitei munharaunda dzedu kuratidza vanhu kuti kutevera Kristu kwakaita sei muvupenyu?`

`Pakupedzisira, kunyange “mhinduro” dzedu dzakanakisisa takatarisana nedambudziko rezvakaipa hadzina kukwana ikozvino. Tingaitei kukwevera avo varikutambudzika nekubatsira vanotambudzika munyika ino takamirira magumo, nemhinduro dzennguva dzekupedzisira kudambudziko rezvakaipa idzo Mwari chete angaunza?`

`Fungisisa na Isaya 53:4, pakuti Kristu akatakura “marwadzo nenhamo” dzedu. Chii chakaitika  kwavari paMuchinjikwa chinotibatsira kunzwisisa zano reruponeso nezvazvakatorera Mwari kutiponesa?`