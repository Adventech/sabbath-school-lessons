---
title:  Mufananidzo WaKristu Wemunda Wemuzambiringa
date:   12/03/2025
---

Mumufananidzo wemuridzi wemunda wemuzambiringa, uri munaMateo 21, Jesu anotangira pakaperera Isaya 5, achiwedzera chimwe chimiro chemuridzi wemunda wemuzambiringa nemunda wake.

`Verenga Mateo 21:33–39 mubvunzo wekuna Isaya 5:4 uri mupfungwa. Chinyizve chimwe chaaingadai akaita, chaasina kuita?`

Ndima yekutanga yemufananidzo waJesu anotora mazwi emurwiyo rwemuna Isaya 5 rwemuridzi wemunda wemuzambiringa nemunda wake. Jesu anobva awedzera, muridzi wemunda wemuzambiringa “ ‘akasiira’ ” munda wake wemuzambiringa “ ‘kuvarimi iye akaenda kunyika irikure’ ” (Mateo 21:33). Asi muridzi wemunda paakatumira varanda vake kaviri (vaprofita) kuti vanotora goho, avo vaishandisa munda wake vakavarova vamwe vakavavuraya (Mateo 21:34–36). Pakupedzisira akazotumira Mwanakomana wake (Jesu), achiti “ ‘vacharemekedza mwanakomana wangu’ ” (Mateo 21:37). Asi vakaponda Mwanakomana vakamuvuraya wo, vachiti,
“ ‘Uyu ndiye mudyi wenhaka. Ngatimuvurayei tigotora nhaka yake.’ Saka vakamubata vakamukandira kunze kwemunda wemuzambiringa vakamuvuraya” (Mateo 21:38, 39).

Chinyizve chimwe chaaingadai akaita? Baba vakatida zvikuru zvekutipa Mwanakomana wavo (Johani 3:16). Kana hondo yepasi rose iri yerudzi urwu, hayaingaperi zvakanaka kana paingashandiswa simba redenga asi paida kutanga kuratidza chimiro chaMwari. Kuratidza uku kwakaitwa mubasa raKristu (VaRoma 3:25, 26; VaRoma 5:8). Chii chimwe chatingakumbira chingapfuura zvakaitwa naMwari (muna Kristu) kuzvipa kuti atifire, kuti atiruramise asingakanganisi kururamisira kwake nerudo rwakaperera? 

Zvakaitika pamuchinjikwa zvinoratidza kuti Mwari akaita zvose zvaida kuitwa kupedza zvakaipa, asi asingaparadzi rudo rwakazara. Kudai kwaivapo imwe nzira kuna Mwari , aingadai asina here kuishandisa? Kana nepo vanhu vachirwadziwa chaizvo muhondo iyi, Mwari Pachake akarwadziwa zvakanyanyisa. Kana takatarisa paMuchinjikwa, tinogona, zvechokwadi, kuvona kutambudzika nekurwadziwa zvakwaita kuna Mwari Pachake. Asi mukuyera kukuru kwerudo Kristu akazvipira oga kurwadziwa nekuda kwedu. 

`Verenga Isaya 53:4. “matenda nekurwadziwa” zvaani zvakatakurwa naKristu pamuchinjikwa? Izvi zvinofnira kutiudzei nezvose zvakaitwa naMwari kuti tiwane ruponeso Iye achibhadhara?`
