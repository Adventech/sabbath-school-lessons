---
title:  Batirira Parudo Nekururamisira 
date:   06/02/2025
---

Magwaro anoramba achidzidzisa kuti “ ‘Ndiye Mwari, Mwari wakatendeka, unosimbisa sungano yake nenyasha dzake kunevanomuda, vanochengeta mirairo yake’ ” (Deut. 7:9. Chimiro chake chekunaka nerudo chakaratidza zviripachena naJesu pamuchinjikwa (tarisa VaRoma 3:25, 26; VaRoma 5:8). Kana takatarisa pana Mapisarema 100:5, “Nekuti Jehova wakanaka; ngoni dzake dziripo nekusingaperi, nekutendeka kwake kumarudzi nemarudzi”; enzanisa naPisa. 89:2). Saka, Mwari anogona kuvimbwa naye; anopa zvipo zvakanaka chete kuvana vake (Jakobho 1:17; Enzanisa na Ruka 11:11–13). Chowadi ndechekuti anopa zvakanaka kunyange kune avo vanozviisa kurutivi rwevavengi vake.

`Verenga Mateo 5:43–48. Ko izvi zvinodzidzisei nezverudo rwaMwari runoshamisa? Ko tinofanira kushandira sei vamwe kana takatarisa dzidziso iyi yaJesu? `

Mateo 5 inotsangura rudo rwaMwari rwakaperera. Rudo rusina kuperera harusi rudo zvachose, rwekuda vanokuda chete. Asi Mwari anoda kunyange vanomuvenga, kunyange vanozviita sevavengi vake. Rudo rwake rwakazara, saka rwakaperera. 
Kana nepo rudo rwaMwari ruchipfuura zvingatarisirwa, harushai hanya nekururamisira. Asi kutoti, runotowunza ngoni nekururamisira pamwechete (Mapisarema 85:10). Saizvozvo, Bhaibheri rinotikurudzira: “ ‘Chengeta rudo nekurarumisa, urambe uchimirira Mwari wako’ ” (Hos. 12:6. Sezvangaiswa mune mamwe mazwi zvichinzi “Batisisa rudo nekururamisa” (Hos. 12:6; Enzanisa Ruka11:42).

Pakupedzisira, Mwari Pachake, achawunza kururamisa kwakaperera. VaRoma 2:5 inodzidzisa, “Nekuratidzwa kwekutonga kwakarurama kwaMwari” (VaRoma 2:5). Pakupedzisira, vakaponeswa vachaimba: “ ‘Mabasa enyu akakura anoshamisa, Mambo wemarudzi, nzira dzenyu dzakarurama, ndedzazvokwadi, Nekuti ndimi moga mutsvene. Nekuti marudzi ose achavuya kuzomunamata, nekuti kutonga kwenyu kwavonekwa’ ” (Zvakazarurwa. 15:3, 4, enzanisa naZvaka. 19:1, 2).

`Isaya 25:1 inoparidza ichiti, “Jehova ndimi Mwari wangu! Ndichakukudzai, ndicharumbidza zita renyu, nekuti makaita zvinoshamisa, izvo zvamakafunga kare nekutendeka nezvokwadi”. Ko tingadzidza kurumbidza Mwari sei kunyange munguva dzisina kunaka? Munzira dzipi umo vupenyu hwako pachaho hunogona kuva chipo chekurumbidza Mwari zvinoratidza kururamisa kune vamwe?`