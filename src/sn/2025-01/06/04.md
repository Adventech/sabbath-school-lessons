---
title:  Chimiro ChaMwari Chisingashanduki 
date:   04/02/2025
---

`Verenga Maraki 3:6 na Jakobho 1:17. Ko matsamba aya anodzidzsei nezvechimiro chaMwari? `

Muna Maraki 3:6, Mwari vanoti, “ ‘Nekuti Ini Jehova, handishanduki’”. Kana nepo vamwe vachiverenga vhesi iri richireva kuti chero zvodii handitsukuduki, asi zvinotevera pazasi pevhesi iri zvinoratidza kuti kusashanduka kwaMwari kunosimbiswa apa ndekwe mukururama nemukuita zvakanaka. Saka mberi kwevhesi kuchiti: 
“ ‘Saka imi vanakomana vaJakobho musina kuparadzwa.’ ” Uyezve muvhesi rinobva ratevera, Mwari vanoparidza kuvanhu vavo vachiti, “ ‘Dzokerai kwandiri neni ndichadzokera kwamuri’ ” (Maraki 3:7.

Saka Mwari haapindi nekubuda muvukama nezvisikwa zvake, asi mazviri zvose izvi kudzokera kumashure muvukama, nemunezvimwe zvose, chimiro chaMwari hachishanduki. Izviwo zvinosimbiswa na Jakobho 1:17, inoparidza kuti zvipo zvose zvakanaka nezvakaperera zvinobva kuna Mwari, maari musina kushanduka. Mwari haasi iye mavambo ezvakaipa.

Apa nepamwewo, Magwaro anodzokorora kudzidzisa kuti chimiro chaMwari hachishanduki. Mune mamwe mazwi, Bhaibheri rinoramba rakamira padzidziso yekuti Mwari vakatendeka havashanduki. Asi, Mwari anopinda muvukama chaiho nezvisikwa , umo Mwari anodavira, nguva dzose nerudo nekururamisira. 

`Verenga 2 Timo  2:13; Tito 1:2; na VaHebheru 6:17, 18. Ko matsamba aya anodzidzisei nezvaMwari?` 

Mwari haagoni kuzviramba; Mwari haanyepi kunyange zvodii; uye haaputsi zvipikirwa zvake. Tinogona kugutsikana kuti Mwari weBhaibheri ndiye Mwari mumwechete muna Kristu akanga akagadzirira kutifira pamuchinjikwa. NdiMwari anovimbika, pasina kutya, tinogona kuvimba maari nekuva netariro yeremangwana, nekuti VaHebheru 13:8 inoti, “Jesu Kristu anogara akadaro zuro, nanhasi, nekusingaperi”.

`Ko ungadzidzira sei kuvimba mukunaka kwaMwari kunyange zvinhu zvakushatira muvupenyu hwako? Ko mufananidzo waMwari pamuchinjikwa unokubatsira sei kuvimba mukunaka kwake?`
