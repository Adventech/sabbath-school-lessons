---
title:  Mwari Akaperera Mukunaka Nekururamisira
date:   03/02/2025
---

Mwari haangoti anoda kururamisira chete nekukokera vanhu kurudo nekukururamisira, asi Mwari anoratidza zvakanakisisa pasina kushanduka zvimiro izvi. Magwaro anodzidzisa kuti Mwari mutsvene-tsvene, akatendeka, akarurama, uye anerudo. Nguva dzose Mwari anoda, anoruramisira, akarurama. Haakanganisi nguva ipi kana ipi zvayo. 

`Verenga Deuteronomio 32:4 na Mapisarema 92:15. Ko ndima idzi dzinodzidzisei nezvekutendeka nekururama kwaMwari?`

Idzi nedzimwe ndima dzakawanda dzinotaura zvakasimba kuti Mwari wakarurama uye anerudo—“hapana chinhu chisinakururama maari” (Mapisarema 92:15;   naPisa. 25:8, Mapisarema 129:4). Jehova “haangaiti zvakaipa. Zuva rimwe nerimwe mangwanani unobudisa pachena kururamisa kwake, asingadariki; asi usina kururama haazivi kunyara” (Zef. 3:5. Tarisa kusiyana kuripachena pakati pechimiro chaMwari necheavo vasingadi kururamisira.
	
Mwari anoziva zvakanakira munhu wose, anoda zvakanakira munhu wose, nekushanda nguva dzose kuti zvinakire vanhu vose. 

`Verenga Mapisarema 9:7, 8 na Mapisarema 145:9–17. Ko mavhesi aya anodzidzisei nezvaMwari?`


Mwari weBhaibheri “mutongi wakarurama” (Mapisarema 7:11 uye hakuna zvakaipa zvinogara maari Mapisarema 5:4). Sezviri muna 1 Johani 1:5 inodzidzisa kuti , “Mwari chiedza uye maari hamuna rima”. Zvechokwadi, Mwari haana kuperera chete, asi kana takatarisa muna Jakobho 1:13, “Mwari haaedzwi nezvakaipa” Hab. 1:13).

Mazviri zvose izvi, kunaka kwaMwari nekubwinya kwake zvakanamatirana zvekusaparadzaniswa. Kana nepo vakawanda vachiita simba rakechimwari, Mwari anesimba rose, asi anoriratidza chete munzira dzakarurama dzerudo. Haasi tsaona yekuti Mosisi paakakumbira Mwari achiti, “ ‘Dondiratidzai henyu kubwinya kwenyu,’ ” Akapindura achiti, “ ‘Ndichapfuvudza kunaka kwangu kose pamberi pako’ ” (Ekisodo 33:18, 19).

`Ko nemhaka yei Mwari akanaka zvakadai achitendera zvakaipa kudai panyika ino? Tauriranai mhinduro dzenyu mukirasi.`