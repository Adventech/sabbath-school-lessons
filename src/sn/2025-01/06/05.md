---
title:  Mwari Anotendevuka?
date:   05/02/2025
---

Ko Mwari “anotendevuka here”? Kana zvakadaro, saka zvinorevei? Takavona kuti chimiro chaMwari hachishanduki. Asi mamwe matsamba emuBhaibheri anotaura nezve “kutendevuka” kana “kuzvidemba nezvaaida kuita.” Ichokwadi kuti kuvanhu, kutendevuka zvinosanganisira kuziva chawakakanganisa. Saka, ko ndima idzi dzinoratidza sei Mwari “achitendevuka”?

`Verenga Ekisodo 32:14 enzanisa na Jeremia 18:4–10. Ungabuda nezvipi mutsanangudzo idzi dze “kuzvidemba” kwaMwari?`

Mundima idzi nedzimwewo dzakawanda, Mwari anoratidzwa achisiya zvaaida kuita serutongo nekuda kwekutendevuka kwevanhu kana nehumiririri hwevanhu. Mwari anovimbisa kuti kana vakatendevuka kubva muzvivi zvavo, Iye acharegera kuvaranga sezvaanenge aronga. Kuregera kuwunza rutongo kwaMwari nekuda kwekutendevuka kwevanhu inyaya yakajairika muMagwaro ose zvawo.

`Verenga Numeri 23:19 na 1 Samueri 15:29. Ko matsamba aya anodzidzisei nezvekuti Mwari “anozvidemba here kana kutendevuka”?`

Ndima idzi dzinoisa pachena chaizvo kuti Mwari “haazi munhu uyewo haazvidembi’” (1 Sam. 15:29 uye “ ‘Mwari haazi munhu zvekuti angareva nhema, kana mwanakomana wemunhu zvekuti angatendevuka. Akati, ko haangaiti here? Kana kuti haana kutaura here, uye kuti achaita zvakanaka?” (Num. 23:19.) Verenga unendima idzi mupfungwa, kuti ndima idzi hadzingarevi kuti Mwari “anotendevuka”, asi dzinoti haangashanduki sezvinoita vanhu. Asi Mwari anochengeta zvitsidzo zvake nguva dzose, asi paanorega kuita zvaakanga achida nekuti vanhu vatendevuka, anozviita izvi nguva zhinji nekuda kwekunaka kwake neShoko rake. Mwari anorega kuranga nekuda kwekutenevuka kwevatadzi, nekungoti chimiro chake chakanaka, chakarurama, chitsvene, chinerudo netsitsi. 

`Chii chakakoshera zvinoratidzwa neBhaibheri “zvekuzvidemba”? ko izvi zvinoti kudii nekusashanduka kwechimiro chaMwari zvichiwirirana nekuti Mwari anotarisa zvinenge zvaitwawo nevanhu mukugadzirisa vukama izvo zvinobva zvabatsira chaizvo? `
