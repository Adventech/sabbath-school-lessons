---
title:  Rudo Nekururamisira
date:   02/02/2025
---

MuMagwaro ose, rudo nekururamisira zvinofambidzana. Rudo rwechokwadi runoda kurumanisira, kururamisira kwechokwadi kunotongwa kana kuyerwa murudo chete. Hatina kujaira kufunga nemazwi maviri aya akabatana, asi ose ari maviri rudo nekururamisira akanganiswa zvikuru nevanhu.

`Verenga Mapisarema 33:5, Isaya 61:8, Jeremia 9:24, Mapisarema 85:10, na Mapisarema 89:14. Ko mavhesi aya anojekesa sei hanya yaMwari yekururamisira?`

Matsamba aya anoisa pachena kuti Mwari anoda kururamisira (Mapisarema 33:5, Isa. 61:8). MuMagwaro, nyaya yerudo nekururamisira dzakabatana chaizvo. Rudo rwaMwari nekururama kwake zvinofambidzana, uye ane hanya yakasimba kwazvo yekuti kurarama nekururamisira zviitwe munyika. Nechikonzero chakanaka, vaprofita vairamba vachichema nenyaya yekusaruramisira yemhando dzose, kusanganisira mitemo yaiva isingaruramisiri, zvikero zvaibirira, nekusarurama nekudzvinyirira varombo, shirikadzi kana vaiva vasina simba. Kana nepo vanhu vachikonzera zvakaipa zvakawanda kwazvo nekusaruramisira, Mwari anoramba “ratidza mwoyo murefu, kutonga kwakanaka, nekururama panyika” (Jer. 9:24). MuMagwaro osewo, avo vakatendeka kuna Mwari vanotarisira rutongo rutsvene sechinhu chakanaka kwazvo nekuti runowunza kurangwa kwevasakarurama nevadzvinyiriri, nekuwunza kururamisira nerudzikinuro, kune avo vanoitirwa zvisakarurama nekudzvinyirirwa.	

Kururama ndizvo zvinotova hwaro hwehurumende yaMwari. Hurumende yaMwari yerudo yakarurama inoruramisira, yakasiyana nedzihurumende dzenyika dzinehuwori, dzinokurudzira kusaruramisira nekuda kwechindini nesimba rekuda kutonga. Muna Mwari, “ngoni nezvokwadi zvakasanga; kururama nerugare zvikaswetana” (Mapisarema 85:10). Mwari akaisa pachena zvaanotarisira kubva kwatiri. “Akakuzivisa iwe munhu, kuti zvakanaka ndezvipi; chinotsvakwa naJehova kwauri chinyiko, asi kuti uite zvakarurama, ude vunyoro, vuye ufambe uchizvininipisa pamberi paJehova wako?” (Mika 6:8). Kana kune chatinofanira kuratidza muchimiro chaMwari, rudo—nekururamisira nengoni zvinobvamo.

`Ndeipi mienzaniso nhasi, kana ikozvino, yekukanganiswa kwekururamisira? Ko tingarega sei kuchemera kururamisira kwaMwari kwakaperera kuti kusvike rimwe zuva?`