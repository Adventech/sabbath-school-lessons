---
title:  Kudzidza Kuenda Mberi
date:   07/02/2025
---

“Shoko raMwari rinoratidza chimiro chake. Iye Pachake akaratidza rudo rusingaperi netsitsi. Mosisi paakanamata, ‘Ndiratidzeiwo kubwinya kwenyu,’ Ishe Jehova,’ Jehova vakapindura, ‘Kunaka kwangu kuchapfuvura nepamberi pako.’ Ekisodo 33:18, 19. Iyi imbiri yake. Jehova vanopfuvura nepamberi paMosisi vachiti ‘Jehova, Mwari, anenyasha nengoni, nevunyoro nezvokwadi, anochengetera nyasha kune zviuri zvemazana, asi asingaregi kutonga zvakaipa nekusarurama nechitema.’ Ekisodo 34:6, 7. ‘Anonoka kutsamwa, anemutsa mukuru,’ nekuti unofarira tsitsi.’ Jona 4:2; Mika 7:18.

“Mwari akakakatira mwoyo yedu nezviratidzo zvisingaverengeki mudenga nepanyika. Kuburikidza nezvakasikwa, nemarudo akanakisa epanyika anogona kuzivikana nemwoyo yevanhu, akatsvaka kuzvizivisa kwatiri. Asi izvi hazvinyotsoratidzi rudo rwake zvakaperera. Kana nepo zvose izvi zvakapiwa, muvengi wezvakanaka wakapofumadza pfungwa dzevanhu, kuti vatarise Mwari nekutya; vakafunga kuti Iye haaregereri  akawoma. Satani akatungamirira vanhu kuti vavone Mwari seasingaruramisiri,—mutongi wakawoma kwazvo, anehasha, asingaregereri. Akapenda Musiki seanongorindira kuti avone panokanganiswa nevanhu kuti avaparadze. Kwaiva kubvisa mumvuri uyu mutema-tema, kuratidza nyika rudo rwaMwari rusingaperi, izvo zvakavingwa naJesu kuzogara pakati pevanhu.”—Ellen G. White, Steps to Christ, pp. 10, 11.

**Mibvunzo Yekutaurirana**:

`Nemhaka yei zvakakosha kuziva kuti mbiri yaMwari yakabatana nekunaka kwake? Ko izvi zvinogadzirisa sei dzidziso yembiri yesimba zvaro pasina kukoshesa rudo nechimiro chaMwari?`

`Wakambotadzawo here kunzwisisa kunaka kwaMwari? Pane waunoziva asingazvinzwisisi nekuda kwezvinomboitwa neavo vanoti vanomutevera, kana zvimwe nekuda kwezvakaipa zviri munnyika? Koi we wakabatsirika sei panyaya iyi, uye ungagona kubatsira sei mumwe achiri kunetsekana nemubvunzo wekunaka kwaMwari? Tarisa chidzidzo chevhiki inovuya.`

`Mukirasi, vhiyai mubvunzo weMonday. Ko chokwadi chehondo huru chinotibatsira sei kunzwisisa zvakaipa zvose izvi zviripo ikozvino?`