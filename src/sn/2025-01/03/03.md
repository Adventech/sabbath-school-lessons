---
title:  Kupembera noMumufaro
date:   13/01/2025
---

Zvakatiwomera kunzwisisa hazvo, Mwari anotarisa munhu nemunhu nekukosha kwake kwaari, chiri icho chikonzero nei anofarira ruponeso rwemunhu mumwe chete. 

`Verenga Zefania 3:17. Ko vhesi iyi inojekesa sei mufananidzo wemwanakomana muparadzi?`
 
Zefania 3:17 inoratidza zvakasimba rufaro rwaMwari nekuda kwevadzikinurwa vake. Anenge mazwi ose erufaro muchiHeberu akatsindirwa muvhesi iri rimwechete, kutsanangura mufaro waMwari nekuda kwekudzikinurwa kwevanhu vake. Zvinoita sekuti izwi rimwe nerimwe rawo harikwanisi kutsanangura kukura kwemufaro waMwari pazuva iri. 

Tarisazve, Mwari arikupi kana takatarisa vhesi iri?—“pakati” pevanhu vake!. Kuyanana kunobuda muvukama hwerudo nekuda kwekungovapo kwaMwari nenguva duku. Sababa,—vanovona mwanakomana achiri kure, vanouya vachimhanya—apa Mwari ari pakati pevanhu vake. 

Muna Isaya 62:4, mufananidzo wakafananawo nemutambo wekuwana unoshandiswa. Kana takatarisa pana Isaya 62:4, vanhu vaMwari “vachadaidzwa kuti Hefiziba,” zvinoreva “Mufaro wangu uchava maari,” nenyika ichanzi “Beulah,” zvinoreva “kuwanikwa.” Nemhaka yei? Nekuti, tsamba inoti, “Jehova anofara mauri, nenyika yako ichawanikwa.” Padenga-denga pemufaro waMwari pakachengeterwa zuva rekudzoreredzwa, paachagashira vanhu vake nekufara kwazvo nekuda kwavo, sababawo vanofarira mwanakomana wavo akarasika.

`Verenga VaEfeso 5:25–28. Ko izvi zvinoti kudini nezverudo rwatinofanira kuratidza?`

Ndima iyi inokurudzira varume kuda vakadzi vavo “sekuda kwaita Kristu kereke akazvipa nekuda kwayo,” uye nekuda vakadzi vavo “sekuda kwavanoita miviri yavo” (VaEfeso 5:25, 28). Mavhesi haangotauri chete nemhando yerudo rusina chindini kana kuzvipira runofanira kuratidzwa nemurume kumukadzi wake asiwo kuratidza kuti Kristu anoda vanhu vake (kereke) semuviri wake Pachake. 