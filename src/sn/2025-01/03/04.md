---
title:  Kufadza Mwari?
date:   14/01/2025
---

Ko zvingaita sei kuti Mwari Musiki wedenga nenyika ungafadzwawo nemunhu wo zvake, tsinga neropa hazvo zvirikatsanga munyika nedenga zvakakura kudai? Ko zvingaitika sei kuti vanhu zvavo vangabva vakosha zvakadai kuna Mukuru-Mukuru wakadai, uyo anesimba rose uye asina chaanoshaiwa? Mibvunzo iyi inokwanisa kuiswa mumativi maviri. Rokutanga, Mwari akapembera sei? Rechipiri, vanhu vangafadzawo Mwari sei, zvikuru sei takatarisa zvatiri sevatadzi? Rutivi rwekutanga rwemibvunzo iyi ndiwo musoro wedu wenyaya wanhasi, mangwana toona wechipiri.
 
`Verenga Isaya 43:4; Mapisarema 149:4; Zvirevo 15:8, 9. Ko anotiudzei nezvaMwari achifarira vanhu vake?`

Sezvatakavona zvishoma nezuro, Mwari anogona kufadzwa nevanhu nekuti Mwari anoda vanhu zvinoenderana nezvingavafadza, sezvazvingaita munhu anoda nekuva nehanya nevamwe. 

Ndizvowo Mwari haafari kana vanhu vachiita zvakaipa. Hongu, Zvirevo 15:8, 9 inodzidzisa kuti, apo “chibairo nenzira” yewakaipa zvose “zvinonyangadza Jehova,” “munyengetero wewakarurama unomufadza uye anofarira anotevera kururama”. Ndima iyi haingoratidzi chete kuti Mwari haafariri vasakarurama, asi kuti anofara mukunaka.  Inoisawo kufara kutsvene nerudo mukudyidzana nevamwe, zvichiratidza kubatana kukuru pakati perudo rwaMwari nezvinomufadza, izvo zvinowanikwa muMagwaro ose.
 
Kana takatarisa kuna Mapisarema 146:8, “Jehova vanoda kururama”. Muna 2 VaKorinde 9: 7 inowedzerwa kuti “Mwari anofarira munhu anopa nemufaro” Tarisawo kutanga kuti, zvisingataurwi nematsamba aya. Haasikuti Mwari anofarira vakarurama chete kana kuti Mwari anofarira anopa nemufaro chete. Mwari anoda munhu wose. Asi, kuti matsamba aya ave nezvaanotaura, anofanira kureva kuti Mwari anoda “vakarurama nevanopa nemufaro” nenzira yakatsanangurika. Zvatavona muna Zvirevo 15: 8, 9 zvinotipa mhinduro: Mwari anoda ava nevamwe zvekufadzwa navo. 

`Funga kuti denga nenyika zvakabatana zvakadini zvekuti Mwari, Musiki wezvinhu zvose, anogona kupinda murudo rwakasimba, kana nemupfungwa  nesu. Ndeipi tariro inoshamisa yaungawana, zvikuru sei kana urikupfuura nemunguva dzakawoma?`