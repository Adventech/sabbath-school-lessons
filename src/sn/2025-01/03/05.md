---
title:  Mambwe Mapenyu
date:   15/01/2025
---

Ko zvinoitika sei kuti isu vatadzi, vakaputsika, tigonewo kufadza Mwari mutsvene?

Verenga VaRoma 8:1 VaRoma 5:8. Ko mavhesi aya anotidzidzisei nezvekumira pamberi paMwari?
 
Mwari anopa nyasha pavanhu pasina munhu chaaita. Pasina kana zvatataura kana kuita, Mwari anotitsvaka nekutipa mukana wekugashira kana rudo rwake. Sezvinotaurwa na VaRoma 5:8, “Mwari anoratidza rudo rwake kwatiri, mukutii tichiri vatadzi, Kristu wakatifira”; enzanisa naJer. 31:3). Uye tinogona kuyananiswa naMwari kana kumufadza, nekutenda kuburikidza nebasa reMudzikinuri wedu.

`Verenga 1 Petro 2:4–6 ugoinzanisa na VaHebheru 11:6. Ko izvi zvinotivudzei nezvekuti tingafadza Mwari sei? `

Pasina kupindira kwaMwari, isu sevatadzi hatigoni kuunza zvingakosha pamberi paMwari. Asi Mwari, munyasha dzake netsitsi, akagadzira nzira, kuburikidza naKristu. “Kuburikidza naJesu Kristu” chete “tinogona kupa zvibairo zvemweya zvinogashirika kuna Mwari” (1 Petro 2:5). Kana nepo, “pasina kutenda zvisingabviri kumufadza Iye: (VaHebheru 11:6), nebasa rehumiririri raKristu, Mwari “achakwanisa vatendi vose mubasa rake rekuita zvakanaka, mamuri nezvinomufadza, kuburikidza naJesu Kristu, uyo akafanira kurumbidzwa nekusingaperi. Amen” (VaHebheru 13:21). Avo vanogashira Mwari nekutenda vanonzi vakarurama pamberi pake kuburikidza nehumiririri hwaKristu, ane kururama koga kunogashirika. Neavo vanogashira rudo rwaMwari vanonzi vakafanira kumiririrwa naKristu (Ruka 20:35), nekushandurwa mukunofanana naye (1 Vakorinde 15:51–57, 1 Johani 3:2). Basa raMwari rekudzikinura haitirwi isu chete asi rinoitwa matiriwo.

`Nemhaka yei basa raKristu rekukumiririra mudenga richakunyaradza zvakadaro?`
		