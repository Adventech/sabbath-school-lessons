---
title:  Chinangwa Chinoshamisa
date:   16/01/2025
---

Pasi pemumvuri wetsitsi dzaMwari nehumiririri, Mwari vanofarira kunyange kugashira kuduku-duku kungaitwa rudo rwavo. Kuburikidza naIye woga akafanira rudo urwu akaperera mukururama uye anoverengerwa pakati pevadikani vaMwari uyezve achagara naye nekusingaperi. Iyi ndiyo tariro huru yerudzikinuro, inosanganisira basa ratinoitirwa naKristu mudenga.

Asi unogona kushama, izvi zvingasanganisirawo ini? Ko kana ndisina kutiruramei zvingasvika panodiwa? Ko kana ndichitya kuti handina kutenda kwakakwana?

`Verenga Marko 9:17–29. Ko Mwari vaitirei munhu arimunyaya nekugashira kwake? Kutenda kwakadini kwakakwana?`

Vadzidzi vakatadza kudzinga dhimoni; tariro yose inoita seyakanga yarasika. Asi Jesu akavuya akataurira baba ava, “Kana uchigona kutenda, zvose zvingaitika kune anotenda” (Marko 9:23). Baba nemusodzi vakapindura, “ ‘Tenzi, ndinotenda, ndibatsirei pakusatenda kwangu!’ ” (Marko 9:24).

Tarisa kuti Jesu haana kuti kumurume uyu, “Udzoke kwandiri kana kutenda kwako kwakwana.” Asi kuchema kwake, “Batsirai kusatenda kwangu,” kwaiva kwakakwana. Pasina kutenda, hazvibviri kufadza Mwari (VaHebheru 11:6), asi Jesu anogashira kana kakutenda kaduku-duku, nekutenda (kuburikidza nehumiririri hwaKristu), tinogona kufadza pamberi pake. Kuburikidza nekutenda mubasa rehumiririri hwaKristu pachinzvimbo chedu, tinogona kuita zvinofadza Mwari, sezvinongoita baba vepanyika kana mwana wavo avawunzira chipo chisingakoshi. 

Saka, tinofanira kushingaira kuti chive chinangwa chedu sekurudziro inoitwa naPauro “kushingaira kufadza” Mwari (2 Vakoronike 5:9, 10; enzanisa na Vakoronike 1:10, 1 VaTeseronika 4:1, VaHebheru 11:5). Tichikumbira Mwari kushandura zvidiso zvedu kuti zvive pamwechete nezvaavo vatinoda, nekutambanudza rudo rwedu kuti rusvikire vamwe. “Danai nerudo rukuru; pakukudzana tungamiriranai. Regai kuva nevusimbe pakushingaira; pisai pamweya; batirai Ishe. Farai patariro; tsungai pakutambudzika; rambai muchinyengetera; govanai nevatsvene pakushaiwa kwavo; itirai vaeni rudo.” (VaRoma 12:10–13).

`Kana Mwari achitigashira naKristu, isuwo tinofanira kugashira vamwe sei? Chiedza chakadini chinopiwa nerairo yekuda hama yako sekuzvida kwaunoita iwe (Revi. 19:18, Mat. 22:39) nemurairo mukuru wekuitira vamwe sezvaungada kuti ivo vaikuitire?`