---
title:  Kufadza KunaMwari
date:   11/01/2025
---

### Verenga Kugadzirira Chidzidzo Chevhiki Ino
Ruka 15:11–32, Zef. 3:17, Efeso 5:25–28, Isa. 43:4, VaRoma 8:1, VaRoma 5:8, Marko 9:17–29.

> <p>Chemusoro:</p>
> “Jehovha Mwari wako ari mukati mako, iye ane simba, achaponesa; achakufarira nomufaro, uchanyarara parudo rwake; achakufarira nokupururudza.” (Zefania 3:17).

Imbofungidzira chimiro ichi: mwana anemakore mashanu anovuya kuna baba vake nechipo chisina kunyatsoputirwa zvakanaka paZuva Rekurangarira vanaBaba. Nemufaro mukuru kwazvo anotambidza baba vake chipo ichi. 

Imbofungidzira kuti baba vobva vati, “Mujaya, handina basa nechipo chako. Pamusoro pazvo hapana chaungandipa chingandifadza. Chipi nechipi chaungapa, ndinogona kuzviwanira, uyezve chipi nechipi chaungandipa chakatengwa nemari yangu kana kuti chakagadzirwa nezvinhu zvangu zvakabhadhara. Saka, gara hako nechipo chako. Handichidi, asi iwe ndinokuda zvakadaro.”

Unofungei nezvaitwa nababa ava? Mashoko ekuti “havana mwoyo, vakatonhora, vakavangarara mwoyo” ndiwo anovuya mupfungwa. Ndizvo zvinoitwa naMwari kwatiri here? Tine zvatingaita zvingafadza Mwari here isu? Zvakawoma hazvo kufungidzira, kana nesuwo sevanhu vezvivi, takakanganiswa nechitema nekutorerekera kuzvivi—hongu, tinogona kufadza Mwari! Mune kumwe kutaura, Mwari haatarisiri kurarama nezvatinomupa kana zvipo zvedu zvatinouya nazvo kwaari, sababa. Asi kune rumwe rutivi, tinogona kufadza Mwari, kuburikidza naJesu chete. 


_*Dzidza chidzidzo chevhiki ino kugadzirira Sabata, January 18._