---
title:  Kutanga Kwehondo Mudenga
date:   25/02/2025
---

Genesi 1–3  inoratidza kuti zvakaipa zvakanga zviripo Adamu naEva vasati vatadza. Kana nepo zvakaipa zvakanga zvisati zvavakunyatovonekwa muEdeni, asi zvakanga zvavapo “zvakaipa zvakanga zvavakuvonekwa mumuti wekuziva zvakanaka nezvakaipa” (Genesisi 2:9, 17). Nyoka yobva yapomera Mwari kuti wakanyepa, iyo iri iyo irikutonyepa. Kuvapo kwenyoka (Zvakazarurwa. 12:9), nenhema dzake, kunoratidza kuvapo kwezvakaipa. Saka, kunyange muEdeni pasati pava neKudhonha, zvakaipa zvinovonekwa.
 
`Verenga Ezekieri 28:12–19 uchirangarira zviri muna Ekisodo 25:19, 20. Kudhonha kupi uku kunoitwa nechisikwa ichi?`

Kana takatarisa ndima iyi, kutanga kwezvakaipa nehondo yepasi rose kwakatangira kudenga. Asati aputsika, Chisikwa chakazozikanwa saSatani aiva kerubi rakazodzwa rakafukidzwa areka. Kupfuura kunzi aiva kerubu aivawo, “chisimbiso cherunako, azere nevuchenjeri nekuperera’ ” “ ‘ari muEdeni, munda waMwari’ ” (Ezek. 28:12, 13). Hapana zvakadai zvaingawanikwa muna mambo weTire (kana mumwewo munhu zvake). Saka, tinoziva kuti apa tapiwa zvishoma nezve kuwa kwaLusifa.
	
`Verenga Isaya 14:12–15. Ko izvi zvinowedzerawo chimwe chiedza chipi mumavambo ehondo huru?`

Kana takatarisa muna Isaya 14, Lusifa akasarudza kuzvikwidziridza kuti azviite saMwari. Vhesi iri rinotsigira zvatavona muna Ezekieri 28, zvekuti “mwoyo wake wakazvikudza” nekuda “kwerunako rwake” (Ezek. 28:17), zvingadai zvakamukonzera kurudzimba Mwari uyo akamuita akanaka. Asi, nerombo rakaipa akazvikudza. Chikuru ndechekuti mukuzvikudza, akazvimisira kutora nzvimbo yaMwari nekumuzvidza. Izwi rechiHeberu rinoreva “kushambadzira” muna Ezekieri 28:16 rinorevawo  “kuzvidza” zvinoratidza kuti Satani aizoshanda sei mukurwisa Mwari nesuwo.
 
`Tinonzwisisa sei kuti Lusifa, uyo akadhonha, aimbova “akaperera murunako kubva . . . pazuva rekusikwa kwake. . . kusvikira kusarurama kwawanikwa mukati” make (Ezek. 28:15)? Ko chisikwa chakaperera chaingadhonha sei “kunze kwekuti kuperera” kwaisanganisira kururama musarudzo?` 