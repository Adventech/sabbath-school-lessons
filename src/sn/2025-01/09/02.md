---
title:  Munhu Unondivenga Wakaita Izvozvo
date:   23/02/2025
---

`Verenga Mateo 13:24–27. Ko mufananidzo uyu unotibatsira sei kunzwisisa zvakaipa zviri munyika yedu?`

Jesu anotaura nezvenyaya yasapurazi akadyara mbewu yakanaka mumunda make. Asi mashawi akabuda pakati pegorosi. Varanda vakati vachizviona vakabvunza tenzi wavo, “ ‘ “Ishe hamuna kukusha mbewu yakanaka mumunda menyu here? Munda wawanepiko mashawi?’” (Mateo 13:27). Zvakafanana nemubvunzo unobvunzwa mazuva ano nedambudziko rezvakaipa: Kana Mwari akasika nyika yakaperera, nemhaka yei zvakaipa zvavamo?

`Verenga Mateo 13:28–30 mutsanangudzo yaKristu muna Mateo 13:37–40. Ko izvi zvinojekesawo sei nyaya yehondo yepasi rose?`

Ishe akapindura varanda achiti: “ ‘ “Munhu anondivenga ndiye akaita izvi” ’ ” (Mateo 13:28). Jesu pamberi apo akadyara mbeu yakanaka “ ‘akadyara mbeu yakanaka’ ”  “ ‘Mwanakomana weMunhu,’ ” ari iye Jesu Pachake (Mateo 13:37), anotsanangura kuti “munda inyika” (Mateo 13:38),  “ ‘muvengi akadyara’ ” mashawi “ ‘ndidiaborosi’ ” (Mateo 13:39), achiratidza zviripachena hondo iripakati paKristu naSatani. Nemhaka yei zvakaipa zvirimo munyika? Zvakaipa zvakabva kumuvengi (diaborosi) uyo anorwisa Ishe. “ ‘Muvengi ndiye akazviita izvi’ ” (Mateo 13:28).

Mhinduro iyi, inodenha umwe mubvunzo, “ ‘Ko munoda kuti tinoawunganidza here?’ ” Nemamwe mazwi, Satani wacho adii kungodzurwa zvachose? “ “Kwete” Ishe wakapindura, ‘ “zvimwe kana muchiwunganidza mashawi, mungadzurawo  nezviyo vo. Regai zvikure zvose zviri zviviri kusvika pakucheka” ’ ” (Mateo 13:29, 30; enzanisa na Marko 4:29). Kana takatarisa mufananidzo, Mwari ndiye achaparadza zvakaipa pakupedzisira, asi kuzvidzura zvachose kunogona kukanganisa, zvakanaka zvichabudapo.

`Ndedzipi dzimwe njodzi dzinogona kuvapo mukudzura mashawi ikozvino? Panguva imwechete iyi, nemhaka yei izvi zvisingarevi kungoshaya hanya nezvakaipa zvatinosangana nazvo?`
