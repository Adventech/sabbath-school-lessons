---
title:  Hondo Yepasi Rose
date:   22/02/2025
---

### Verenga Kugadzirira Chidzidzo Chevhiki Ino
Mateo 13:24–27; Genesisi 1:31; Ezek. 28:12–19; Isa. 14:12–15; Mateo 4:1–11; Johani 8:44, 45.

> <p>Chemusoro:</p>
> “Ndakareva izvozvo kwamuri kuti muve nerugare mandiri. Panyika munotambudzika; asi tsungai mwoyo, ini ndakaunda nyika” (Johani 16: 33).

Pakati pedzidzo yeBhaibheri pane hondo huru pakati paKristu naSatani. Kana nepo nyaya iyi yehondo pakati paMwari nezvisikwa zvekudenga zvakatadza zvichirwisa Mwari yakakurumbira mudzidziso dzeMagwaro (Mateo 13:24–30, 37–39; Zvakazarurwa. 12:7–10) ichiwanikwawo chaizvo mutsika dzechitendero, Makristu akawanda akairamba kana kusiyana nazvo.

Kubva mumawonero eBhaibheri, sezvinei, nyaya yehondo yepasi rose, umo humambo hwaMwari hunopikiswa nadiaborosi nevatumwa vake, haisi nyaya yatingashaira hanya tikasarasikirwa zvikuru nezvinowanikwa muBhaibheri. Mavhangeri pachawo akazara nenyaya dzadiaborosi nemadimoni ake ayo anopikisa Mwari.
	
Chekutanga vhiki ino, tichatarisa mibvunzo miviri inotevera kuti ingapindurwa sei kubva mundima mbiri dzemuBhaibheri dzakakosha kwazvo:

1. Ndepapi Magwaro paanodzidzisa nezvekuti kune hondo yepasi rose nekudenga pakati paMwari naSatani?

2. Hondo yacho yakamira sei kana takatarisa muMagwaro?

_*Dzidza chidzidzo chevhiki ino kugadzirira Sabata, March 1_
