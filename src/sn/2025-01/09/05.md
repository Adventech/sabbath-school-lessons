---
title:  Kana Ukandinamata
date:   26/02/2025
---

Chidiso chaSatani chekuda kubvuta simba rechigaro chaMwari chinoiswawo pachena mumuidzo inowanikwa muna Mateo 4 na Ruka 4. Mukusangana kunotyisa pakati paJesu nemunyengeri, zvakawanda zvinoratidzwa zvechimiro chekunetsana. Apa tinoona zvokwadi zvehondo huru pakati paKristu naSatani, asi zvichiitika nenzira yehuchenjeri hwekuhwandirana asi zviripachena. 

`Verenga Mateo 4:1–11. Ko idi rehondo huru pakati paKristu naSatani rinoratidzwa sei apa?`
 
Mweya “akatungamirira” Jesu kuenda kurenje nechinangwa chekuti anoedzwa “kuedzwa nadiaborosi” (Mateo 4:1). Asati asvika, Jesu akanga atsanya kwemazuva 40. Saka Satani paakazouya akaedza Jesu kuti ashandure matombo kuaita chingwa, achitora mukana wenzara huru yakanga yavana Jesu. Asi Jesu akamira pamuidzo uyu neMagwaro, miyedzo yaSatani ikashaya simba.

Nemukuidza kuti Jesu aite nekufungidzira, diaborosi akamuidza nekuti azviwisire pasi kubva pamusoro-soro petemberi. Satani akamonyorora Magwaro achiti kana Jesu ari Mwanakomana waMwari zvechokwadi, vatumwa vaimudzivirira. Asi neMagwaro zve Jesu anokurira muidzo uyu. 

Wechitatu unoratidza zviripachena zvaida kuitwa nadiaborosi. Aida kuti Jesu amunamate. Satani anoidza kubvuta kodzero yekunamatwa iyo iri yaMwari chete. 

Saka mukuita izvi, anoratidza Jesu “vushe hose hwepanyika nembiri yaho” akati “izvi zvose ndichakupa kana ukawira pasi ukandinamata’ ” (Mateo 4:8, 9). Hongu muna Ruka 4:6, vhesi rinofanana neriri muna Mateo, diaborosi anoti: “ ‘Ndichakupa simba iri rose rekubwinya  kwazvo , nekuti ndakahupiwa  ini, kuti ndihupe wandinoda’ ” (Ruka 4:6). 

Panozve Jesu, anokurira muidzo uyu neMagwaro, Satani achikurirwazve. Mumiedzo yose irimitatu, Jesu anoshandisa Magwaro kuzvidzivirira kubva kukurwiswa nemuvengi.
 
`VaEfeso 6:12 inotirangaridza kuti “hatirwi nenyama neripa, asi nevabati vanesimba, nemadzishe enyika erima rino, nemweya yakaipa yedenga”. Kana nepo tisingafaniri kurarama tichitya, nemhaka yei tichifanira kugara tichirangarira idi rekunetsana kurikuinda mberi pakati pedu?`