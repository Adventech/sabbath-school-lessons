---
title:  Kudzidza Kuenda Mberi
date:   28/02/2025
---

“Hakuna chinodzidziswa neMagwaro chiripachena sepfungwa yekuti Mwari haasi iye akakonzera kupinda chitema; uyewo nekuti hapana kuitwa hutsinye kwekubvisa nyasha, kana kushaikwa kwesimba rehutsvene muhutongi, zvakakonzera kupanguka. Chitema muenzi asingadiwi, hachina chikonzero chekuvapo. Zvakavanzika uye hazvina angazvimiririra; kupa chikonzero chacho nekubvuma kuti zvaifanira. . . . Kudai Satani akabva angoparadzwa ipapo-ipapo, vagari vekudenga nevekunedzimwe nyika vaingadai vakashumira Mwari nekutya pasina rudo. Kufurira kwemunyengeri kungadai kusina kuparadzwa chose, kana mweya wekupanduka usina kubviswa kudenga zvachose. Zvakaipa zvinofanira kubvumirwa kutumbuka. Zvakanakira mazera ose kudenga nepanyika Satani anofanira kuratidza zvose zvaari, kureva kuti mhosva dzose dzaanopomera hurumende yedenga kuti zviwonekwe pachena nezvisikwa zvose, kuitira kuti kuramisa nerudo rwaMwari nekusashanduka kwemutemo wake zviiswe pachena nekusingaperi zvekusiya pasina anemubvunzo.”—Ellen G. White, The Great Controversy, pp. 492, 493, 499.

**Mibvunzo Yekutaurirana**:

`Vanhu vazhinji vanoshamiswa kuti chisikwa chakanga chisina chitema saLusifa chaingatadza sei kubva pakutanga. Nemhaka  yei chitema “chakavanzika” uye “pasina anobvuma kuti akachitanga”? Ko tingatsanangura sei kutanga kwechitema tisingapi chikonzero chacho chakanaka? Nemhaka yei kutsanangura mavambo acho zvakangofanana nekuchiruramisa kuti chaifanira kuvapo?`
 
`Ko nemhaka yei Mwari asina kungoparadza Satani paakangotadza? Nemhaka yei zvakaipa “zvichibvumirwa kutumbuka”? Ko izvi “zvakanakirei denga nenyika kwemazera ose asingaperi”?`
 
`Nemhaka yei zvakakosha kuziva kuti hondo pakati paMwari naSatani haisi yesimba chete asi hondo yerumwe rudzi? Nemhaka yei kunetsana nekuda kwechimiro kuri iko kwakatokosha kupfuura kwesimba chete?`

`Ko kunzwisisa mhando yehondo kunogadzirisa zvakadini, zvekubatsira kuvona hondo dzemuvupenyu hwako? Munzira dzipi umo unotovona hondo iyi uye nenzira dzaungaratidza rutivi rwauri?`
