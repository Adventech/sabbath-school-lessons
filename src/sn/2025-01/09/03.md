---
title:  Pakatangira Hondo Panyika
date:   24/02/2025
---

Parutivi nemubvunzo uri mumufananidzo—wekuti mashawi akabvepi mumunda kana mwene wawo akadyara mbeu yakanaka—pane mumwe mubvunzo: kana Mwari akasika nyika yakanaka kwazvo, ko zvakaipa zvakazovuya sei pano?

`Verenga Genesi 1:31. Ko mashoko aMwari anoratidzei nezvechimiro chezvisikwa  Mwari paakapedza kusika, uye nemhaka yei mhinduro iyi yakakosha?`
 
Kana takatarisa pana Genesi 1:31, Mwari paakapedza kusika nyika, yakanga “yakanaka kwazvo.” Muna Genesi 1, hamuna kana kakufungidzirwa kezvakaipa munyika ino. Saka, zvakaipa zvakazovuya sei kuvanhu?
 
`Verenga Genesi 3:1–7. Ko izvi zvinotivudzei nezvekwakabva zvakaipa zvichiuya panyika? Ko chiedza chipi chinoiswa nechimiro chehondo huru iyi? (Tarisawo Zvakazarurwa. 12:7–9.)`

Munyaya iyi, tinovona nhema nezvaMwari dzichitaurwa nenyoka, inozivikanwa sadiaborosi pachake (nyoka iya yekare yemuna Zvakazarurwa 12:7–9. Nyoka inotanga nekushandisa mubvunzo unobvisa kutenda mune zvakataurwa naMwari, kuda kushandura zvakataurwa naMwari mumubvunzo mayo. Nyoka inobva yapikisa zvakataurwa naMwari, ichitaura naEva, “Hamungafi zvirokwazvo” (Genesisi 3:4). 

Pane akanyepera Eva chete, Mwari kana nyoka, saka ndiani anesarudzo yekuti Eva ateerere zvaakavudzwa naMwari kana zvakaitwa nenyoka. 

Apa nepanedzimwe nzvimbozve muMagwaro, zviri muhondo chaizvo zvava mukuti chii uye ndiani achadairwa, zvakatsamira parudo chaipo. Nekuti zvaunodavira pamusoro pemumwe munhu, nekuti munhu akaita sei, angavimbika naye here kana kwete, zvichareva kumuda  kana kumuvimba, sepano apa teerera zvaanokuudza.

`Verenga Genesis 3:15. Mashoko aMwari kunyoka ekuti Rudzi rwemukadzi, zvichireva Messia, kuti achapwanya musoro wenyoka zvinowanza kuvonekwa seevhangeri yekutanga muMagwaro. Ko izvi zvinosimbisa sei kuvapo kwehondo chaiko asi zvichitipa tariro mazviri?`
