---
title:  Kudzidza Kuenda Mberi
date:   31/01/2025
---

Munyaya yechitema chemhuru yendarama, Ellen G. White akanyora: “VaIsraeri vakanga vane chitema chekupandukira hutongi, vachimukira Mambo akanga avazadza nezvakanaka uye aiva nesimba ravakanga vazvimisira kuteerera. Kuti rutongo rwedenga ruenderere mberi kururamisira kunofanira kushanyira kuvatengesi. Asi, kana apawo tsitsi dzaMwari dzakaratidzwa. Achichengetedza mutemo wake, akavapa rusununguko rwesarudzo nemukana wekutendevuka. Avo chete vakaramba vachimumukira ndivo vakabviswa.

“Zvakanga zvakafanira kuti chitema chirangwe, kuitira huchapupu kundudzi dzakapoteredza dzivone ruvengo rwaMwari rwekunamata zvifananidzo. Nekuranga vaiva nemhosva, Mosisi, semudziyo waMwari, akasiya chinyorwa chinoyera nekurambisisa mhaka iyi. Kuti Israeri yaizotonga ndudzi nekuda kwekunamata zvifananidzo, dzisazovapomerawo mhosva imwechete iyi yekuti gadzira chimhuru pachinzvimbo chaJehova saMwari wavo vachichinamata paHorebi. Kana nepo vakamanikidzwa kubvuma kukanganisa kwavo kunonyadzisa, Israeri yaizonongedzera kumatuso anorwadza evasingateereri, semuenzaniso wekuti chavo chitema chakanga chisina kubvumirwa. 

“Rudo rusingapfuuri kururamisira rwaida kuti chitema chirangwe pamutadzi . . . . Dzaiva tsitsi dzaMwari dzekuti zviuru zvirangwe, kudzivirira rutongo kumamirioni. Mukuda kudzikinura vakawanda, akaranga vashoma.”—Ellen G. White, Patriarchs and Prophets, pp. 324, 325.

**Mibvunzo Yekutaurirana**:

`Unofunga kuti nemhaka yei vanhu vakawanda vachinetsekana nepfungwa yekutsamwa kutsvene? Chii chinokubatsira kuzvinzwisisa? `

`Ndeapi matambudziko anowanza kumuka kana vanhu vakatsvaka kutsiva kusingavonekwi kana Mwari akakutsvaka? `

`Ko rutongo rwaMwari mushure mekunamatwa kwechimhuru chendarama naIsraeri kwakavawo kuratidzwa kwetsitsi dzaMwari? Ndeipi mimwe mienzaniso iri muMagwaro inoratidza kuti rutongo rwaMwari ingoni? `

`Kana nepo tichiziva kuti Mwari anotsamwa zvakarurama nekuda kwezvakaipa nekuunza rutongo nekururamisira kwakaperera, zvakatikoshera zvakadini kurega kutonga vamwe? Tauriranai zvikuru sei makatarisa pana 1 VaKorinde 4:5.`