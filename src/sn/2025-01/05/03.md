---
title:  Mwari Anonoka Kutsamwa
date:   27/01/2025
---

Mwari anotsamwira zvakaipa nekuti Mwari rudo. Mwari anengoni netsitsi zvekuti mumwe muprofita wemuBhaibheri akashora Mwari nekuda kwekunyanya kuva nengoni! 
	
`Funga nyaya yaJona ufungisise nezvakaitwa naJona nekuda kwengoni dzaJehova mukuregerera vanhu veNinivah muna Jona 4:1–4. Ko izvi zvinotivudzei nezvaJona, ko nezvaMwari? (Tarisawo Mateo 10:8.)`

Zvinoitwa naJona nekuda kwetsitsi dzaMwari zvinoratidzwa nenzira mbiri. Yekutanga, inoratidza kuwoma kukuru kwemwoyo wake. Akanga achivenga vaAsaria zvikuru kwazvo nekuda kwezvavakanga vaitira vaIsraeri zvekuti akanga asingadi kuti Mwari avaitire tsitsi. 

Chidzidzo chakakura zvakadini chatinodzidza apa! Tinofanira kungwarira kutitisapindawo muchimiro ichi, zvisinei kuti zvinganzwisisika sei. Pakati pevanhu vose, avo vakagashira nyasha dzaMwari vanofanira kuziva kushanda kwenyasha dzisingashandirwi zvekuti vakwanise kuitira vamwe nyasha. Yechipiri, zvakaitwa naJona zvinosimbisa ngoni dzaMwari netsitsi dziri chimiro chake. Saka Jona akanga achiziva chaizvo nyasha—nekuti kungoti “anengoni netsitsi, asingachimbidzi kutsamwa, uzere nevunyoro” (Jona 4:2)—Jona akanga achiziva kuti Mwari acharegera kuparadza Niniva. Mwari anoita nekururama netsitsi kuvanhu vose nendudzi. 

Izwi rechiHeberu “asingachimbidziki kutsamwa, kana kuti “uzere nevunyoro” rinogona kududzirwa richinzi “mhino refu.” Munyaudzosingwi yechiHeberu, kutsamwa kwaiva nechekuita nemhino, saka kureba kwemhino kwareva kunonoka kutsamwa kwemunhu. Saka zvinyorwa zvaMwari seane “mhino refu,” zvinoreva kuti Mwari haachimbidziki kutsamwa uye uzere nevunyoro. Zvisingatoreri vanhu nguva yakareba kuti vatsamwe, Mwari uzere nevunyoro nemwoyo murefu, nekupa tsitsi nenyasha zhinji nekuda kwake, asi asingaregi zvakaipa zvichiinda zvisina kurangwa kana kushaya hanya nezvakaipa nekusaruramisira. Asi, Mwari Pachake anotodzikinura vanhu kubva muzvivi kuburikidza nemuchinjikwa kuitira kuti avewakarurama nekururamisira vanotenda maari (VaRoma 3:25, 26).

`Wakambotadza here kuitira munhu akanga akutadzira tstsi kana nyasha? Ungarangarira sei zvirinani zvawakaitirwa naMwari kuti uve nemutsawo kune vamwe nekuda kwazvawakaitirwa iwe? Uye tingaratidza sei tsitsi nenyasha, asi tisingabvumiri chitema kana kupa mvumo kukumbunyikidza?`