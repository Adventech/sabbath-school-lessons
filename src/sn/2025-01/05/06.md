---
title:  Ratidzai Ngoni
date:   30/01/2025
---

Kana nepo kutsamwa kutsvene chiri chinhu “chinotyisa kwazvo” hachisi chinhu chakaipa kana chinoratidza kusada. Asi kutoti, mumaTestamende ose Yekare neItsva, Mwari anotsamwira zvakaipa nekuda kwerudo rwake. Kutsamwa kutsvene kunotyisa nekuda kwekunyengera kwezvakaipa kana kuchienzaniswa nekuperera kwekunaka nembiri yaMwari. 

Nekuda kwaizvozvo, rudo rwakakosha kuna Mwari; kutsamwa hakuna. Pasina zvakaipa kana kusaruramisira, hapana kutsamwa. Pakupedzisira, basa raMwari rekupedzisira rekuparadza chitema panyika richabvisawo kutsamwa nehasha. Nekuti hakuchazovipo zvekusaruramisira kana zvakaipa. Nekusingaperi, kuchavapo nekusingaperi kunofadza nekururama muvukama hwerudo rwakaperera. Hachazovipozve nekutsamwa kutsvene nekuti nekuti kunenge kusingazodiwizve. Ipfungwa inoshamisa zvakadini iyi! 

`Vamwe vanonetsekana vachiti kutsamwa kutsvene uku kunogona kupa mukana kukutsiva munhu zvaanenge akanganisirwa. Verenga  Deuteronomio 32:35, Zvirevo 20:22; 24:29, VaRoma 12:17–21, na VaHebheru 10:30. Ko mavhesi anodzivirira sei kubva kukutsiva kwevanhu?`

Kana takatarisa Magwaro, Mwari anekodzero yekutonga, uye paanozviita, anozviita nekururamisira kwakaperera. Mose muTestamende Yekare neItsva mune kuchengetedzwa kwekutsiva kuti ndekwaMwari. Sekunyora kunoita Pauro muna VaRoma 12:19 , “Musatsiva vadikanwa, asi mudzivirire kutsamwa; nekuti kwakanyorwa kuchinzi, ‘KUTSIVA NEKWANGU, -INI NDICHARIPIRA,’ ndizvo zvinoreva Ishe” (Zvakatorwa kubva muna Deuteronomio 32:35).

Kana nepo Mwari achatonga kusarurama kose nekusaruramisira nezvakaipa, Kristu akagadzira nzira yavose vanotenda maari. Zvokwadi, “ndiJesu anodzikinura kubva kukutsamwa kunouya”” (1 VaTesaronika 1:10; enzanisa na VaRoma 5:8, 9). Izano raMwari iri: “Nekuti Mwari haana kutiisira kutsamwa, asi kuti tiwane ruponeso muna She wedu Jesu Kristu” (1 VaTesaronika 5:9). Kutsamwa kutsvene hakuna kubviswa, asi avo vanotenda muna Jesu vachadzikinurwa kubva mukutsamwa nekuda kwaKristu.

`Munzira dzipi umo kutifira kwaKristu kwakasimudzira kururamisa asi kuchitidzikinura kukutsamwa? Uchiziva kuti wakatogadzirirwa nzira, zvisinei nekukundikana kwako, unofanira kuitira vamwe nyasha zvakadini?`