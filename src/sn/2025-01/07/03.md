---
title:  “Kune Zvinhu Zvakawanda Zvatisingazivi“
date:   10/02/2025
---

Kuguma kwepasi kuchasvika nekukurira kwerudo ruchipedza zvakaipa. Asi, ikozvino, mibvunzo yakawanda inonetsa ichipo. Ko tingafunga nekutaura  sei nezvedambudziko rezvakaipa nenzira inobatsira? 

`Verenga Jobho 38:1–12. Ko mhinduro yaMwari kuna Jobho inojekesa sei dambudziko rezvakaipa? Tinoziva zvakawanda zvakadini nezvingava zvirikuitika seri kwatisingavoni?`
 
Munyaya iyi, Jobho akanga arwadziwa zvakanyanya akabvunza mibvunzo yakawanda kuti nemhaka yei akasangana nematambudziko ose aya. Akatsvaka kutaurirana naMwari kuti zvimwe angawana mhinduro nei akapinda mumatambudziko akawanda zvakadai. Akanga asingazivi chikonzero chazvo, asingazivi kuti kuti kune zvakakura kwazvo zvakanga zvichiitika kuseri, kudenga chaiko (tarisa Jobho 1–2). 

Mhinduro yaMwari kuna Jobho inoshamisa kwazvo. Zvikuru sei, “Jehova vakapindura Jobho kubva muchampupuri, vakati: ‘Ndianiko uya unodzima zano rangu  achiriita rima; nemashoko asinezivo here?’ ” (Jobho 38:1, 2). Imwe dudziro inoti: “Nemhaka yei uchitaura-taura iwe usina chaunoziva?” (Jobho 38:2). Mwari anowedzerazve muna Jobho 38:4, “ ‘Wakanga uripi pandakaisa nheyo dzenyika pakusika? Ndivudze kana uchiziva’ ”.

`Verenga Jobho 42:3. Ko mhinduro yaJobho inoratidza sei zvatinofanira kuziva nezvechimiro chedu?`

Nemhinduro dzavo kuna Jobo, Mwari vakaisa pachena kuna Jobho kuti kwaiva nezivnhu zvakawanda zvaakanga asingazivi kana kunzwisisa. SaJobo, nesuwo, tinofanira kuzvininipisa nekuziva kuti kune zvinhu zvakawandisa zvirikuitika munyika, kuseri, zvatisingambozivi. Kuziva kwatingaita mhinduro dzemibvunzo yedu hazvirevi kuti hakuna mhinduro dzakanaka kana kuti rimwe remazuva zvose zvichagadziriswa. Kusvika ipapo, tinofanira kuvimba mukunaka kwaMwari, uko kwatakaratidzwa munzira dzakawanda. 

`Funga kuti zvishoma zvakadini zvatinoziva. Saka, nemhaka yei tichifanira kudzidza kurarama nemibvunzo yatisana mhinduro munyaya dzakakura kwazvo: zvakaipa nekutambudzika?`
