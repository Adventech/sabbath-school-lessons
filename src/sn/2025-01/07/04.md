---
title:  Kusatenda Zvekunamata 
date:   11/02/2025
---

Mwari vanoti muna Isaya 55:8, 9, “ ‘Nekuti ndangariro dzangu, hadzizi ndangariro dzenyu, nenzira dzangu hadzisi nzira dzenyu,’ ndizvo zvinotaura Ishe Jehova. ‘Nekuti denga sezvarakakakwirira kupfuura nyika, saizvo nzira dzangu dzakakwirira kupfuura nzira dzenyu, nendangariro dzangu, dzakakwirira kupfuura dzenyu’ ” .

Pfungwa dzaMwari dzakakwirira chaizvo kupfuura dzedu. Hatigoni kufungidzira zvakavanzika zvezano raMwari munhoroondo. Takadai saizvozvo, tingatarisa sei kusvika pakuziva zvikonzero nei Mwari vachiita sezvavanoda muzvimiro zvakasiyana-siyana?

Imwe nzira yekutarisa dambudziko rezvakaipa nayo, tichiziva kuti tirivaduku zvakadini, inonzi “kusatenda kuti Mwari anezvikonzero zvezvaanoita.” Kusatenda kuti Mwari anezvikonzero zvezvaanoita, kudaira kuti Mwari anezvikonzero zvakanaka zvekuita sezvaanoda, asi nekuda kwepfungwa dzedu dzinemiganhu, hatikwanisi kusvika pakuzviziva. Vanhu ava havatendi nekuti havazivi zvikonzero zvakanaka nei Mwari achiita zvaanoita nekuda kwemiganhu muruzivo rwevanhu rwekunzwisisa zvikonzero zvaMwari zvakazara munyaya dzezvakaipa munyika. Nekungoti munhu haavoni, semuenzaniso majemusi achibhururuka mumhepo hazvirevi kuti hakuna majemusi. Kusaziva kungaita munhu zvikonzero zvaMwari zvezvaanoita hazvirevi kuti Mwari haana zvikonzero zvakanaka zvezvaanoita. 

`Verenga Mapisarema 73. Ko muimbi wePisarema anobata nyaya yezvakaipa nekusaruramamisa yakamupoteredza sei? Chii chaanovona chinomuita kuti ave nemamwe mawonere? `

Munyori wePisarema akanga ashungurudzika chaizvo nezvakaipa zviri panyika. Akatarisa zvakamupoteredza kavona vasakarurama vachibudirira. Zvose zvakaita sezvisina kururama. Akashaya mhinduro dzekupa. Akafunga kuti kunamata kwacho kunobatsirei kana zvakadaro. Kusvikira, atarisa musenjuwari. 

Senjuwari inopawo hayo chikamu  chemhinduro yezvakaipa—yekuvona kuti kune Mutongi wakarurama uye kuti achatonga kana nguva yake yasvika. 

`Ko nzwisiso yeMasabata yesenjuwari ingabatsira sei kunzwisisa dzambudziko rezvakaipa? Zvinokubatsira here iwe kuziva izvi, kana nepo tine mibvunzo yakawanda kwazvo ikozvino, nezvakawanda zvenhoondo yekutonga kwaMwari kwakarurama zvichazoziviswa pakupedzisira?`