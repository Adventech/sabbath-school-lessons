---
title:  Kudzidza Kuenda Mberi
date:   14/02/2025
---

“Kunyange paakakandirwa pasi achibva kudenga, Huchenjeri Husina Magumo hakuna kuparadza Satani. Sezvo mabasa ekuzvisarudzira ari iwo oga anogashirika pamberi paMwari, rukudzo runobva kuzvisikwa zvake runofanira kubva mukuzvisarudzira nekugashira kurarama kwake nemutsa. Vagari vekudenga nevekunedzimwe nyika, vasina kugadzirira kunzwisisa chimiro chechitema nematuso acho, zvaingadai zvisina kuvona kururama kwaMwari dai akaparadza Satani. Kudai akaparadzwa zvekubviswa panyika zvachose, vamwe vaingadai vachishumira Mwari nekutya pasina rudo. Manyepo emunyengeri aingadai asina kuparadzwa chose, kana mweya wekupanduka usina kuparadzwa chose. Kuitira zvakanaka nyika yose nedenga kwemazera ose. Anofanira kuratidza zvinangwa zvake zvakazara, zvekupa mhosva kuhurumende yaMwari zvivonekwe zvakanaka nezvisikwa zvose, uye kuti kururamisa kwaMwari nengoni dzake nekusashanduka kwemutemo wake zvigare zvisina mubvunzo nekusingaperi.

“Kupanduka kwaSatani kwaifanira kuva chidzidzo kudenga rose nenyika kwemazera ose—huchapupu husingaperi hwechimiro chechitema nematuso acho akaipisisa. Mabasa aSatani, pavanhu nepavatumwa, aizoratidza chibereko chetuso rekuramba hutongi hwaMwari. Zvaizoratidza kuti kuvapo kwehutongi hwaMwari kwakanakira zvisikwa zvose zvaakasika. Saka kupandukira Mwari kwaizobatsira nguva dzose kuchengetedza zvisikwa zvose zvitsvene, kuti zvisanyengedzwa nechimiro chekudarika, kuti zvisaita chitema, nekurangwa kwacho.”—Ellen G. White, Patriarchs and Prophets, pp. 42, 43.

**Mibvunzo Yekutaurirana**:

`“Thiyodhaisi” Zvinoreva kusapiwa mhosva kwaMwari nekuda kwezvakaipa. Asi hakusi kugashira zvakaipa zvacho. Imbofungidzira mumwe kudenga achiti, “Hongu, Jesu zvino ndavakunzwisisa kuti nemhaka yei mhuri yakashungurudzwa chaizvo nekurwadziswa nekuuraiwa pamberi pangu chaipo. Yaa zvinonzwisisika chaizvo ikozvino. Makaita henyu Jesu!” Zvinoshamisa izvi. Ko tingasvika pakuziva sei kuti ndiMwari hazvisi zvakaipa, zvichanzwisiswa nekugashirwa muhondo huru? (Tarisa chidzidzo 9.)`

`Wakambonzwawo zvakanzwikwa na Jobho here? Wakamboidzwa zvekuda kufunga kuti kune zvikonzero zvakanaka zvezvekaipa kusanganisira zvakapindana nehama dzako? Ko kuziva kwaJobho kuti “akataura zvaakanga asingazivi” (Jobho 42:3) zvingatibatsira sei mumhinduro dzemibvunzo yedi?`