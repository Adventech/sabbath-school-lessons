---
title:  Rudo Nezvakaipa?
date:   13/02/2025
---

Mwari akapa zvisikwa simba resarudzo yakasununguka nekuti zvinodikanwa murudo; kusashandisa sarudzo iyi zvakanaka kunokonzera zvakaipa. Mibvunzo yakawanda inoramba iripo. Mwari anotendera zvakaipa (kwekanguvana), achizvivenga nesimba rose, nekuti kurega kudaro zvinobvisa rudo, neruparadza nekusingaperi kuchiparadza chivimbo nekusingaperi icho chinodiwa murudo.

“Nyika yakapinda murima nekuda kwekutadza kunzwisisa Mwari. Kuti mimvuri ive nechiedza, kuti nyika idzoswe kuna Mwari, simba raSatani rekunyengera riparadzwe. Izvi zvakanga zvisingakwanisi kuitwa nechisimba. Kushandisa chisimba kunopesana nebumbiro rehurumende yaMwari; anongoda kushumirwa kuburikidza nerudo; rudowo rusinga manikidzwi; haruwanikwi nechisimba. Rudo runomutswa nerudo chete. Kuziva Mwari kumuda; chimiro chake chinofanira kuvonekwa chakasiyana nechaSatani.”—Ellen G. White, The Desire of Ages, p. 22.

Pasina kuzvisarudzira kwakasununguka, panenge pasina rudo, uye kana Mwari ari rudo, saka zvinova pachena kuti Mwari haangashayi hanya nerudo kana rusunguko runodiwa parudo. Mumwe angafungidzira, wo, kuti kudai taiziva magumo ikozvino, sezvinoita Mwari, taingadai tisingadi kuti abvise rusununguko rwedu. Asiwo ndiani aingada kurarama munyika isina rudo?

`Verenga VaRoma 8:18 na Zvakazarurwa 21:3, 4. Ko mavhesi aya anotipa rusimbiro mukunaka kwaMwari sei zvisinei nehuipi hurimunyika yedu?`

Kunyange tisingavoni nemurima, Mwari anovona magumo kubva kumavambo. Anogona kuwona wo, mufaro wekusingaperi wakavimbiswa vose vanoisa kutenda kwavo muna Jesu. Kana takatarisa VaRoma 8:18, “kutambudzika kwenguva ino hakuna kufanira kuenzaniswa nekubwinya kuchazoratidzwa matiri”. Tine tariro neruvimbo here rwekudavira chitsidzo chakakosha ichi?

Uyezve, rudo rutsve, rwakakosha kwazvo, nerusunungo ruri murudo, urwu Jesu akavona  kuti zvirinani kuti atiratidze zvekuenda pamuchinjikwa, apo paaizotambudzika zvikuru kwazvo. Asi, akangotipa rusununguko urwu zvakangodaro, achiziva kumudhurira kwarwaizoita. Ko iyi nemhaka yei iripfungwa yakatikoshera kugara tinayo mupfungwa?

`Ko kugara mupfungwa mune chokwadi chekuti Mwari akatipa simba resarudzo yakasununguka zvinotibatsira sei kutidzivirira kubva kukufunga kuti zvose zvinoitika kuda kwaMwari?`