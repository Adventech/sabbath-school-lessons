---
title:  Sarudzo Yakasununguka Yekuzvimiririra
date:   12/02/2025
---

Kana nepo zvatisingazivi zvakawanda kwazvo nezvenzira dzaMwari nepfungwa dzake, Magwaro anotizivisa zvimwe zvinhu zvinogona kubatsira kugadzirirsa dzambudziko rezvakaipa. Imwe yenzira iyi ndeye kufunga kwanaka kwekuzvidzivirira munhu pachake. 

Kuzvidzivirira maitiro ekuvona zvakaipa setuso resarudzo yakabva pakuzvisarudzira sezvisikwa. Mwari, haana mhosva yezvakaipa, nekuti zvakaipa zvakabva pazvisikwa zvisina kushandisa sarudzo yazvo zvakanaka iyo zvakapiwa naMwari nekuda kwezvakanaka. Nemhaka yei, Mwari akapa simba rekuzvisarudzira? Munyaya iyi, C. S. Lewis akambonyora achiri “kuzvisarudzira” kana nepo kwakakonzera zvakaipa kupinda, ndikozve kunoita kuti rudo nekunaka kana rufaro nekunzwa munhu achikosha zvivepo. Munyika yemishina inongoita zvinhu yoga—zvisikwa zvichishanda semishina—zvaiva zvisina kodzero yekusikwa. Mufaro wakagadzirwa naMwari wezvisikwa zvake zvinofungisisa mufaro unobva musimba rekuzvisarudzira, kusarudza kuwadzana Naye uyewo nevamwe . . . . Kuti zviite vanofanira kusununguka.”—Mere Christianity (New York: MacMillan, 1960), p. 52.
	
`Verenga Genesi 2:16, 17. Ko mavhesi aya anoratidza sei rusununguko rwezvisarudzira rwakapiwa Adamu naEva?`

Vairairirwei kana vaiva nemvumo yekuzvisarudzira kubva pakutanga? Adamu naEva vakadya muchero wemuti wavakanga varambidzwa, kubva ipapo nyika yedu yakazara nezvakaipa. Muna Genesi 4, chitsauko chinotevra Vadhonha, matuso anorwadza echitema akabva avonekwa mukupondwa kwaAbero nemukoma wake. Nyaya yeKudhonha inoratidza kuti kusashandiswa zvakanaka kwesimba rekuzvisarudzira  kwakaitwa naAdamu naEva kwakawunza chitema nezvakaipa munyika ino kubva kareko. 

MuMagwaro ose, tinovona matuso chaiwo esarudzo yakasununguka. (Tarisa Deut. 7:12, 13; Josh. 24:14, 15; Mapisarema 81:11–14; naIsa. 66:4.) zuva rimwe-nerimwe revupenyu hwedu, isu tose tinekamukana kekuzvisarudzira zvatinoda kwatakapiwa neMusiki wedu. Pasina mukana wezvisarudzira, hatingavi vanhu. Tinobva tangofanana nemishina, kana zvidhori zvinemagetsi zvisina pfungwa.
 
`Kambani yeSoni yakagadzira kambwa kemagetsi, kanonzi Aibo. Hakarwari, hakana nhata hakarumi, hakadi majekiseni, uye hakabvi mvere. Ungatengesa here imbwa yako inenyama neropa kuti uwane Aibo? Kana zvisingaiti, ko sarudzo yako inogona kukubatsira sei kunzwisisa kuti nemhaka yei akatisika sezvaakaita tiine simba rekusarudza—zvisinei nenjodzi yaivamo?`