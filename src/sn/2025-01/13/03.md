---
title:  Mutemo Mutsvene Wakarurama Wakanaka
date:   24/03/2025
---

Rudo ndiho hwaro hwemutemo waMwari. Kana Mwari achitaura nekukosha kwemutemo, anokoshesa rudo. Ndicho chikonzero nei Jesu akafa kudzikinura vatadzi, kuitira kuti aratidze kukosha kwemutemo nekuratidza nyasha wo kwatiri. Saka, anovawo wakarurama arizve mururamisi wavose vanotenda (VaRoma 3:25, 26). Chiratidzo chakadini cherudo! Saizvozvo vo, mutemo hauna kupera nebasa rekudzikinura; asi wakatonyanya kusimbiswa.
 
`Verenga VaRoma 6:1–3 na VaRoma 7:7–12, wakanyatsosimbira pavhesi ya12. Ko mavhesi anotivudzei nezvemutemo, kunyange mushure mekufa kwaKristu?`

Kana nepo vamwe vachidaira kuti nyasha nerudzikinuro zvakadzima mutemo, Pauro anoratidza pachena kuti hatingarambi tichiita zvivi kuti nyasha dziwande. Asi, avo varimuna Kristu nekutenda “vakabhapatidzwa murufu rwke” saka vanofanira kuzviverenga sevakafa kuzvivi vapenyu kuna Kristu.
 
Mutemo waMwari hausi chitema, asi (pakati pezvimwe zvose) unotiradza zvivi nekutadza pachena. Ndicho chikonzero nei, hongu, “mutemo uri mutsvene, murairo uri mutsvene wakarurama wakanaka” (VaRoma 7:12). Unoratidza, kupfuvura zvimwe zvose, chidiso chedu cheruponeso, nerudzikinuro—ruponeso nerudzikinuro izvo zvinobva kuburikidza naKristu chete. Saka, “hatishaisi mutemo simba nekutenda” asi “tinotousimbisa kwazvo” (VaRoma 3:31).

Kristu haana kuvuya kuzoparadza mutemo asi kuzadzisa zvose zvakavimbiswa neMutemo nevaProfita. Saka akausimbisa achiti “ ‘kusvikira denga nenyika zvichipfuura,’ ” hakuna “ ‘kana tsanga imwe chete kana katsee keMutemo kachapfuura’ ” (Mateo 5:18).

Mutemo waMwari pachawo unomiririra hutsvene hwaMwari—chimiro chake chakaperera cherudo, chekururama, kunaka nezvokwadi (Revhitiko 19:2; Ps. 19:7, 8; Ps. 119:142, 172). Saka kana zvakadaro zvakakosha kuvona kuti muna Ekisodo 31:18, Mwari Pachake akanyora Mirairo Inegumi pamahwendefa ematombo. Kunyorwa mudombo, mitemo iyi huchapupu hwekusashanduka kwechimiro chaMwari nekwekurura kwehurumende Yake, yakavakirwa parudo—nyaya iripakati pehondo huru.

`Ko kubatana uku kuri pakati pemutemo nerudo kunotibatsira sei kunzwisisa zvirinani mashoko aJesu, “ ‘Kana muchindida, muchachengeta murairo wangu’ ” (John 14:15)?`