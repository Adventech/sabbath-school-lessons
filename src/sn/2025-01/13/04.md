---
title:  Mutemo Nenyasha
date:   25/03/2025
---

Sezvatambovona, mutemo nenyasha hazvirwisani. Asi zvinoita mabasa akasiyana zvichienderana nerudo nekururamisira kwaMwari. Kuenzanisa kukuru pakati pemuteo nenyasha kwaingadai kwakanetsa Israeri yekare kunzwisisa, avo vakavona kupa kwaMwari mutemo kuri kuratidza nyasha huru kwazvo. “Zvimwari” zvenyika dzaiva dzakaporedza zvichishanduka-shanduka zvisinganzwisisiki, zvichisiya vanhu vasina nzira dzekuziva zvaidiwa “nezvimwari” izvi kuti vazvifadze, Mwari waBhaibheri akatsanangurira vanhu zviripachena zvinomufadza. Uyezve zvinomufadza izvi ndizvo zvakanakira vanhu vake, mumwe nemumwe kana vakasangana.

Asi mutemo hautiponesi kubva kuzvivi kana kushandura mwoyo yevanhu. Nekuda kwehunhu hwedu hwezvivi, tinotoda kudzipurwa mwoyo yezvivi nekupiwa yakanaka.
 
`Verenga Jeremiah 31:31–34. Ko izvi zvinodzidzisei nechitsidzo chaMwari chekutipa mwoyo mutsva? Enzanisa izvi nemashoko aJesu kuna Nikodimo muna Johani 3:1–21 nezvekuberekwa patsva. Tarisa VaHebheru 8:10.`

Mirairo Inegumi yakanyorwa naMwari Pachavo pamahwendefa emambwe (Ekisodo 31:18), asi mutemo waifanirawo kunyorwa pamwoyo yevanhu vaMwari (Mapisarema 37:30, 31). Zvaifanira chaizvo ndezvekuti mutemo waMwari uve kunze asi kwatiri uri muzvimiro zvedu. Mwari woga ndiye anogona kunyora mutemo wake pamwoyo yevanhu, uye akavimbisa kuzviita nekuda kwesungano yake kuvana vake (tarisa VaHebheru 8:10).

Hatigoni kuzviponesa nekuchengeta mutemo. Asi, nenyasha takaponeswa nekutenda, zvisingabvi matiri, asi chipo chaMwari  (VaEfeso 2: 8). Hatichengeti mutemo kuti tiponeswe; asi tinochengeta mutemo nekuti takaponeswa kare. Hatichengeteri mutemo kuti tidiwe asi nekuti takadiwa, ndicho chikonzero nei tinotsvaka nzira dzekuda Mwari nevanhu wo (tarisa Johani 14:15).

Apa mutemo uchitiratidzazve zvivi zvedu (Jakobho 1:22–25, VaRoma 3:20, VaRoma 7:7), nekutiratidza chidiso cheMudzikinuri wedu (Gal. 3:22–24), uchititungamirira munzira dzakanakisisa dzevupenyu, nekutiratidza chimiro cherudo rwaMwari. 

`Tarisiro yako yeruparutongo iri pai? Iri mukugona kwako nekungwarira kuchengeta mutemo here kana kuti iri pakururama kwaKristu, uko kunokuputira? Ko mhinduro yako inokuvudzei nezvebasa remutemo waMwari mune zvaunokwanisa kuita nezvausingakwanisi?`