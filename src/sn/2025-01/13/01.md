---
title:  Rudo Ndiko Kuzadzisa Murairo
date:   22/03/2025
---

### Verenga Kugadzirira Chidzidzo Chevhiki Ino
Ekisodo 20:1–17; VaRoma 6:1–3; VaRoma 7:7–12; Jer. 31:31–34; Mateo 23:23, 24; Jakobho 2:1–9.

> <p>Chemusoro:</p>
> “Musava nechikwereti nemunhu asi chekudanana; nekuti unoda mumwe, wazadzisa murairo” (VaRoma 13: 8.)

Pavakanga vachitaurirana nenyaya yemunhu anonetsa wepakereke yavo, mumwe munhu mudare akati kuna mufudzi, “Hatigoni kuita chinhu nekunzwira munhu.” Hatigoni kudaro? Mufudzi akashamiswa kuti nhengo iyi yekere inonzwisisa here Mwari uye nekuti mutemo wake wakadini. Tsitsi dzinofanira kuva pakati pezvinu zvose zvine chekuita nevanhu, zvikuru sei vatadzi. Tsitsi nerudo zvinofambidzana, sezvirimunaVaRoma 13:8 inotivudza kuti, kuda hama yako kuzadzisa murairo.

Kana rudo zvechokwadi rwuri kuzadzisa murairo, tinofanira kuchenjerera kuti tisafunga nezvemutemo kunze kwerudo kana kufunga nezverudo pasina mutemo. MuMagwaro, rudo nemutemo zvinofambirana. Mupi wemutemo mutsvene, saka mutemo waMwari ndewerudo. Ndizvo zvinotaurwa  naEllen G. White achiti, ndizvo zvinotizivisa chimiro chaMwari. (Tarisa Christ’s Object Lessons, p. 305.)

Mutemo waMwari hausi zvinhu zvisingavonekwi zvakangoiswa apo,  asi irairo inobatsira kufara. Mutemo waMwari, wakadaro wose, unoratidza rudo rwaMwari Pachake runovonekwa. 

_*Dzidza chidzidzo chevhiki ino kugadzirira Sabata, March 29._
