---
title:  "Rudo Nekururamisira: Mitemo Miviri Mikuru"
date:   15/03/2025
---

### Verenga Kugadzirira Chidzidzo Chevhiki Ino
Mat. 22:34–40,Zakaria7:9–12, Mapisarema 82, Mika 6:8, Mat. 23:23–30, Ruka 10:25–37.

> <p>Chemusoro:</p>
> “Kana munhu achiti ndinoda Mwari, achivenga hama yake, murevi wenhema; nekuti usingadi hama yake yaakavona, ungada seiko Mwari waasina kuvona” (1 Johani 4: 20).

Kunyange tine kugutsikana kuti Mwari achagadzirisa zvinhu zvose pakupedzisira, zvatiri kuita isu ikozvino seMakristu zvakakosha. Kana nepo pangave nekusaruramisira nezvakaipa zvakawanda izvo Mwari asingazvibvisi ikozvino (nekuda kwemirairo yemiganhu yehondo yepasi rose), hazvirevi kuti hatingashandiswi kubatsira vanotambudzika nezvakaipa zvatingasangana nazvo, kusvikawo patinokwanisa napo. Tinotova nemungava, seMakristu, kuti tizviite. 	

Sezvatakavona, rudo nekururamisira zvinofambidzana; hazviparadzani. Mwari anoda kururamisira. Saka kana isu tichidawo Mwari tichada kururamisira nerudo wo. 

Naizvozvo kana tichida Mwari, tichadanana. Kuda vamwe kunosanganisira kuva nehanya nevakatiporedza. Kana vamwe vakabatwa nekushaiwa, nekudzvinyirirwa, kana kusaruramisira kupi nekupi, tinofanira kuva nehanya. Kana vamwe vachidzvinyirirwa, hatifaniri kuvafuratira. Asi tinofanira kuzvibvunza kuti tingaitei, munhu ari woga kana nevamwe, kufambisa rudo rwaMwari nekururamisa nenzira inoratidza nyika yakapwanyika chimiro chaTenzi wedu chekururama nerudo.

_*Dzidza chidzidzo chevhiki ino kugadzirira Sabata, March 22._