---
title:  Kudaidzirwa Kururamisa
date:   19/03/2025
---

Vaprofita muMagwaro vanoramba vachitaura kudaidzira kwaMwari kuti pave nekururamisira. Nguva nenguva, Magwaro haanyarari kubva munyaya idzi dzekururamisira nekudzvinyirira. Hongu, kudaidzira kwaMwari kuunza rutongo kwaivawo kuunza kururamisira kwaMwari.

Semuenzaniso, muprofita Isaya haanzvengi-nzvengi nyaya yake yekururamisira muIsraeri panguva iyi. Mashoko ake nerukoko rwekururamisira runofanira kudaidzirwa chaizvo zviripachena munzeve dzedu nhasi. “ ‘Dzidzai kuita zvakanaka; tsvakai kururamisira, batsirai vanomanikidzwa, ruramisirai nherera, mureverere chirikadzi’ ” (Isa. 1:17). Anoinda mberi achiti “ ‘vanenhamo’ ” avo “ ‘vanotema mitemo isina kururama’ ” neku “ ‘vadzivise varombo pakururamisirwa’ ” (Isa. 10:1, 2), yambiro: “ ‘Asi muchaiteiko pazuva rekutongwa, nerekuparadzwa kuchabva kure? Muchatizira kunaani kunobatsirwa? Fuma yenyu muchaivigirepiko?’ ” (Isa. 10:3).

NeMuprofita Jeremia wo anotaura shoko raMwari achiti: “ ‘Unenhamo iye unovaka imba yake nekusarurama, nemakamuri ake ekumusoro achiita zvisikarurama; unobatisa wekwake usingamupi chinhu, asingamupi mubairo wekubata kwake. . . . Ko baba vako havana kudya nekunwa, vachiita zvakarurama nezvakatendeka here?  Ipapo vakagara nemufaro. Vaitamba mhaka dzevarombo nevanoshaiwa; ipapo vaiva nemufaro. Ko izvozvo hakuzi kundiziva here?’ ndizvozvinotaura Jehova” (Jer. 22:13, 15, 16).

`Mateo 23:23–30. Ko Jesu anodzidzisei apa nezvezvakakosha kwazvo? Unofunga kuti anorevei paanotaura nezve “zvinhu zvikuru”?`

Zvimwe mumwe angafuga kuti kusaruramisira yaiva nyaya yevaprofita veTestamende Yekare chete, tinovona pachena apa nepamwe pose kuti mumabasa aJesu kuti ichi chaiva chinhu chakakosha kwazvo kuna Kristu Pachake. Sezvaanotaura achiti: “ ‘Mune nhamo imi vanyori nevaFarise vanyengeri! Nekuti munopa chegumi cheminte, neaanise, nekumini muchirega zvinhu zvikuru zvemurairo, zvinoti, Kururamisira mhaka nengoni, nekutendeka; maifanira kuzviita izvi, nekusarega kuita izvozvo’ ” (Mateo 23:23). Mumashoko akafanana newawa muna Ruka, Jesu anochema achiti vano“ ‘kururamisira mhaka nerudo kuna Mwari’ ” (Ruka 11:42).

`Kana waingatarisa zvakanyanya “pazvinhu zvakakosha” nhasi, zvingava zvipi kana zvichienzaniswa “nezvegumi zveminte neaanise nekumini” zvataingadai tichiita?`