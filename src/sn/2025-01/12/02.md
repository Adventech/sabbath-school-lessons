---
title:  Mirairo Miviri Mikuru
date:   16/03/2025
---

Kufungisisa zvatingaita, munhu woga kana nevamwe, kufambisa rudo nekururamisira munyika yedu, zvakafanira kutanga nekutarisa zvakarairwa naMwari.

`Verenga Mateo 22:34–40. Ko Jesu akapindura sei mubvunzo wegweta? `

Jesu Pachake anoti “murairo wekutanga mukuru” ndewekuti “ ‘Ida Mwari wako nemwoyo wako wose, nemweya wako wose, nepfungwa dzako dzose” ’ ” Jesu anowedzerzve, “ ‘wechipiri wakafanana nawo: “Ude hama yako sekuzvida kwaunozviita iwe.” ’ ” Mirairo iyi haimiri yoga, Jesu anoinda mberi nekuraira: “ ‘Pamirairo miviri iyi ndipo pane Mutemo nevaProfita’ ” (Mateo 22:37–40). Hongu inobva kuTestamende Yekare.

`Mateo 19:16–23. Ko mhinduro dzaJesu kumibvunzo yejaya mufumi dzinei nemhinduro dzake kumibvunzo yegweta iri muna Mateo 22?`
	
Chii chaiitika apa? Ko nemhaka yei Jesu akapindura murume uyu sezvaakaita? Uye chii chatinodzidza mazviri, zvisinei nezvatiri kana patinoshandira?

“Kristu akaisa zvimiso zvaiisa mutongi paainyatsoburitsa chimiro cheChikristu chakanaka. Mashoko ake akanga ari evuchenjeri, kana nepo akaita seakawoma kuaita. Kuabvuma nekuaita ndipo paingova neruponeso rwake chete. Chigaro chake chakakwirira nefuma yaaiva nayo zvaikanganisa chimiro chake. Kana zvakachengetwa zvakadaro zvaidzura Mwari kubva mumwoyo. Kusara nezvishoma kana zvakawanda kubva kuna Mwari kwaiva kugara nezvapedza simba rekururama nekuita zvakanaka; nekuti zvinhu zvenyika ino zvikabatisiswa, zvisinei kuti kwenguva yakadini kana zvakakosha zvakadini, zvinopedza simba rose.”—Ellen G. White, The Desire of Ages, p. 520.

`Kana nepo tingasakumbirwa kutengesa zvose zvatinonazvo , sezvakaitwa jaya mufumi mutongi, ndezvipi izvo zvaunganzi, iwe woga, ukaramba wakazvibatirira, zvingakuisa kukuparara?`