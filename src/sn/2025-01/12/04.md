---
title:  Mwari Anoda Kururamisa
date:   18/03/2025
---

Magwaro anosimbisa kuti Mwari anoda kururamisa achivenga zvakaipa (semuenzaniso, Mapisarema 33:5, Isa. 61:8), uye ane hanya nekusaruramisira, kunomutsa hasha dzakarurama nekuda kwavarimukudzvinyirirwa. MumaTestamende ose Yekare neItsva, Mwari aneshungu huru kwazvo nekuda kwevanotsikirirwa pasi nevanodzvinyirirwa achiratidza hasha tsvene kune vanotambudza nevanodzvinyirira vamwe. 

`Mapisarema 82. Ko Mapisarema iri rinoratidza sei hanya yaMwari nekuda kwekururamisa munyika? Zingarevi kwatiri nhasi? `

Sekunzwisisa kungaitwa nevadudziri vakawanda, ndima iyi inotsoropodza vose madzishe epanyika vanoita kutsinye kuvanhu uyezve ichitaura nezvaMwari paachatonga masimba ekudenga (madimoni aya nezvinonzi zvimwari) izvo zvinofurira madzishe epanyika nevatongi. Vatongi vanobvunzwa, “Muchatonga musina kururaisira kusvika riini, nekuratidza kusaenzanisira kwenyu kune vasakarurama?” (Ps. 82:2).
 
Pamberi apo vanovudzwa zvavanofanira kuita: “Mirirai varombo nenherera; ruramisirai vanotambudzwa nevanoshaiwa. Sunungurai varombo nevanoshaiwa; muvasunungurei kubva mumavoko evakaipa” (Ps. 82:3, 4). Apa nepamwe posewo, vaprofita veTestamende Yekare vakadanidzira kururamisira. Haisi nyaya duku mumaMagwaro; ichiva nyaya huru kwazvo kuvaprofita nemuTestamende Yekare nezvakataurwa naJesu achiri panyika munyama.

Zvinodiwa naMwari hazvina kuvanzika nezvaanotarisira kubva kune vanoti vanomuda nekumuteerera. Anoisa pachena muna Mika 6:8 (nemune dzimwe ndimawo dzakafanana): “Akakuzivisa iwe munhu, zvakanaka nezvinotarisirwa naJehova, kururamisira, nekuda tsitsi, nekufamba wakazvininipisa pamberi paMwari wako?”.

Pfungwa iyi inotaurwa zvakanyanya muMagwaro ose. Semuenzaniso, Jesu anoti: “ ‘Kana muchiita izvi,  vanhu vose vachaziva kuti muri vateveri vangu, kana muchidanana’ ” (Johani 13:35; Enzanisa na1 Johani 4:8–16).

`Mhuri dzedu nekereke dzedu dzaingamira sei kudai taiita setakatarisa kuna Mika 6:8 nekuirarama sezvainotaura chaizvo nemukuita kwedu? Zvisinei nemuchimiro chauri ungararama sei zvinhu izvi?`