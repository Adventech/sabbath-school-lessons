---
title:  Kudzidza Kuenda Mberi
date:   21/03/2025
---

“Vashori vakawanda vakanga vasingadi kupindura Kristu pamberi peruzhinji, vachitya kuzvipinza mudambudziko. Vakanga vachiziva kuti aiva ataura zvokwadi. Pane kuputsa tsika dzavo, vaisiya vanhu vachitambudzika, asi vachidzikinura mhuka nekusada kuti muridzi arasikirwe. Saka vaiisa hanya yakanyanya pamhuka dzisingatauri kupfuvura vanhu, vakasikwa mumufananidzo waMwari. Izvi zvinoratidza kushanda kwezvinamato zvenhema zvose. Zvinobva mukutsvaka kuzvikwidziridza kwemunhu kupfuura Mwari, asi vanoguma mukudzikisa munhu kumuisa pasi pemhuka. Chitendero chose chinorwisa hukuru hwaMwari chinoitira vanhu hutsinye hwekubvisa zvakaiswa paKusikwa, izvo zvinofanira kudzorerwa kwaari muna Kristu. Chitendero chose chenhema chinodzidzisa vanhu vacho kusava nehanya nekutambudzika kunoitwa vanhu nekodzero dzavo. Evhangeri inokoshesa munhu sechakatengwa neropa raKristu, uye inodzidzisa hunyoro nekunzwira vanhu mukutambudzika kwavo. Tenzi vanoti, ‘Vanhu ndichavakoshesa kupfuvura ndarama inokosha yeOfiri.’ Isa. 13:12.

“Jesu paakainda kuva Farise nemubvunzo wekuti zvaiva zvakanaka here kuita zvakanaka neSabata kana kuita zvakaipa, kuponesa mweya kana kuvuraya, akavananga nehuipi hwavo chaiho. Vakanga vachivhima vupenyu hwake neruvengo rukuru kwazvo, apo Iye aiponesa mweya nekuwunza mufaro kuruzhinji. Zvaiva zvakanaka ndezvipi, kuvuraya neSabata, sezvavaironga kumuita, kana kuporesa vaitambudzika, sezvaaiita? Kwaiva kururama kurinani here kuchengeta mweya wehumhondi mumwoyo nezuva dzvene raMwari kana kuda vanhu vose, izvo zvinoitwa mumabasa engoni?”—Ellen G. White, The Desire of Ages, pp. 286, 287.

**Mibvunzo Yekutaurirana**:

`Nemhaka yei uye sei chiri chokwadi  kuti “Chitendero chose chenhema chinodzidzisa vateveri vacho kusava nehanya nezvidiso zvevanhu”? Isu tingarongeka sei zvekusashaira hanya nharaunda dzedu nekure?`
 
`Ko hama yangu ndiani? Muvakidzani wako ndiani? Munzira dzipi dzinobatika umo tingatevedzera Kristu mukuita semuSamaria akadarika miganhu yenguva dzake kuitira mumwe rudo?`

`Kana Mwari achida kururamisira nengoni, ko isu tingazviitawo sei muzvinhu zvinokosheswa naMwari? Ko tingaita sei zvinonzi naJesu “zvinhu zvakakosha zvikuru zvemurairo”?`

`Munyaya dzerutongo, tinosimbisa zvikuru kuti Jesu anoti tinoita here kupfuvura zvakadai rudo kune vanomanikidzwa? Uchifunga zviri muna Mateo 25:31–46`