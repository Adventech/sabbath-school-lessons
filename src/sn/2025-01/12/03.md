---
title:  Zvitema Zvikurusa Zviviri
date:   17/03/2025
---

Jesu Pachake anoti, mirairo mikuru miviri ndeye kuda Mwari nekuda vamwe. Saka kuita izvi zviviri zvinoda kuzvipira nenzira inoratidza rudo runobatika kune vamwe, zviri izvo zvinonzi kutevera mumatsiko aJesu.

Saka kana mirairo mikuru miviri iyi iri yekuda Mwari nekuda vamwe, zvitema zviviri zvikuru ndezvipi?
 
`Mapisarema 135:13–19. Ko izvi zvinoratidzei nezvechitema chakajairika chinowanza kutaurwa muMagwaro?`

Testamende Yekare inosimbisa nguva dzose kukosha kwekuda Mwari kupfuvura zvimwe zvose (tarisa Deut. 6:5). Izvi zvinehukama hwepedyo nechitema chikuru kwazvo chekunamata zvifananidzo, chiri kunerumwe rutivi rwerudo kuna Mwari..

`Zakaria 7:9–12. Kana takatarisa zvinotaurwa namuprofita Zakaria mundima iyi, ko Mwari  anotsamwirei? Ko izvi nechitema chekunamata zvifananidzo zvine vukama sei nemirairo mikuru miviri?` 

Mwari haangotsamwiri nerudo kunamatwa kwezvifananidzo chete, asi kusabatwa zvakanaka kwevanhu vake, zvingaitwa nemunhu mumwechete kana takawanda . Mwari anotsamwa nekusaruramisira nekuti Mwari rudo. 

Zvitema zviviri zvinosimbiswa muTestamende Yekare yose kukundikana kunobva mumirairo miviri iyi: kuda Mwari nekuda vamwe. Zvitema zviviri zvikuru kukundikana murudo. Saka haugoni kuchengeta mutemo kana usingadi Mwari nekudavo vamwe vanhu. 

Zvechokwadi, muna 1 Johani 4:20, 21 tinoudzwa kuti: “Kana munhu achiti ‘Ndinoda Mwari,’ asi achivenga hama yake, murevi wenhema; nekuti uyo asingadi hama yake, ungada sei Mwari waasina kuvona? Murairo uyu unobva kwaari: wekuti uyo anoda Mwari anofanira kudawo hama yake.”
 
`Ko ugatsanangura sei kuti kuda Mwari hakugoni kuparadzaniswa nekuda vamwe? Unonzwisisa sei kubatana kwakadai kusingadambuki?`