---
title:  Mabiko ABelshazzari
date:   24/06/2025
---

Mushure mekudzikamiswa kweguta reNiniva muna (612 b.c.) nehondo yemubatanidzwa yemaMidi nemaBabironi (yaitungamirirwa nababa vaNebuchadnezzari), guta reBabironi rakamutsidzirwa, zvakanga zvisinakumboitika kubva kumazuva aHammurabi, mukuru aivapa mutemo. Zvino nekuda kwaNebuchadnezzari akanga asununguka kubva kuvaAssiria nekupamba kwavo, guta reBabironi rakakura muhupfumi nekusimba pamusoro pevaiva vakavapotedza nekuvaita varanda vavo. Rakanga rava mambokadzi wenyika dzose, nenyika dzaida kubudirira dzazviisa pasi paro. 

Kubva pane zvatinoziva, Nebuchadnezzari akafa ari mutendi, achidavira kuti Mwari waDanieri, zvirokwazvo ndiye aiva mutongi chaiye wendudzi dzose (Dan. 4:34–37). Danieri zvino anotiudza newakamutevera, mambo Belshazzari. 

`Verenga Danieri 5:1–31. Ndezvipi zvatingazviwanira apa mukunamata? Chii chakazodonhedza Belshazzari pakupedzisira?`

Zvimwe chakanyanya kusuwisa, chairwadza munyaya inowanikwa muna Danieri 5:22. Apedza kutaura nezvekuwa kwaNebuchadnezzari nekumukazve kwake, Danieri anoti kwaari, “ ‘asi iwe mwanakomana wake, Belshazzari, hauna kuzvininipisa pamwoyo wako, kana nepo waiziva zvinhu izvi’ ”. Kureva kuti kana nepo aiva nemukana wekuziva zvokwadi; zvimwe akatoona zvakaitika kunaNebuchadnezzari—akazvishaira hanya hake, asi akatofamba nenzira imwechete iyo yakapinza vakamutangira mudambudziko. 

Sekumisa kwakanga kwaita Nebuchadnezzari chifananidzo chendarama, Belshazzari  akazvidza zvakanga zvataurwa kare naMwari waDanieri. Nekushandisa midziyo yetembere achisvibisa, akanga ari kusimbisa pfungwa yekuti Babironi rakanga rakurira maJudha zvino raiva rava varidzi vezvidziyo zvekunamata nazvo Mwari. 

Mune kumwe kutaura, vakanga vakurira Mwari uyo akanga aprofita kudonha kwavo kare. Kwaiva kuita kwekushora chaiko, kana nepo Belshazzari akanga achizviziva zvirinani. Ainyatsoziva zvokwadi yose; asi dambudziko raiva mwoyo wake. Nemumazuva ekupedzisira vanhu vachaziva zvokwadi yose, asi zvichatsamira pamwoyo yavo kuti vanoitei nazvo saBelshazzari.