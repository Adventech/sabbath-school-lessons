---
title:  Kuwoma KweUfretisi
date:   25/06/2025
---

Rimwe simba reBabironi raiva mumafambiro eRwizi Ufretisi rwaiyerera nepasi pemadziro aro, ruchipa guta mvura isingaperi. Zvakavawo kushaya simba kwaro. Nitokrisi, mambokadzi wekare weBabironiian, akanga awumba zambuko remavhu kuita nzira yeguta, akatsausa rwizi kupinda munemubani kuti vashandi vashande zvakanaka. Koreshi akaziva kuti aigona kuzviitawo, kuwomesa rwizi Ufretisi kuti mauto ake ayambuke nepasi perusvingo. Vangopind amuguta, akawana masvingo aidzivirira guta asina varindi, guta rikawa nevusiku humwe. Munyori wenhoroondo wekare wechiGiriki Herodotasi anoti “avo vairarama pakati pe Babironi vakanga vasingazivi kuti guta rakanga radonha, nekuti yaiva nguva yemabiko, vose vaijaivha, vachidya nekunwa mumafaro.”—Herodotus, The Histories, Tom Holland, trans. (New York: Penguin, 2015), p. 94. Pangava nekusatenda here kuti ndiwo mabiko akanyorwa muna Danieri 5?  

`Verenga Danieri 5:18–31 na Zvakazarurwa 16:12–19. Ndezvipi zvakafanana zvaunowana pakati pematenda emuna Zvakazarurwa nenyaya yekuputsika kweBabironi?`

Mukutsanangura mavonero angaitwa zviratidzo zvekuguma, Jesu anoyambira vadzidzi vake kuti, “ ‘Rindai nazvozvo nekuti hamuzivi zuva, Ishe wenyu ranovuya naro. Asi zvivai izvi, kuti mwene weimba dai aiziva nguva yekusvika kwembavha, ungadai airinda, akasatendera kuti imba yake ipazwe’ ” (Mateo 24:42, 43). Sekuwa kwakaita Babironi, kuvuya kwaKristu kuchabata Babironi yanhasi isingazivi. Hazvifaniri kuita saizvozvo, hazvo; takapiwa mukana wakakura kwazvo wekuziva nekudzoka kunokurumidza kwaJesu muzviprofita zvakawanda kwazvo.
 
Nyika haizobatwi isingazivi sekuti haina kuvudzwa izvo Mwari akaprofita kare; ichashamiswa nekuti yakasarudza kusada kutenda izvo Mwari akataura kuti zvichaitika.  

`Verenga Zvakazarurwa 16:15. Kunyange muyambiro idzi dzekuguma, nderipi shoko revhangeri rinowanikwa po? Ko chinonzi “kufamba usina kupfeka” zvinorevei?`