---
title:  Kudzidza Kuinda Mberi
date:   27/06/2025
---

“Hushe hose hwakambotonga hwakabvumirwa kumbovawo panyika, kuvona kuti hwaingazadzisa here zvinangwa zveMurindi nezveMutsvene. Chiprofita chatevedza kumuka nekubudirira kwevushe hwepasi rose—Babironi, Medo-Persia, Girisi, neRoma. Nhoroondo ichidzokororwa. Humwe nhehumwe huchibudirira nekukundikana, mbiri ichipera, simba richiparara. Ndudzi dzichiramba mirairo yaMwari, nekudaro dzichizviparadza, asi simba rekutungamirira dzvene richishanda kwemazera-nemazera.”—Ellen G. White, Prophets and Kings, p. 535.

Muna Jeremia 18, Jeremia anovona muvumbi achiita zvinoitwa nemuvumbi: kuvumba nekugadzira zvaanoda pachihumbwa. Mufananidzo wakadai, wemuumbi neivhe rake, unoshandiswa naMwari kutsanangura murairo wekuitika kwezviprofita kuti zvakatsamira panezviripo. Kuti tinzwisise, Jehova vanotaura kuburikidza na Jeremia, vachiti: “ ‘Nenguva yandichataura pamusoro perudzi rwevanhu, nepamusoro pevushe, kuti ndicharudzura nekuruputsa, nekuruparadza; kana rudzi urwo rwandakataurira zvinhu izvi rukazvidzora pazvakaipa zvavo; ini ndichazvidemba pamusoro pezvakaipa zvandafunga kuvaitira, Uye nenguva yandichataura pamusoro perudzi rwevahu, nepamusoro pevushe kuti ndicharuvaka nekurusima; kana vakaita zvinhu zvakaipa pamberi pangu, vakasateerera izwi rangu, ipapo ndichazvidemba pamusoro pezvakanaka zvandaka ndichiti ndichavaitira’ ” (Jer. 18:7–10). 

**Mibvunzo Yekutaurirana**:

`Funga neshoko raJesu rekuti rutongo rucharerukira Niniva kupfuvura vanhu vaMwari vakanga vabva muzvokwadi. (Tarisa Mateo 12:39–42.) Ko kereke yaMwari ingadzidzei kubva muyambiro iyi?` 

`Tarisa mashoko aEllen G. White ekuti kupfuvura kwevushe nevushe, zvakaitika kare “zvaingodzokororwa”’—Ellen G. White, Prophets and Kings, p. 535. Ndezvipi zvaunovona zvinoitika nguva dzose muhushe hose huri muchiprofita? Hwakateverana sei mukuita zvakafanana? Ko nyika yedu yanhasi irikuteverawo sei zvavakaita?`

`Fungisisa kuti hadzisi pfungwa kana kuchenjera, kunochengeta vanhu mukutenda, asi mwoyo. Izvi zvinokubatsira sei paunopupurira vamwe?`
