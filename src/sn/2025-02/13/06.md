---
title:  Koreshi, Muzodziwa
date:   26/06/2025
---

Koreshi paakapamba guta reBabironi, makore ehutapwa hwevanhu vaMwari akakwanirawo apa, maPezhia akavatendera kudzokera kunyika yechikipikirwa nekuvakazve temberi. Pasi paKoreshi, Vushe hwePezhia hwakakura kupfuvura chaizvo, sezvinotaurwa naTom Holland munyori wenhoondo achiti “wakava mubatanidzwa mukuru wematunhu mupasi rose usina kumbovonekwa.”—Tom Holland, Dominion Basic Books, Kindle Edition, p. 25. 

Setsika yePezhia, Koreshi ainzi “Mambo Mukuru” kana “Mambo wemadzishe.” 

Koreshi mumvuri wezvichaitwa pakudzokazve kwaKristu kukereke yake: ndiMambo anobva kumabvazuva (tarisa Mateo 24:27), kurwisa Babironi, nekubvisa vanhu vake muBabironi kuvadzorera kunyika yechipikirwa. (Tarisa Zvakazarurwa 19:11–16.) Ndicho chikonzero nei Mwari vachiti Koreshi  “muzodziwa wangu” (Isa. 45:1); munhu wePezhia aiva nemukurumbira uyu haana kungo- sunungura vanhu vaMwari chete, asi mumvuri wo wekudzokazve kwaKristu. 

`Verenga 2 Makoronike  36:22, 23. Ko nyaya yaKoreshi inoindirana sei neyaNebuchadnezzari? Dzinosiyana papi? Ko chirevo chakatemwa chinorevei? Chakaitei kukuvuya kwaJesu kwekutanga mazana emakore akatevera?`

Hurongwa huri mumabhuku eTestamende Yekare hwakashandurwa mumazuva edu kuti Maraki rive bhuku rekupedzisira, asi pakutanga Testamende Yekare yaiperera pachirevo chaKoreshi. Chinyorwa chaitevera muMagwaro raiva bhuku raMateo, rinotanga nekuberekwa kwaKristu, uyo Koreshi aiva mumvuro wake. Koreshi aizorongera kuvakwazve kwetembere yepanyika; Jesu aizotanga basa rake musenjuwari yekudenga—zvichiinda kukudzokazve kwake kuzotisunungura. 

Hongu, Koreshi, akanga asiri mufananidzo wakaperera waKristu; hakuna mufananidzo unonyatsopinda muchinhu icho pachacho, hatifaniri kutsvaka kuti zvibve zvati geje-geje. Asi anoshanda hake semufananidzo “waMuponesi”

`Zvinoshamisa sei kuti Mwari aingashandisa mambo wechihedheni kuita kwake nenzira yakadai. Zvisinei nemamiriro ezvinhu kunze, tingadzidza sei zvokwadi yekuti, Jehova vachaunza kuguma sezvakaprofitwa?`