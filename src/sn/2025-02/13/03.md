---
title:  Basa Rekutendevuka
date:   23/06/2025
---

Jona aiva neshoko riripachena kuvanhu veNiniva. “Jona akapinda muguta achifamba rwendo rwezuva rimwe. Akadanidzira achiti, ‘Kwasara mazuva anemakumi manna, ipapo Niniva richaparadzwa!’ ” (Jona 3:4). Zvaiva pachana izvi: guta rakanga raenda. Muzive kuti iri raiva shoko remuprofita waJehova? 

Asi chii chakaitika?
 
`Verenga Jona 3:5–10. Ko nemhaka yei chiprofita ichi chisana kuzadziswa?`

Hongu, guta rose rakatendevuka, nekuparadzwa kwakaprofitwa kuka bvuswa, kwenguva iyi hako. “Kuparadzwa kwavo kwakamiswa, Mwari waIsrael wakasimudzirwa wakakudzwa munyika yevahedheni yose, nemutemo wake ukachengetwa. Zvakazotora makore mazhinji kuti Niniva riparadzwe nenyika dzakaiteredza nekuda kwekukanganwa Mwari kuburikidza nekuzvikudza.”—Ellen G. White, Prophets and Kings, p. 271.

Tingatarisira zvimwechete izvi here mumazuva ekupedzisira, neshoko rekupedzisira kunyika yakatadza? Hongu—uyezve kwete. Kureva kuti, pasi rose vanhu vakawanda vachanzwa rukoko, “ ‘Budai mariri, imi vanhu vangu, kuti musabatwa muzvivi zvaro, nekugashira matedna aro’ ” (Zvakazarurwa 18:4). Mupasi rose, vanhu vachagashira shoko, vachiramba zvinotaurwa nechikara, vacha “chengeta mirairo yaMwari, nekutenda kwaJesu” (Zvakazarurwa 14:12). Vanhu ava, seveNiniva, vachapona kubva murutongo rwevasakarurama.
 
Zvimwe zviprofita zvakafanana nezvekuti Mwari achaparadza Niniva, zvinoinderana nezviripo; richaparadzwa kana vakasatendevuka kubva muzvivi zvavo (tarisa Jer. 18:7–10). Asi zvimwe zviprofita hazvina izvi. Zvichaitika chete, zvisinei nesarudzo. Zviprofita zvekuvuya kwaKristu kwekutanga nekwechipiri, munembo wechikara, matenda achadirwa, kuvurairwa kunamata mumazuva ekupedzisira—izvi hazvinei nezvaitwa; zvichaitika chete zvisinei nezvaitwa nevanhu. Zvinoitwa nevanhu, nesarudzo dzavo, zvichataura chete divi ravanenge vari pakupedzisira, sezvakataurwa nevaprofita. 

`Ndedzipi sarudzo dzauri kuita ikozvino dzinogona kurevazve zvauchazosarudza panyaya yekunamata Mwari kana mufananidzo wechikara kana nyika yoparadzwa?`