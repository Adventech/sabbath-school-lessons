---
title:  Muprofita Aiva Asina Shungu Dzebasa
date:   22/06/2025
---

Nyaya yaJona (tarisa Jona 1–4), kana nepo iripfupi, inezvakakura zvainopa. Vatendei vakawanda vawana kufungisisa nezvavo munyaya yemuprofita aiva asina shungu dzakanyanya nebasa rake. Nyaya iyi inezvakawandawo chaizvo nezveremangwana.  

`Verenga Mateo 12:38–42. Ndechipi chikamu chenyaya yaJona chinotaurwa nezvacho naJesu paanotaura nevanyori nevaFarise? Zvidzidzo zvipi zverutongo zvinowanikwa mumashoko ake? `

Jesu akati aiva mukuru kupfuvura Jona. Aiziva kuti kuvuya munyika ino kwaireva muchinjikwa, asi akavuya zvakangodaro kuzo “tsvaka nekuponesa chakarasika” (Ruka 19:10). Jona akapedza mazuva matatu mudhumbu rehove huru nekuda kwezvivi zvake; Jesu akapedza mazuva matatu muguva nekuada kwezvivi zvedu. Ndizvi zvazvakatora kutiponesa.

Nhasi, tinoziva Jona semuprofita akanga asina shungu nebasa rake rekunoparidza Niniva. Sekuvona kwevanhu, zvirinyore kuzvinzwisisa: maAssaria aiva nemavuto aiva nehutsinye hunotyisa. MaAssira anozikanwa nemifananidzo inehutsinye: vatapwa vavo vaivuraiwa nenzira dzine hutsinye husinga kwanisi kufungidzirwa. Ndiani aingada kunoparidza kutendevuka kuguta rakadai?

Munyaya iyi munechakaitika chinogona kunongedzera kukereke yemazuva ekupedzisira: Jona paakabvunzwa kuti aiva ani, anopindura achiti, “ ‘Ndiri muHeberu; ndinotya Jehova, Mwari wekudenga, akasika gungwa nenyika,’ ”—mashoko akada kufanana neemutumwa wekutanga (Jona 1:9; Zvakazarurwa 14:7). Hongu, kusimbisa kwake kuti Jehova saIye Woga “ ‘akasika gungwa nenyika’ ” zvinonongedza kwaari seMusiki. Zvokwadi iyi yakakosha kuti nei tichifanira kumunamata, nekunamata kwakakoshera zviitiko zvemazuva ekupedzisira.

Kana nesuwo takapiwa basa rekuparidza shoko risingadiwi neruzhinji muBabironi. Kuti “budai mariri, vanhu vangu” (Zvakazarurwa 18:4) kutaurira nyika kutiinofanira kutendevuka—haridiwi shoko iri nevakawanda—kunyange rikaparidzwa nenzira inemutsa sei. Ndiani pakati pedu akapupura asina kumbo gashirwa zvisina kunaka, kana kutotukwa? Ndizvo zvinoitika “mubasa” racho.
	
`Mauri mune huJona hwakadini? Ungazvigadzirisa sei izvi?`