---
title:  Danieri—Vhara Mashoko 
date:   01/04/2025
---

`Verenga Danieri 12:4. Ko Jehova vaitaurirei Danieri apa? (Enzanisa izvi na Zvakazarurwa 22:10.) `

Zvakajairika kunzwa vaparidzi vachishandisa Danieri 12:4 kutaura nezvekuwanda kwevuchenjeri neruzivo rwesainzi Kristu avakuda kudzoka. Vamwewo vanoishandisa kutsanangura kukurumidza kwekufamba kwakaitika kwemakore zana apfuura nemamwe. Mabhuku edu akawanda ashandisawo izvi. Kana nepo zvichigona kudaro, asi zvinogonawo kutaura zvimwe zvakasiyana wo.

Verenga ndima iyi zvekare. Rairo yemutumwa kuna Danieri inoti “vhara mashoko, unamire bhuku nechisimbiso.” Nyaya iri kutaurwa ndeye bhuku raDanieri. Zvimwe, vungwaru hwainzi huchawanda ndehwekunzwisisa bhuku raDanieri pacharo?
 
Izvi zvinokonzera kuti bhuku raDanieri risiyane neraZvakazarurwa, umo Johani maakanzi asanamira bhuku (Zvakazarurwa 22:10). Zvakazarurwa rakaitirwa kuti rinzwisiswe kubva pakutanga nekuti “ ‘nguva yasvika.’ ” Asi raDanieri raizonzwisiswa zvakanaka pamberi apo. 

Kwemazana emakore, Makristu anoverenga chaizvo akaedza kududzira bhuku raDanieri, vazhinji vavo vakabudirira chaizvo. Kunzwisisa Danieri kwakawedzera, asi kupera kwechiprofita chemakore 1,260 chakapera muna 1798, apo vaparidzi vakawanda mupasi rose vakagutsikana kuti kwaizoitika chinhu chikuru kuma 1843. Akanyanya kuzivikanwa ndiWilliam Miller, uyo anekuparidza kwakamutsa Boka Guru rainzi Mahadhivenzi emunguva yema1900 pakatanga kuitika zvakawanda-wanda zvaizoburitsa sangano “remusaririra” nekunzwisisa shoko rengirozi nhatu. 

Kuberekwa kweboka repasi rose, mune mamwe mazwi, kuzadziswa kwezviprofita zvaDanieri zvekuti “hungwaru huchawanda munguva dzekupedzisira.” 

Imbofunga hako pasina kutonga vanhu, uvone “rima” ririmuChikristu kana rekusazivawo Sabata here iro rakatanga muEdeni, vanhu vachida zuva rakagadzwa neRoma yechihedheni.  Kana kusaziva nechimiro chevakafa, zvichidairwa kuti vakafa vari mumhepo vamwe vachitsva nekusingaperi. Asi isu tinofanira kudzikamiswa nezvokwadi yatinayo.