---
title:  Kudzidza Shoko RaMwari 
date:   02/04/2025
---

MaSabata anemungava mukuru kuna William Miller wekunzwisisa chiprofita cheBhaibheri. Kana nepo kunzwisisa kwake ndima yakaita sa Danieri 8:14, kwakanga kusina kuperera, zvakaitwa naMiller zvakanga zvakakosha, nekuti ndizvo zvakavhura nzira yekuberekwa kwesangano remusaririra. 

`Verenga Mateo 5:18, 2 Timoti 3:15â€“17, na Ruka 24:27. Ko mavhesi anotidzidzisei nemadzidziro atinofanira kuita zviprofita zveBhaibheri?`
 
Dzimwe nguva kuverenga Bhaibheri kwaafanana nekuisa zvipenga-zvipenga pamwe chete kuti ubude nemufananidzo wechinhu chakapedzwa pazvipenga izvi. Ungaunganidza zviviri kana zvitatu asi haugoni kuvona mufananidzo wakazara. Asi kana pane zvimwe zvikuru zvakapendwa unogona kubatsirwa kuburitsa mufanidzo uyu. 

Panokanganisa Makristu akawanda mukudzidza Bhaibheri kutora Magwaro vasina hanya zvavo vachida dzimwe nguva kugadzirisa nyaya dzavo. Vamwe vanoinda kumisoro yenyaya yakareruka inowanikwa muBhaibheri rakagadzirwa neveGidioni, vachitofunga kuti zvirimo zvakatokwana panyaya yavanenge vavona. 

Nerombo rakaipa vanoita zvimwechete izvi pazviprofita, ktora vhesi rimwechete kubva munyaya yaro votarisa zvirikuitika munyika izvozvi, pane kutarisa Bhaibheri rose. Izvi zvakonzera kuti mabhuku akawanda emazuva ano ade kunyorwazve vachigadzirisa zvavakanyora nekuti hazvina kuitika.

Saka zvakakosha kusangotora ndima paneimwe yenyaya, asi panofanirwa kudzidzwa Bhaibheri rose nezvemusoro wenyaya nezviri kuitika mundima iyoyo wo. Zviri nyore kwazvo kunMwarizipura ndima kubva munyaya yayo nekungotaura zvawafunga pairi.
 
`Wakabosanganawo here nevanotora ndima imwechete voidza kuburitsa pfungwa yavo semuchimiro chevakafa? Kana Sabata? Ungabatsira sei pakadaro?`