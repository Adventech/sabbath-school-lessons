---
title:  Mimwe Mirairo Yezviprofita 
date:   29/03/2025
---

### Verenga Kugadzirira Chidzidzo Chevhiki Ino:
Jer. 29:23, 24; Mapisarema 139:1–6; Dan. 12:4; Zvakazarurwa 22:10; 2 Timoti 3:15–17; VaHebheru 4:12.

> <p>Chemusoro:</p>
> “ ‘Asi anozvirumbidza, ngaazvirumbidze pamusoro pechinhu ichi, kuti munondinzwisisa, nekundiziva ini, kuti ndini Jehova unoita vunyoro nekururamisira, nekururama, panyika; nekuti ndinofarira zvinhu izvi-ndizvo zvinotaura Jehova” (Jeremia 9:24).

Sezvimwe zvinhu zvose muMagwaro,  Makristu haawirirani pazviprofita, zvinopa kuti vamwe vati kudzidza zviprofita kupedza nguva. Saka Makristu achinetsana nezvetunhu tuduku-duku twezviprofita, saka ndiani angazvitenda? Nerombo rakaipa, vatendi vakawanda vava kutanga kudaira kuti mamwe mabhuku emuBhaibheri, akafanana na Zvakazarurwa, haatonzwisisiki zvawo. Panekuaverenga, vanoasiya, dzimwe nguva nekurudziro dzemufudzi anotofunga kuti kudzidza zviprofita kunokonzera matambudziko akatowanda pane kusaziva. 

Zvakanga zvisina kudaro nguva dzose. Kwemazana masere ekutanga enhoroondo ye Chikristu, Makristu akawanda akanga akasununguka chaizvo nechiprofita cheBhaibheri, uye kwakanga kune kuwirirana kunoshamisa kwazvo kwezvaikosha zvaitaurwa muzviprofita. Ndizvo zvaiva zvakarongwa naMwari: “Zvino ndinokumbira zvikuru kwamuri hama dzangu, nezita raShe wedu, Jesu Kristu, kuti imi mose mutaure chinhu chimwe, kuti pakati penyu kurege kuva nekupesana; asi kuti musonganiswe zvakanaka pamurangariro mumwe mukufunga kumwe” (1 VaKorinde 1:10). 

Vhiki ino, tichatarisa mimwe mirairo inobatsira yakanaka mukunzwisisa zviprofita.

_*Verenga chidzidzo chevhiki ino kugadzirira Sabata, April 5._ 
