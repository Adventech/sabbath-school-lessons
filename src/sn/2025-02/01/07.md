---
title:  Kudzidza Kuenda Mberi
date:   04/04/2025
---

“Vafundisi nevanhu vanoti zviprofita zvaDanieri na Zvakazarurwa zvakawoma hazvinzwisisiki. Asi Kristu anonongedzera vadzidzi vake kumashoko emuprofita Danieri nezvemazuva avo: ‘Anoverenga ngaanzwisise.’ Mateo 24:15. Uye kuti Zvakazarurwa ibhuku rakavanzika, risinganzwisisiki, zvinopikisana nezita rebhuku iri: ‘Zvakazarurwa zvaJesu Kristu, zvaakapiwa naMwari, kuti azviratidze kuvaranda vake zvinhu zvinofanira kukurumidza kuitika. . . . Vakaropafadzwa vanoverenga, nevanonzwa mashoko ekuprofita kwebhuku iyi, nevanochengeta zvakanyorwa mo: nekuti nguva yasvika.’ Zvakazarurwa 1:1–3. . . . 

“Kana takatarisa huchapupu hweKufemerwa, ko vanhu vanodzidzisirei kuti Zvakazarurwa zvakavanzika? Zvakaziviswa, ibhuku rakazarurwa. Kudzidza Zvakazarurwa kunotungamirira kuzviprofita zvaDanieri, ose mabhuku aya achipa rairo yakakosha, nekuda kwezvinhu zvavakuda kuitika mukuguma kweyenyika. 

“Kuna Johani kwakaratidzwa miwono yakadzama inofadza muvupenyu hwekereke. Akavona chinzvimbo, njodzi, matambudziko nekudzikinurwa kwekupedzisira kwevanhu vaMwari. Anonyora mashoko ekupedzisira anofanira kuibvisa goho renyika, semisumbu yedura redenga kana semashanga emoto wekuparadza. Misoro yenyaya yakakosha kwazvo yakaratidzwa kwaari, zvikuru sei zvekereke yekupedzisira, kuti avo vanotendevuka kubva kumanyepo vachiinda kuzvokwadi varairwe nezvematambudziko nenhamo zviripamberi pavo. Hakuna anofanira kuva murima panyaya yezviri kuda kuwira nyika.”—Ellen G. White, The Great Controversy, pp. 341, 342.

**Mibvunzo Yekutaurirana:**

`Ko kudzidza chiprofita kungawedzera kutenda kwako sei? Ndezvipi zviprofita—zvimwe zvakanyorwa zviuru zvemakore akapfuura zvichaitika zviuru zvemakore mberi iko—zvakabatsira kukura kwekutenda kwako muBhaibheri nemuna Mwari akarifemera? Semuenzaniso Danieri 2 inotisimbisa nekutipa kuvimba munaMwari neremangwana sei?` 

`Ndedzipi nzira dzakanakisisa dzekuzvidzivirira kubva muzviprofita zvekufungidzira kunyange zvinobva muvanhu vemukereke? Nemhaka yei tichifanira kungwarira kuti “Tiidze zvinhu zvose; nekubatisisa zvakanaka” (1 Tesaronika 5:21)`