---
title:  Mubatsiri Aripedyo-Pedyo Munguva Dzekutambudzika
date:   25/05/2025
---

`Verenga Mapisarema 46. Ndeipi tariro yatingawana pakati pematambudziko evupenyu ikozvino nezvatinoziva zvirikuitika panyika mumazuva ekupedzisira apo hondo huru inosvika pakunopera?`

Mapisarema 46 inoita seinobata nyaya yatinowana muna VaHebheru : yezvimwe zvirinani. Jesu arinani pane vaPrisita Vakuru vepanyika, chibairo chake chirinani panezvemhuka, nesenjuwari yekudenga irinani pane mifananidzo yepanyika. 

Mapisarema iri rinotarisa nenzira yakasiyana haro. Munyori haasi kutora zvinhu zvakanaka nezvinhu zvirinani; ari kuenzanisa nyika iri mukupanduka—nematuso acho akaipiisisa—nechitsidzo chezvinhu zvirinani izvo Mwari arikutirongera.

Hongu Mapisarema iri rakazara netariro nechitsidzo chekuti kunyange pakati pekuparara nekuedzwa nehondo, pakupedzisira “tinofanira kunyarara nekuziva kuti Ndini Jehova” (Mapisarema 46:10), nekuzorora muzvitsidzo zekuti rimwe remazuva zvose izvi zvichapera uye Mwari “achasimudzirwa panyika” (Mapisarema 46:10). 

Tarisa apa, uvone zvakanyorwa. “Saka hatingatyi, kunyange nyika ikabviswa, kana makomo akatakurwa akaiswa mukati megungwa” (Mapisarema 46:2). 

Chinobva changovuya mupfungwa zvinhu zvichaitika Pakudzoka Kwechipiri: “Denga rikapetwa sebhuku kana richipetwa, nemakomo ose nezvitsuwa zvikabviswa panzvimbo yazvo” (Zvakazarurwa 6:14). Apa: “Takatarira kuvuya kwezuva raMwari rinokurumidza, nekuti matenga achanyauka, nemoto, nezvose zvirimaari nekupisa kukuru” (2 Petro 3:12). Nyika yedu, nezvakaipa zvayo zvose hazvigari nekusingaperi, nezvichavuya pamberi apo zvino izvo pfungwa dzedu dzisingakwanisi kana kufunga. Asi ikozvino, tinonofanira kubatisisa, takachengeta kutenda  nekunezvatakaziviswa naMwari, zvikuru sei muna Jesu pamunjikwa.

`Zvisinei nekuipa kwakaita zvinhu panyika ino (tinoziva kuti zviri kutonyanyisa kuipa), itariro ipi yatingangawana kubva mukuziva zvakanaka, simba nechimiro chaMwari (funga muchinjikwa)?`