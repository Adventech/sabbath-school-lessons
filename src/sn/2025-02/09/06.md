---
title:  Kuti Ruponeso Rwenyu Ruzivikanwe 
date:   29/05/2025
---

`Verenga Mapisarema 67. Ko rwiyo urwu rwekurumidza runokubatsira sei kunzwisisa basa revanhu vaMwari muna Zvakazarurwa 14:6–12?`

Mainjiniya pakambani inonzi MIT vakagadzira bhachi dema idzva rinokonzera kuti zvinhu zvisavonekwa. Rakaagadzirwa nama nanichubu, idemba kakawandisa kupfuvura zvimwe zvinhu zvose zvitema. Mucheka uyu unogona kudya chiedza chinosvika 99.995 kusvika pasara pasina kana chiedza chacho. Kana zvine chiedza chakakura sei zvinosara zvisingavonekwi.

Mapisarema 67 inotanga nekukumbira Mwari kuti “chiso chavo chivhenekere patiri, kuti nzira yenyu ivonekwe panyika” (Mapisarema 67:1, 2). Muzano reruponeso, Mwari vakagadzira nzira yekuti vatadzi vagashirwezve pamberi pavo, vaine hutsvene hwesingaparadzwi; kana ikozvino, muvupenyu huno, muchinjikwa waKristu inogona kuita kuti chiso chaMwari chitivhenekere. 

Asi kune zvimwezve: Mwari vanoda kuti isu tiratidze chiedza kunyika yose. Ndiro basa rakapiwa Israeri: temberi yaifanira kuva imba yekunyeterera yemarudzi ose: “ ‘Ivavo ndichavavuyisa kugomo rangu dzvene, nekuvafadza muimba yangu yekunyengetera; zvipiriso zvavo zvinopiswa nezvibairo  zvavo zvichagamuchirwa paaritari  rangu, nekuti imba yangu ichanzi imba yekunyengetera yavanhu vose’ ” (Isa. 56:7).

MuPisarema, iri  Davida anotirangaridza kuti Mwari aoda kuti “nzira yake izivikanwe panyika, ruponeso rwake pakati pendudzi” (Mapisarema 67:2). Nerombo rakaipa vanh vakakundikana apa. zvakaitwa nevaIsraeri muTestamende Yekare hazvina kunaka, sezvinongoitawo Makristu mupasi rose kwezviuru zvivi zvemakore apfuura. Zvinoita sekuti tapenda mwoyo yedu nependi nhema-nhema inopedza chiedza chaMwari zvekushaya kuchivona. 

Dzimwe nguva tinotora sangano raMwari renguva yekupedzisira senzvimbo yekunotandarira, takagutsika zvedu nezviri kuitika munyika yose, tisina kugadzirira rwendo ruri pamberi. Sangano remusaririrwa remuna Zvakazarurwa 14, harina kugutsika nekungomira paZion naKristu, rakadekara pamberi pake. Asi vanobhururuka pamusoro penyika yose, vachikumbira nyika yose kuti ibatane navo kunomira pagomo dzvene raMwari. 

`Ndeupi mutoro isu sekereke, uye semunhu nemunhu, watinonzwa tinawo wekudzidzisa vamwe zvokwadi yatinofarira chaizvo?`