---
title:  Tariro Mukati Medambudziko
date:   26/05/2025
---

Ndimi yakawanda yemuMapisarema ndeyemifananidzo, asi kana takatarisa ndimi tinovona ichitinongedzera kunyika yagadziriswa, tine zvikonzero zvishama zvekudaira izvi zvemifananidzo hayo. Mapisarema 46 unotirangaridza nekuti nyika inovonekwa ichakanganiswa zvikuru kwazvo nekudzokazve kwaKristu. Asi haasi matombo chete nemakungwa zvichakanganiswa; kuchava nekuparara kwevushe hwendudzi-hurongwa hwedzihurumende hwatambudza vanhu kwezviuru nezviuru zvemakore. 

Pakupedzisira kwemasimba aya, zvakaipa zvose nekutambudzika zvakakanganisa vanhu, zvichapedzwa chose.

`Verenga Jeremia 4:23–26. Ko izvi zvirikuti kudini nezvichawira nyika, kusvika “padeenga idzva nenyika itsva” hazvo (Zvakazarurwa 21:1)?`
	
Chiprofita cheBhaibheri chinotiratidza zvichaitika panyika. Chiratidzo cha Danieri 7, semuenzaniso, chinoratidza gungwa risina kugadzikana richamutswa nendudzi dzenyika. Mhepo dzakamutsa gungwa revaHedheni (nyika), pakamuka hushe huchatevedzana, hakuna pakati paho huchagadzirisa matambudziko anosangana nevanhu. Vatungamiriri venyika vatinotovimba navo vanogara vachiratidza kuti vane chindini nezvakaipa sezvitiri vo vamwe tose. 

Hakuna pavushe hwakaratidzwa kuna Danieri huchachengetedza vanhu vaMwari (kana nepo humwe hwaiva nani). Asi isu tinoziva kuti vugaro hwedu huri muvushe hwaMwari (VaFiripi 3:20), pamusoro penyonga-nyonga dzenyika ino kune chigaro chisingazungunuswi (tarisa Ezek. 1:26). Jesu akadzidzisa kuti nyika (Mateo 24), asi tinogona kubatirira kukutenda, zvisinei nezvazvinenge zviri panyika, nekuti tinoziva kuti Mwari achirikutonga, uye kuti achazadzisa zvitsidzo zvake: “Ndudzi dzakashatirwa, hushe hukazununguka; akataura izwi rake, nyika ikanyauka. Jehova wehondo unesu; Mwari waJakobo inhare yedu” (Mapisarema 46:6, 7). Mhinduro dzevanhu hadzina kwadzinoinda. Yenguva refu? Saka—ngaatendwe—ndiyo nyaya hurusa.
	
`Hazvina mubvunzo, nyika yedu inoita seine nyongano uye pasina achaigona. Saka chiprofita chaDanieri 7, chinotibatsira sei kuvona kuti pakupedzisira zvinhu zvachanaka kwatiri kana tikaramba takatendeka?`