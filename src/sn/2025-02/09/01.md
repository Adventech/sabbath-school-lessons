---
title:  'MuMapisarema: Chikamu 2'
date:   24/05/2025
---

### Verenga Kugadzirira Chidzidzo Chevhiki Ino
Mapisarema 46, Jer. 4:23–26, Mapisarema 47:1–4, 1 VaTeseronika 4:13–17, Mapisarema 75, Zvakazarurwa 14:6–12.

> <p>Chemusoro:</p>
> “Vanhu ngavakuvongei, Mwari; vanhu vose ngavakuvongei. Ndudzi ngadzifare, ngadziimbe nemufaro. Nekuti muchatonga nekururama, muchafambisa ndudzi pasi ” (Mapisarema 67: 3, 4).

Kana tichifunga nezvezviitiko, zvemuna Zvakazarurwa tinowanza kutarisa zvikuru pazvikara. Hongu zvinokosha kwazvo. Dai zvisiri izvo Mwari vaingadai vasina kuzviisa muBhaibheri kuti tinzwisise (tarisa Zvakazarurwa 1:3). 

Chiprofita chinotarisawo pane zvimwe zvakakosha zvinofambidzana nechitema nekutambudzika, rutongo, hondo pakati pazvakanaka nezvakaipa, kururamisa nekusaruramisira, kuvurairwa kutenda nezvimwewo zvakawanda . 

Mapisarema anotarisawo pazvinhu izvi zvakakosha, achiedza kutsvaka zvinosangana nevanhu—kubva mukupererwa kwerima kusvika murufaro rukuru. Tinovona Israeri ichigadzirira hondo nemasimba erima. Tinovona vanhu vachirwisana nemubvunzo wekuti nemhaka yei Mwari asina zvaanoita nekuda kwezvakaipa ipapo-ipapo, mubunzo wandine chokwadi kuti tose takamboubvunza. Tinonzi tiende kusenjuwari kunowana mhinduro, uyewo kune kutsvakurudza chimiro chaMwari seMusiki. Izvi nemibvunzo iyi hazvisi here zvatinorarama mazviri nhasi, tichinetsena nazvo wo? 

Hongu—ndicho chikonzero nei tirikuramba tichitsvakurudza muMapisarema kuti tidzidze zvakawanda nezvezvokwadi izvi zvakakosha.
 
_*Dzidza chidzidzo ichi kugadzirira Sabata, May 31._
