---
title:  Pasi Petsoka Dzake
date:   27/05/2025
---

`Verenga Mapisarema 47:1–4. Inoti kudini nezvenzvimbo yedu, pakupedzisira muvushe hwaKristu?` 
	 
Mberi uko, remangwa rakajeka. Asi kusvikako, nyika yakapa simba revushe kuna Lusifa, uye panguva iyo Satani akamira pamberi pedare rekudenga muna Jobho, akazvikudza achiti nyika ino ndeyake. 

“ ‘Wabvepi ko Satani?’ ” Mwari vakabvunza. 

“ ‘Ndabva pakupota-pota nenyika, nepakufamba-famba  pairi,’ ” akapindura (Job 1:7).

Satani aitaura kuti ndiye muridzi; zvaaireva chaizvo kubva makare zvinoreva kuti muridzi wayo. “ ‘Simuka ufambe nenyika pakureba kwayo, nepahupamhi hwayo,’ ” Mwari akaraira Abrahama, “ ‘nekuti ndichakupa iyo’ ” (Gen. 13:17). 
		
`Enzanisa na 1 Tesaronika 4:13–17 na Zakaria 14:4, utarisise tsoka dzaKristu. Musiano upi waunowana mundima idzi, uye dzinotidzidzisei nezvemisiyano iyi miviri, kana nepo inevukama,  munyaya dzekuti Kristu ndiye mutongi chaiye wenyika yose?`

Achitaura zvichaitwa naKristu pakupera kwemazana egumi remakore, Ellen G. White akanyora: “Kristu anodzika paGomo reMuorivi, apo mushure mekumuka kwake, akakwidza achibva ipapo, vatumwavo pavakataurazve vachipa chitsidzo chekudzoka kwake. Anodaro muprofita: “Jehova Mwari wangu uchavuyazve, nevatsvene vake naye.’ ‘Tsoka dzake dzichamira nezuva iro paGomo reMuorivi, pedyo neJerusarema kumabvazuva, Gomo reMuorivi richanamatira pakati paro,  . . . . pachava nemupata mukuru.’ ‘Jehova vachava Mambo panyika yose: nezuva iro kuchava naJehova mumwechete.’ Zakaria 14:5, 4, 9. Apo Jerusarema Idzva nekubwinya kwemaranz aro richadzika kubva kudenga, rogara pamusoro penzvimbo yakacheneswa yarakagadzirirwa, naKristu, nevanhu vake nevatumwa, vachipinda muGuta Dzvene.”—Ellen G. White, The Great Controversy, pp. 662, 663. 

`Tarira tariro yatinopiwa muna Jesu. Funga kuwoma kwaingazvinhu zvose dai zvaiguma nerufu. Zvaishaya maturo, ndizvozvo ka?`