---
title:  Kudzidza Kuinda Mberi
date:   30/05/2025
---

“Munguva yevakuru vekare kufemera kwaMweya Mutsvene kwaivonekwa chaizvo munzira dzinobatika, asi asina kuzara. Ikozvino mukuteerera Muponesi, vadzidzi vakakumbira chipo, Kristu kudenga akavamiririra. Akakumbira chitsidzo chaMweya, kuti amudururire pavanhu vake.”—Ellen G. White, The Acts of the Apostles, p. 37.

Vadzidzi vakarairwa kuti vapupurire Kristu “ ‘kusvika kumagumo enyika’” (Mabasa 1:8), basa raitungamirira kuvuya kwaKristu (Mateo 24:14). Tinofanira kuramba tichiinda mberi nezvavakatanga.

Kristu paakativudza kuti tiparidze evhangeri mupasi rose, haana kutisiya tiri toga kuti tichazvita sei. Basa rinotungamirirwa kubva kusenjuwari yekudenga. Basa redu ririmunaKristu: Anotitungamirira nekutipa simba. Basa iri nderake, harisi redu: tinokumbirwa kumutevera iye achitungamira. Uchavona kuti ndizvo zvazvaiva neIsraeri: Mwari akavakumbira kumutevera, iye akaita zvisingaiti. Mweya anotova pabasa kare mumwoyo yevavakidzani vedu; tinokumbirwa kuvako kana nguva yesarudzo yasvika, kuti tivakoke kubatana nevanhu vaMwari panomira paZioni neGwaiana. Hatifaniri kutanga nzira itsva nemaitiro matsva, nekuti hatina kumbotungamirira basa iri.
 
**Mibvunzo Yekutaurirana**:

`Kune vanhu vakawanda vasati vasvikirwa, kana nepo shoko rengirozi nhatu rainda pasi rose. Mukirasi menyu tauriranai kuti sekereke mungazadzisa sei basa ratinoshandiswa naKristu kuita. Tingadzidza sei kusapererwa kana zvikaramba zvakadaro zvekuti vanhu vakawanda havasati vanzwa zvokwadi zvemazuva ekupedzisira?`

`Muna Zvakazarurwa 5, Johani anovona bhuku rakanamirwa richipiwa kuGwaiana nekuti ndiye akafanira. Panozarurwa zvisimbiso zvemuna Zvakazarurwa 6, tinovona zvakaitika muTestamende Itsva zvakataurwa pachena kusvika kumagumo. Kubva mutsanangudzo iyi, ndezvipi zvidzidzo zvenzira iyo Mwari anoda kupedza basa nayo? `

`Ndezvipi zvirikuitika izvozvi zvatinovona munyika zvinogona kuva, nyore, kutungamirira kune zvatinoziva zvichaitika muna Zvakazarurwa 13 na 14? Ndezvipi zvipingaidzo zvasara?`
