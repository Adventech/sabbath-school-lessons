---
title:  Rute NaBoazi
date:   09/06/2025
---

Naomi akakumbira kuti zita rake rishandurwe kuti anzi Mara, nekuda kwekuvava kwaiva kwamuwira (tarisa Rute 1:20). Vukama hwedu neMusiki hwakanganiswa nechitema zvisingagadziriki, tava varombo munezvekunamata. Remangwana redu rinerima, tinopedza vupenyu hwedu tichitsvara-tsvara kubva mumacheto eminda, tichirarama nemafufu erufaro ari  munyika yakuvara. Asi zvinoshanduka patinenge tangowana zvinoshamisa: Mwari haasati atikanganwa. 

`Verenga Rute 2:5–20. Nemhaka yei izvi zvakakoshera nyaya iyi? Unofunga kuti kuwana kwakaita Naomi mubatsiri wavo kwakava nhau dzakanaka sei?` 

Naomi akanga asisina chake, akanga atovuya kuzotengesa munda kuti abhadhare zvikwereti zvaakanga asiya pakaenda Moabi. Mwari akanga agadzirira Israeri nzira yekuti vaiva varasikirwa nezvinhu zvavo vazviwanezve Munyika Yechipikirwa: hama yepedyo yaikwanisa kuzvidzikinura. Boazi akanga asiri murimi aiva nemutsa chete; ndiye aiva hama mudzikinuri.

Kana waitadza kubhadhara zvikwereti zvako kuti udzorerwe munda wako, hama yepedyo ndiyo yaikuitira izvozvo: “ ‘Kana hama yako ikava murombo, ikatengesa zvimwe zvayo, ipapo hama yako yemumba inofanira kuvuya kuzodzikinura izvo zvakatengeswa nehama yako’ ” (Rev. 25:25).

Nhau dzaiva dzakanakisisa dzaiva dzekuti Boazi akanga ari hama: vurombo hwaiva hwabata madzimai aya maviri yaiva yavekupera nekusingaperi.  MaKristu akanzwisisa kare kuti Boazi akanga arimumiririri waKristu, asiri Musiki wedu chete, asi akasarudza kuva hama mudzikinuri wedu chaiye, munhu anenyama neropa, chimwe chezvikonzero nei kakawanda aizvidaidza kuti “Mwanakomana wemunhu” (Mateo 12:8, Marko 8:31, Ruka 22:22, Johani 3:14).

Vanhu vakawandisa vanofunga nezvekuti hazviiti Mwari arege kutipinza mudenga kana tikabata pakanaka mukurarama kwedu, asi achazviita nekugunun’una nekuti takabviswa nevuchenjeri. Mufananidzo waKristu unoratidzwa muna Boazi unobvisa kufunga uku zvachose. Mwari haangotitarisi chete; zvisinei nevurombo hwedu hwezvekunamata, anotida semwenga wake.

`Edza kusafunga Musiki arisemumwe wedu asi kufira zvisikwa. Idi iri rinoshamisa rinorevei nekurarama kwedu?`