---
title:  Rute NaEsteri
date:   07/06/2025
---

### Verenga Kugadzirira Chidzidzo Chevhiki Ino 
Rute 1:1–5; Rute 2:5–20; Jobho 1:6–11; Mat. 4:8, 9; Esteri 3:1–14; Zvakazarurwa 12:14–17.

> <p>Chemusoro:</p>
> “Zvino mambo wakati achivona vahosi Esteri amire pamukova peruvazhe, iye akanzwirwa tsitsi naye, mambo akatambanudzira Esteri tsvimbo yendarama yakanga iri muruvoko rwake. Ipapo Esteri akaswedera akabata muromo wetsvimbo ”(Esteri 5: 2).

Vhiki inotichainda mberi nekutarisa nyaya dzinoprofita mazuva ekupedzisira. Nekusahndisa zviitiko chaizvo nevanhu, Mwari anotibatsira kuvona zvinhu semavonero ake nekutibatsira kunzwisisa kuti tingadudzira sei zviprofita zvinotevera, zvinopiwa kubatsira kutenda kwedu.

Meso edu anobva atendevukira kumadzimai maviri akakosha vane nyaya dzakabata mwoyo yevanhu vakawanda kwemazera nemazera: Rute na Esteri. Mumwe ichirikadzi yakasiya nyika yayo anowana tariro mushure mekusangana naBoazi aiva nemutsa, hama mudzikinuri wake. Wanano yavo inyaya inofadza kwazvo kuMakristu nekuti nzira yainoratidza rudo rwaKristu kwatiri. Mumwe musikama wechiduku arimunyika yevutorwa anoziva nezvekurongerwa kwevanhu vake kutivavurawe achibva apinzwa mukati menyaya yacho inozopera avaponesa. 

Muchiprofita, hongu, munhukadzi mufanidzo wesimba rekereke yaMwari, zvichiratidza rudo rwaMwari kuvanhu vake. Ngatitarisei nyaya dzemadzimai maviri awa muBhaibheri awa, vane vupenyu hwavo hwakaiswa muzvinyorwa zvinogara narini muShoko raMwari, nekuedza kuwana zvidzidzo zvatinogona kuzviwanira kubva muvupenyu hwavo.

_*Dzidza chidzidzo ichi kugadzirira Sabata, June 14._
