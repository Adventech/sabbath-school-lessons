---
title:  Boazi, Semudzikinuri
date:   10/06/2025
---

Boazi anodanana zvakasimba naRute uye nekuda kumuwana, asi paiva nechipingaidzo chikuru: kune hama yepedyo anofanira kuzotorazve mudzimai nemunda. Kana tichitora Boazi semufananidzo waKristu, nyaya iyi inobva yatiratidza nyaya yakakosha muhondo huru. Kristu anotida, asi kune “hama yepedyo” anotidawo: Satani.  

`Ko ndima dzinotevera dzinoratidza sei kuti Satani anotitiri vake? (Job 1:6–11; Mateo 4:8, 9; Judha  1:9; Ruka 22:31).`

Satani paakasvika mudare rekudenga, akavudza Mwari kuti akanga “ ‘abva kufamba-famba panyika’ ” (Job 1:7), Mwari paakamubvunza kuti akanga avona munhu akarurama Jobho, Satani akaratidza kuti waiva wake, achiti mwoyo waJobho wakanga usina kuperera kuna Mwari. Anokudai nekuti munomuitira zvakanaka. Mirai kumuitira muvone kutendeka kwaJobho kuti kunaani.

Muna Judha , tinovona zvishoma nezvenyaya inozivikanwa chaizvo muIsrael: Mosisi abva kuvigwa naMwari (Deut. 34:6), akazomutswa. Kana nepo tisina kuvudzwa zvakawanda, vhesi pacharo rinoti, vakapikisana nekuda kwemuviri waMosisi, kureva kuti Satani akanga achitoti ndewake. 

“Kukutana Kristu akanga avakupira vupenyu hwake nekuda kwevakafa. SaMuchinda wevupenyu anobwinya akasvika paguva, Satani akashamiswa nekuda kwevukuru hwake. Nevatumwa vake vakaipa akamira kupikisa kupambirwa nzvimbo yaakanga ati ndeyake. Akanga ava kunyinda kuti muranda waMwari akanga ava musungwa wake. Akanga arikuti kana Mosisiwo haana kukwanisa kuchengeta mutemo waMwari; nekuti akanga azvitorera mbiri yaiva yaJehova-chitema ichocho chakadzingisa Satani kudenga-saka nekuita zvakaipa akanga ava waSatani.”—Ellen G. White, Patriarchs and Prophets, p. 478. Kristu akaramba zvaitaurwa naSatani, akabva amutsa Mosisi (tarisa Mateo 17:3).

Muna Rute 4:1–12, Boazi anoinda kusuwo reguta reBethlehem—muguta umo Kristu akapindira munyika ino yedu. Vakuru vanowungana, panobvisa shangu (chiratidzo chekuva muridzi) inopananwa.

Pasuwo remumusha ndipo panogarwa dare rekugadzirisa nyaya: inzira yerutongo. Zvinoratidza rutongo runovonekwa muna Danieri 7:13, 14, 22, 26, 27. Hatifaniri kurasikirwa nerutivi urwu rwerutongo: rutongo “rwakanakira vatsvene” asi nekuti Kristu akabhadhara mutengo, sezvakaitwa naBoazi kumwenga.