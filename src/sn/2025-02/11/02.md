---
title:  Nzara “Muimba Yechingwa”
date:   08/06/2025
---

Vanotsoropodza kutenda kweChikristu vanowanzo taura nezvekuwoma kwekurarama munyika ino sechiratidzo chekuti: (a) Mwari haako, kana kuti (b) Haana simba rekupindira kana zvinhu zvakaipa zvavekuitika, kana (c) Haana hanya kana zvavakurwadza. Nyaya dzakawanda muBhaibheri dzinoratidza kuti uku kufungidzira chet. Zvechokwadi, Mwari anotendera vanhu kukohwa kubv amukupanduka kwavo kwavakaita kubva kuna Mwari. Asingakanganisi sarudzo yedu yakasununguka, aripo nguva dzose, achishanda munhoondo yevanhu, achitisvitsa kumhinduro yekupedza matambudziko edu nenhamo. Nyaya yaRute inotipa muenzaniso wakadaro.

`Verenga Rute 1:1–5. Ndezvipi zvakagozha zvakasanganikwa nazvo naNaomi naRute, uye chii chakazvikonzera? Ko izvi zvinoratidza sei zvinowira vanhu vose?`

Pane chinoshamisa pamashoko ekutanga enyaya iyi: kwaiva nenzra yakawira Betherehema, guta rinezita raireva “imba yechingwa.” Mumwe anobva arangaridzwa nekukura kweEdeni, umo Mwari maakataurira Adamu naEva kuti,  “ ‘Mungadya henyu michero yose yemumunda’ ” (Gen. 2:16). Vupenyu hwevanhu hwakatanga vaine zvakawanda chaizvo, zvichibva kuMusiki chipavhurire, asi vakazvitsinhanisa vakada kuva vachengeti vezvisikwa nekuda kwevuranda hwezvivi. “ ‘Uchadya chekudya chako neziya rekumeso kwako kusvikira uchidzokera kuivhu kwawakabva,’ ” Mwari akataurira Adamu (Gen. 3:19).

SaNaomi, takabviswa munhaka yedu yatakapiwa naMwari kubva pakutanga, vupenyu hwedu hukawoma. Edeni yakapiwa sechipo, asi paine miganhu: vanhu vakanga vakasununguka kupanduka, asi izvi zvaizoreva kuti vaifanira kutakura mutoro wevupenyu hwavo. Kubva pakutanga, takanga tagadzirirwa “kubata vushe” pamusoro penyika yose yaiva isinakumbotadza pasi pemaripafadzo aMwari, asi zvino tavanemutoro wekubata vushe paneyakapanduka. Vanhu vane chindini vachibutidzana zvinhu zvishoma zvinotungamirira kumatambudziko makuru.

Dambudziko haritauriki: nyika ichiri kubereka zvakawanda, zvinoratidza rudo rwaMwari. Asi pakati pekukara kwevanhu nekuparadza kwechitema, nyika inoita seyavakupedza kupfuvura zvatinopedza. Rimwe izvi zuva, zvichapera.

`Kunyange mushure memakore 600 echitema nerufu, nyika ichiri kuratidza kushamisa kwerudo rwaMwari nesimba rekusika?`