---
title:  Panguva Yakaita Seino
date:   12/06/2025
---

Nerombo rakaipa vamwe vanhu vanoramba vari panyaya dzakawoma dzezviprofita zvemuBhaibheri. Tinovna izvi zvichibata vakawanda pamberi apo, nekudzidza zviprofita kugova chinhu chinotyiwa, nekuda kwezvakawoma zvirimo pane kutarisa panyaya dzezvitsidzo. Mwari asinganyengeri neremangwana kuti rakanaka tichiri panyika ino, achiisa pachena zvichazotiwira mumazuva ekupedzisira, zvakangokosha kuverenga nyaya idzi kusvika mumagumo.

Kune zvirimuchiprofita zvinogara zvichingoitika zvekuratidza kwaMwari chokwadi nezvakakanganiswa nekupanduka kwevanhu, nekutiratidza matuso acho sezvaari. Asi anosimudzira tariro nguva dzose. Vamwe vakatarisa zviprofita zvemagumo—“nguva yematambudziko aJakobo”—nekutya nekudedera. Hazvina mubvunzo, kuti zviitiko zvemazuva ekupedzisira zvichawomera vanhu vaMwari. Asi sezvakaprofotwa kare zvekuwoma, kunewo kudzikinurwa.

Muna Zvakazarurwa 12, diaborosi anodzingirira mwenga waKristu neruvengo runotyisa, asi Mwari achapindira achimubatsira. Nyaya yaEsteri inamambokadzi akanaka chaizvo aripakati payo, Mwari achimushandisa nenzira yakasimba kwazvo kuponesa vanhu vake.  

`Verenga Esteri 4:13, 14; Esteri 5:1–3; na Esteri 9:20–28. Ndezvipi zvidzidzo zvatinozviwanira nezvemugove wedu mumazuva ekupedzisira enyika ino?`

Mwari akamutsa kereke yemusaririrwa nekuda kwenguva yakatarwa, pao mazuva 1,260 eRima akapera, Mwari akadzosa mwenga wake kubva paakanga akavanda (enzanisa na Zvakazarurwa 12:14) kuti afambise shoko rengoni dzake munyika yose: shoko rengirozi nhatu. Tiripano “panguva yakaita seino” (Esteri 4:14).  

Esteri akaziva kuti akanga asiri woga mukutambudzwa kwaiitirwa vanhu vake naHamani: akanzwirwa tsitsi namambo, vanhu vake vakapedzisira vanunurwa. Nesuwo hatisi toga patinopinda munguva yekupedzisira yenyika ino—Mambo ari kurutivi rwedu, uye vanhu vaMwari vacharwirwa wo.

`Zvinhu zvakabuda zvakanaka munyaya iyi, kuvanhu vaMwari. Hazviwanzo kuita saizvozvo, kudaro ka? Saka nemhaka yei tichifanira kutarisa zviri kure kuti tirambe tiine tariro yatagara tinayo munaKristu?`