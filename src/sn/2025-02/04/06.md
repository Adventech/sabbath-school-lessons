---
title:  Chiedza Kuvahedheni
date:   24/04/2025
---

Chinangwa chikuru chaMwari chekuita Israeri rudzi chakanga chisiri chekupa dzimwe nyika mhosva, asi kudziponesa. Vakawanda vedu tinonzwa tiine mhosva kana tiri pedyo nevatipfuura kururama; ndizvo zvakaita marudzi aiva akaporedza Israeri. Vatendi vanorarama sekuda kwaMwari vanoratidza kururama kwake, zvinotungamirira kukutendevuka. Zvinoitika chaizvo ndezvekuti vanhu “vanochengeta mirairo yaMwari” (Zvakazarurwa 14:12) vanofanira kuratidzira chimiro chaMwari. 

Asi kudai vaIsraeri vakararama sezvaitarisirwa naMwari, dzimwe ndudzi dzingadai dzakavuya kwavari murugare, vachitsvaka kuziva zvimwezve nezvaMwari wavo. Asi nekushata kwehunhapwa hweBabironi, nyika idzi dzakatovuya kuzovarwisa. Akazoratidzira chimiro chaMwari pakupedzisira ndiJesu—munhu woga akazviratidza. Asi muenzaniso wake wakaperera, uyo wakakonzera vanhu kutenda, waiva wekukokera (tarisa Johani 3:16–21).

Chinangwa chaMwari chikuru chekusarudza Israeri sendudzi, ndicho chimwechete chaakaisira kereke: Anoda kushandisa vanhu vake kukwevera vatadzi kuna Kristu. Rukoko rweshoko rengirozi nhatu runoitwa nekereke, harusi rwevanhu vashoma-shoma asi nderwe “ndudzi dzose, marudzi ose, ndimi dzose nevanhu vose” (Zvakazarurwa 14:6). Zvakazarurwa 18:1 inoprofita kuti nyika yose ichapenyeswa nebwinya kwaMwari Kristu asati adzoka.

**Ko ndima idzi dzinoti basa revanhu vaMwari nderei kunyika? Tingazviita sei izvi?** 

`(a) Num. 14:17–21`

`(b) Isa. 42:6, Isa. 49:6, Isa. 60:3`

`(c) Zvakazarurwa 18:1–4`

`Verenga Zvakazarurwa 18:1–4 zvakare, rukoko ku “vanhu vangu”; vanhu vaMwari, nderwekubuda muBabironi. Ko izvi zvichaitika sei?  Saka isu tisiri Babironi, tingashandiswa sei naMwari kudaidza vanhu vake vachiri muBabironi?`