---
title:  Kudzidza Kuinda Mberi
date:   06/06/2025
---

“Muprisita mukuru haagoni kumiririra zvivi zvake kana zvemumwe munhu kana achipiwa mhosva naSatani. Haagoni kuti Israeri haina mhosva. Mumarengenya, kureva zvivi zvevanhu, zvanotakura sevamiririri vavo, anomira pamberi peMutumwa, achirevurura zvivi zvavo, asi achinongedzera kukutendevuka kwavo nekuzvininipisa, nekutsamira pangoni dzeMudzikinuri anoregerera zvivi. Mukutenda anokumbira zvitsidzo zvaMwari. . . .

“Kupomera kwaSatani kwaanoita avo vanotsvaka Jehova hakusi kubvi mukuvenga zvivi zvavo. Anofara muzvimiro zvavo zvisina kunaka; nekuti anoziva kuti kuburikidza nekukundikana kwavo kuchengeta mutemo waMwari kwaanogona kuva nesimba pamusoro pavo. Kuvapa mhosva kwake kunongobva muruvengo rwake rwaKristu chete. Kuburikidza nezano reruponeso, Jesu arikuparadza simba raSatani pavanhu nekudzikinura mweya yavo kubva kusimba rake. . . .

“Munhu nesimba rake woga haagoni kumisidzana nemuvengi. Munguvo dzezvivi, achirevurura zvivi zvake, anomira pamberi paMwari. Asi Jesu Gwata redu, anovamiririra nekuti vakatendevuka achibva achengeta mweya yavo maari. Nenharo dzeKarivari, anodzinga mupomeri. Kuteerera kwake kwakaperera mutemo waMwari kwakamupa simba rose kudenga nepanyika, uye anowana ngoni nekuyananisa kutadza kwevanhu kubva kuna Baba vake.”—Ellen G. White, Prophets and Kings, pp. 583–586.

**Mibvunzo Yekutaurirana**:

`Jesu akavudza vadzidzi vake kuti vaiva munyika, asi vasiri venyika. (Tarisa Johani 15:19, Johani 17:14–16.) Ko tingazvigona sei kutora nyika asi tichizvichengetedza “tisina kusvibiswa nenyika”? (Jakobo 1:27).`

`Ko basa rakaitwa naNowa kuruzhinji Murowe usati wavuya rinotidzidzisei nemashandiro ehondo huru? Tinoitawo basa iri sei nhasi?`

`Asati aparadza vakaipa nemoto unobva kudenga (sezvakaita Sodoma), Mwari anovamutsa kubva murufu nekubvumira Satani kushanda navo kwekanguva kaduku  (Zvakazarurwa 20:7–9). Unofunga kuti zvinoitirwei izvi Mwari asati apedza navo?`

`Paunofunga nezvenyaya dzatadzidza vhiki ino, ndedzipi yambiro dzaunowana muvupenyu hwako? Ko nyaya idzi dzinotidzidzisei nezvetariro yako muna Kristu?` 
