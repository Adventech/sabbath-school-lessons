---
title:  Nyaya YeSodoma NeGomora
date:   03/06/2025
---

Kune imwe nyaya yakakosha muTestamende Yekare inotaurwa nezvayo naPetro achitsanangura mazuva ekupedzisira: kuparadzwa kweSodoma neGomora. Maguta aya anemukurumbira wekuita zvakaipa akava muenzaniso wenzvimbo yaigara ruzhinji rwakaparadzwa nemoto wakabva kudenga.

`Verenga 2 Petro 2:4–11, Judha  5–8, na Ezekieri 16:46–50—uvone zvose zvakanyorwa. Ndezvipi zvimiro zvekusazvibata zvakatungamirira kukuparadzwa kwemaguta aya, uye ndezvipi zvirikuita nhasi zvakafanana nazvo?`
 
Yambiro inopiwa vanhu vemazuva ano ekupedzisira kuburikidza nezvakaitika muSodoma neGomora iripachena: pakupedzisira huipi huchaparadzwawo nemoto, sezviri muna Zvakazarurwa 20. Chitema chinonyengera zvekupofumadza meso edu kuchimiro chemwoyo yedu, kuvhara kutadza kwedu nekuti zvakanaka, asi zvinokanganiswa nevamwe tichizvivona. Muchitsauko chimwechete ichi umo Mwari anotaura nezverudo rwaakadira parudzi rwevanhu vake, anoyambirawo rudzi rwake kuti rusaita zvivi zvimwechete izvi (Ezek. 16:47), ruchiita zvakaipa kutopfuvura Sodoma.

Israeri yakanga “ichiita vupombwe” (Ezek. 16:41), vupombwe hwepamweya. Imbofungidzira kushamiswa kwevanhu vaMwari vachinzwa kuti vaiva vatadzi kupfuvura vanhu vekare. 

Hapana citsva apa, kusiri kuvaIsraeri chete asi rudzi rwevanhu rwose. Muna VaRoma 1:18–32, Pauro anonyora murabadira wezvivi zvaingadai zvisina kunyorwa mumapepa nhasu anhasi. Tsanangudzo yaPauro yezviv zvevahedheni yaiva isiri yekuti vanzwe varinani kumaJudha, asi kuti vaMwari vanzwisise kushata kwezvivi zvavo. Ndizvo zvakaitwa naNathani paakataura naDavida: akataura ngano yemunhu aiva mufumi akaba hwai yemurombo. Ngano iyi “yakatsamwisa” Davida (2 Sam. 12:5), nekuti kururamisira kwaiva pachena; kana nepo zvakatorera Nathani kuzvitaura, “ndimi munhu wacho!” (2 Sam. 12:7) kuti Davida azvivone kungano iyi. 

Zvakakosha kurangarira kuti Bhaibheri harisi revanhu vari kunze munyika asi vanhu vaMwari. Kana tichivona zvivi zvikuru zvichitsanangurwa mundima yakafanana na Zvakazarurwa 13 kana 17, iyambiro kwatiri vo, yekuti tinogona kuwira mumusungo umwechete. 