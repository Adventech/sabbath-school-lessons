---
title:  Kuparidza KwaNowa
date:   02/06/2025
---

Petro anotirangaringaridza kuti vakawanda vanenge vasina kugadzirira kudzokazve kwaKristu nekuti “vanoda havo kuzvikanganwa” (2 Petro 3:5) sezvakaitika paMurowe. Kana nepo nyika ichiziva nekuparadzwa kukuru kwakamboitika (mungano dzakawanda dzemarudzi akasiyana-siyana evanhu), asi ndiyo imwe yenyaya dzemuBhaibheri inosekwa kupfuvura dzimwe dzose. Sezvakaprofitwa, nyika iri kuisa nyaya iyi parutivi sengano, hazvinei kuti inoiswa pachena zvakadini muTestamende Yekare nekutaurwa nezvayo kakawanda muItsva. 

`Jesu anoti chimiro chenyika chichafanana “nenguva yaNowa” muna Mateo 24:37-39. Enzanisa ndima iyi na Genesi 6:1–8. Chii chimiro chekurarama kwevanhu chakakonzera Murowe? Ndezvipi zvakafanana apa?`

Kune chimwe chidzidzo chakakoshera vanhu vaMwari venguva dzekupedzisira chinobuda mukudzidza zvakanaka. VaHebheru  11:7 inotivudza kuti Nowa “akagadzira ngarava akaponesa mhuri yake, nayo akapa nyika iye akava mudyi wenhaka yekururama nekuda kwekutenda”. 

Imbofungidzira kuparidza kwemakore anopfuvura 100, pasina chabudapo asi mhuri yako chete mungarava. Kudai Nowa aiva muparidzi wemazuva ano, taigona kumunyora semuparidzi akakundikana chaizvo: makumi emakore achiparidza pachiita sepasina zvakabuda. 

Nerombo rakanaka, ikozvino, nzvimbo zhinji dzenyika vanhu vanogashira kuparidzwa kweshoko rengirozi nhatu. Misangano yuparidza—kuchiparidzwa dzidziso dzedu dzisina vazhinji—zvinobudirira kunzvimbo zhinji, vakawanda vachivuya kunaShe. Hatisati tasvika panonzi tashaya zvabuda, kana nepo takavudzwa kuti nguva iyi ichavuya “kana mutsa wapfigwa, musuwo wengoni wavharwa. Mumashoko mashoma, ‘Vashoma vakagadzirira vakapinda mumutambo wekuwana, mukova ukapfigwa,’ tinotakurwa kuinda kumabasa aMuponesi makuru ekupedzisira ekuponesa vanhu.”—Ellen G. White, The Great Controversy, p. 428. 

Kusvika ikoko, tine basa rekuita sekereke. 

`Ko tingadzidza sei kusakuhunika kana mabasa atinoita semunhu mukuparidza achiita seasina muchero kwazvino? Nemhaka yei tichafanir akuinda mberi nekuparidza? (Tarisa Johani 4:37.)`