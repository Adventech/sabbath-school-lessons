---
title:  Vachawirwa Nekuguma Kwenyika
date:   31/05/2025
---

### Verenga Kugadzirira Chidzidzo Chevhiki Ino
Zvakazarurwa 6:12–17; Mateo 24:36–44; Gen. 6:1–8; 2 Petro 2:4–11; Gen. 18:17–32; Dan. 7:9, 10. 

> <p>Chemusoro:</p>
> “Zvino izvi zvakavawira kuti zvive zviratidzo; zvakanyorwa kuti tinyeverwe isu, takasvikirwa nekuguma kwenyika. Naizvozvo unoti ndinomira, ngaachenjerere kuti arege kuwa” (1 VaKorinde 10: 11, 12).

Bhaibheri rakazara nenyaya dzevanhu vaMwari vachitaura nezvichazoitika mune remangwana zvinotibatsira kunzwisisa “zvokwadi yanhasi”. 
Zvimwe zvacho zvinotomiririra zviitiko zvenguva yekupedzisira nekushamisa kunotyisa,zvichitipa hwaro hwakapamhama hwekunzvisisa zviprofita zvaDanieri na Zvakazarurwa zviripachena. 

Tisingakanganisi rusununguko rwemunhurwekusarudza, Mwari akakwanisa kufambisa zvinhu zvakana zvichipindirana nezvakaprofitwa kare kuti zvichaitika rimwe zuva. Dzimwe nyaya dzakakosha idzi, zvechokwadi, nekuti Testamende Itsva inotaura nezvazvo ichizvitsanangura: Sodoma neGomorrah, Murowe, nezvimwewo. Zvimwe zvinoda kunyatsofunga nekutsvakururdza kuti zvicherwe kubva muzvokwadi zvakapiwa muShoko raMwari.

Mumavhiki akatikuti, tichange tichitsvakurudza nyaya dzinobatsira kuti tivone kuti dzinoti kudini nezvezviitiko zveKudzoka Kwechipiri, rutongo rwekuferefeta, matambudziko ekupedzisira, nezvimwewo. Uye mazviri zvose, tinowana Kristu ari pakati, nekuti anofanira kuva hwaro nechinangwa chekupedzisira chetsvakurudzo muzviprofita.

_*Dzidza chidzidzo ichi kugadzirira Sabata, June 7._