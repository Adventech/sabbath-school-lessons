---
title:  Kudzidzisa Vasakarurama Nzira Dzenyu 
date:   22/05/2025
---

Jehova vabva kuzviratidza kuna Isaya mukamuri reimba yechigaro muna Isaya 6:1–8, Isaya abvawo kuvudzwa kuti “zvakaipa zvake zvabviswa” nezvivi zvake “zvadzimwa,” zvino anodaira rukoko rwaMwari achiti, “Ndiripano hangu nditumei’ ” (Isa. 6:8). Paakangoziva kuti warurama pamberi paMwari, zvisinei nekuziva kukanganisa kwake, akanga agadzirira kushandira Jehova.
 
Hazvina here kufanana nesu? Ko tingaparidzira sei ruponeso kune vamwe isu tisinarwo? Uye tinogona kuva narwo kuburikidza nekutenda munaJesu nemune zvaakatiitira. 

`Verenga Mapisarema 51:7–15. Ko Davida anovimbisa kuitei kana aregererwa nekucheneswa kubva muzvivi zvake?`

Kudaidzwa pamberi paMwari, kudzorerwazve. Muhuchenjeri hwake, Mwari akaraira vakadzikinurwa kuti ivo vataurire nyika. Neimwe nguva mabasa avo achavanesimba panyika. Zvakazarurwa 18:1 anotivudza kuti rukoko rwake kunyika yakatadza richazadza nyika yose nechiedza.  

“Munhu paanongova Mukristu, maari munova nechidiso chekuzivisa shamwari yaakawana muna Jesu; hazvigoni kuvigwa mumwoyo. Kana tapfekedzwa kururama nekuzadzwa neMweya werufaro, hatigoni kunyarara. Kana takaravira tikanzwa kuti Ishe vakanaka tinezvatichaita. SaFiripi paakawana Muponesi, tichakoka vamwe kuinda kwaari.”—Ellen G. White, Steps to Kristu, p. 78.

Muna Zvakazarurwa 14, shoko rengirozi nhatu rakatsamira “evhangeri isingaperi” (Zvakazarurwa 14:6). Tisati taparidza nezvekunamata “ ‘wasika denga nenyika, nematsime emvura’ ” (Zvakazarurwa 14:7), kana kuwa kweBabironi (Zvakazarurwa 14:8), kana kunamata “chikara nemufananidzo wacho” (Zvakazarurwa 14:9)—hwaro hweevangeri, ruponeso munaJesu, rinoparidzwa. Nekuti shoko rengirozi nhatu harina zvarinoreva pasina tariro nechitsidzo chekuti avo vanoparidza shoko iri vanozvo munaJesu nezvaakavaitira. Kunze “kweevhangeri isingaperi,” hatina chimwe chingakosha chekutaurira nyika.

`Fungisisa kuti tisati taparidza shoko rengirozi nhatu, tinonongedzerwa “evhangeri isingaperi”. Ko izvi zvinofanira kutivudzei nekukosha kwezvatinodavira?`