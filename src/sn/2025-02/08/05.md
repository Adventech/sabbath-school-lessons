---
title:  Mapisarema 5
date:   21/05/2025
---

`Verenga Mapisarema 5. Mubasa iri, Davida anoratidza musiyano pakati pevakaraswa nevakadzikinurwa. Enzanisa Mapisarema iri nendimi ya Zvakazarurwa 14:1–12. Ndezvipi zvakafanana, uye izvi zvinokubatsira sei kunzwisisa zvazvinoreva kuva musangano raMwari remusaririrwa?`

Zvakakosha kuvona kuti Davida anosimbisa kuti  zvakaipa “hazvigari pana”  Mwari (Mapisarema 5:4). Basa retabenakeri nderekuti Mwari agare pakati pevanhu vake, ndizvo zvichaitikavo muhushe hwaKristu (tarisa Zvakazarurwa 21:3). Avi vanoswedera pachigaro vanofanira kuva vakaponeswa. 

Zvakakosha vo kuvona kuti Davida anotsanangura nyaya yekunamata muna Mapisarema 5:7, iri iyo nyaya huru muhondo huru. Zvakazarurwa 13 inotaura “nezvekunamata” kanokwa ka6, neshoko vatumwa vatatu rekukoka nyika “kuzonamata iye wakasika.” Davida anotivudza kuti “ityai” Mwari, neshoko remusaririrwa rinokoka nyika kuti idzoke “kozotya Mwari nekumupa mbiri, nekuti nguva yake yekutonga yasvika’” (Zvakazarurwa 14:7). Tarisazve kuti vakadzikinurwa vemuna Zvakazarurwa 14 vanonzi havana “kunyengera” (Zvakazarurwa 14:5)  mumuromo mavo; vanotaura zvokwadi, zvose mashoko avo nemabasa avo zvichiratidza chimiro chaMwari chakarurama. Vasakarurama, Davida anoti, “mumuromo mavo hamuna zvokwadi” (Mapisarema 5:9).

Zvinoshamisa kuti zvinoratidzwa naJohani zvakakoshera Zvakazarurwa: vatadzivo zvavo vaburitswa murufu vava nemukana wekumira pamberi paMwari. Havana kushandira kudzore iyi; inongopiwa kwavari nekuda kwezvakaitwa neGwaiana raMwari-Mwanakomana wemunhu-anomira bnavo ipapo. vakanganwirwa, vadzikinurwa; hachana zvakaipa zvavo (enzanisa na Mapisarema 5:10), nekuti Gwaiana raMwari rakavaitira zvose (enzanisa naIsa. 53:12 na2 Kor. 5:21). Kana zita raMwari rikangonyorwa mumwoyo mako, hazvigoni kuti urambe wakanyarara. Vanhu vaMwari vanotaura nezvengoni dzekupedzisira ne “izwi guru” (Zvakazarurwa 14:7). “Asi vose vanovimba nemi ngavafare; ngavarambe vachidanidzira nerufaro, nekuti makavarwira; nevanoda zita renyu vafare mamuri” (Mapisarema 5:11).  

`Imbofungidzira umire pamberi paMwari wakaperera murutongo, nezvawakaita zvose zviri pamberi pake. Ko izvi zvinokudzidzisei nekukosha kwekururama kwaKristu mauri?`