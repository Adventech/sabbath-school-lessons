---
title:  Mutemo Mumwoyo Yedu
date:   20/05/2025
---

Sangano remusaririra rakawungana paZioni vaine zita rakanyorwa raBaba nereGwaiana pahuma dzavo. (Kuti mazita maviri here kana hazvina anozivaa; Jesu arimumufananidzo waBaba!) “Zita” muMagwaro rinomirira rinomiririra chimiro. Kusvika nanhasi dzimwe tsika dzinoti munhu “ane zita rakanaka” kana vachifunga nezvechimiro chavo.

`Verenga Ekisodo 33:18–23, Ekisodo 34:1–7, na Mapisarema 119:55. Mosisi paakakumbira kuona mbiri yaMwari, Mwari vakamuvimbisei? Mwari pavakataura zita ravo kuna Mosisi (Ekisodo 34:5), chii chakatevera?`

Vamwe vanovona mbiri yaMwari isingasvikiriki, ine kupenya kukuru iri tsanangudzo yakafanira. Asi mbiri yaMwari inopfuvura zvinovonekwa chte; mbiri yake chimiro chake. Zvakangofananawo nezita rake. Kana Bhaibheri richitaura nezvezita raMwari rakanyorwa pahuma dzavo harisi kutaura nezvemavara chaiwo; kuva nechimiro chaMwari mupfungwa, mumwoyo wako, nemuvupenyu ikozvino hunoratidza rudo nechimiro chaMwari. Wakakatirwa kuna Mwari , wavakumuda nezvaari nezvaakakuitira. 

Zvinofadzawo sei kuti Mwari paanozvitsangura kuna Mosisis, anozvisanganisa nekupa Mosisi Mirairo Inegumi, iyo iriwo chimiro chake. Saka vanhu vane “zita” raMwari muna Zvakazarurwa 14 vanotsanangurwa seavo “vanochengeta mirairo yaMwari.” Chitarisa mashoko anowanikwa munaVaHebheru : “ Iyi ndiyo sungano yandichaita navo mushure memazuva iwayo, ndizvo zvinotaura Jehova: Ndichaisa mitemo yangu mumwoyo mavo, nemupfungwa dzavo ndichainyora,’ anowedzera achiti, ‘Kudarika kwavo handingakurangariri’ ” (VaHebheru 10:16, 17). 

Ivhangeri yakanaka sei iyi: kana nepo mutemo waMwari uchivonekwa muvupenyu hwedu, zvitema zvedu zvinofanira kusarangarirwa “zvachose.” 

Zita raMwari chimoro chake. Mirairo yake inoratidza zvaari muchimiro. Saka avo vakavungana pagomo dzvene raMwari mumazuva ekupedzisira vakazadzwa nerudo rwaMwari, runobva mukuteerera mutemo wake. 

`Kana takaponeswa nenyasha pasina mutemo, saka mutemo waMwari unokosherei? (Tarisa 1 Johani 5:3.)`