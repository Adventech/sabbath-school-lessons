---
title:  'MuMapisarema: Chikamu 1'
date:   17/05/2025
---

### Verenga Kugadzirira Chidzidzo Chevhiki Ino
VaHebheru 9:11–15, Mapisarema 122, Mapisarema 15, Mapisarema 24, Ekisodo 33:18–23, Mapisarema 5, Mapisarema 51:7–15.

> <p>Chemusoro:</p>
> “Zvino ndakatarira ndikavona Gwaiana rimire paGomo reZioni, rinevamwe vanezviuru zvinemakumi manna nevanna, vanezita raro, nezita raBaba varo, rakanyorwa pahuma dzavo” (Zvakazarurwa 14: 1).

SemaHadhivenzi, takajaira kutsvaka mifananidzo yaZvakazarurwa munyaya dzeTestamende Yekare kutibatsira kunzwisisa mifananidzo. Nyaya idzi, kana nepo dzisiri idzo dzoga dzinechokwadi, asi dzinowanikwa mu dzeTestamende Yekare yose. 

Kumwe kwatinoiwana mubhuku reMapisarema, muwunganidzwa wenhetembo dzinotaura nezvakawira vanhu nekupindira kwaMwari—kubva mukupererwa nekuda kwezvivi nekutambudzika nemurufaro rwakakurisisa kwazvo pamberi pezvitsidzo zvake zvekuregerera neruponeso. 

Kuverenga Mapisarema zvakanaka kunobatsira nekuvona nyaya dzemuna Zvakazarurwa dzichava mhenyu, zvikuru sei Zvakazarurwa 14, inotsanangura mabasa ekupedzisira aMwari kureke yemusarirwa panyika. Vanhu vaMwari vemumazuva ekupedzisira vakapiwa basa rimwechete iri sereIsraeri yekare: tinofanira kuva chiedza kundudzi dzenyika, tichidaidzira tsitsi dzekupedzesira kuvanhu vose kuti vanamate nekuteerera Musiki wavo. 

Zvimwe zvinowanikwa mubhuku raMwari renziyo zvinogona kutipa mavonero matsva ekunzwisisa nekufarira  basa redu munguva yekupedzisira yenyika.
 
_*Dzidza chidzidzo ichi kugadzirira Sabata, May 24._