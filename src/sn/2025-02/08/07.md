---
title:  Kudzidza Kuinda Mberi
date:   23/05/2025
---

“Mapisaremas aDavida anopfuvura nemuvupenyuhose, kubva mukukunzwa munhu anemhosva nekuzvipa mhosva kusvika kukutenda kwepamusoro-soro nekusangana naMwari zvakasimba. Vupenyu hwake hwakaratidza kuti chitema chinyadzisa nekuunza nhamo, asi kuti rudo rwaMwari nengoni zvinogona kuzvika pakadzika-dzika, nekutenda kunosimudza munhu atendevuka kuti avewo mwana waMwari. Muzvitsidzo zvose zvinowanikwa mushoko rake, ndiho huchapupu hwakasimbisisa hwekutendeka, kururamisa, nengoni dzesunga  yaMwari . . . . 

“ ‘Ndakapika kumuranda wangu Davida . . . . uyo wandichasimbisa neruvoko rwangu: Ruvoko ruchamusimbisa . . . . Kutendeka kwangu nengoni  zvichava naye: nyanga yake ichasimudzirwa mandiri. Ndichaisa ruvoko rwake mugungwa, neruvoko rwake rwerudyi murwizi. Achachema kwandiri, muri Baba vangu, Mwari wangu, Dombo reruponeso rwangu. Ndichamuita vo dangwe rangu, pamusoro pemadzishe enyika. Ngoni dzangu ndichaita sekusingaperi, nesungano yangu ichagara naye nekusingaperi.’ Mapisarema 89:3–28.”—Ellen G. White, Patriarchs and Prophets, pp. 754, 755.

**Mibvunzo Yekutaurirana**:

`Vupenyu hwevanhu hunosiririsa mukuchengeta sungano yaMwari kwatingaita. Davida, “murume anodikanwa nemwoyo waMwari” zvisinei nekukanganisa kukuru, akashandiswa zvakangodaro kuzivisa zvinodiwa muruponeso rwedu. Munzira dzipi umo Davida anoratidza Jesu, uyo wakachengeta sungano yaMwari zvakanaka pachenzvimbo chedu? Uye nemhaka yei zvatakaitirwa naJesu zviri izvo tariro yedu yoga?`

`Indima dzipi muMaMapisarema dzakakubatsira kuratidzawo zvawakasanga nazvo iwe pachako?` 

`Ko Mapisarema anorambirei achidzokorora nyaya yetembere? Ko tingadzidzei kubva mukuda kwaDavida senjuwari? Ko izvi zvingatibatsira sei kufarira zvatinowana muna Jesu seMuprosita Mukuru wedu “arikurudyi rwaBaba achitimiririra? (VaRoma 8:34)? Sevanhu vakadzikinurwa nemhaka yei tichida Kristu kuti atimiririre kudenga?`

`Nekuda kwezvakanyorwa na Ellen G. White pamusoro, wakabatsirika sei apo Mwari akakubatsira“kutendevuka nekuitwa mwana wake” kubva “mukunyadziswa nenhamo zvezvivi?` 
