---
title:  Pagomo ReZioni
date:   19/05/2025
---

Muna Zvakazarurwa 14, tinovona vanhu vaMwari vakamira paGomo reZioni. Gomo reZioni chairo raiva kumavira zuva kweguta reJerusarema rekare ndipo painzi pane chigaro chaMwari, kana paari nevanhu vake. Pagomo retembere, raiva paGomo reMoria, rakazivikanwa neseGomo reZioni wo. 

Mune mamwe mazwi, kuratidzwa uku kwakakosha kwevanhu vaMwari vemusaririra kunoshandisa ndimi yesenjuwari, sezvinoita zvimwe zvakawanda mubhuku raZvakazarurwa. Tinotenda Gwaiana, vanhu vaMwari varipachikomo chake chitsvene! 

`Verenga Mapisarema 15 na Mapisarema 24, apo Davida anobvunza mubvunzo wakakosha kwazvo: “Ndiani achagara pagomo renyu dzvene?”  Enzanisa mhinduro yake muMapisarema aya netsanangudzo yevanhu vaMwari vakamira paZioni muna Zvakazarurwa 14:1–5. Ndezvipi zvakafanana zvaunovona? Ko munhu anopinda sei muboka iri? Ko zita raBaba vavo rakanyorwa pahuma dzavo zvinorevei? (Zvakazarurwa 14:1).`

Tsanangudzo yavanobvumirwa kumira pamberi paMwari inowanikwa muMapisarema raDavida yakareba kwazvo zvekukwana mutadzi. Ndiani pakati pedu aingati akarurama? Kana kuti anotaura chokwadi nguva dzose (Mapisarema 15:2)? Hakuna angati “handizununguswi” (Mapisarema 15:5). Kana tichiti hatina kumbotadza, Bhaibheri rinodzidzisa kuti, chokwadi hachisi matiri (1 Johani 1:8).

Hakuna mumwe akangatiita kuti timire paZioni kunze kweGwaiana. Gwaiana harina kutaurwa muMapisarema raDavida, asi anowanikwa mutsananguro iri muna Zvakazarurwa 14. Zvinotoita sekuti Zvakazarurwa 14 inopindura mubvunzo waDavida. Zvino Gwaiana raMwari ramira paGomo reZioni, musenjuwari, tinogona kuvapo wo nekuti kurarurama kwake kwakaiswa patiri. Tinogona “kushinga kupinda Munzvimbo Tsvene-tsvene neropa raJesu, nenzira itsva yaakatizarurira nekuizodza nekud akwedu, nechemukati mechidzitiro, uri muviri wake” (VaHebheru 10:19, 20). Pasina ropa, tingawenepi tariro? Hakuna zvechokwadi.

`Funga nezvitsidzo zvose zvekukurira chitema zviri muBhaibheri. Nemhaka yei zvitsidzo izvi zviripo, tichingokundikana kusvika pamuenzaniso wakaperera watakasiirwa naJesu uye nemhaka yei tichida kuti atimiririre?`