---
title:  Kudzidza Kuinda Mberi
date:   11/04/2025
---

“Zvitendero zvakawanda zvinoshanda nepfungwa dzevanhu chete; kunerumwe rutivi rwakasimba chaizvo, pfungwa dzinowanikwa muChikristu dzakadzika midzi munezvakaitika kare. Bhaibheri inyaya yaMwari nevanhu kubva kare uye kudzidza izvi kunotibatsira kuvona chimiro chaMwari chisingashanduki. 

Dzimwenguva Makristu anonyunyutira kuti vanzwa zvinhu izvi kwenguva dzakawanda. Dzimwe nguva kana zviprofita zvichiparidzwa tinoti tinozviziva zvose izvi, hapana zvitsva zvatichadzidza. Asi hazvirevi kuti yakareruka kana kusabata mwoyo. Kana uchidzidza zvinobva mupfungwa dzaMwari, unokurumidza kuvona hudzamu nekusareruka kwenyaya yacho.

Chimwe chikonzero chinopiwa naEllen G. White chakanyorerwa bhuku raZvakazarurwa kubatsira kereke kuisa midzi mushoko rekare renguva dzose. “Vamwe vashandi vechiduku [pane dzimwe nguva] . . . vakaneta nezvokwadi yadzororwa-yadzokororwazve. Mukuedza kwavo kuuya nezvitsva vakatanga dzidziso dzakasiyana nedzekare.”—The Acts of the Apostles, p. 580. Saka harisi bhuku wozvaro rezveremangwana; asi ibhuku rezvekare, rakaitirwa kuchengetedza midzi mukutenda kwekare kuti tisarasiswa nekutsvaka zvekutanga.

**Mibvunzo Yekutaurirana**:

`Magwaro haambokundikani kupazvitsva nekunzwisisa kutsva. Ko munhu angagona sei kuzvichengetedza asingadi kutsvaka zvitsva nekukosha kwekugara akadzika midzi muzvokwadi yakapiwa kare?`

`Ko kereke inofanira kuitei nedudziro itsva dzezviprofita? Kana nepo tichiziva hedu kuti kune zvakawanda zvinoda kudzidzwa, saka tingaziva sei kuti chiedza ichi chitsva chakatikoshera kana kuti inhema zvadzo?`

`Muhondo Yepasi  Rose Yechipiri mumwe munhu aiva mugungwa rePasifiki akanga ava kufiramo, akadanidzira kumurapi wechiuto, “Ndiri nherera. Kana ndikafa, ndiani achandirangarira?” Murapi wechiuto akapindura, “Ndichagara ndichikurangarira nguva dzose.” Zvisinei kuti murapi airevesa sei, iyewo akanga achangozofawo hake imwe nguva, saka nherera yaibva yakanganikwa. Saka kana rufu rwuri irwo magumo edu tose, vupenyu hwedu hunorevei zvahwo?`