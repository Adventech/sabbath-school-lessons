---
title:  Kugadzirisa Dambudziko Rerufu
date:   09/04/2025
---

Rufu ndicho chinhu chinehutsinye nekutibvisa kubva kuMusiki neguva isingafungirwi. “Mubairo wezvivi ndirwo rufu” ndicho chirango chekuparadzana nechitubu chevupenyu: Musiki. Ndizvo zviri muzviprofita zveBhaibheri zvikuru sei mhinduro yakabva parufu nekumuka kwaKristu.

Kutanga kutaurwa kwarwo muBhaibheri nekuitika kwarwo ndzivo zvikonzero zvezviprofita kuti tinzwisise mhinduro yaMwari.
 
`Verenga Genesi 2:15–17, Genesi 4:8–15, 1 VaKorinde 15:15–19, na Zvakazarurwa 1:18. Ko ndima idzi dzinotivudzei nechikonzero chekufa, nemavonero aMwari erufu uye nemhinduro yake mudambudziko redu?`

Tinowanzo reva nhema tichiti “rufu mutemo waMwari”. Kunyepa uku. Rufu ndimadzongonyodze, rwakanga rusiri pahurongwa hwekutanga. Kana nepo tavekuda kurujairira, mwoyo yedu ichiri kururamba nekuti mwoyo yedu inotivudza kuti rwakashata. Nekurwadza kwaro pane runonyanyisa sekufirwa nemwana mucheche. Tinotarisira kuti vabereki vatangire vana asi hazvidaro nguva dzose. 

Rufu rwekutanga kunyorwa muMagwaro, rwakatopesana nezvinotarisirwa. Adamu neEva vakatangirwa nemwanakomana wavo akarurama achivuraiwa nemwanakomana wavo asina kururama. Pakanga pasina kunaka apa. 

Funga nezvaJesu, wakarurama achipondwa nevasina kururama, saAbero. Nderui rufu rungasava rwakarurama kupinda rwaKristu? Ndeapi mamwe marufu akafanana neaya maviri? Nemhaka yei rufu rwaAbero ruchitibatsira kunzwisisa nezvaJesu kuti “anekii dzehadesi nerufu” nezvatinopiwa naMwari maari?

`Pasina kugadziriswa kwedambudziko rerufu, nemhaka yei vupenyu hwedu husina maturo? Izvi zvinotidzidzise nekutenda kwatinofanira kupa kuna Jesu nezvaakatiitira?`