---
title:  Kudzidza Kuinda Mberi
date:   02/05/2025
---

““ ‘Ndakavona denga idzva nenyika itsva: nekuti denga rekutanga nenyika yekutanga zvakanga zvapfuvura.’ Zvakazarurwa 21:1. Moto unoparadza vasakarurama unochenesa nyika. Zvose zvinoratidza chituko chatsvairirwa kure. Hakuna moto unopfuta nekusingaperi wegehena panyika. Vadzikinurwa havachavoni Gehena richipfuta nekusingaperi  semubairo wechitema. 

“Nhondedzo imwechete inosara: Mudzikinuri wedu achatakura mavanga ekuroverwa kwake. Pamusoro wake wakakuvadzwwa, parutivi, mavoko nemakumbo, panovonekwa zviratidzo zvebasa rehutsinye rakaitwa nechitema. anodaro muprofita, akatarisa Kristu mukubwinya kwake: ‘Akanga anemaranzi akajeka  anobva parutivi rwake: Pakanga pane simba rake.’ Habakkuki 3:4. Parutivi pakayerera tsime reropa rakayananisa vanh naMwari—mbiri yaMuponeso iripo, ‘simba rake rakavanzwa.’ ‘Nesimba rekudzikinura,’ kuburikidza nechibairo cherudzikinuro, akanga anesimba rekururamisira pamusoro pengoni dzaMwari. Nezviratidzo zvekuninipiswa kwake ndizvo zvinomupa rumbidzo yepamusoro-soro; kwemazera nemazera mavanga eKarivhari acharatidz akurumbidzwa kwake nesimba rake.”—Ellen G. White, The Great Controversy, p. 674.

**Mibvunzo Yekutaurirana**:

`Pakupedzisira zvikuru zvakaitwa panyika, zvisinei nekukura kwazvo kana simba kana kushamisa  nembiri yazvo, zvichava guruva, nedota pakupedzisira zvobviswa chose. Kusanganisira zvinhu zvikuru zvawakaita panyika kana zvauri kuita izvozvi. Nemhaka yei zvakakosha nguva dzose kugara nepfungwa yazvo? Ko pfungwa iyi inobatsira sei kuti urarame zvinehuchenjeri?`
 
`Tarisisa chikara chekugungwa chemuna Zvakazarurwa 13:1–10. Munzira dzipi umo chinobuda mupfungwa dzeBaberi? Ndizvo zvinoreva “nyika” dzinotongwa nevanhu kubva kuBabironi kusvika kukanyanga kaduku. Ndezvipi zviri muhushe hwese uhu zvaunovona nguva yose? Ko nyika inoratidza sei zvimiro zveBabironi neRoma semuenzaniso?`

`Ko isu seMahadhivenzi tinorarama sei zvakafanira pakati pekutevera Ishe nekuteerera mirairo yake munyika nehurumende dzatiri? Chii chinoitika kana kuteerera chimwe kuchikonzera kusateerera chimwe? `