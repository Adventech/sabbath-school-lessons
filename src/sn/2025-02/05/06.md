---
title:  Chiprofita Zvekare
date:   01/05/2025
---

Kereke yemusaririrwa yakaberekwa Munyika Itsva, umo vaida rusununguko rwekunamata vakatizira vachitsvaka runyararo kuma 1700 ne1800. Nekuda kwezvainetsa munzvimbo zhinji, zvakanga zvisiri nyore kutanga nyika yeAmerika. 

`Verenga Zvakazarurwa 10:1–11, inotsangura kuzvarwa kwekereke. Tarisa zvimwe zvatakadzidza, zvakafanana “nendudzi,” nyika negungwa. Unodzidzei kubva mazviri usingaverengi zvakanyanya hako? `

Mutumwa anodanidzira nezwi guru, sevatumwa vatatu vemuna Zvakazarurwa 14 nezvinoitwa nemutumwa wemuna Zvakazarurwa 18. Inguva yakakosha apo sangano rinotangirwa kuitira “ ‘vanhu vazhinji, ndudzi, marimi nemadzishe’ ” (Zvakazarurwa 10:11). 

Mutumwa anobata “kabhuku kaduku”—kanogona kuva bhuku  raDanieri (tarisa Dan. 12:4)—iro rakazaruka kekutanga kwemazera nemazera. Anerimwe gumbo mugungwa rimwe panyika. Izvi zvinogona kureva kuti shoko rake richazadza nyika yose dzose Nyika Yekare neItsva. Uyezve kuti shoko nderenyika yose: avo vanogara panyika nevanogara panyika “yevaHedheni” gungwa. 

Nyika pakupedzisira, ichazadzwa nembiri yaMwari neshoo rekupedzisira raZvakazarurwa 14 rinoinda kumunhu wose. SeIsraeri basa redu nderekuparidza evhangeri “munyika dzose kuti rive chapupu ndizvo kuguma kugosvika’ ” (Mateo 24:14).

Mwari arikufambisa nyika kuinda kumagumo: kuguma kwevushe hwevanhu hwaKristu huchigadzwa nekusingaperi. Verenga Danieri 2:34, 35, 44, 45. Bhaibheri rinozviisa pachena, pasina zvakavanzika, kuti vushe hose uh huchaparadzwa huchitsihwa nehwaMwari hunogara nekusingaperi, husina chitema, kurwadziwa, zvakaipa kana rufu hazvichavipozve.

`Tarisa chokwadi chezviprofita zvaDanieri 2 na7 zvakaprofita kumuka nekuparara kwevushe hwpanyika. Kubuda kwazvo saizvozvo chaizvo kunoshamisa zvakadini uchifunga pakanyorwa Danieri, zvichitibatsira kuvimba naMwari nezvitsidzo zvehushe—hwaMwari?`