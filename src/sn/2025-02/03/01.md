---
title:  Mifananidzo Unobva Muwano
date:   12/04/2025
---

### Verenga Kugadzirira Chidzidzo Chevhiki Ino
Gen. 2:23–25, VaEfeso 5:29–32, Ezek. 16:4–14, Zvakazarurwa 18:1–4, Gen. 24:1–4, Zvakazarurwa 19:1–9.

> <p>Chemusoro:</p>
> “Zvino akati kwandiri uti: Vakaropafadzwa vakakokerwa  kuchirairo chekuwana cheGwaiana. Akati kwandiri: Mashoko awa ndeazvokwadi aMwari” (Zvakazarurwa 19: 9).

Bhaibheri rakazara nenyaya dzinesimba dzeruponeso nerudo rwaMwari kuvanhu. Vukama hwakasimba kwazvo kupfuvura humwe hose ndehwewanano, zvinoratidza kuti chikoro umo kana tikazvibvumira, tinogona kuvona zvakadzama kwazvo zverudo rwaMwari kwatiri, nevukama hwedu naye nekwaanosvika kutidzikinura. 
	
Pfungwa dzemazuva ano dzerudo newanano dzamonyorora zvekuti hatihakwanisi kunzwisisa zvatiri kuedza kudzidziswa naMwari kuburikidza nesungano yewanano. Kana nepo hunhu hwevanhu hwakanganisa wanano (nezvingaita zvimwe zvose wo), wanano inogona kuva nzira inesimba yekuratidza zvokwadi. Kusiri kutifadza chete, wanano inofanira kuva chikoro matinodzidzira zvakadzama nezvedu nevukama hwedu naMwari. 

Vhiki ino tichatarisa nzira dzakasiyana-siyana idzo Shoko raMwari rinotaura nezvewanano, dzakanaka nedzakaipa. Patinobuda nezvidzidzo kubva mumienzaniso iyi kuti tinzwisise zvirinani kuti Mwari anotibata sei, kunyange vachinge vakundikana , uyezve tinogona kudzidza nezvezvokwadi yerudo rwake izvo zvinogona kutibatsira kunzwisisa zviitiko zvemazuva ekupedzisira.
 
_*Dzidza chidzidzo ichi kugadzirira Sabata, April 19._
