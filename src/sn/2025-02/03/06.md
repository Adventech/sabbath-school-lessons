---
title:  Mhombwe Inotongwa
date:   17/04/2025
---

`Verenga Zvakazarurwa 19:1–9. Kune mhemberero mbiri panguva imwechete: kuparadzwa kwechifeve nemuchato wekuwanana waKristu nemwenga wake. Ko zvinoitika sei kuti zviitiko zvose izvi zvinoratiza kururama kwaMwari nechimiro cherudo?` 

Kusavimbika muwanao kunodhura chaizvo. Zvinosvika pakushungurudzawo vana nevamwe vanhu. Kana munhu anemwoyo murefu chaizvo anogona kuvona kuti kuna kwatinoinda, zvekuti wanano hapachina. Kana nyika yedu yawoma mwoyo zvekusatendevuka, panosara pasisina chikonzero chekuti nyika irambe iripo nematambudziko nezvivi. Kana nepo pane kurwadziwa kukuru nekuda kwekuparadzana, avo vakatambura zvikuru munyika ino vachapemberera kuguma kwazvo—uye nekuti nyika yavakudzokera kumurudzi wayo chaiye Mwari, nekuti takadzidza zvinorwadza kuti Mwari aitaura chokwadi nematambudziko ekuparadzana naye.

`Verenga Zvakazarurwa 21:1–4. Ko mufananidzo ewanano apa unorevei, uye nemhaka yei wakazara netariro? Iri papi tariro yedu mumavhesu aya?`
 
“Wanano yevupenyu hose, mufananidzo wewanano pakati paKristu nekereke yake. Mwey unoratidzwa naKristu kukereke mweya unofanira kuva pakati pemurume nemukadzi.”—Ellen G. White, Testimonies for the Church, vol. 7, p. 46.

Kristu akatambudzika zvisingatsananguriki apo vanhu vakamuramba nekupa rudo rwake kuzvimwari. Asi, kunyange zvakadaro akazvipa nekuda kwedu, achibhadhara maari nekuda kwekufeva kwedu kuitira kuti kana tikatendevuka tikabva kwazviri, tiwane chitsidzo chevupenyu husingaperi.

`Verenga 1 Petro 1:18, 19. Tinovudzwei mumavhesi aya zvinotipa tariro mumagumo ari muna Zvakazarurwa 21:1–4?`	