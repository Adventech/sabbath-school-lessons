---
title:  Kudzidza Kuinda Mberi
date:   18/04/2025
---

“Kana ukavona zvichipo muBhaibheri rose zvekubatsira kunzwisisa zviprofita, zvinogona kukuedza kuda kuramba uchida kuzvishandisa. Kwemazana emakore, mamwe Makristu asimbisa chaizvo mifananidzo nemifungidziro dzinowanikwa muBhaibheri zvekupedzisira vave kuita nyaya dzakaitika sengano dzisina. Asi zvazvinoreva zvakawanda zvichiri kuwanikwa pose-pose muMagwaro, tinofanira kuramba tichirangarira kuti Mwari anenzira dzekutidzidzisa zvaanoda kutiitira munguva inovuya. 

Muchato wepaKana, unogona kutibatsira kunzwisisa semufananidzo wanano muzviprofita, asi muchato uyu wakatoitika zvechokwadi. “Shoko raKristu rakawedzera zvaidiwa pamutambo. Nyasha dzakawandisa zvekubvisa kusarurama kwevanhu, nekumutsidzira nekuchengeta mweya.”—Ellen G. White, The Desire of Ages, p. 149. Kana zvaanonyorazve achiti: “ ‘Jehova Mwari havaiti chinhu vasina kuzivisa zvakavanzika zvavo kuvanda vavo vaprofita.’ Kana nepo ‘zvakavanzika zviri zvaJehova Mwari wedu,’ ‘zvakaiswa pachena ndezvedu nevana vedu nekusingaperi.’ Amosi 3:7; Deuteronomio 29:29. Uye Mwari akatipa zvinhu izvi, nemaropafadzo ake achatibatsira mukudzidza zviprofita zvemumagwaro.”—The Desire of Ages, p. 234.

**Mibvunzo Yekutaurirana**:

`Verenga Johani 2:1–11. Johani anezvakawanda zvinoratidza mabasa aKristu, achifamba nevaverengi vake kuinda kuMuchinjikwa. Unovona sei chimiro chaKristu nezvevushe huchavuya umu? zvinodzidzisei nezvezano reruponeso nemuchato wakavimbiswa weMwanakomana waMwari?`

`Mufananidzo wevasikana vanegumi unozivikanwa zvikuru uye uchidiwa nevadzidzi veBhaibheri. Tinodzidzei nezvenguva yekupedzisira? Zviripachena kuti chikomba chakanonoka? Zvinotidzidzisei nezvevukama hwangu naKristu kana hwedu takawanda sekereke?`

`Funga nedzidziso dzenhema dzakapinda muChikristu tisingatauri yakajairika yeSvondo pane Sabata, ndezvipi zvimwe zvaunoziva? Tingazvidzivirira sei nekudzidzisa vamwewo kuti ndezvipi? Ko shoko rengirozi nhatu rinoda kuzviita sei izvi, kubatsira vanhu kuvona dzidziso dzenhema dzapinda pachinamato?`
