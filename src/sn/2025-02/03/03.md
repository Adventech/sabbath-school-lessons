---
title:  Mwenga Akanakisisa 
date:   14/04/2025
---

Ezekieri 16 inotiratidza mufananidzo unoshamisa wekukoshesa kunoita Mwari vanhu vake. Anotsanangura Israieri semwana akaraswa, akasiiwa mumunda kuti afe. Anoinda naye kumba kwake, nekumugeza, akura abva zera, anomuroodza. Mufananidzo wakasimba wezvisingaitiki muwanano.
 
`Verenga Ezekieri 16:4–14. Ko kukwidziridzwa kwemwenga uyu kunotidzidzisei nezvechinangwa chaMwari kwatiri?`
 
Mwari anotaurira Israeri kuti avachengeta , vakakura “ ‘wakanga wakanaka kwazvo’ ” (Ezek. 16:13). Mwari paakamuwana kekutanga, hakuna akawana akanaka; akanga akaraswa pakati pevamwe vana, kuti asare achifa. Asi Mwari paakaratidza hanya yake paari, akabva anyanyisa kunaka, kusvika nyika dzose dzataura. Mumazuva emadzishe evaHeberu ekutanga, pasi paDavidai naSoromoni, ichi chaiva chokwadi. Mambokadzi weEthiopia akatoita rwendo rwekunozviwona runako urwu! 

Runako rwaIsraeri rwaiva chipo chaMwari chete. Aiva akanaka, muraurwa wenyika dzose—nekungoti aiva mwenga wake. Mwari anoti runako rwake “ ‘yakanga yakakwana kwazvo nekuda kwewvumambo hwangu hwandaka ndakaisa pamusoro pako’ ” (Ezek. 16:14). 

Izvi zvinovonekwa kakawanda muBhaibheri: Mwenga waJehova wakanakisa, pasina zvaakaita asi nekuda kwenyasha dzaakadirirwa nekumuita izvozvo. Nesuwo takadaro nekuda kwezvakaitwa nedenga neruponeso rwaakadira patiri. Takanaka nekuti wakatiputira “nenguvo yekururama kwaMwari” Pachake (2 VaKorinde 5:21).

Zvose zvakanga zvakanaka kusvikira pavhesi inotevera muna Ezekieri 16: 15,  “ ‘Asi iwe wakavimba nekunaka kwako, ukapata nekuda kwembiri yako, ukadurura kupata kwako kune mumwe nemumwe waipfuvura napo kukava kwake. 

Takasikirwa kuratidza kunaka nembiri yaMwari. Kana zvisikwa zvaaMwari zvavakufunga kuti runako rwazvo nderwavo, runako urwu runorerutswa, nematambudziko anovuya. 

`Ndeipi njodzi yekuvimba “nerunako rwedu”? Tingafunga sei kuti zvatiri tisu takazviita, uye tingazvichengetedza sei kubva kukuzvida kwepamweya?`