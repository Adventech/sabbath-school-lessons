---
title:  Isaka NaRebekah 
date:   16/04/2025
---

Abrahama akanga akwegura asi achifunga nezvitsidzo zvaMwari kwaari zvenhaka (tarisa Gen. 15:5), akapikisa muranda wake mukuru mubasa raakanga amupa.
	
`Verenga Genesi 24:1–4. Nemhaka yei zvakanga zvakakosha kunaAbrahama kuti mwanakomana wake asaroora “ ‘kubva muvanasikana veKenani’ ” (Gen. 24:3)? `

Abrahama akanga asina rusarura rwerudzi asi zvaiva zvekunamata, zvisinei nenyika inobva munhu. Abrahama ainyatsoziva kudzikira kwevaKenani munyaya dzekunamata, tisingatauri nezvezvimwari zvavainamata, uye aiziva kuti zvaizova nyore sei kuti mwanakomana wake awire mazviri. 

Hongu, kana nevanhuvaMwari vaIsraeri, kana kereke yeChikristu yemunguva dzose yakambova nevanhu vaMwari vaifanira kuvazvapupu—vakambowirawo mudzidziso dzenhema. Zvimwe muenzaniso unosuwisa ndewekushandurwa kwezuva rekunamata kubva kuSabata rezuva rechinomwe kuinda kuSvondo zuva rechihedheni rekunamata chimwari chezuva, nyaya ichanetsa mumazuva ekupedzisira.

`Verenga Genesi 24:57–67. Zvidzidzo zvipi zvatingawana kubva kuna Kristu nekereke yake munyaya iyi? Tinodzidzei, semuenzaniso, nezvekuchimiro chedu chezvivi kuti Rebecca aibva kure, ari hama yekure naIsaka?`

Tine vukama neMusiki wedu, sezvo takasikwa mumufananidzo wake. Takabviswa kwaari nezvivi, asi tinonzi tiri mwenga wake chaiye, kana nepo nesarudzo dzedu tichiwunza matambudziko muwanano iyi. 

`Hongu Mwari anotida, mwenga wake, kupfuvura kumuda kwatinomuita. Ndedzipi sarudzo dzatingaita, zuva nezuva dzinosimbisa rudo kunaMwari? Uyewo ndedzipi sarudzo dzingawuraya rudo rwedu?`
