---
title:  MaKerubi Maviri
date:   12/05/2025
---

Pakangodzingwa vabereki vedu vekutanga kubva muMumunda, Mwari akapa tariro yaMessia (Gen. 3:15). Akaisa zviratidzo zvivi zvakasimba kwazvo pamasuwo eEdeni: makerubi maviri neminondo inopenya kumativi ose pakati pavo. Hatifaniri kurasika kuti chiitiko ichi chakanga chakafana neareka yesungano, chiratidzo chekuvapo kwaMwari (Ekisodo 25:18). 

`Verenga Genesi 3:21–24. Ko makerubi akapiwa basa rekuitei—nemhaka yei?`

Kana nepo makeribi akapiwa basa rekuchengetedza vatadzi kuti vasadya zvemuti wevupenyu (Gen. 3:22), aivawo mufananidzo wetariro, chitsidzo, chekuti rimwe zuva vanhu vaidzorerwazve. “Bindu reEdeni ramboramba riri panyika kwenguva yakareba. Vanhu vakanga vadzingwamo vachibvumirwa havo kutarira zvaifadza zvemo, asi vasingatenderwi kupinda nevatumwa vakarindira. Pasuwo rairindwa nemakerubi rekupinda muParadiso paivonekwa mbiri yedenga. Ndipo paivuya Adamu nevana vake kunonamata Mwari. Mhiko itsva dzaiitwa apa dzekuteerera mutemo waiva wavadzingisa muEdeni . . . . Asi mukudzorerwa kwekupedzisira, pachange pava ‘nedenga idzva nenyika itsva’ (Zvakazarurwa 21:1), zvichava zvakanaka kupfuvura.”—Ellen G. White, Patriarchs and Prophets, p. 62.
 
Mashoko ari muna Genesi 3:24 anonakidza: Bhaibheri rinoti Mwari “akaisa” makerubi kumabvazuva weEdeni, izwi rechiHeberu rinoshandiswa apa ndi shakan, panobva izwi dzvene rekuti “tabenakeri” (tarira Ekisodo 25:9, Num. 3:26), apo Mwari akagara pakati pevanhu. Kana nepo izwi rakajairika Shekinah, kuvapo kwaMwari, risimo muBhaibheri, rinobva muizwi rinodudzirwa kuti “tabenakeri.” Dudziro iripachena yeshakan inogona kuverengwa, “Mwari tabenakeri kerubi kumabvazuva eBindu reEdeni.” 

MuBhaibheri, makerubi anowanikwa pana (tarisa 1 Makoronike 13:6, Mapisarema 80:1,  naIsa. 37:16), pane chigaro chake, apo zita rake parinodaidzwa. Hatifaniri kutadza kuvona kuti vakuru 24 vanogara vakatenderedza chigaro chaMwari muna Zvakazarurwa 4 na5 vanoimba mukumurumbidza nekutaura kodzero yake yekutonga saIye akasika zvinhu zvose (Zvakazarurwa 4:11). Izvi zvinogona kutibatsira kunzwisisa kamuri reimba mune chigaro nebasa rekuregererwa kwevatadzi muvukuma hwavo neMusiki.
