---
title:  Kudzidza Kuinda Mberi
date:   16/05/2025
---

“Satani akambovawo kerubi yaifukidza, akatsvaka kuparadza kutenda muchigaro chaMwari. Mwari akatendera vatumwa vakatadza kuramba vachipanduka kuti aratidze denga nenyika kudzana kwekuipa kunobva mukuzvikudza—uye naSatani akakwanisa kunyengedza vanhu nekupinda mukurwisa Mwari, Kristu akamukirira zvikuru pamuchinjikwa, akawanira vanhu nzvimbo apo pakabva vatumwa. Vatadzi, muna Kristu, vanopandukira zvakataurwa naLusifa pachena. Rudo rukuru rwaMwari ruchavonekwa pakupedzisira kupfuvura zvakamboitika Lusifa asati adonha. Kana nepo Mwari asina kutanga zvakaipa, nematuso azvo anorwadza chaizvo, kana zvose zvapera kunaka nerudo rwaMwari zvachavonekwa nenzira dzaidai dzisina kumboitika.

Kristu “anotarisa pane vakadzikinurwa, vava mumufananidzo wake, mwoyo mumwe nemumwe uchiratidza vutsvene, huso humwe nehumwe wakafanana naMambo wavo. Anovona matuso ekutambudzika kwake, akagutsika. Muizwi rinosvika kuchaunga chevakaponeswa nevasina kuponeswa, anotaura, ‘Tarirai zvakatengwa neropa rangu! Ndakavatambudzikira, ndafira ava, kuti vagare neni pandinenge ndiri nekusingaperi.’ Nerwiyo rwekurumbidza kubva kune vakapfeka nguvo chena vakapoteredza chigaro: ‘Yakafanira Nyenye yakabaiwa kuti ipiwe simba, fuma, vuchenjeri, rukudzo, nembiri, neropafadzo.’ Zvakazarurwa 5:12.”—Ellen G. White, The Great Controversy, p. 671.


**Mibvunzo Yekutaurirana**:

`Imbofungidzira umire pamberipaMwari nezvakaipa zvako zvose, nechimiro chisingaiti, nepfungwa dzakaipa , nezvidiso zvakavanzika zvakashata zvichiiswa pachena! Chii chaungapiwa chinokukodzera? Saka tariro yako chete ndiani? Nemhaka yei kuchifanira kuva “nekururama kwaMwari muna Jesu Kristu, kunavose vanotenda” (VaRoma 3:22) ichitiputira ikozvino, murutongo, patinenge tave kuidisa zvikuru? Nemhaka yei vhangeri yakatikoshera? `

`Johani Mubhapatidzi, sezvatakavona, akaita basa reserafu-mwenje unopfuta. (Tarisa Johani 5:35.) Hongu akanga ari muvhuri wenzira yaKristu, akazivisa kuvuya kwaMessia. Ko vanhu vaMwari venguva yekupedzisira vane basa rehuprofita hwakananawo sei?`
