---
title:  Ndiri Pano, Nditumei
date:   11/05/2025
---

Makore mazhinji akapfuvura, kereke yakafunga kugadzirisa dzimba dzepasi kugadzira nzvimbo itsva yekutandarira. Chinhu chekutanga chavakaita kwaiva kuisa chiedza, kuitira kuti nzvimbo iratidze kunakisisa. Pavakapedza kuaisa nzvimbo yakabva yashatisisa, nekuti mwenje unovhenekera zvaksimba inetsika yekuratidza zvakaipa. 

Charatidzo chaIsaya chinotyisa chechigaro chaMwari chakamusiya achirwadziwa nekutya kusakwana kwake. “ ‘Ndine nhamo ini,’ ” akachema, “  ‘ndaparara! Nekuti ndiri munhu anemiromo inetsvina, uye ndinogara pakati pevanhu vane miromo inetsvina; nekuti meso angu avona Jehova Mambo wehondo’ ” (Isa. 6:5). Tainganzwa zvimwechete wo isu kudai taimiswa pamberi paJehova. Chiedza chakajeka chaizvo zvekubvisa kuzvimiririra kwedu. Pamberi paMwari, tinovona kurasika kwedu. Isaya akapindana nacho.
 
`Verenga Isaya 6:6–8. Isaya aiziva kuti zvivi zvinoreva “kuparara.” Nekuti mubairo wezvivi rufu. Asi pane kutisiya tichiparara nemubairo wezvivi, Mwari werudo anotikakatira pedyo. Chii chakabuda pamusangano uyu, uye nemhaka yei zvakakosha?` 

Isaya akanatsva kubva muzvivi apo serafu yakatora zimbe kubva paaritari ikaguma muromo wake nayo. Iyi inofanira kuva aritari yerusenza, paimiririrwa zvivi zvevanhu vaMwari (tarisa Zvakazarurwa 8:3, 4). Zvivi zvake zvakaregererwa, zvino akanga akodzera kumira pamberi paMwari–asi kabvawo atumwa kunomiririra Mwari panyika.

Zvinofadza kuvona kuti izwi “serafu” rinoreva “anopfuta.” Tarisa tsanangudzo yaJesu pamusoro pebasa ra Johani Mubhapatidzi 5:35—“ ‘Iye akanga ari mwenje unopfuta,  neunovenekera, imi makanga muchida kufara nguva duku muchiedza chake’ ”. Kana nepo Johani pachake akanga arimutadzi aitodawo nyasha neruponeso, basa rake rakanga richinongedzera kune Mumwe aiunza nyasha neruponeso. 

Jesu akavuya semuenzaniso wakaperera wembiri yaBaba—Mwari akatumira muprofita, mutadzi, akaita basa rakafanana nereserafu yekudenga.

`Mushure menguva iyo chete umo Isaya akaziva kuti zvivi zvake zvabviswa, paakazoti, Ndiri pano nditumei.  Ko isuwo mumwe nemumwe wedu zvivi zvedu zvabvisa tingadavirawo saIsaya? `
