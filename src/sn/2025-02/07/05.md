---
title:  Mwari Pakati Pevanhu Vake 
date:   14/05/2025
---

Vachitevera kutungamiririra kwaMwari kuburikidza negore rekuvapo kwake, vaIsraeri vaimira kufamba murwendo rwekuinda kuNyika Yechipikirwa, pakati petabenakeri, matende evanhu akapoteredza marudzi matatu-matatu kune rumwe rutivi. Hupvepo hwaMwari hwaidzika huchipinda muMuimba Tsvene-tsvene nekugara pakati pevanhu. 

**Kwaiva neimba yaiva nesimba kumativi ose mana etabenakeri. Kana takatarisa kuna Numeri 2, ndeapi marudzi aya?**

`Num. 2:3 (Kumabvazuva):`

`Num. 2:10 (Zasi):`

`Num. 2:18 (Kumadokero):`

`Num. 2:25 (Kumusoro):`

Tarisa kuti rudzi rumwe nerumwe rwaiva “nemureza” warwo kuzivisa pavaiva vagere. Kananepo Magwaro asingatauri zvakanga zviri pamureza mumwe nemumwe, kune tsika inofadza chaizvo—inogona kutsamira pana Genesi 49 na Deuteronomio 33—inopa huso humwe nehumwe kumativi ose mana. “kana takatarisa kutsika dzemarabbi, mureza waJudha waiva nemufananidzo weshumba. WaRubeni waiva nehwemunhu kana musoro wemunhu, newaEfuraimu huso hwenzombe, nehwaDani hwegondo; saka zvisikwa zvipenyu zvina zvaiva zvakabatana nemakerubi anotsanangurwa muna Ezekieri mumireza mina iyi.”—Carl Friedrich Keil and Franz Delitzsch, Commentary on the Testamende Yekare, vol. 1 (Peabody, MA: Hendrickson, 2011), p. 660. 

Zvakanaka kuenzanisa nezvinotaurwa neBahibheri pane kutora zvetsika zvakanyanya kuti tinzwisise tsanangudzo yeBhaibheri yeJerusarema Idzva. Kune chimwe chinofadza mutsangudzo idzi: kune masuwo anomiririra marudzi matatu ekumativi mana eguta (Zvakazarurwa 21:12, 13). 

Tsanangudzo dzose dzemisasa yevaIsraeri neJerusarema Idzva dzinoburitsa zvakafanana zvakakosha: Mwari anoshuva kukakatira kuchigaro chake. Bhuku raZvakazarurwa rinodzidzisa kuti “Jehova Mwari Samasimba neGwaiana ndivo tembere dzaro” (Zvakazarurwa 21:22). 

`Hongu, hatirarami mumusasa weIsraeri. Asi munzira dzipi umo muvupenyu hwedu nhasi tingava pedyo naMwari?`