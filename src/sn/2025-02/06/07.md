---
title:  Kudzidza Kuinda Mberi
date:   09/05/2025
---

“Magwaro anoisa pachena kuti Kristu ndiye Oga akafanira kutiwanira ruponeso.
Vupenyu hwaiva husina chitema asi arimunhu, vupenyu hoga hwafadza Baba.
Ndiye woga Gwaiana raMwari asina ruvara anopa vupenyu. Ndiye woga akatora
mhosva yedu, akazadzisa zvidiso zvekutonga kwaMwari vatadzi. Johani
anovudzwa kuti asachema paanoratidzwa kudenga nekuti 
“ ‘Shumba rerudzi rwaJudha . . .’ ” (Zvakazarurwa 5:5).
 
Funga kuipa kwezvivi, nekutadza kwevanhu uye kuti zvakada rufu rwaJesu chete
kupedza dambudziko rechitema. Hakuna imwe nzira iyo Mwari aingaponesa
nayo, pasina kutyora murairo mutsvene wedenga.

“Mutemo waMwari wakatyorwa waida vupenyu hwemutadzi. Kudenga nepanyika paiva nemumwechete aigona kuzadzisa zvidiso zvacho. Mutemo sezvo uri mutsvene saMwari Pachake, waitoda mumwe akaenzana naMwari kudzikinura. Hakuna mumwe kunze kwaKristu aigona kudzikinura vatadzi kubva kukutonga kwemutemo nekudzorera vanhu kurugare rwedengazve. Kristu akazvitorera woga mhosva nekunyadziswa kwechitema—chitema chinovengwa naMwari zvakadaro ndicho chinoparadzanisa Baba neMwanakomana wavo. Kristu akasvika pasi-pasi penhamo kudzikinura vanhu.”—Ellen G. White, Patriarchs and Prophets, p. 63. 

**Mibvunzo Yekutaurirana**:

`Johani anovona Gwaiana richipinda pachigaro richiita “serakavuraiwa.” Zvakazarurwa 13:8 inotivudza kuti Jesu “akabaiwa” nyika isati yasikwa. Saka tinodzidzei nezvaMwari kuburikidza nezano reruponeso rakanga riripo risati ravakudiwa?`

`Vasingatendi muna Mwari vakawanda vanoti tiri toga muchando nenyika isinahanya nesu. Kune rumwe rutivi, Bhaibheri rinotaura nezvekuda nyika kwaMwari zvekudzika pasi, kana kuzoifira. Saka isu tinovona nyika sei zvingasiyana nevasingatendi muna Mwari zvachose? Muchinjikwa unofanira kutikonzera kurarama sei?`

`Ko nemhaka yei vupenyu, rufu nekumuka kwaKristu zviri izvo zvoga zvinogona kuponesa vanhu? Uyezve izvi zvinofanira kutivudza kudura kwezvivi sei?`