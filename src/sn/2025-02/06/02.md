---
title:  Zvibairo Zvisina Maturo?
date:   04/05/2025
---

Dzimwe nguva kuenzanisa pfungwa mbiri kunodzidzisa chaizvo. Zvakawanda zvingadzidzwa muzvibairo muBhaibheri kubva apo Mwari akaramba zvibairo zvevanhu.
 
`Enzanisai Isaya 1:2–15 na Isaya 56:6, 7 na Mapisarema 51:17. Ndezvipi zvidzidzo zvezvibairo zvakakosha zvinodzidziswa apa?`

Chiitiko ichi chinotyisa hachisi icho chekutanga Mwari achiramba zvibairo; zvakadaro zvakamboitika pakutanga kwenhoroondo yeruponeso, apo chibairo chaAbero chakagashirwa chaKaini chikarambwa. Chiitiko ichi chenguva yekutangisisa chinotipa mukana wekuenzanisa zvibairo zvinorambwa nezvinogashirwa. (Tarisa Gen. 4:3–7 na VaHebheru 11:4.)

Munguva yaIsaya, Israel yakaidza kunyepera Mwari, asi ivo vachiita zvaivafadza havo. Zvibairo zvavo zvakanga zvakatsamira pachindini, sezvakaita Kaini, pasina kuzvipira nekuzviisa pasi paMwari. 

Ndiwo mweya mumwechete wakaita kuve nemadzishe enyika: kuda kuzviitira zvose. Kaini aida kurarama sezvaaida asi achipa Mwari chibairo chaafunga zvake iye. Unogona kuvona kuti akatora Mwari seanomukanganisa, kumumisa kuita zvaaida, asi achitya Mwari zvekungoti rega ndiinde nechimwe chinhu.

Abero, kune rumwe rutivi, akapa Mwari chibairo chaakanga ati anoda, chairatidza chitsidzo chaMwari chekuvuya (Gen. 3:15): segwaianaa, rairatidza basa raKristu rekuponesa paKarivhari. 

“Abero akabata mutemo werudzikinuro. Akazvivona semutadzi, akavona chitema nematuso acho, nerufu zvakamira pakati pemweya wake naMwari. Akavuya nechibairo chaifanira kufa, kuzvipa vupenyu, nekuziva zvaidiwa nemurairo kana wadarikwa. Kuburikidza neropa rakadeurwa, aitarisira chibairo chaKristu aizofa paKarivari; nekuvimba nekuchenurwa kwaizoitwa, akapupura kuti akanga anatswa, chipo chake chikagashirwa.”—Ellen G. White, Patriarchs and Prophets, p. 72. 
 
`Zvakakosha seu kuti tisangoita zvinhu “tisina hanya”! Ko ungaitei zvinoratidza kutsamira chose panaKristu nerufu rwake setariro yeruponeso?`