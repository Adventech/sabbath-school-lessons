---
title:  Nekuti Ndimi Makasika Zvinhu Zvose!
date:   08/05/2025
---

Kakawanda, vaprofita vakamboswededzwa pedyo naMwari mumivono vakabvumirwa kuvona chigaro chaMwari. Ezekieri akachivona pamusoro penzvimbo (Ezek. 1:26); Isaya akashanyira tembere mudenga (Isa. 6:1), Johani nenzira inoshamisa kwazvo akaperekedzwa mumuvono muna Zvakazarurwa 4 na5. Mimvuri yemarusando esenjuwari yeTestamende Yekare inoratidza kuti kwaingova nenzira imwechete yekusvika pamberi paMwari: neropa raKrsitu. (Tarisa Revi. 16:2, 14, semuenzaniso.)

`Verenga Isaya 6:1–5 na Zvakazarurwa 4:7–11. Ndezvipi zvakafanana mimivono iyi? Tarisisa kufamba kwazvo: Ndeipi nyaya inotanga? Ko inotevera? Ndezvipi zvokwadi nezvaMwari zvinosimbiswa apa? `

Mune chimwe nechimwe chezviratidzo izvi mukamuri yedenga, chinotanga kusimbiswa kwevutsvene hwaMwari nevagari vekudenga. Mumuvono waIsaya, zvinofadza kuvona: tembere yakazara nevutsi “magwatidziro emukova” anozununguswa apo sefafu inoshevedzera hutsvene hwaMwari. Mumuvono waJohani, serafu inodanidzira zvimwechete izvo, “Mutsvene, mutsvene, mutsvene.” (Tarisa Ezekieri 10:14, 15 kuti uwane zvipenyu zvinotsanangurwa semakerubi.) Muprofita mumwe nemumwe anoratidzwa chiratidzo chinobwinya chembiri yaMwari. 

Tobva taratidzwa zvinoitwa nemuprofita. Isaya unochema kuti munhu anemiromo inetsvina (Isa. 6:5), naJohani anochema nekuda kweidi rekuti kwashaikwa akafanira (Zvakazarurwa 5:4). Kana taita mahwekwe nekuperera kwaMwari, tinotanga kufungisisa nechimiro chedu: kusafanira kwedu zvachose nechidiso chedu chaKristu Mudzikinuri wedu. Satani akapotsera kupomera kwake Mwari, achiti anehutsinye, wakawoma, anechindini, unogoshesera vanhu, asi kanguva kaduku mukamuri reimba yechigaro chaMwari manyepo aya anoiswa pachena. Kuvona Kristu sezvaari chaizvo, “ ‘Gwaiana rakabaiwa’ ” (Zvakazarurwa 5:12), kunotibatsira kuvona Baba sezvavari. Zvinonyaradza zvakadini kuziva kuti nekuvona Jesu, tinovona kuti Baba vakaita sei (Johani 14:9). Uye kuratidza kukuru kwekuti Baba vakaita sei kunovonekwa munaJesu achitifira pamuchinjikwa. 

Saka Muchinjikwa unofanira kutiratidza zvinhu zvivi: chekutanga kuti Mwari anotida zvakadini zvekuita izvi, kuzvipira nekuda kwedu; chechipiri, kutiratidza kuti tiri vatadzi vakadini uye kuti kuburikidza nemuchinjikwa chete tingaponeswa.
