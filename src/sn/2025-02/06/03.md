---
title:  Ropa Renzombe Nembudzi 
date:   05/05/2025
---

Vamwe vakatsoropodza zvibairo nezvipiriso, vachiti hutsinye, zvinehasha, kuye hazvina kururama. Zvechokwadi rufu rwaKristu rwaiva nehutsinye, nehasha, uye rusina kururamisira—asina mhosva achifira vanemhosva. Ndizvo zvazvatora kugadzirisa dambudziko rechitema. Uye nerufu urwu, rwaKristu, ndiho hutsinye, nehasha nekusarurama kwacho.	

`Verenga VaHebheru  10:3–10. Ko mavhesi aya anodzidzise nezvezvibairo zvaiitwa nevanhu vaMwari muTestamende Yekare? Kana vatadzi vakanga vasingaponeswi nazvo, saka zvaibairwei?`

Hwai nezvimwe zvibairo zvaingova mifananidzo yainongedzera kunaGwaiana raMwari. Aiva mabasa ekutenda muna Messia aizovuya. Tinowanza kudaidza izvi kuti mumvuri, inozadzisa nekuvuya kwacho chinhu chacho. Vamwe vachiti zvibairo izvi “zviprofita zviduku” zverufu rwaJesu pamuchinjikwa.

Zvibairo zvose izvi zvakafanana netikiti rendege. Unoritenga nhasi asi wozokwira ndege mumwe musi urimberi. Haugoni kugara pamusoro petikiti iri ukasvika kwaunoinda, rubatso chete runoreva kuti uchabvumirwa kuinda kunorehwa netikiti iri. Kana musi wacho wasvika unoritora woriratidza panunokwirira kuti vakubvumire kuinda kusvika wasvika, kana wasvika tikiti harichina basa, rangova chipepa zvacho. 

Ndizvo zvakanga zvakaita zvibairo zvemhuka. Zvaiva nebasa guru, asi pakazvosvika chibairo chaicho, izvo zvakabva zvashaya basa—ndiro idi rakaratidzwa pakatsemuka chidzitiro pakati peImba Tsvene neImba Tsvene-tsvene musenjuwari yepanyika pakafa Jesu. “Zvino chidzitiro chemutemberi chakatsemuka nepakati, kubva kumusoro kusvika zasi” (Marko 15:38). Zvibairo zvose nezvipiriso zvainongedza kufa kwaJesu amuchinjikwa. Jesu paakazadzisa chitsidzo chake pamuchinjikwa nekumuka murukuriro rerufu, mimvuri yose yakabva yashaya basa.

`Funga kuipa kwechitema zvekuti chaingoda rufu rwaJesu chete, Shoko rakava nyama (tarisa Johani 1:1–3, 14), kuzvigadzirisa. Izvi zvinofanira kutivudzei nezvechitema?`
