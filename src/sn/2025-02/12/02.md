---
title:  Danieri 2 Nenzira Yekududzira Zviprofita 
date:   15/06/2025
---

Chimwe chezviprofita zvakasimba chaizvo muMagwaro ndi Danieri 2. Achinyora makore angasvika 500 kristu asati aberekwa, muprofita akanga atogadzira zvichaitika munyika dzose, kubvamunguva yeBabironi nekuinda nemuMedia-Persia, Girisi, Roma, nekutsemuka kweRoma ichiita nyika dzeUropu sezvadzari nhasi uno. 

Kana tichitaura nezvenyika idzi dzeEropu, imwe vhesi inoti “Vachavhengana nevana vevanhu asi havangabatani, sezvinoita dare neivhu’ ” (Dan. 2:43). Chiprofita ichichakazadziswa zvinoshamisa kwazvo. Zvisinei nekuidza kuroorirana pakati pevanhu (kubva kumachinda kusvika kuvadzidzi) venyika idzi, vakaramba vakapatsana.
 
Semuenzaniso, mambo weBriteni anonzi Veimba yeWindisa, zita rechirungu rakanaka. Asi zita iri rakatanga kushandiswa zvino-zvino kuma—1917, chaiko. Kubva kare, mhuri iyi yaidaidzwa kuti yekwa Saxe-Coburg-Gotha, zita rekuJemeni, nekuti madzishe mazhinji eBriteni—nekuda kwekubatana batana “nemarudzi evanhu ”—vaiva hama dzeropa nemaJemeni. Asi vukama hweropa hauna kukwanisa kumisa hondo yePasi Rose Yekutanga, vachida kuzvirumura kubva kuvavengi vavaivenga zvikuru, vachishandura zita kunzi Veimba yeWindisa.
	
`Verenga Danieri 2:31–45. Ko Nebuchadnezzarii akarotei, Danieri akadudzira sei? `  

Zviprofita zvezvinhu zvemazuva ekupedzisira zviri muna Danieri zvose zvinotevera hwaro hwaiswa na Danieri 2. Zvinoreva kuti zviprofita zvose izvi sa Danieri 2, zvinobva munehumwe hushe huchiinda mune humwe kusvika Mwari agadza hwake (tarisa Dan. 2:44; Dan. 7:13, 14). Kureva kuti hapana pakaganhurwa mukufamba kwehuprofita uhu huchitevedzana, huchitanga kare ko kusvika mberi-mberi, kana munguva yedu ino. Aya ndiwo madudzirirwo anoita chiprofita anotarisa kubva kare kusvika zvino, uye ndizvo zvinodiwa nendima idzi. Kushandisa nzira iyi kwakakoshera kunzwisisa zviitiko zvemazuva zvemazuva ekupedzisira, zvikuru sei pazvinotaura nezviri muna Zvakazarurwa.

`Ko Danieri 2 anoratidza sei kuti Mwari haangozivi chete remangwana asi kuti anesimba pamusoro paro?`