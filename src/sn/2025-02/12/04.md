---
title:  Kuanamata Mufananidzo, Zvekare
date:   17/06/2025
---

Vadzidzi veBhaibheri vakavona kare kubatana kwaDanieri 3 nezvinodziswa na Zvakazarurwa nezvemazuva ekupedzisira. Nechikonzero chakanaka, wo, nekuti Danieri 3—nerairo, kurangwa nerufu, “kunamata mufananidzo” (Dan. 3:15)— inoratidza zvinodzidziswa na Zvakazarurwa nezvemurairo, unokonzera kurangwa nerufu, nekunama umufananidzo. “Akapiwa simba rekupa vupenyu kumufananidzo wechikara, kuti mufananidzo wechikara utaure nekumanikidza mazhinji vanoramba kunamata chikara vavurawe” (Zvakazarurwa 13:15).

`Verenga Zvakazarurwa 13:11–17; Zvakazarurwa 14:9, 11, 12; Zvakazarurwa 16:2; Zvakazarurwa 19:20; na Zvakazarurwa 20:4. Ndezvipi zvinopikisana apa zvinoenzanisa mirairo yaMwari neyevanhu?`

Vanhu vaMwari vanokokerwa kuzonamata “ ‘Iye akasika denga nenyika, gungwa nematsime emvura,’ ” ariMusiki, vasinganamati chikara nemufananidzo wacho. Vakomana vatatu vechiHeberu, vachisanga nedambudziko rakafanana naro, vakaramba kunamata chimwe chinhu kunze kweMusiki ariMwari. Kana nepo paine misayano yezvakaitika pabani reDura, nemutemo wekunamikidza kunamata chikara nemufananidzo wacho, asiri Musiki, uye nezvichazoitika pasi rose nekumanikidza kunamatwa kwechikara kusiri kweMusiki—zvikonzero zvezvinoitwa zvakafanana.
	 
`Verenga VaRoma 1:18–25. (Tarisa kubatana kuri pakati pa VaRoma 1:18 na Zvakazarurwa 14:9, 10 nezve “kutsamwa kwaMwari.”) Munzira dzipi, saka umo nyaya yezvekunamata mufananidzo yakafanana nezvinongoitwa nevanhu mukuremekedza kwavo?`
 
Kunamata hakurevi kukotama nguva dzose kana kupira chipo cherusenza, kana nepo kuchigona kuva. Tinonamata zvatinokoshesa zvikuru. Kana uchifunga kuti Mwari ndiani, seMusiki wedu—nezveakatiitira muna Jesu—Mudzikinuri weduwo, saka Uye woga ndiye anofanira kunamatwa. Zvimwe zvose kunamata zvifananidzo. Zvimwe izvi zvinobatsira kutsanangura mashoko akawoma aJesu apa: “ ‘Uyo asineni, unorwisana neni, neuyo asingawunganidzi neni anoparadzira kure’ ” (Mateo 12:30). Zviitiko zvekupedzisira zvichashamisa mukuratidza kwazvo zvokwadi.