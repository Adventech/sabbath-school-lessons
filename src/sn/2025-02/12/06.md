---
title:  Chiratidzo Chechikara
date:   19/06/2025
---

Sekufamba kwaita makore, nezvinhu zvakaita sekumanikidzwa kugashira chiratidzo chechikara zvisati zvaiitika, vamwe vavakukanganisika nedudziro dzedu dzezviitiko zvemazuva ekupedzisira, kusanganisira kuti Sabata neSvondo ichava nyaya yakakoshera hondo yekupedzisira. 

Bhuku raZvakazarurwa rirupachena: tinonamata Musiki kana chikara nemufananidzo wacho. Uye nekuti Sabata remusiwechinamwe ndicho chiratidzo chakakoshera—kudzokera kuEdeni (tarisa Gen. 2:1–3)—yaMwari seMusiki, hazvizoshamisi kuti, panyaya yekunama Musiki, Sabata richava nyaya huru kwazvo. Uye hazvina kuitika netsaona kuti simba rechikara ndirozve rakashandura murairo weSabata kubva mune zviri muBhaibheri kuinda kuSvondo, isana kana tsigiro yeBhaibheri. Saka nekuda kwaizvozvo, nyaya yeSabata neSvondo irimunyaya yekunamata—zve, Musiki (tarisa Zvakazarurwa 14:6, 7) kana chikara—inokosha. Uyezve muTestamende Itsva tinowona zvitizivisa nenyaya yeSabata rezuva rechinomwe ichirwisana nemutemo wevanhu.
 
`Verenga mavhesi anotevera: (Mateo 12:9–14, Johani 5:1–16). Ndeipi nyaya yakakonzera vakuru vezvekunamata kuda kuviraya Jesu?`

Muna Mateo 12, Jesu abva kuporesa munhu akanga akawunyana ruvoko neSabata (Mateo 12:9–13), kovakuru vezvekunamata vakaitei? “Asi vaFarise vakainda vakarangana kuti vangavuraya Jesu sei” (Mateo 12:14). Rufu nekuda kweSabata rezuva rechinomwe? Muna Johani 5:1–16, apedzazve chimwe chishamiso chekuporesa nezuva reSabata, vatungamiriri “vakatambazve Jesu, vakatsvaka kumuvuraya , nekuti akanga aita zvinhu izvi neSabata” (Johani 5:16).  

Rufu nekuda kwetsika dzevanhu (pasina zvinobva muBhaibheri zvairambidza kuporesa neSabata, sezvo muBhaibheri pasina panoiswa Svondo pachinzvimbo cheSabata) kana kupikisa Sabata rezuva rechinomwe? Kana nepo nyaya naJesu dzisina kufanana nezvemazuva ekupedzisira, zvakada kufanana hazvo: murairo wevanhu uchirwisana nemutemo waMwari, uye mazviri zvose, hondo iripaSabata remuBhaibheri. 
	
`Kufira mumwe wemirairo yaMwari? Ko munhu angashaya kukosha kwazvo sei nekusamisira kuzviita?` 
