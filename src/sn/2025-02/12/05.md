---
title:  Kutambudzwa Kwekereke Yekutanga
date:   18/06/2025
---

Haisi Testamende Yekare chete inotiratidza zvezvichazoitika pamazuva ekupedzisira, asi Testamende Itsva wo. Vupenyu hwakanga hwakawomera vatendi venguvayekutanga. Vakatanga kuvengwa nevavainamata navo, vaivavona sevanhu vaikanganisa kutenda kwaMosisi. Vakasanganawo nehasha dzeRoma techihedheni. “Masimba enyika neegehena akabatana mukurwisa Kristu muvateveri vake. Vahedheni vakanga vazvivona kare kuti evhangeri yaizokurira, maaritari emumatembere ayo akaparadzwa; saka chihedheni chakakoka masimba acho kuparadza Chikristu. Moto yekuvaparadza yakabatidzwa.”—Ellen G. White, The Great Controversy, p. 39.
  
Kune nyaya mubhuku raMabasa inozviratidza, zvasimba kwazvo, zvinogona kutarisirwa nevanhu vaMwari ao tavakusvika kumagumo emuna Zvakazarurwa 13.

`Verenga Acts 12:1–17. Ndezvipi zviri munyaya iyi zvinoratidza zviitiko zvemazuva ekupedzisira?`

Jakobo akanga agurwa musoro, Petro ndiye akanga ava kutevera; Makristu akanga atongerwa rufu. Chimwe chezvinhu zvinoshamisa munyaya iyi ndechutt Petro akanga akarara muvusiku hwaiita sehwakaipisisa muvupenyu hwake hose—zvekurarisa zvekuti mutumwa akatomuzunza kuti amuke!

Petro, hongu akasunungurwa nenzira inoshamisa kwazvo akatoinda kumba kwaiva nevatendi vakatoramba kuti aiva asunungurwa, kana nepo vaimumanatira. Bhaibheri rinoti, vakashamiswa kwazvo—zvinokonzera kuti munhu ashamiswe kuti kangani tichinamata tichidavira kuti Mwari achatotipindura. 

Vamwe vatendi vakavuraiwa vamwe vakavurawa. Tave kusvika kumagumo, izvi zvichaitikazve. Kunyange naPetro akadzikinurwa, azofira kutenda kwakezve. Jesu pachake akanga amuudza kafiro kacho: “ ‘Zvirokwazvo ndinoti kwauri, uchiri jaya, waizvisunga chivuno, uchifamba kwawaida; asi kana wakwegura, uchatambanudza mavoko ako, mumwe uchakusunga chivuno, achikuisa kwausingadi.’ Wakareva izvozvo achifananidza kufa kwaaizokudza Mwari nako. Zvino wakati areva izvozvo, akati kwaari, ‘Nditevere’ ” (Johani 21:18, 19).

`Tarisa kuti Jesu, apedza kutaurira Petro kuti aizofa sei, akazoti kwaari, “ ‘Nditevere.’ ” Ko izvi zvinotivudzei nezvekuti kunyange rufu tavhundusirwa nerufu hazvifaniri kukanganisa kutevera kwedu Tenzi?`