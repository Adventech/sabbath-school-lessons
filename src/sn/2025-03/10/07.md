---
title:  Kudzidza Kuinda Mberi
date:   05/09/2025
---

Tabernakeri yakanga iri nzvimbo yakatsanangurika apo kucheneswa kwaiitirwa zvivi zvevanhu vaMwari zvichirevururwa. Yaiva nzvimbo apo, zvechokwadi, zano rose reruponeso rakaratidzwa, nenzira yakazara wo, kuvana vaIsraeri pavaiva vachiri murenje. Kururamiswa, nekuchenurwa, nerutongo zvose zvaidzidziswa mo. Mhuka imwe neimwe yaivuraiwa yaimiririra rufu rwaJesu, kuregererwa kwezvivi, nekudzimwa kwazvo pakupedzisira. Uyezve pamwechechete nezvibairo paiva nehuvepo hwemutemo waMwari, chiyero chekururama.

“Mutemo waMwari wakadzikwa muareka, waiva murairo mukuru wekururama nerutongo. Mutemo waizivisa rufu kumutadzi; asi pamusoro pemutemo paiva nechagaro chengoni, apo huvepo hwaMwari hwairatidzwa, uye paibva chimiro chekucheneswa, ruregerero rwaipiwa mutadzi atendevuka. Saka mubasa raKristu rekudzikinura, raimiririrwa nerusando rwemusenjuwari, ‘chigaro chengoni nezvokwadi zvakasangana; kururamisira nerugare zvakaswetana.’ Mapisarema 85:10.”—Ellen G. White, PP, p. 349.

**Mibvunzo Yekutaurirana**:

`Kangani iwe uchiti, “Zvose zvakarairwa naJehova ndichazviita”? Wakaita zvingani mukuedza kwako?` 
   
`Mukupera kwemazuva 40 Mosesi aakapedza naJehova muGomo reSinai, Mwari vakasimbisa kuvaIsraeri kuchengetwa kweSabata, nekuti chaizova chiratidzo pakati paMwari navo nekuti Mwari ndiye aizovaita vatsvene. Ko vutsvene nekucheneswa zvinei nekuchengetwa kweSabata?`

`Jehova vaida kuti vavagadzirire senjuwari kuti “ndigare pakati pavo.” Zvinofadza sei kuti nzvimbo iyi yaiva nzvimbo yeruponeso rwevaIsraeri. Paiva apa—musenjuwari, panogara Mwari pakati pevanhu—kuti zano reruponeso rivonekwe mumifananidzo nemimvuri iyi. Ko izvi zvinotivudzei nezvekusamira kwedu zvakazara pana Mwari muruponeso?`

`Ko zvinorevei kuti kuburikidza neropa zvivi zvose zvaiunzwa kusenjuwari, imba yaMwari?  Ko idi iri rinoshamisa zvakadai rinoratidzei, kana nepo zvisina kujeka chaizvo, zvakaitwa naJesu pamuchinjikwa nekuda kwedu nezvaari kuita ikozvino musenjuwari yekudenga?`