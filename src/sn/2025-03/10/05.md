---
title:  Pakati Pevanhu Vake
date:   03/09/2025
---

Mwari waidzidzisa vanhu kuburikidza nenzira dzakasiyana-siyana, imwe yacho yaiva yesenjuwari. Marusando ayo ose anonongedzera kuna Jesu; zvaiva zvidzidzo zvinobatika muzano reruponeso, zvaizoitwa naJesu kwemazana emakore.

`Verenga Ekisodo 25:1–9. Ndezvipi zvokwadi zvakakosha kwazvo mukudzidza evhangeri zvinowanikwa mumavhesi aya?`

Kana nepo Mwari aitungamira Israeri aripedyo navo, akaraira Mosesi kumuvakira senjuwari:

“Ngavandivakire senjuwari, kuti ndigare pedyo navo” (Ekisodo 25:8). Mwari aida kuratidza zvinobatika zvekuti zvechokwadi aiva navo. Kana nepo ivo zvavo vakaita zvakaipa zvakawanda, haana kuvasiya, “kana nepo vakanga vadiwa chaizvo neDenga” (Ellen G. White, PP, p. 343), vakapiwa mitemo yedenga, nenzira dzemavakirwe e senjuwari.

Bhaibheri rinotisimbisa kuti Mwari haagari mutemberi yakavakwa nevako evanhu (Mabasa 7:47–50) nekuti akakurisa kupfuvura matenga, kana denga harimukwani. Pauro ari Areopagusi muAthenisi akati: “Mwari wakagadzira nyika nezvose zviri mairi ndiye Jehova wedenga nenyika uye haagari mutembere dzakavakwa nevanhu” (Mabasa 17:24). Kana naMambo Soromoni vanoti: “Zvirokwazvo Mwari vakagara here panyika? Tarirai kana denga nekumusoro-soro hazvingamuringani; ko kuzoti imba iyi yandavaka!” (1 Madzimambo 8:27). Pasenjuwari ndipo apo Mwari aizoratidza huvapo hwake pakati pavo.

VaIsraeri vaifanira kuvuya nezvipo zvekuzvidirira kuzovaka senjuwari. Vaifanira kupa zvipo zvakakosha zvinodhura kusanganisira ndarama, sirveri, ndarira, matanda emuakeshiya, nemicheka yakawanda yakasiyana-siyana, nemafuta emuorivi, nezvinonhuwira. 

Muna Ekisodo 25:10–27:21, tinopiwa zvakawanda nezve tabernakeri nemarusando ayo. Mwari akapa Mosesi zvaaida chaizvo mirairo yekuvaka nekuisa midziyo yematanda mutabernakeri, kusanganisra areka yesungano, tafura yechingwa chekuratidzira, chigadziko chemwenje, maaritari, micheka yemaketeni, maruvara acho, nekureba nekufara kwayo. 

Mosesi aitofanira kuvaka tabernakeri achitevedzera peteni yaakaratidzwa naMwari (Ekisodo 25:9, 40; Ekisodo 26:30), yaiva mufananidzo weiri kudenga (VaHebheru 8:1, 2; VaHebheru 9:11). Senjuwari yepanyika yakaita basa rakakosha kwazvo kusvika parufu rwaJesu nemabsa ake mu senjuwari yekudenga, zvakakonzera kuti senjuwari yepanyika ishaye basa, idi rakaratidzwa nekubvaruka kwemucheka pamberi Penzvimbo Tsvene-Tsvene pakafa Kristu pamuchinjikwa. (Mateo 27:51, Marko 15:38).