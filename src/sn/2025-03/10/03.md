---
title:  Kuvona Mwari
date:   01/09/2025
---

`Verenga Ekisodo 24:9–18. Ndechipi chinhu chakakosha kwazvo chakapiwa VaIsraeri apa?`

Mushure mekusimbiswa kwesungano naMwari, Mosesi anokwirazve Sinai. Paanotanga kukwira, Mosesi akanga asiri oga. Akanga aneboka rakanakisisa revatungamiriri vaIsraeri makumi manomwe navatatu (73). Kuvatungamiriri ava chiitiko ichi chakava chinhu chikuru kwazvo: vakavona Mwari, kaviri vhesi rinosimbisa chiitiko ichi. Yakanga iri nguvazve yevatungamiriri ava, yekudya pamwechete, nekusimbisa sungano aMwari. Aya aiva mabiko, Mwari weIsraeri ari Iye aiva Muridzi wenzvimbo. Vatungamiriri ava vakaremekedzwa kwazvo naMwari. 

Kumabvazuva nguva dzeBhaibheri (kanawo nanhasi), kudya pamwechete chinhu chaikudzwa chaizvo nemukana mukurusa. Zvaiwunza kuregererwa nekugadzira kubatana kwevushamwari. Zvaireva kuvapo nekuda kwemumwe nekugarisana munguva wo dzematambudziko. Nekudya pamwechete vaivimbisana, pasina mazwi, kuti kana kune chingaitika kune mumwe, yaiva faniro yekuti mumwe amubatsire. Kukokerwa kunodya zvaiva zvakakosha kwazvo zvakanga zvisingaitwi kuvanhu vose. 

Kuramba rukoko rwekuzodya kwaiva kushora kukuru. Izvi zvinotibatsira kunzwisisa nyaya dzemuTestamende Itsva umo Jesu aitsoropodzwa zvakasimba nekuda kwekudya nevatadzi (Ruka 5:30). Kana vatendi vachipemberera Chirairo ChaTenzi, vanenge vachisimbisawo kubatana kwavo nevatendi vose vari vatadzi. Pakudya uku, tinopemberera kuregererwa neruponeso zvatinowana muna Jesu (tarisa Mateo 26:26–30, Marko 14:22–25, 1 VaKorinde 11:23–29). 

Zvinotyisa hazvo kuti vamwe vevarume vakainda naMosesi vakazowira muzvivi vakaparadzwa (tarisa Revhitiko 10:1, 2, 9). Kana nepo vakanga vasangana nechiitiko chakakosha zvakadai naMwari, vakanga vasina kushandurwa nekutendevuka muzviito zvavo. Chidzidzo chakasimba sei chezvokwadi chekuti mukana unoera haubva wareva kutendevuka. Vabva kuvona izvi, varume ava vaingadai vasina kuita zvavakazoita.

`Fungisisa nezvevarume ava nemukana wakanakisisa, kunyange vanakomana vaAaroni. Ndeipi yambiro yazvinofanira kutipa isu seMasabata, nechiedza chatakachengeteswa, uri mukana mukuru kwazvo?`