---
title:  Bhuku Neropa
date:   31/08/2025
---

`Verenga Ekisodo 24:1–8. Ko kuverenga Shoko raMwari kunobatsirei nekusaswa kweropa mukusimbiswa kwesungano pakati paMwari nevanhu vake?`

Mwari mupenyu ndiMwari weBhaibheri ndiMwari wevukama. Chinhu chakakosha kuna Mwari wedu hazvisi zvinhu, asi munhu. Saka, Mwari achiteerera vanhu zvikuru, nechinangwa chikuru chezvaanoita kuvaka vukama nemumwe nemumwe wedu. Mwari “werudo” ndiMwari anehanya nehukama, nekuti hazvigoni kuvapo nevukama pasina rudo?

Jesu akati: “Kana ndikasimudzirwa, ndichakwevera vazhinji kwandiri” (Johani 12:32). Mwari haangofariri zviito zvakanaka, dzidziso dzakanaka, kana zviito zvakanaka, asi pamusoro pezvose, anoda vukama hwepedyo nemumwe nemumwe wedu. Zvose zvakabva pakusikwa (Genesis 1–2) zvinechekuita nevukama: chekutanga muvukama hunoinda kumusoro naMwari (iSabata) chechipiri chevukama hwepasi pano nevanhu (iwanano). 

Kusimbiswa kwesungano yepaSinai kwairatidza vukama hwakatsanangurika uho Mwari ida kuti nevanhu. Mumutambo, vanhu vakadanidzira kaviri kuti vaizoteerera zvose zvaitaurwa naMwari. “Zvose zvakataurwa naJehova tichazviita,” vakadaro. Vairevesa, wo, asi vakanga vasingazivi kukundikana kwavo, nekusagona kwavo, nekushaya kwavo simba. Ropa resungano raisaswa pavanhu, kuratidza kuti mabasa aKristu chete angakwanise vaIsraeri kuti vagone kuteerera zvakanga zvarairwa naMwari. 
Hatidi kubvuma kuti isu sevanhu hatina simba, uyezve tiri vatadzi vakuru. Takaberekwa nezvivi. Kuti tikwanise kuita zvakanaka, tinofanira kuwana rubatsiro runobva kune imwe nzvimbo. Rubatsiro urwu runongobva chete kumusoro, kusimba renyasha dzaMwari, neShoko rake, nekubva muna Mweya Mutsvene. Kunyange nezvose izvi zviripo kuti tizvishandise, zvakaipa zvinongotinamira hazvo nyore-nyore, hazvidaro here? 

Ndicho chikonzero nei vukama hwakasimba kwazvo naMwari hwaiva hwakakoshera kuvanhu apa, paSinai, sezvazviri nhasi uno.

`“Zvose zvakataurwa naJehova tichazviita” (Ekisodo 24:3). Wakambozvitaurawo kangani iwe, asi uchizvikoniwa? Ko mhinduro iri papi chete?`