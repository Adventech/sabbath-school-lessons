---
title:  Ziso Rinotsihwa Neziso 
date:   27/08/2025
---

`Verenga Mateo 5:38–48. Ko Jesu anodudzira sei mutemo wekudzorera? Ko nhasi tinofanira kuzviita sei?`

Mumharidzo yePagomo, Jesu Kristuu anotaura nezvemavhesi ari muTestamende Yekare, ndima dzaizikanwa chaizvo nevanhu. Asi aitsiura vadzidzisi vemutemo venguva iyi nekuda kwemadudziriro avaiita, nekwenguva yakareba yakanga yapfuura vabva mutemo wekutangisisa. Tsika dzevanhu dzakanga dzavakutokanganisa zvairehwa nemutemo. Nemashoko ake, Jesu aidzoreredza zvairehwa nemutemo kubva pakutanga. 

PaGomo Remharidzo idzi, Jesu aitsvaka kugadzirisa kukanganisa kwaiva kwava mududziro idzi.

Ndima yekuna Ekisodo 21:24 inotaura nezve “ziso rinotsihwa neziso, zino nezino” inotaurwa muna Mateo 5:38 (“makanzwa zvichinzi. . . asi ini ndinoti kwamuri”) achireva mutemo wekutsiva lex talionis. Vhesi iri rinoshandiswazve munedzimwe nzvimbo muBhaibheri (Revhitiko 24:20, Deuteronomio 19:21). 

Mutemo wakabva papfungwa yekurambidza kutsiva. Waimisa daka reropa, kutsiva pasina wongororo. Kukanganisa kwose kwaifanira kutanga kwawongororwa nemutongi, potsvagwa muripo wemari wakakodzera. Izvi zvaiitirwa kumisa vanhu “kuisa mutemo mumavoko avo.” Kururamisira kwaifanira kuitwa, asi kwaifanira kuitwa zvichiwirirana nemutemo waMwari.

Jesu Kristu akapa Mosesi mitemo iyi yekugarisana, apa akanga avakuratidza mashandiro ayo nenzira kwayo, zvayaiva yakaitirwa kubva pakutanga. Chinangwa chiri chekururamisira nekuyananisa, nekudzorera.
 
Mumwe angapikisa achiti, kururamisira ndeimwe nzira yekudzorera. Kunyatsoita zvaitaurwa nemitemo iyi, zvinoita sekuti, kwaiva kuedza kuwana kururamisira nekutsiva.

`Ko kuziva kuti nerimwe remazuva kururamisira kuchasvika, kunokubatsira sei kunzwisisa nezve kusaruramisirwa kose kwatinovona munyika nhasi?`