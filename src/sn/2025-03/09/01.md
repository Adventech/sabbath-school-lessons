---
title:  Kurarama Mumutemo
date:   23/08/2025
---

### Verenga Kugadzirira Chidzidzo Chevhiki Ino

Ekisodo 21:1–32, Ekisodo 22:16–23:33, 2 Madzimambo 19:35, Mateo 5:38–48, VaRoma 12:19, Mateo 16:27.

> <p>Chemusoro:</p>
> “Jehova akati kuna Mosesi, ‘Iti kuvana vaIsareri: Imi makavona momene kuti ndakataura nemi ndiri kudenga. Musazviitira vamwe vamwari vesirveri kana vamwari vendarama panzvimbo yangu” (Ekisodo 20:22, 23).

Mwari aida kuti vanhu vake vasafanana nendudzi dzaiva dzakavapoteredza. Aida kuti vave rudzi rwekutenda vaizorarama pasi pesimba nekutungamirira kwake. Munhu wose aizoteerera mutemo. Vatongi vaizosarudzwa sevatungamiriri vemutemo, nevaprisita vachiudzidzisa. Vaberekivo vaiva nebasa rakakosha. 

Mutsika nemagariro api neapi zvawo mutemo unoreva zvinotarisirwa, zvinangwa nechimiro chaakaitira mutemo uyu. Semuenzaniso, Farao paakaraira kuti vanakomana vose vechiHeberu vauraiwe, mutemo uyu wakaratidza zvaaiva: aiva munhu akaipa. Kune rumwe rutivi, kana mambo akaisa mutemo wekuti mwana wose anemakore 18 okuberekwa anofanira kuwana dzidzo pasina mubhadharo, vakawanda vanoti mambo uyu ndichipavhurire uye anoda kuti nyika yake ibudirire. 

Mutemo waMwari unoratidza zvaAri: kunaka, rudo, zvaanokoshesa, kururama nekuzvidzora kubva kune zvakaipa. Sezvo mutemo uri mutsvene, ndizvo Mwari zvaari. Uchibatsira kupa vupenyu hwakafara hwakareba, mutemo unobatsira kutidzivirira kubva kunjodzi nematambudziko. Kuremekedzwa kwaMwari, kwedu sevanhu mumwe kune mumwe, nekukoshesa zvinoremekedzwa muvupenyu ndiho hwaiva hwaro hwematongero ake.
 
_*Dzidza chidzidzo ichi kugadzirira Sabata, August 30._
