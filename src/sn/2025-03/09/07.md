---
title:  Kudzidza Kuinda Mberi
date:   29/08/2025
---

Nekuti tinorarama munyika yemuvengi, saka hazvishamisi kuti tinogona kurwadziswa nemanyepo ake anehuchenjeri hwekunyengera. Ndiani pakati pedu asati amborwadziwa, nezvinounzwa nechitemea nenyika yakatadza umo matinoraramira? Ndizvo zvinongoita vupenyu, nerombo rakaipa. Asizve, Mwari anotipa simba rekugona kumira. 

“Muponesi anoshamisa anotumira rubatsiro parunodiwa chaipo. Nzira yekudenga yakayereswa nematsimba ake. Munzwa umwe neumwe unotibaya mutsoka wakakuvadza dzake. Muchinjikwa umwe neumwe watinonzi titakure akatitakurira. Tenzi vanobvumira matambudziko, kugadzirira mweya rugare. Nguva yematambudziko inguva inotyisa kuvana vaMwari; asi inguva iyo mutendi wose wechokwadi anotarisa kumusoro, nekutenda achigona kuvona murarawungu wechitsidzo wakamupoteredza.”—Ellen G. White, GC, p. 633. 

**Mibvunzo Yekutaurirana**:

`Vanhu kwemazera nemazera vanonetsekana nepfungwa yekuti Tenzi vakadzinga marudzi evahedheni kubva unyika yavo, dzimwe nguva nekutovapedza chose. Izvi zvinonetsa kunzwisisa zvechokwadi. Zvisinei, ko kuziva kuti rudo rwaMwari runofanira kuvonekwa mukururamisira zvinotibatsira sei kuvimba kuti, kana muzvimiro izvi, rudo rwake, kusiri kururamisira chete, zvakaratidzwa? `

`Fungisisa kuti mushure memashoko aJesu ezvekuda vamwe, kusanganisira vavengi vedu, kana avo vanotivenga, anoti kwatiri, “Saka munofanira kuva vakaperera saBaba venyu varikudenga” (Mateo 5:48). Ko nemhaka yei rairo yaJesu yakavuya achangobva kuraira izvi? Ko akanga achitivudzei zvisiri zvekuti “tiperere” chete asi kuperera kufanana na “Baba venyu varikudenga”?` 

`Muapostora Pauro aivona zvakanaka achisimudziravo mutemo waMwari nebasa rawo, asi akangofariri kusashandiswa kwawo zvakanaka. Ko mashoko ake anorevei anoti “hamusi pasi pemutemo, asi pasi penyasha” (VaRoma 6:14)? Munzira umo tinotadza kushandisa mutemo zvakanaka?` 

`Ko kururamisira nekutsiva zvakasiyana papi? Ipfungwa dzakanyotsosiyana here kana kuti zvinongofanana? Tingaziva sei kuti kuda kwedu kururamisirwa hakusi kuda kutsiva?`