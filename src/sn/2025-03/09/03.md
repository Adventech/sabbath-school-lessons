---
title:  Mimwezve Mitemo
date:   25/08/2025
---

Mutsitsi dzaMwari, akadzidzisa vatongi zvavaifanira kuitira vanhu muzvimiro zvakasiyana-siyana panyaya dzefuma. Kune nzira dzakawanda dziripo, dzinoratidza zvinofanira kuitwa kana nzombe ikatunga munhu, kana vanhu vakaba chipfuyo vakachitengesa, kana chipfuyo chikadya mumunda memumwe, kana chinhu chakakwereteswa chikabiwa, kana chipfuyo chekukumbira chikakuvara kana chikafa (Ekisodo 21:33–22:15).

`Verenga Ekisodo 22:16–23:9. Ndedzipi nyaya dzaigadziriswa nemitemo iyi?`

Mitemo yaMwari yaibata zvinhu zvakasiyana-siyana. Kwaiva nemirairo yakanangana nekudzikisira kana kushora mumwe. Munhu akanga asingfaniri kudzvinyirirwa kupi kana kupi zvako. Mungoni dzake, Mwari anodzora patsika dzakaipa dzemumwoyo yevanhu. Vanhu vaifanira kugarisana zvakanaka, zvakaipa zvichibviswa, kugarisana zvakanaka kuchisakurirwa. Kururamisira ne nerudo ndizvo zvinofanira kuva mumabasa.

`Verenga Ekisodo 23:10–19. Ndedzipi nyaya dzakakosha dzirikubatwa apa?`

Sabata nemitambo zvaiva nzira dzekunamata zvichiyeuchidza nzira dzeruponeso dzakaitwa kare. Kunamata kwaiva nemirairo yako yakatsanangurika nekuti ndipo paibata zvimwe zvose zvaiitwa. Sabata rakatangwa paKusika (Genesi 2:2, 3; Ekisodo 20:8–11), raibatana nekudzikinurwa kwaIsraeri kubva muhuranda (Deuteronomio 5:12–15), uye iri nzira yakasimba kwazvo yekunamata Mwari seMusiki, Mudzikinuri, naTenzi (Mark 2:27, 28). 

Paivawo nemitambo mitatu yakakosha kwazvo iyo Israeri yaifanira kupemberera pagore rimwe nerimwe: (1) Paseka kana kuti Mutambo Wezvingwa Zvisina Kuviriswa, mumwedzi ungaita waMarch kusvika pakati paApril; (2) Pendekositi kana kuti Mutambo Wekukohwa kana kuti Wemavhiki waiitwa mavhiki manomwe vabva pamutambo wakakosha kwazvo, waitanga kwapera mazuva 50;  ne(3) Mutambo Wematumba kana Wekuunganidza muchirimo (kazhinji kacho pakati paSeptember kusvika pakati October; tarisawo Ekisodo 34:18–26, Revhitiko 23:4–44, Numeri 28:16–29:40, Deuteronomio 16:1–16). 

 