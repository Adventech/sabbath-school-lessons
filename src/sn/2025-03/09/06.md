---
title:  Kutsiva
date:   28/08/2025
---

“Vadikanwa musatsiva, asi mudzivirire kutsamwa, nekuti kwakanyorwa kuchinzi: Kutsiva ndekwangu, Ini ndicharipira-ndizvo zvinoreva Ishe” (VaRoma 12:19; tarisavo Deuteronomio 32:35).

`Chitsidzo chipi nerairo ipi inowanikwa mumavhesi aya, uye zvinodyidzana sei zvakasimba?`

Kusvikira Ishe pavanounza kururama kusipo nhasi uno, raiva basa revatongi veIsraeri kareko kuvona kuti mutemo uyu nezvirango izvi zvaitwa kana pane chakanganisika. Asi kutanga vaziva zvaitika. Dambudziko rakanga ravapo raiva rekuti vadzidzisi vemutemo munguva yaKristu vaiita zvekusiya mukana wekuzvitsivira kwemunhu uripo. Mukuita izvi, chinagwa chakanga chabviswa, nezvaida kuzadziswa zvakarasika. Saka vakanga vava kutodzivirira zvairambidzwa nemutemo.

`Verenga Mateo 6:4, 6; Mateo 16:27; Ruka 6:23; and 2 Timoti 4:8. Ko mavhesi aya anotidzidzisei nemavonero aJesu mirairo yemubairo nekurangwa?`

Jesu akanga asingapikisi murairo wemubairo kana wekurangwa. Kururamisira murairo; kwakakosha muvupenyu. Asi hakuna munhu anofanira basa rekutonga, nerekuwongorora mhaka “nekuranga”. Zvirinyore zvakadini kwatiri kutadza kururamisira! Harisi basa redu rekudzorera zvakaipa. Kana zvakaipa zvichida kugadziriswa, izvi zvinofanira kuitwa nedare rinechinangwa; zvichiitwa nevatongi. 

Panyaya iyi Jesu anotivudza kuti tinofanira kuva vakaperera “saBaba vedu varikudenga.” Ko tingava vakaperera sei saMwari? Rudo rusina chindini ndicho chimiro chaMwari. Anodzidzisa vateveri vake kuda vavengi vavo nekunamatira avo vanovatambudzika. Kuperera kwechokwadi rudo, kuregerera, nekuva netsitsi (Ruka 6:36), kana kune vasingakodzeri. Murairo uyu, nemabasa ezvaunotungamirira kuita, ndizvo zvinoratidza chimiro chaMwari. 

`Munzira dzipi umo zuva nezuva, tingadzidza kuda nenzira yatinorairwa? Nemhaka yei izvi zvichidaidzira kufa kuchindini?`