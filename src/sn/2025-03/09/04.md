---
title:  Zano RaMwari Rekutanga Chairo 
date:   26/08/2025
---

`Verenga Ekisodo 23:20–33. Ndedzipi nzira idzo Mwari akada kushandisa mukukurira Nyika Yechipikirwa?`

Chaiva chidiso chaMwari chekuti Israeri irwire nyika yayo; iyo vaizoipiwa. Yakanga yavimbiswa kuna Abrahama, Isaka naJakobo saka yaifanira kugashirwa sechipo chakatsanangurika chinobva kunaMwari chichiinda kuvaIsraeri. 

Nzira dzekurwisa nekukurira dzaiva dzaratidzwa pakuyambuka Gungwa Dzvuku. Mwari akarwira vanhu vake nekuvapa kukurira kukuru kweavo vaironga kuvavuraya (Ekisodo 14:13, 14). VaEgipita vakakurirwa nenzira inoshamisa nekuti Jehova vakapindira. Ndizvo zvakaitikavo nguva yaSenakeribi, Mwari vakakurira hondo huru, vaIsraeri vasina kumborwa havo. Mwari vakapa kukurira uku nekuti Mambo Hekia akadaira shoko raMwari rakavuya naIsaya (2 Madzimambo 19:35, Isaya 37:36).  

Mwari vakavudza Abrahama kuti Nyika Yechipikirwa yakanga isingapiwi kuvana vake ipapo-ipapo, asi mushure mekore 400 (Genesi 15:13–16). Nemhaka yei? Chikonzero chaiva chehuipi hwevagari veKenani. Nekuda kwengoni dzavo Mwari vaida kuti vanhu ava vawane nguva yekutendevuka. Asi ivo vakarambira nemukupandukira Mwari nezvimiso zvake, saka pakazara kusarurama kwavo, Mwari vakanga vakagadzirira kupa nyika yavo kuVaHebheru senyika itsva.

Pamusoro pazvo Mwari vakavimbisa kuti vaizodzinga ndudzi idzi mberi kwevaIsraeri nenzira mbiri dzisna kujairika dzaishanda zvakasimba: (1) nekutumira kuvhunduka pamusoro pendudzi idzi (2) nekutumira mago aizovadzinga. VaIsraeri vasati vasvika munyika iyi itsva, vavengi vavo vaizosiya nyika idzi, “nekufuratidza” (Ekisodo 23:27, 28). 

Basa guru rekukurirwa kweNyika Yechipikirwa rinoitwa neMutumwa waMwari. Mutumwa waKristu, akatungamirira Israeri achivadzivirira. Aiva shongwe yegore neyemoto vusiku. Israeri yaifanira kumuteerera chaizvo nekuti aiva nesimba redenga (Ekisodo 23:21). Kuzvidza nekusatenda muna Mwari kwaivakanganisa kufamba.

`Ko pfungwa iyi yaMwari achipa vahedheni makore mazhinji ekuti vashanduke, inotidzidzisei nezvenyasha dzaMwari, nemiganhu yenyasha kune vanodziramba?`