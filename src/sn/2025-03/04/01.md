---
title:  Matenda
date:   19/07/2025
---

### Verenga Kugadzirira Chidzidzo Chevhiki Ino
Ekisodo 7:8–10:29; Numeri 33:4; VaRoma 1:24–32; Mapisarema 104:27, 28; Isaya 28:2, 12–17; Isaya 44:9, 10, 12–17.

> <p>Chemusoro:</p>
> “Mwoyo waFarao ukawomeswa, akasatendera vana vaIsraeri kuenda ; sezvakanga zvarehwa naJehova nemuromo waMosesi” (Ekisodo 9:35).

Sapurazi aiedza kuti dhongi rake rifambe; asi mhuka yakaramba. Saka sapurazi akatora zishamhu akarizvambura. Akataura kudhongi zvakare, rikabva ratanga kufamba. 

Munhu paakabvunza sapurazi kuti zvakashanda sei izvi, iye akapindura achiti, “Unofanira kutanga wavona kuti ravakukunzwa here.”

Tisinei hedu nezvinganzi nevamwe hutsinye kumhuka, pane shoko guru apa zvikuru sei munyaya yeEkisodo yevaIsraeri vachibva Egipita. Mosesi akanga ataura zvaifanira kuitwa nekuinda kuna Farao nemashoko akakurumbira aMwari, shalach et ami, zvinoreva kuti, “Rega vanhu vangu vaende!”

Asi Farao, haasi kuda kuti vanhu vaMwari vaende. Magwaro haativudzi zviripachena chikonzero chevaEgipita (tarisa Ekisodo 1:10). Sezvinoitika nguva zhinji muhunhapwa, zvaireva mamiriro ezvehufumi. Vaiva vashandi vemahara, saka akanga asingadi kurasikirwa nemukana wekuunganidza fuma kuburikidza nenhapwa. Saka, aida kutotsvakirwa mazano ekuti abvume kuteerera uye kuti pfungwa dzake dzishanduke.

_*Dzidza chidzidzo ichi kugadzirira Sabata, July 26._