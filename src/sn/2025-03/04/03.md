---
title:  Ndiani Akawomesa Mwoyo  WaFarao?
date:   21/07/2025
---

`Verenga Ekisodo 7:3, 13, 14, 22. Tinonzwisisa mavhesi aya sei?`
 
Kanokwana ka9 muna Ekisodo kuwoma kwemwoyo waFarao kunonzi kwakaitwa naMwari (Ekisodo 4:21; Ekisodo 7:3; Ekisodo 9:12; Ekisodo 10:1, 20, 27; Ekisodo 11:10; Ekisodo 14:4, 8; tarisawo VaRoma 9:17, 18). Kamwezve kapfumbamwe (9), Farao anonzi akawomesa mwoyo wake (Ekisodo 7:13, 14, 22; Ekisodo 8:15, 19, 32; Ekisodo 9:7, 34, 35). 

Saka ndiani akawomesa mwoyo wamambo—Mwari, kana Farao pachake?

Zvakakosha kuvona kuti munyaya yaEkisodo yematenda gumi, mune rimwe nerimwe rematenda mashanu (5), Farao ndiye anozviwomesa mwoyo wake. Saka ndiye akazvitanga. Kubva mudenda rechitanhatu (6) kuinda mberi Bhaibheri rinobva rati Mwari akawomesa mwoyo waFarao (Ekisodo 9:12). Izvi zvinongoreva kuti Mwari akasimbisa sarudzo yaFarao, yezvaaida iye, sezvakanga zvavudzwa Mosesi naMwari kuti Farao achaita (Ekisodo 4:21). 

Mune kumwe kutaura, Mwari akatumira matenda kuna Farao kumubatsira kutendevuka nekusunungura kubva mukunyengera nerima raiva mupfungwa dzake; asi, akasiiya Farao kuzvisarudzira zvaaida kuita. Akaregwa muzvakaipa zvakaipa zvake nyasha dzisingamumanikidzi (tarisa VaRoma 1:24–32).

Farao akanga anesimba rekusarudza zvaanoda—kuteerera Mwari kana kuramba—iye akasarudza kusateereea.  
Zvidzidzo zviripachena. Takapiwa simba rekusarudza pakati pezvakaipa nezvakanaka, kuteerera kana kusateerera. Kubva kuna Rusifa kudenga, kusvika kuna Adamu naEva muEdeni, kusvika kuna Farao muEgipita, nekwatiri nhasi uno — kose kwatingagara, tinosarudza vupenyu kana rufu (Deuteronomio 30:19). 

Mufananidzo: imbofungidzira kupisa kwezuva kunorova pamajarinha nepadhaka. Majarinha anonyauka asi dhaka rinowomeswa. Kupisa kwezuva kwakafanana mazviri zvose, zvinoitwa nekupisa kwaro zvakasiyana nezvinobuda zvakasiyana. Zvinobuda zvinoenderana nechakagadzira chinhu chacho. Panyaya yaFarao, vamwe vanogona kuti zvaienderana nechimiro chemwoyo wake kuna Mwari nevanhu.

`Ndedzipi sarudzo dzaunofanira kuita mangwana kana rimwe zuva? Kana uchiziva sarudzo dzakanaka, ungazvigadzirira sei kudziita?`