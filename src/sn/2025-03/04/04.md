---
title:  Matenda Matatu Ekutanga
date:   22/07/2025
---

Matenda 10 emuEgipita akanga asina kuitirwa kushungurudza vaEgipita asi zvimwari zvavo. Rimwe nerimwe rawo rakatorova chimwe chimwari.

`Verenga Ekisodo 7:14–8:19. Chii chakaitika pamatenda aya?`

Mwari akaraira Mosesi kuti nhaurirano naFarao yaizowoma chaizvo kana kusabuda zvakanaka (Ekisodo 7:14). Asi Mwari aida kuzvizivisa kunaFarao pachake nekuvaEgipita. Saka, akasarudza kutaura navo nenzira yavainganzwisisa. Uyezve kuti VaHebheru vaizobatsirika kubva muhurukuro idzi nekuti vaizodzidza zvakawanda nezvaMwari wavo. 

Denda rekutanga rakanga rakanangana naHapi, chimwari cheRwizi Nairi (Ekisodo 7:17–25). Vupenyu hweEgipita hwakanga kwakatsamira parwizi urwu muzvinhu zvose. Umo maiva nemvura yevupenyu, saka vakazvigadzirira chimwari chavo, Hapi, nekuchinamata semupi wevupenyu. 

Hongu, ndiMwari mupenyu woga ari Mavambo evupenyu, Musiki wezvinhu zvose, kusanganisira mvura nezvekudya (Genesi 1:1, 2, 20–22; Mapisarema 104:27, 28; Mapisarema 136:25; Johani 11:25; Johani 14:6). Kushandura mvura kuita ropa zvinoreva kushandura vupenyu kuva rufu. Izvi zvinokwanisika bedzi kuburikidza nesimba raMwari.

Mwari apa anopazve Farao mumwe mukana. Pane kupa vupenyu, Nairi runoburitsa matatya, ayo vaEgipita vaitora sechimwari chechikadzi, Heqet, ndicho chinobva chanangwa (Ekisodo 8:1–15). Kutya, kusema, nekuvenga. Vanotsvaka kuabvisa. Nguva yakatorwa kuabvisa inoratidza kuti Mwari akanga ari mazviri.

Denda rechitatu rinotsanangurwa muhupfupi kwazvo (Ekisodo 8:16–19). Kambuyu apa muchiHeberu (kinnim) hakanyatsonzwisiswa kuti chii (vutunga, kana kuti vunyunyu kana kuti zvikwekwe kana inda?). Rakanga rakanangana nechimwari chavo Geb, chenyika. Kubva muguruva revhu (zvinofungidza mashoko enyaya yeKusika) Mwari vakaburitsa vutunga, uho hwakapararira nyika yose. Nekutadza kuitawo denda iri, zvakaratidza kuti Mwari ndiye woga unogona kusika vupenyu, n’anga dzakadaro, “Uyu munwe waMwari” (Ekisodo 8:19). Farao, akangoramba zvakadaro, haana kutsukuduka.

`Funga kuwoma kwemwoyo waFarao. Kuramba achiramba kukumbira kwaMwari kwakawedzera kuwoma kwemwoyo. Tinodzidzei apa nekuramba takawomesa mwoyo tichiramba kunyengerera kwaMwari?`
