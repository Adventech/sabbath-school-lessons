---
title:  Tende Rekusongana
date:   14/09/2025
---

`Verenga Ekisodo 33:7–11. Nemhaka yei Mwari akakumbira Mosesi kuvaka tende rekusongana?`

Hatifaniri kupiringishwa mupfungwa  “netende rekusongana” (raivakirwa kunze kwemusasa waIsraeri) netabernakeri, iyo yakazovakwa pamberi apo nekuiswa pakati pemusasa. Hatizivi kuti Mwari naMosesi vaisangana nguva dzakawanda zvakadini mutedne rekusongana. Asi kune chimwechete chatinoziva: kusangana kwaMosesi naMwari kwakakonzera vushamwari hwakasimba kwazvo pakati pavo. “Ipapo Jehova vaitaurirana naMosesi zviso zvakatarisana, semunhu unotaurirana neshamwari yake” (Ekisodo 33:11). Shamwari munhu watinobvunza takasununguka kwaari pamusoro pezvinhu zvaasingafi akavudza mumwe munhu. Shamwari munhu anofadza kuva naye. 

Sezvakanyorwa muna Ekisodo 19–34, nyaya yaMosesi inodzidzisa chaizvo nekashanduriro kanoita Mwari vupenyu hwedu. Ko Mwari akawumba hushamwari sei nemutungamiriri uyu? Zvidzidzo zvevupenyu hwaMosesi nemakururire aakaita zvinoratidza kuti akakura muruzivo, musiri musimba raMwari chete asi murudo nechimiro chake. Chiri chinhu chakakosha kwazvo mukuwumba vukama naMwari.

Asati asvika paGomo reSinai, Mosesi akanga amboshandiswa naMwari nenzira inoshamisa kwazvo paaigadzirirwa hutungamiriri.Munyika ye Midia, achichengeta hwai, Mwari akamufemera kunyora mabhuku maviri: Jobo naGenesi. Pachishamiso chegwenzi raitsva, akadaidzwa naMwari kunotungamirira vaIsraeri kubva Egipita. Akavona kukurirwa kwezvimwari zveEgipita nemavuto akasimba eEgipita muGungwa Dzvuku. Akaomawo kwemavhiki akati kuti matungamiriro aMwari evaIsraeri vachibva Egipita kuinda kuSinai. Kubva pakabwinya huso hwake akatungamirira vaIsraeri kwemakore 39, kusvika pamhenderekedzo yeNyika Yechipikirwa. Zvinyorwa zveBhaibheri zvinoti akanga ari muranda wakatendeka waMwari (Deuteronomio 34:5, Joshua 1:1), chiedza chisinga dzimwi murima, muenzaniso wemuprofita aizova chiyero chevamwe vose (Deuteronomio 18:15, 18). Akanga ari simba rekushandura, kana nepo vanhu vakanga vasingamuteereri nguva dzose. Pavaimuteerera vaibudirira.

`Tinogona kudzidza kubva kunaMosesi, nekuda kwenyaya yake yakatsanangurika yezvinogona kuitwa naMwari kana tikamubvumira kutishandura. Ndepapi pawakashanduka kwazvo murwendo rwako naMwari, pawakavona kushanda kwesimba rake muvupenyu hwako?`