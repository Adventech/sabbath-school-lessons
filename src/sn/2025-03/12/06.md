---
title:  Kumeso KwaMosesi Kwaipenya
date:   18/09/2025
---

`Verenga Ekisodo 34:29–35. Chii chakakonzera kupenya kwehuso hwaMosesi?`

Mwari apedza kuzivisa Mosesi chimiro chake cherudo, Mosesi akadzika achiinda mumusasa waIsraeri nechiso chaibwinya. Mosesi akazviziva here kuti chiso chake chinopenya? Kwete akanga asingazvizivi. Munhu paanoswedera pedyo naMwari ndipo paanonyanya kuvona kusarurama kwake kana achizvienzanisa nehutsvene hwaMwari.

Chii chakakonzera shanduko yakapenyesa huso hwaMosesi? Chikonzero chakanga chisiri chekungoti aiva apedza nguva naMwari, nekuti akanga ambozviita kumashure asi huso hauna kupenya. Asizve kudai akanga asinawo kumbovonana naMwari huso hwake hungadai husina kubwinya. Kunzwisisa chete kunaka nevunyoro zvaMwari zvakazara zvakamupa kuzarura mwoyo wake wose kuna Mwari nekuda kwerunako rwechimiro chake, zvakaita kuti Mosesi ashandurwe nechiso chake chipenye. Mwoyo yedu nepfungwa dzedu zvinogona kushanduka chete kana tikazvipira zvakazara kunaMwari nekumubvumira kuva Tenzin naMambo muvupenyu hwedu.
 
`Verenga 2 VaKorinde 3:18. Ko Jesu angakushandura sei zvishoma- nezvishoma kuti ufanane naye?`

Pauro anoenzanisa kupenya kwechiso chaMosesi naJesu Kristu uye nekuti kubwinya kwaJesu (maari makavonekwa huvepo hwenyasha nemutemo waMwari) kunopfuvura kwaMosesi. Kristu nemutemo wake, anogona kunyorwa muchimiro chete kana tichiramba takatarisa panaJesu (VaHebheru 3:1, VaHebheru 12:2) uyezve nesimba reMweya waMwari chete (2 VaKorinde 3:12–18).
 
Mosesi muenzaniso wedu, achiratidza zvinogona kuitwa naMwari kana tikamubvumira kushandura zvimiro zvedu nekuzvifananidza kune chake chitsvene. Ndizvo zvinotaurwa naPauro paanotaura nezvekufamba “muhutsva hweupenyu” (VaRoma 6:4). 

`Ndezvipi muvupenyu hwako zvinofanira kuratidza chimiro chaMwari zvirinani? Tingangoti zvose zvauri, ka? Asi hazvo, ko kuramba wakasimbira paMuchinjikwa, nezvaunoreva, zvinokupa sei kurudziro neidi yeruponeso?` 