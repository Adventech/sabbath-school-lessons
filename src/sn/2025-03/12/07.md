---
title:  Kudzidza Kuinda Mberi
date:   19/09/2025
---

Nemusi wakanga usingafadzi, baba nemwanakomana vakashanyira kereke kathedhirori (chivakwa chekereke inemifananidzo). Pavakanga vakatarisa magirazi akapendwa nezvaipenya nemifananidzo yakasiyana-siyana, zuva rakabva rapenyera pamifananidzo yevanhu yaiva pagirazi, zvichibva zvapenyesa vanhu ava zvakanaka chaizvo. Kamukomana kakabvunza baba kuti: “Baba, ndivanaani vanhu ava?” Baba vakanga vasingazivi zveChikristu, kana Kristu kana vadzidzi asi vakakurumidza kupindura: “Vanhu ava Makristu.” Mufananidzo uyu unopenya kwazvo wakagara mupfungwa dzekamukomana. Rimwe zuva mudzidzisi wemukomana akabvunza mukirasi: “Vana, munoziva here kuti Makristu vanhu vakaita sei?” Kamukomana kakarangarira mufananidzo waipenya wepachivakwa chekunamatira kakapindura: “Ini ndinovaziva, Makristu vanhu vanopenya.” Ndizvozvo chaizvo, Jesu akati kuvadzidzi vake, “Chiedza chenyu ngachivhenekere vanhu, kuti vagovona mabasa enyu akanaka vagorumbidza Baba venyu varikudenga” (Mateo 5:16). Vanhu vanopenya chete vanogona kushandura vamwe.

**Mibvunzo Yekutaurirana**:

`“Kana dai tikazvininipisa pamberi paMwari, nekuitirana mwoyo munyoro nemwoyo wakapfava nekunzwirana ngoni, paingadai pane zana vanovuya kuzvokwadi nhasi pane mumwechete.”—Ellen G. White, Testimonies for the Church, vol. 9, p. 189. Nderipi shoko rinesimba ratinopiwa apa nezvezvimiro zvedu, mabasa edu nepfungwa dzedu kune vatinoppupurira?`

`Ekisodo 34:6, 7 inotonzi Johani 3:16 yeTestamende Yekare zvochokwadi. Nemhaka yei?` 

`Ko unagtsanangura sei kunaka kwechimiro chaMwari, wakatsamira pakuzviratidza kwake muna Ekisodo 34:6, 7, kune vanhu vanokubvunza kuti Mwari ndiani?`

`Mukirasi, rega vanhu vakurukure nezvezvimiro nemabasa evanhu vanoti vanoziva Kristu. Chii chakaitika kune vaiva nemutsa, vanoitira vamwe nyasha, vakazvininipisa, nevanoregerera sekuvona kwako? Uyewo ko avo vasina mutsa, vasingaregereri, nevane hasha “vari Makristu” vakakonzerei kwauri murwendo rwako naShe?`