---
title:  “Dondiratidzai Henyu Kubwinya Kwenyu” 
date:   16/09/2025
---

Mushure mekupanduka nekuda kwechimhuru, Mosesi akayananisira vanhu vaMwari nekusimbiswa kuti Ishe vaizoramba vachivatungamirira kuinda kuNyika Yechipikirwa. Mukati memwoyo wake, aida kuziva Ishe zvirinani.

`Verenga Ekisodo 33:18–23. Ko Mwari vakapindura sei chikumbiro chaMosesi chekuvona kubwinya kwavo?`

“Dondiratidzai henyu kubwinya kwenyu,” Mosesi akakumbira Jehova. Mutsitsi dzavo Jehova vakamuratidza kubwinya kwavo. Mungoni dzavo, Jehova vakamuratidza kubwinya kwavo. Asi vavekudaira kuchikumbiro chaMosesi, Mwari vakamutsidzira kumuratidza “kunaka” kwavo. Saka tinogona kungoti kubwinya kwaMwari kunaka kwechimiro chavo (tarisavo Ellen G. White, Acts of the Apostles, p. 576; COL, pp. 414, 415; PK, p. 313). 

“Kubwinya kwaMwari kupachimiro chakanaka kuvana vake. Anoda kuvona vanhu vachisvika pachikwekwenhero chekubudirira.”—Ellen G. White, The Acts of the Apostles, p. 530. Mbiri yake yekugashira vatadzi vakatendevuka (tarisa PK, p. 668) nekupa zvese zvinodikanwa kuti vashanduke. Panguva imwechete iyi, “kubwinya” kuratidza chimiro chake muvupenyu hwedu nekuchizivisa vamwevo. 

Kuratidza chimiro chake, kunaka kwake, mutsa wake, nerudo rwakapfava, zvinofanira kuvonekwa mumabasa edu. Izvi zvinotiita kuti tisangova chikomborero chete kunyika asi chiedza chinovhenekera avo vanotivona kudenga nepanyika. Sezvinotaurwa naPauro: “Nekuti ndinoti Mwari wakatigadza isu vaapostora pakupedzisira, sevanhu vakatongerwa rufu; nekuti takaitwa chinhu chinoshamisa nyika, nekuvatumwa, nekuvanhu” (1 VaKorinde 4:9). Kuratidza vatumwa nevanhu uku kunotipa chinangwa chatisingambofungiri.

Muna VaRoma 2:4, Pauro anoti “vunyoro hwaMwari hunokuisa pakutendevuka.” Kureva kuti kunaka kwaMwari nechimiro chake zvinoratidzwa naMweya Mutsvene zvinozivisa vanhu zvivi zvavo nechidiso chavo cheruponeso. Hongu kana tikatarisa pamuchinjikwa nekuziva kuti ndiani aivapo (Jehova Pachavo) uye nemhaka yei vakanga varipo—nekuti akatida uye nekuti iyi ndiyo nzira yoga yaivapo yekutiponesa—taratidzwa kunaka kwake nenzira yakakurisa kwazvo.

`Unopedza nguva yakadini uchifunga nezveMuchinjikwa uye unokuvudzei nezvechimiro chaMwari?`