---
title:  Kuzviratidza KwaMwari
date:   17/09/2025
---

`Verenga Ekisodo 34:1–28. Ko Mwari akazviratidza sei kunaka kwake kunaMosesi?`
	
Zvakatora kuti Mosesi atange aenda nemabwe maviri seekutanga, ayo aakanga aputsa (Ekisodo 32:19). Akanga achizonosangana naJehova paGomo reSinai kechinomwe. Kukwira kwake kwekumashure kwakataurwa mumavhesi anotevera: (1) Ekisodo 19:3, 7; (2) Ekisodo 19:8, 14; (3) Ekisodo 19:20, 25; (4) Ekisodo 20:21, Ekisodo 24:3; (5) Ekisodo 24:9, 12–18; Ekisodo 32:15; (6) Ekisodo 32:30, 31. Mosesi akatanga kukwira achiri mangwanani.

Mosesi zvino akanga avakugadzirira kuvona kubwinya kwechimiro chaMwari. Runako rwechimiro chaMwari runonyatsotsanangurwa mukuzviratidza uku kunoshamisa kwazvo. Ndiyo tsanangudzo yakakosha kwazvo yekuti Mwari ndiani; zvinovonekwa izvi mumatsamba emuBhaibheri rose (Numeri 14:18, Nehemia9:17, Mapisarema 103:8, Joere 2:13, Jona 4:2). Kutaura kwaJehova apa ndiko kwemuna Johani 3:16 kuri kweTestamende Yekare. Munzvimbo dzakawoma kuvanyori veBhaibheri, kudzokorora kana kuwedzera mukushevedzera uku kwaMwari mupenyu, nekuti chimiro chaMwari chinofanira kunzwisiswa zvakanaka.

 Mosesi paakagashira tsanangudzo yezita raMwari isina imwe yakadaro, akakotamira pasi akanamata Jehova. Kana tikawana zvishoma-shoma nezverudo, nyasha, tsitsi, mutsa, kunzwira, kunaka, kutendeka, kuregerera, hutsvene nekururamisira kwake, tinokakatirwa kwaari. Pakuvona nepayemura kuperera kwake kunoita kuti titange kumuda, rudo runotungamirira kukuda kumushandira nekumuteerera. Nekuti anotida, tinomudavo (1 Johani 4:19).
 
Mukuzviratidza, Mwari anotsidzira Mosesi kuti aizoita zvishamiso zvikuru nekuda kwevanhu vake nekuvatungamirira kupinda muNyika Yechipikirwa. Anomutsidzira sungano navo, achivimbisa kuti dzimwe ndudzi dzichavona kubwinya nemabasa ake makuru. “Tarirai ndinoita sungano itsva. Pamberi pevanhu vako vose ndichaita zvishamiso panyika zvisina kumbovonekwa, nendudzi nevanhu vose vachavona Jehova. Nekuti chinhu chinoshamisa chandichaita nemi” (Ekisodo 34:10).
 
Kuti Israeri ibudirire yaifanira kuita zvinhu gumi zviripachena. Mosesi akabva anzi naMwari anyore zviri musungano, yaakanga atoputsa kare (Ekisodo 34:27, 28).