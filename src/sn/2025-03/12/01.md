---
title:  “Dondiratidzai Henyu Kubwinya Kwenyu”
date:   13/09/2025
---

### Verenga Kugadzirira Chidzidzo Chevhiki Ino
Ekisodo 33:7–34:35; Deuteronomio 18:15, 18; Johani 17:3; VaRoma 2:4; Johani 3:16; 2 VaKorinde 3:18.

> <p>Chemusoro:</p>
> “Jehova akapfuvura pamberi pake akadanidzira, achiti: Jehova Jehova Mwari uzere nenyasha nengoni unononoka kutsamwa, unetsitsi huru nezvokwadi, unochengetera vanezviuru zvemazana nyasha dzake, unokanganwira zvakaipa zvavo nekudarika kwazvo nezvivi zvavo, asi usingapembedzi unemhosva, unorova vana nekuda kwezvakaipa zvemadzibaba avo, nevana vevana vavo kusvikira kurudzi rwechitatu nerwechina” (Ekisodo 34:6, 7).

Tose tinoda kukura murwendo rwedu naMwari. Kana pasina kukura, takafa. Muapostora Petro anoti: “Asi kurai panyasha nepakuziva Ishe wedu, Muponesi Jesu Kristu. Ngaave nekubwinya zvino, nekusingaperi! Ameni” (2 Petro 3:18). Tinofanira kuda kukura. Zuva nezuva tiri muchikoro chikuru chaMwari, pasina kupedza dzidzo asi tichiramba tichidzidza. Mudanho ripi neripi rekukura, unogona kuperera kana ukatendera Mwari kukuwumba mukuva munhu wawakadaidzirwa kuva, muna Kristu.

Funga nezvechikoro. Kana vana vegiredhi 1 vakadzidziswa kuverenga kusvika pana 100, vanopasa nekuti ruzivo irworwo nokuti rwakaperera padanho ravari ipapo redzidzo. Asi kaana chiyero cheruzivo ichocho, nezvimwewo zvavangadzidza mugiredhi 1, zvikavonekwa musekondari, zvingaratidza kukundikana kukuru mudzidzo yake. Zvakafanana nekukura kwenyu munyasha neruzivo rwaMwari. Pakukura kwedu, tinogona kuperera muhupenyu hwedu sezvakanga zvakaita Kristu mune hwake.

Vhiki inotichadzidza kuti Mosesi, kana nepo aiziva nekuteerera rairo dzaMwari, aikura muvupenyu murwendo rwake naTenzi. 

_*Dzidza chidzidzo ichi kugadzirira Sabata, September 20._