---
title:  Gwenzi Rinopfuta
date:   05/07/2025
---

### Verenga Kugadzirira Chidzidzo Chevhiki Ino
Ekisodo 18:3, 4; Ekisodo 3:1–22; Genesi 22:11, 15–18; Ekisodo 6:3; Joere 2:32; Ekisodo 4:1–31; Genesi 17:10, 11.

> <p>Chemusoro:</p>
> “Jehova Mwari vakati: ‘Ndavona kutambudzika kwevanhu vangu vari muEgipita, ndanzwa kuchema kwavo nekuda kwemishumo yavo, nekuti ndinoziva kutambudzika kwavo. Saka ndaburuka kuvadzikinura kubva mumavako evaEgipita, nekuvawuisa kunyika yakanaka yakakura, inoyerera vuchi nemukaka’” (Ekisodo 3:7, 8).

Kudanwa kwedu naMwari nguva dzose kunoshandura vupenyu hwedu. Kana tikateerera kutungamirira kwake, tinozovona kuti kwatinotungamirirwa naMwari kwakanaka chaizvo. Asi dzimwe nguva—pakutanga—hazvisi nyore kugashira rukoko rwaMwari.

Izvi ndizvo zvakaitika kuna Mosesi nekudanwa kwake naMwari, kwakatangira pakusangana pagwenzi raipfuta. Kana nepo Mosesi aigona kusaziva mitemo yekutsva kwezvinhu, akaziva kuti zvaaivona chaiva chishamiso, akada kuzvinzwisIsa.  Hazvina mubvunzo kuti Tenzi vakanga vachimudanira basa rakakosha. Nyaya huru yaiva yekuti: Aizobvuma here kuinda, kana nepo zvaikonzera kushanduka kukuru muhuenyu hwake? Pakutanga akanga asingadi hake.

Unogona kurangarira nguva idzo waiva nechinagwa chiripachena, asi Mwari akazvichinja. Ichokwadi kuti Mwari anogona kutishandisa nenzira dzakasiyana siyana, asi kuteerera Mwari muvupenyu hwedu, nekuita zvaanoda, zvinotungamirira kumufaro mukuru kwazvo. Hazvisi nyore nguva zhinji, uye zvakanga zvisiri nyorewo kuna Mosesi, asi vupenzi hwakadini kuinda kwatinoda Mwari achitidana kune rumwe rutivi.

_*Dzidza chidzidzo ichi kugadzirira Sabata, July 12._


