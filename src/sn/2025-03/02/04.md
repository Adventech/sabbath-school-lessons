---
title:  Zita RaShe 
date:   08/07/2025
---

`Verenga Ekisodo 3:13–22. Ko Mosesi aida kuzivirei zita raMwari, uye chii chakakoshera zita rake?`

Mwari anozviratidza kuna Mosesi sa “’ehejeh ’asher ’ehejeh,” zvinoreva “Ndichava wandichava kana kuti ndini wandinoda kuva.” Muna Ekisodo 3:12, Mwari anoshandisa izwi rechiito rimwechete iri’ehejeh seriri muvhesi 14, paanotaura kuMosesi achiti “Ndichava” (newe). Zvinoreva kuti Mwari anogara nekusingaperi. Ndi Mwari mukuru-kuru kwazvo asi akaburuka kuva nevanhu vake, anogara neavo “vakapwanyika mwoyo nemweya wakazvininipisa” (Isaya 57:15).

Zita raMwari chairo, “Yahweh” (rinodudzirwa muchishona richinzi “Jehova”), rakaziviswa kuvanhu vaMwari kubva kwekutanga, kunyange vakanga vasingamuzivi zvakadzama. Mosesi aizivawo zita rekuti Yahweh, asi sevamwewo, akanga asingazivi zvarinoreva. Mubvunzo wake, “Zita renyu ndiani?” kutsvaka kuzivisisa zvarinoreva. 

Zano rinobatsira kunzwisisa Ekisodo 6:3, apo Mwari anoti: “Ndakazviratidza kuna Abrahama, nekuna Isaka, nekuna Jakobo saMwari Wemasimba Ose, asi ndakanga ndisingazivikanwi navo nezita rangu rinonzi JEHOVA,” (Ekisodo 6:3). Hazvirevi kuti Adamu, Noa, naAbrahama madzibaba aya akanga asingazivi zita rekuti “Yahweh” (tarisa Genesi 2:4, 9; Genesi 4:1, 26; Genesi 7:5; Genesi 15:6–8). Saka zvinoreva kuti vakanga vasinganzwisisi kudzama kwezvaraireva. 

Zita rake, YAHWEH, rinoveva kuti ndiye Mwari Chaiye, Mwari wevanhu, Mwari wesungano. NdiMwari anogara pedyo, anehanya nevanhu. Mwari weMasimba Ose (Genesi 17:1) ndiye Mwari akapindira nenzira inoshamisa nesimba rake. Asi YAHWEH ndi Mwari anoratidza kururama kwesimba rerudo nehanya. Ndiye Mwari mumwechete Elohim (“anesimba, mukuru,” Mwari wevanhu vose, mutongi wedenga nenyika, Musiki wezvinhu zvose”), asi zvaanova kuvanhu vakasiyana zvinoratidzwa nezita rekuti YAHWEH pacharo. 

Kuziva zita kana kudana kuzita rake hazvisi zvemishonga. Kuparidza zita rake, zvinoreva kudzidzisa vamwe idi rezvaMwari uyuneruponeso rwaanopa kunavose vanovuya kwaari nekutenda. Sezvinorehwa neJoere: “Munhu wose anodana kuzita raJehova uchaponeswa” (Joere 2:32). 

`Wakavona sei kugara pedyo-pedyo naYAHWEH mupenyu hwako, zvinova izvo zvaanotsvagwa kuita nemunhu wose anozvipira kwaari chose?`