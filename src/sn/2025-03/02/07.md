---
title:  Kudzidza Kuinda Mberi
date:   11/07/2025
---

Gwenzi raipfuta rakava chinhu chinoshamisa kwazvo icho chakashandura vupenyu hwaMosesi. Kubudirira kwake kwose kwaiva kwakatsamira pakuteerera kwake kutuma kwaMwari kunotungamirira VaHebheru kubuda muEgipita vachiinda kuNyika Yechipikirwa. 

Zvechokwadi tinoziva kuti zvakazobuda sei. Asi zviise mutsoka dzaMosesi gwenzi richipfuta. Akanga atiza kubva muEgipita kuti asavurawa. Zera idzva reVaHebheru vakanga vavepo zvino kwapera makore 40, vakawanda vavo vakanga vasingamuzivi, kunyange zvavakanga vanzwa nezvake zvaiva zvenhema, zvinogona kuva zvaingotaurwa kune mumwe, mumwe achitaurawo kune mumwe. Asi zvino, adaidzwa naMwari kuzotungamirira vanhu vamwechete ivava kubva munyika yaiva nesimba kwazvo? Hazvina mubvunzo, kuti ndicho chikonzero akanga asina kukurumidza kubvuma!

Hongu, rakanga riribasa rakarema kwazvo, asi imbofungidzira zvaaingadai akarasikirwa nazvo kudai akapedzisira nekuti “Kwete” kuna Mwari. Ungadai asina kana kuzivikanwa munezvakaitika kare—asina kuvona kushanda kwaMwari kune simba kuburikidza naye—achiita mukurumbura mukuru kwazvo, musiri muBhaibheri chete asi munyika dzose. 

**Mibvunzo Yekutaurirana**:

`Mumakore atisingazivi zvaiitika murenje, Mosesi akaita zvaakanga adadzirwa naMwari: akanga ari baba mumhuri yake, achichengeta makwai, akanyora mabhuku maviri achifemerwa naMwari asati adaidzirwa kuva mutungamiriri mukuru wevanhu vaMwari. Ko zvakaitika kuna Mosesi zvinotidzidzisei nezvemabasa edu muvupenyu?` 

`Mumwe anogona kupikisa achiti, zvikonzero zvaMosesi zvekuramba zvaiva nemusoro, ichokwadi here ichi? Nemhaka yei vanhu ava vachifanira kutenda nyaya yangu? Ko ini wacho ndinombova aniko? Handigoni kutaura zvakanaka. Ko nyaya iyi inotivudzei nezvatingadzidza mukuvimba mukuti Mwari anotipa simba rekuita zvaanotidaidzira? `

`Fungusisa nemubvunzo uripazuva resvondo wezvekunyora kwaMosesi bhuku raGenesi uye nekukosha kwebasa iri munyaya tsvene dzekare nedzeruponeso. Nemhaka yei tichifanira kurwisa kuramba simba rebhuku iri zvikuru zvitsauko 11 zvekutanga.` 