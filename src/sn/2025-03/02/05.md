---
title:  Zvikonzero Zvina Zvekuramba
date:   09/07/2025
---

`Verenga Ekisodo 4:1–17. Ndeipi minana inoitwa naMwari kubatsira Mosesi kumusimbisa semuranda wake?`

Mosesi akamboidza kuramba kuita basa raakakumbirwa naMwari (tarisa Ekisodo 3:11). Akanga asingadi kuenda Egipita kunovonana huso nehuso naFarao. Akanga ambozviidza kare, oga, kubatsira VaHebheru. Kana vanhu vake vakanga vamuramba kana kumutenda semutungamiriri wavo. Ndicho chikonzero nei akatsvaka chikonzero chechitatu: “Ko kana vakasanditenda kana kunditeerera?’ ” (Ekisodo 4:1)? Uyu wakanga usiri mubvunzo wekuda kudzidza zvitsva; kwaiva kuedza kuti “Kwete” kubasa raakanga atumwa naMwari. 

Minana miviri inopiwa kuna Mosesi kuita pamberi pevatungamiriri veIsraeri nepamberi apo kuna Farao: (1) tsvimbo yake kushanduka nyoka nekudzokazve kuva tsvimbo ne (2) ruvoko rwake rwakava nemaperembudzi asi rukapora ipapo-ipapo. Minana yose yaifanira kubatsira vatungamiriri vaIsraeri kubvuma kuti Mwari aiva pabasa nekuda kwavo. Asi kana zvisirizvo, munana wechitatu, uyo wekushandura mvura kuita ropa, wakazowedzerwa (Ekisodo 4:8, 9).

Kana nepo Mwari akapa Mosesi zvishamiso izvi zvikuru, anongoramba achikumbira kusaita, chechina: haagoni kutaura zvakanaka. 

`Verenga Ekisodo 4:10–18. Ko Jehova vanoti kudii kuna Mosesi, uye tinodzidzei, zvingatibatsira kubvuma kwese kwese kwatingatumwa naMwari?`

Kuramba kunosvika kana uku kunoratidza kusava nehanya kwaMosesi kuda kuita kuda kwaMwari. Nekuramba “kune zvikonzero,” anoviga kusada kwake kuinda. Kuramba kutatu kwekutanga kuri muchimiro chemibvunzo: (1) Ndini Ani? (2) Ndimi Ani? na (3) Ko kana vasinganditendi? Uyezve (4) kuramba kwechina mashoko zvawo: “Ndinokakama.” Mwari akadavira zvose nekumupa mhinduro inesimba kwazvo. Mwari ndookumupa zvitsidzo zvakawanda zvinosimudzira chaizvo.

Mosesi anobva akanda chikumbiro chake chechishanu chekupedzisira nekubvunza: “Haiwa Jehova madini kutuma henyu mumwe ” (Ekisodo 4:13). Mumhinduro yake Mwari anobva amuudza kuti akanga atotumira mukoma wake Aaroni kuti azosangana naye amutsigire. Mosesi anobva anyarara zvake achibvuma nekukumbira maropafadzo aJethro asati aenda kuEgipita.