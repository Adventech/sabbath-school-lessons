---
title:  Kuchecheudzwa
date:   10/07/2025
---

`Verenga Ekisodo 4:18–31. Ko tinonzwisisa sei nyaya iyi isinakujairika, uye tingadzidzei kubva mairi?`

Vadzidzi veBhaibheri vanovhunduka pavanoverenga kuti, Mosesi achangobvuma kuinda kuEgipita Tenzi “vakabva vada kutomuvuraya” (Ekisodo 4:24). Kubva kune zvirimunyaya, zviripachena kuti nyaya yaiva pakudzingiswa. Mwanakomana wake muduku akanga asina kudzingiswa, sezvaidiwa netsika yesungano yaAbrahama (Genesi 17:10, 11). 

Mosesi, semutungamiriri wevanhu vaMwari, aifanaira kuratidza kuzviisa kwake pasi nekuteerera Mwari, kuti akwanise kuzotungamirira vamwe kukuteerera. Aifanira kuva muenzaniso wakazara wekuteerera nekuzviisa pasi paMwari. Aifanira kuva muenzaniso wekuteerera. Mukadzi wake Zippora waiva munhu aiita zvaanoziva kuti zvinoda kuitwa ipapo akabva adzingisa mwanakomana wake kuti aponese murume wake. Akagunzva Mosesi “nechikanda chepamberi chaiva neropa,” ropa iri raimirira kuchenurwa, vupenyu, nekusimbisa sungano. Kuzviita nekukurumidza kwakaita kuti zvishamise kwazvo.

Chidzidzo chakakosha chinogona kudzidzwa kubva apa: usamborega kuita zvakanaka zvaunoziva kuti zvakanaka.

“Munzira yekubva Midia, Mosesi akasangana nekusafara kukuru neyambiro yekusafara kwaShe. Mutumwa wake akazviratidza nenzira inotyisa, achiita seachamuparadza ipapo-ipapo. Hakuna tsanangudzo yakapiwa; asi Mosesi akaziva kuti akanga asina kungwarira kuita zvimwe zvezvaidiwa naMwari. . . akanga angoshaya hake hanya nekuita tsika yaifanira kuitwa pamwanakomana wake muduku. Akanga asina kuita zvaiita kuti mwana awane chikomborero chesungano yaMwari naIsraeri; saka kusaitwa kwazvo nemutungamiriri kwaibva kwashaisa simba remurairo waMwari pavanhu. Zipporah, achitya kuti murume wake aigona kuvuraiwa, akabva aita tsika iyi, mutumwa akabva abvumira Mosesi kuinda mberi nerwendo. Kubasa rake kuna Farao, vupenyu hwa Mosesi hwaisiwa panjodzi; vupenyu hwake hwaizochengetedzwa bedzi nevatumwa. Asi mukurarama asina kuita zvaidiwa, akanga asina kuchengeteka; nekuti vatumwa vaMwari vakanga vasingamudziviriri.”–Ellen G. White, PP, pp. 255, 256.

`Ko nyaya iyi inofanira kuti kudini kwauri kana usingaiti basa raunoziva kuti unofanira kuriita? Ndedzipi shanduko dzaunofanira kuita izvozvi?`