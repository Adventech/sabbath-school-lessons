---
title:  Kushanduka Kwehurongwa
date:   03/07/2025
---

`Verenga Ekisodo 2:11–25. Zvii zvakabva zvangoitika zvakashandura vupenyu hwaMosesi hose? Tinodzidzei kubva munyaya iyi?`

Ko Mosesi aizoitei? Ndiani aizotorwa mwoyo nezvinofadza zveEgipita nekufara kugara muimba yamambo, kana kuti aizoda hake kutambudzika nevanhu vake? Zvakaitika zvakatsvaka sarudzo yake nekukasika. 

“Farao paakanzwa nyaya iyi, akatsvaka kuvuraya Mosesi. Asi Mosesi akatizira kunyika yeMidia; akanogara patsime” (Ekisodo 2:15).

Mosesi Abva kuvuraya munhu, akanga asisina zvimwe zvaaingaita, panyaya yekugara muEgipita. Zvekuti aingazova Farao akava “chimwari,” zvakabva zvangopera. Pane kuva chimwari chenhema, Mosesi akasarudza kushumira Mwari wezvokwadi. Hazvina mubvunzo kuti paakatiza, Mosesi akanga asingazivi remangwana.

“Nyaya yose yekuvuraya muEgipita yaMosesi yakabva yangozivikanwa nevaEgipita, ichiwedzerwa nhema dzakawanda, dzakasvikavo munzeve dzaFarao. Zvakasvika kuna mambo zvakaipisisa kwazvo; zvichinzi Mosesi aida kuti vanhu vake vamukire vaEgipita nekutora hurumende, kuti iye agare pachigaro; uye kuti kana iye ari mupenyu chete chigaro chaiva munjodzi huru kwazvo. Zvakabva zvataurwa ipapo ipapo kuti aifanira kufa; asi nekuziva njodzi yake, Mosesi akatizira kuArabia.”—Ellen G. White, PP, p. 247.

Mosesi akararama makore 120 (Deuteronomio 34:7), saka vupenyu hwake hunokwanisa kuiswa muzvikamu zvitatu zvine makore 40 munechimwe nechimwe chazvo. Makore 40 ekutanga aiva muEgipita, akawanda acho ari muimba yamambo. Makore 40 echipiri akaapedzera muimba yaJethro munyika yeMidia. 

Mumakore 40 ekupedzisira, munobuda mabhuku mashanu ekutanga aMosesi, uye kota ino, anotaura nezvenyaya yekudaidzwa kwaIsraeri kuzopupura munyika yaiva yazara nekunamatwa kwezvifananidzo, zvichiratidza chimiro chaMwari wezvokwadi (tarisa Deuteronomio 4:6–8). 

`Raiva zano raMwari here kuvuraya muEgipita? Kana rakanga risiri, ko nyaya iyi inodzidzisei nekukurira zvimiro zvose kwaMwari? Ko VaRoma 8:28 inotibatsira sei kunzwisisa idi rakakosha iri?`