---
title:  Zvakanga Zvaitika Kare 
date:   30/06/2025
---

Mhuri yaJakobo payakasvika Egipita mushure menzara huru kuKenani (Genesi 46), mambo weEgipita akavafarira chaizvo nekuda kwaJosefa nezvose zvaakanga aitira vaEgipita.

“Farao akati kuna Josefa, ‘Tarira, ndinokuisa pamusoro pezvinhu zvose munyika yose yeEgipita.’ Farao akabvisa ringi yake muruvoko rwake akaipfekedza Josefa; akamufukidza nenguvo dzemucheka wakaisvonaka nekuisa ketani yendarama muhuro yake. Akamukwidza mungoro yechipiri pane yake; vanhu vakadanidzira vachiti, ‘Mupfugamirei!’ Saka akamuita mukuru munyika yose yeEgipita” (Genesi 41:41–43).

`Chii chakavanzika chakapa kubudirira kukuru kwadai kuna Josefa muEgipita asi zvinhu zvakatanga zvakaipisisa kudai? (Verenga Genesi 37:26–28 naGenesi 39:2, 21.)`

Zvinotevera zvinoratidza chinogona kuva ndicho chakakonzera izvi muvupenyu hwaJosefa: mambo mutsva, muna Ekisodo 1:8, “akanga asingazivi Josefa,” ndiAhmose (1570 b.c. –1546 b.c.). Akatevera ndiAmenhotep I (1553 b.c. –1526 b.c.), mutongi aitya vaIsraeri akabva avadzvinyirira. Tevere Thutmose I (1525 b.c.–1512 b.c.) uyo akaraira kuvurawa kwevanakomana vose vechiHeberu. Mwanasikana wake Hatshepsut (1503 b.c.–1482 b.c.) ndiye akatora Mosesi kuve mwanakomana wake. Farao Thutmose III (1504 b.c.–1450 b.c.), ndiye akava Farao weEkisodo. 

Ekisodo yakaitika nenguva yakafanira chaiyo, munaMarch 1450 b.c. tarisa William H. Shea, “Ekisodo, Gore,” Kuedza kunzwisisa nguva yeEkisodo, dzidza matsamba anotevera: Genesi 15:13–16; Ekisodo 12:40, 41; Vatongi 11:26; na1 Madzimambo 6:1 (tarisawo Mabasa 7:6; VaGaratia 3:16, 17).

Chitsauko chekutanga chaEkisodo chinobata nyaya yerufu kwazvo—kubva pana Josefa, apo mhuri yake yose yakapinda muEgipita, kusvika parairo yaFarao yekuvuraya. Kana nepo panekupikisana nezvemakore acho, chakakosha nechekuti Mwari haana kukanganwa vanhu vake. 

Kana nepo tisingazivi zvakawanda, asi zvino tinoziva (1 VaKor. 13:12), kuziviswa kwaMwari kunoramba kuchivonekwa muMagwaro ose. Tinogona kuvona kuti zvisinei nekushata kungaita zvinhu, Mwari ariko nguva dzose, tinogona kuvimba maari muzvimiro zvipi nezvipi zvatingapinda. 