---
title:  'Kudzvinyirirwa: Zvakanga Zvaitika Kare Nekuzvarwa KwaMosesi'
date:   28/06/2025
---

### Verenga Kugadzirira Chidzidzo Chevhiki Ino
Ekisodo 1:1–22; Genesi 37:26–28; Genesi 39:2, 21; Mabasa 7:6; VaGaratia 3:16, 17; Ekisodo 2:1–25. 

> <p>Chemusoro:</p>
>  “Vana vaIsraeri vakagomera nekuda kwevuranda hwavo, vakadanidzira, kudanidzira kwavo kukasvika kunaMwari nekuda kwevuranda. Mwari akanzwa kugomera kwavo, Mwari akarangarira sungano yake naAbrahama, naIsaka, naJakobo. Mwari akavona vana vaIsraeri akavarangarira” (Ekisodo 2:23–25). 

Bhuku raEkisodo rinowirirana nenyaya dzekudzvinyirirwa, kwevasina simba, vanoshungurudzwa, nevanotsikirirwa pasi. 
Saka vanhu vanonzwa vakasiiwa, vakakanganikwa, vari muhuranda vachikwanisa kuwana tariro, nekuti Mwari mumwechete iyeyu akadzikinura VaHebheru anogona kuvaponesawo. 

Bhuku raEkisodo rinotaura kumatambudziko anoraramwa nhasi, nekusaruramisira nekuedzwa kunowanikwa muvupenyu nhasi uno. Munhu wose anogona kukurudzirwa nenyaya dzekupindira kwaMwari nekuda kwevanotambudzwa vake. Mwari anonzwa kuchema kwevakadzvinyirirwa, anovona kutambudzika kwavo, nekucherechedza misodzi yavo, nekubva avabatsira. 

Mwari ndiye anotanga nyaya yekudzikinura avo vanovimba maari. Tinongofanira kugashira, nekutenda izvo zvaanotipa. Ndicho chikonzero nei bhuku raEkisodo richifanira kudzidzwa, nekuti rinotendekera kune zvakaitirwa isu tose naJesu. Ibhuku rerudzikinuro, rerununuro, nekuponeswa pakupedzisira—zviri zvedu zvose izvi, nekutenda muna Kristu Jesu nekuda kwezvaakatiwanira.

Mukati memhirizhonga nerima, kana maziso edu akaramba aripana Mwari, tinogona kuvona huvepo hwake, hanya, nerubatsiro paanenge achititungamirira ku “Nyika Yechipikirwa”, inogara nekusingaperi.

_*Dzidza chidzidzo chevhiki ino kugadzirira Sabata, July 5._
