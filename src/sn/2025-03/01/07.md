---
title:  Kudzidza Kuinda Mberi
date:   04/07/2025
---

Bhaibheri rinoti “vana nyamukuta vakatya Mwari, vakasaita shoko ramambo weEgipita raakanga avaraira, asi vakarega vanakomana vari vapenyu” (Ekisodo 1:17). Ellen G. White anotsanangura kutendeka kukuru kwaana nyamukuta netariro yaMesia achiti: “Rairo yakasimba yakapiwa kumadzimai vakanga vaine basa raivapa kodzero yekuparadza vanhurume veVaHebheru pakuzvarwa kwavo. Satani ndiye aisunda nyaya iyi. Aiziva kuti mudzikinuri aizobuda kubva kuvaIsraeri; saka nekukonzera mambo avuraye vana vavo aizoparadza zano iri. Asi madzimai akatya Mwari, akaramba kuita hutsinye hwakaipa uhu. Jehova vakaratidza kufarira zvavakaita, vakavapa kubudirira.”—Patriarchs and Prophets, p. 242.

Nyaya yakanaka mazviri zvose ndeyekuti, zvisinei nezvingada kuitwa naSatani, Mwari anokurira zvose, uye akashandisa vanhu vakatendeka kuparadza zvemuvengi. Tinogara munyika yemuvengi wedu, uyo Jesu akati “muchinda/mutongi wenyika ino” (VaEfeso 2:2; Johani 14:30). Satani akabvuta chigaro ichi kubva kuna Adamu, asi Jesu akamukurira muvupenyu hwake uye kuburikidza nerufu rwake pamuchinjikwa (Mateo 4:1–11, Johani 19:30, VaHebheru 2:14). Kana nepo Satani achiri mupenyu achishanda hake, sezvinoratidzwa mukuidza kwake kuvaraya vana venguva idzi, kuvurawa kwake iye kuchaitika chete (Johani 12:31; Johani 16:11; Zvakazarurwa 20:9, 10, 14). Nyaya yakanaka ndeyekuti matambudziko evupenyu anogona kukurirwa nenyasha dzaMwari (VaFiripi 4:13). Nyasha idzi dzoga ndiyo tariro yedu.

**Mibvunzo Yekutaurirana**:

`Ko nemhaka yei Mwari akabvumira VaHebheru kurarama muEgipita nekudzvinyirirwa? Nemhaka yei zvakatora nguva yakareba kudaro Mwari vasati vavabatsira? Rangarirazve kuti munhu mumwe nemumwe anongotambudzika zvinowirirana nemakore ake ekurarama. Kureva kuti kutambudzika kwenyika iyi kwaiva kurefu, asi vanhu vakatambudzika munguva yavo mumwe nemumwe arichiri mupenyu chete. Ko izvi zvakakosherei kutsvaka kunzwisisa kutambudzika kwevanhu? `

`Fungisisa nemubvunzo yekuvuraya muEgipita kwakaitwa naMosesi nekuzvishandisa kwakaitwa naMwari. Imbofungidzira kuti kudai asina kuzviita? Zvinoreva here kuti VaHebheru vaingadai vasina kubuda muEgipita? Tsanangura pfungwa dzako.`