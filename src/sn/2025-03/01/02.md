---
title:  Vanhu VaMwari MuEgipita 
date:   29/06/2025
---

Bhuku raEkisodo muchiHeberu rinodaidzwa kuti shemot, zvinoreva “mazita” muchishona, kana takatarisa mashoko anovhura chinyorwa ichi chekare. Awa ndiwo mazita” ndiwo matingiro arinoita. Mazita amadzibaba emhuri yaJakobo anodurwa kubva pakutanga chaipo. 

`Verenga Ekisodo 1:1–7. Izvokwadi ipi yakakosha inowanikwa apa? ` 

Bhuku raEkisodo rinotanga nekurangaridza maropafadzo aMwari. Mhuri yatateguru Jakobo payakagara muEgipita, vaingova vanhu 70 chete (Genesi 46:27, Ekisodo 1:5); asi vaIsraeri “vakaberekana vakawanda zvikuru vakava nesimba guru; nyika ikazara navo” (Ekisodo 1:7). Panguva yeEkisodo, sezvinei, vakaverenga vakawana “varume vanezviuru mazana matanhatu vaifamba, pasingaverengwi vana vaduku” (Ekisodo 12:37). 

`Verenga Ekisodo 1:8–11. Chii chaiva chimiro cheIsraeri munguva yeEkisodo?`

Tsamba yeBhaibheri inotivudza kuti nyaya yevaIsraeri yairwadza. Bhuku raEkisodo rinotanga nehunhapwa hwavo nevaEgipita nemishumo yairwadza yaivapiwa. Bhuku raEkisodo rinopera, sezvineiwo nekunyaradza kwaMwari nekuvapo kwake kuburikidza netabenikeri, pakati pemisasa yaIsraeri (tarisa Ekisodo 40). Pakati pemativi maviri aya, kukurira kwaMwari kunovonekwa. Nekusunungura vanhu vake kubva muhunhapwa, nekuzarura Gungwa Dzvuku, nekukurira kwake mauto akasimbisisa enguva idzi, kukurira kwaMwari kunemukurumbira kwaanoita masimba ewakaipa kunoratidzwa. 
Nyaya inoratidza zvinoshamisa zvekuti “pavaishungurudzwa zvakanyanya, ndipo pavaiwedzera kuwanda” (Ekisodo 1:12). Kureva kuti zvisinei nekuronga kwevanhu, Mwari anesimba rose rekuponesa vanhu vake, kana nepo zvimiro zvichiita sezvakawoma sei mumaonero evanhu.

`Mambo mutsva akanga asingazivi Josefa avapo. Ko izvi zvinotivudzei nezvekuti tisatora zvimiro zvose sezvakangofanana muvupenyu? `