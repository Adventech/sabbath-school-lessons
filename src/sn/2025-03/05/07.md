---
title:  Kudzidza Kuinda Mberi
date:   01/08/2025
---

“Paseka yaifanira kuva mhemberero uye mufanaidzo, isingatarisi chete kune zvakanga zvaitika kare zvekudzikinurwa kubva Egipita, asi yaitarisa mberi kurudzinuro ruchaitwa naKristu mukusunungura vanhu vake kubva muvuranda hwezvivi. Gwaiana rechibairo rinomiririra ‘Gwaiana raMwari,’ maari chete tinowana tariro yeruponeso. Anodaro, ‘Kristu Paseka yedu akazvipira nekuda kwedu.’ 1 VaKorinde 5:7. Zvakanga zvisina kuringana kuti hwai yechirairo ivuraiwe; ropa rayo raifanira kusaswa pamagwatidziro emukova; kuita kuti zvinowanikwa nekuda kweropa raKristu zvibatsire munhu. Tinofanira kudaira, kusangoti akafira nyika chete, asi akandifira ini. Tinofanira kuzvigashirira rudzikinuro rwechibairo.”—Ellen G. White, Patriarchs and Prophets, p. 277.

Kusvika nanhasi mhuri dzechiJudha dzichiri kupemberera Paseka, Pesaki. Vane zvavanoti “Hurongwa hwePaseka” apo vanenge vachirangarira Ekisodo nekudya vachifara semhuri. Zvinoshamisa kuti izvi zvirikungoitwa kubva kareko, kubva panguva yeEkisodo! ISabata chete rezuva rechinomwe, richiri kuchengetwa nemaJudhawo, rinodzokera kare kusvika kunguva dzekare-kare.

**Mibvunzo Yekutaurirana**:   

`Ko tinganzwisisa sei “kururamisira” kwaJehova vachirova matangwe, vakawanda vavo vaiva “vasina mhosva”? Ko izvi tingazvibatanidza sei nepfungwa yakasimba yeidi rerudo rwaMwari? Ugofungazve nezveMurowe. Tinozvinzwisisa sei izvi?`

`Ko kuti ropa raJesu rinotigeza tose kubva muzvivi zvedu zvinonzwisisika sei semufananidzo?`

`Verenga mashoko anotevera: “Vateveri vaKristu vanofanira kuita zvaakaita iye. Vanofanira kugashira nekurarama shoko raMwari kuti varirarame muvupenyu hwavo. Nesimba raKristu vanofanira kushanduka kufanana naye, nekuratidza zvimiro zvake. . . . Mweya nebasa zvaKristu zvinofanira mumuteveri wake.”—Ellen G. White, Patriarchs and Prophets, p. 278. Ko tinobvumira sei Kristu kuita zvakanyorwa apa?` 