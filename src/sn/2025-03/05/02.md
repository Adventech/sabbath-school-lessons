---
title:  Rimwezve Denda 
date:   27/07/2025
---

Muprofita Amosi anotsidza kuti “Zvirokwazvo Ishe Jehova havaiti chinhu vasina kuzivisa zvakavanzika zvavo kuvaranda vavo vaprofita” (Amosi 3:7), uye kuburikidza nemuprofita Mosesi akazviratidza kunaFarao zvaizoitika. Yambiro yakakosha kwazvo yakapiwa kunaFarao. Uku kunongova kutonga kwakarurama kana munhu achizvikudza, achimbunyikidza, achikonzera mhirizhonga nekunamatwa kwezvifananidzo, zvose izvi zvakakonzera matambudziko makuru paEgipita.

`Verenga Ekisodo 11:1–10. Ndeipi yambiro yaMwari asati atonga Egipita?`

Mwari akapa Egipita nguva—mazuva matatu erima guru (Ekisodo 10:22, 23)—kuti vafunge nezvakanga zvabva kuitika nezvazvaireva. Akavapa yambiro yekupedzisira yaiva pachena-chena, yekuti aite kwazvo. Asi Ekisodo 11:8 inoti Mosesi “akabva pana Farao akatsamwa kwazvo”. 

Nemhaka yei Mosesi akabva akatsamwa kwazvo? Zvimwe nekuti aiziva dambudziko raizovuya, denda regumi, raizorova vanhu vakawanda vakanga vasina mhosva—nekuda kwekuwoma mwoyo kwaFarao chete.	

Asizve namba 10 yakakosha mumifananidzo yemuBhaibheri. Namba iyi 10 inomiririra kuzara. (Funga nezveMirairo Inegumi inoratidza kuzara kwemurairo wekuita zvekanaka.) Matenda eEgipita ane gumi anoratidza kuzara kwekuratidza kururamisira nekudzorera kwaMwari. Mwari ndiye Mutongi, uye haadi kuzvikudza, kusaruramisira, rusarura, kusindimara, kudzvinyirira, hutsinye nechindini. Ari kurutivi rwevanorwadziswa, vanombunyikidzwa, nevanotorerwa kodzero nevanoshungurudzwa. Mwari acharuramisira, iri imwe yenzira yekuratidza rudo rwake. (Tarisa Mapisarema 2:12, Mapisarema 33:5, Mapisarema 85:11, Mapisarema 89:14, Mapisarema 101:1, Isaya 16:5, Jeremia 9:24.)

Nesuwo, tinofanira kuidza patinokwanisa napo kuda vamwe nekururamisira. Kana nepo tinganyanya kuzviita dzimwe nguva. Mu “rudo” tinotadza kuvona zvakaipa zvezvinhu zvinofanira kugadziriswa. Asi dzimwe nguva tinoda kururamisira kuita setakagadzirwa nesimbi. Kunyanyisa kungava kupi hakuna kunaka. Izvi ndizvo zvinemwero: “Chinotsvakwa naJehova kwauri chinyiko, asi kuti uite zvakarurama, ude vunyoro, vuye ufambe uzvizvininipisa pamberi paMwari wako?” (Micah 6:8). 

`Kana tisingagoni kuenzanisa (haizvigoni hedu), nemhaka yei zvirinani kukanganisa tirikurutivi rwetsitsi? Kana kuti ndizvozvo?`
