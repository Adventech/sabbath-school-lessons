---
title:  Paseka
date:   28/07/2025
---

`Verenga Ekisodo 12:1–20. Ndeipi rairo iripachena iyo Mwari anopa Mosesi naAaroni Israeri isati yabuda muEgipita?`

Mumwe angatarisira Mwari kuraira Mosesi naAaroni nzira yemabudiro emuEgipita: kugadzirira kufamba kwevatana, madzimai nevana vaduku, zvipfuwo nezvimwewo. Asi rairo yaMwari inoshamisa: Anovavudza nzira yekupemberera Paseka. Mune mamwe mazwi, nyaya ndeyekunamata Mwari, uyo aizovadzikinura. Zvimwe zvose zvaizotevera nenguva yazvo.
Mhuri imwe neimwe yaifanira kugadzirira hwai, pasina chinoraswa. Mumwe nemumwe aifanira kudya chikamu chake, uye kana mhuri yaitadza kupedza hwai yose, vafanira kudya neimwe mhuri. 

`Verenga Ekisodo 12:13, 14. Ko Jehova vaizovaiterei paivuya denda rekupedzisira? Ko izvi zvose zvinomiririrei?`

Ekisodo yaifanira kupembererwa gore rimwe nerimwe, kusiri kurangarira zvakaitirwa madzibaba avo naMwari kare, asi kuburitswa chaiko naMwari kwerudzi rwanhasi. Izvi zvaifanira kuva zvitsva kuboka rimwe nerimwe. 
Mavhesi 12 ne13 anotsanangura zvinoreva Paseka: kutonga kutsvene kwekuparadza kwaizo “pfuvura nepamusoro” pevaIsraeri; saka vaifanira kurangarira “Paseka.” Izwi iri muchirungu rine mashoko maviri, “kupfuvura” na “nepamusoro,” nekuti kuparadzwa “kwakapfuvura nepamusoro” pedzimba dzevaIsraeri vaiva nemagwatidziro aiva neropa regwaiana, chiratidzo chevupenyu neruponeso. MuchiHeberu, izwi rekuti Paseka ndiPesach, kubva muizwi rechiito rinoreva “kupfuvurwa nepamusoro.”
Mhemberero yePaseka yaifanira kurangaridza muIsraeri wose mabasa makuru enyasha dzaMwari dzaakaitira vanhu vake. Mhemberero idzi dzakabatsira kuchengetedza zita nechisimbiso cheruponeso rwavo. 

`Nemhaka yei zvakakosha kurangarira nguva dzose zvakanaka zvawakaitirwa naMwari kare nekuvimba kuti achakuitirazve munguva inovuya wo?`