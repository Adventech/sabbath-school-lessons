---
title:  Paseka
date:   26/07/2025
---

### Verenga Kugadzirira Chidzidzo Chevhiki Ino
Ekisodo 11:1–10, Mika 6:8, Ekisodo 12:1–30, 1 VaKorinde 5:7, Ekisodo 13:14–16, VaHebheru 11:28.

> <p>Chemusoro:</p>
> “Zvino kana vana venyu vakati kwamuri: Basa iri rinoti kudiniko? Muti kwavari: Ndicho chibairo chepaseka yaJehova, wakadarika padzimba dzevana veIsraeri paEgipita nemusi waakarova vaEgipita akaponesa dzimba dzedu ’ ” (Ekisodo 12:26, 27).

Denda regumi ravakuda kusvika. Yambiro yekupedzisira inopiwa; sarudzo yekupedzisira inofanira kuitwa. Iyi yava nyaya yevupenyu kana rufu. Husiri vupenyu hwevanhu chete, asi kubudirira kwemhuri nenyika yose zvayo. Farao nemakorokota ake vaizosara vane mhosva yekuparara kwevazhinji kana yerufu. Mavonero ake aMwari mupenyu waIsraeri achataura nezveremangwana rake uye nerenyika yose. 

Tinombonzwa sei kana mutoro wose uripamafudzi edu, tichifanira kusarudza zvekuita nekwekuinda, sarudzo inogona kukanganisa vupenyu hwevakawanda tisiri isu toga? 

Mwari vakagadzirira chaizvo kutipa vuchenjeri, kunzwisisa nesimba rekuita zvakanaka (1 VaKorinde 1:30, VaFiripi 2:13). 

Asi dambudziko heri, mumwoyo yedu yakasindimara, hatidi kuita zvakanaka. Tinozviziva kuti ndezvipi, asi hatidi kuzviita. Panyaya yeEkisodo, kuramba kwemunhu mumwechete kuzviisa pasi pezvidiso zvaMwari kunyange pakati pezviratidzo zvakawanda kwazvo, zvakawunzira ruzhinji tsekwende yakaipisisa kwazvo, asiri iye oga, zviri izvo zvinowanza kuitika vo hazvo.

_*Dzidza chidzidzo ichi kugadzirira Sabata, August 2._
