---
title:  Huvepo HwaMwari MuTaberinakeri
date:   24/09/2025
---

`Verenga Ekisodo 40:1–38. Ko vaIsraeri vakavona sei huvepo hwaMwari?`

Chitsauko chekupedzisira chaEkisodo (Ekisodo 40) inotsanangura kupirwa kwe tabernakeri nechipo cheMirairo Inegumi. Kupirwa kweTaberinakeri chaiva chiitiko chekupedzisa zvakaitwa paSinai. 

Kubwinya kwaMwari, hutsvene hwake, chimiro chake nehuvepo hwerudo, kuri kunaka pachako (Ekisodo 3:5; Ekisodo 33:18, 19). Huvepo hwake hwakazadza Tabernakeri zvichivonekwa segore, mbiri yeShekina. Bhuku raEkisodo rinopera nesimbiso yekutungamirira kwekuvapo kwaMwari, mugore masikati nemushongwe yomoto vusiku. Nenzira yakasimba, VaHebheru vaiva naMwari pakati pavo nekuzviratidza kuvapakati pavo. 

Mosesi akamisa Taberinakeri zuva rekutanga remwedzi mugore rechipiri (Ekisodo 40:2, 17). Akayeresa zvose—kusanganisira naAaroni nevanakomana vake kuhuprisita (Ekisodo 40:9, 13–15)—nemafuta ekuzodza. Akainda kusvika kuNzvimbo Tsvene-Tsvene, kuNzvimbo Tsvene, nedare rekunze, achizviisa zvose kuna Jehova. Mukuita uku, akatangidza marusando esenjuwari yose (tarisa Numeri 7:1). Pakutangisa basa remuTaberinakeri ndipo poga Mosesi paakapinda muNzvimbo Tsvene-Tsvene; kubva ipapo muprisita mukuru chete ndiye aiita basa imomo neZuva Reruchenuro (Revhitiko 16:2, 17). 

Katatu, Bhaibheri rinotaura nezvekupera kwebasa: (1) Pakupera kwevhiki yeKusika, Mwari anoratidza kupedza kwake kusika (Genesi 2:1–3); (2) pakupera kweTaberinakeri, Bhaibheri rinoti: “Saka Mosesi akapedza basa” (Ekisodo 40:33); ne  (3) kupedzawo kwaSoromoni basa retembere (1 Madzimambo 7:51). 

Kubatana uku kweKusika nesenjuwari yevaIsraeri zvinoratidza chiitiko chekudenga nepanyika, apo Jehova vachagara nevakadzikinurwa panyika itsva muJerusarema Idzva, iri “Taberinakeri yaMwari” (Zvakazarurwa 21:2, 3; enzanisa na Zvakazarurwa 22:1–4).

Kuzadzwa kweTabeirnakeri nehuvepo hwake (Ekisodo 40:34) kwaiva kupera kukuru kwezviitiko zvakatanga nekuzvarwa kwaMosesi nekuenda kukukurirwa kwezvimwari zveEgipita mumatenda gumi, nekupunyuka kubva Egipita, nekukurirwa kwemavuto eEgipita, nekuzoratidzwa kwaMwari paGomo reSinai. 

`Munzira dzipi umo kana nanhasi, maungagona kuvona huvepo hwaMwari? Nemhaka yei zvakakosha kuti uzviite?`
