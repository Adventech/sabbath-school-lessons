---
title:  Sabata RaJehova
date:   21/09/2025
---

Zvisinei nekupikisa kungaita avo vanorwisana neSabata rezuva rechinomwe, vachireva nhema, vachiti raiva revaJudha chete (zuva rechinomwe rakayeriswa nekuiswa parutivi muEdeni [tarisa Genesi 2:1–3]); kana kuti vanopikisa vachiti, vaJudha vakatanga kurinzwira paSinai vachireva nhema [tarsia Ekisodo 16:22–29])—hazvina mubvunzo kuti Sabata raiva muvupenyu hweVaHebheru kubvira pakutanga-tanga.

`Verenga Ekisodo 35:1–3. Idi ripi rakadzokororwa apa kuvanhu munyaya yekuvakwa kwesenjuwari?`

Sabata ndiyo yaiva nyaya yacho, ndiyo iripo, uye icharamba iri nyaya yaMwari—ari Iye nezviri mabasa ake. Sabata inotirangaridza mabasa ake ekusika neekudzikinura nekutiisa kuna Mwari, uyo anoda kugara nevanhu vake. Mazviri Sabata nesenjuwari zvinonongedzera kuchinhu chimwechete: kuhuvepo hwaMwari muvupenyu hwedu.

Sabata rekereke yeTestamende Yakare rinozivisa zvinhu zvakawanda. Mumwe anogona kupetera zvose muzvikwata zvishanu: 

1. Mwari ndiye Musiki, uye Bhaibheri rinotanga nemashoko epakona anoshamisa (Genesi 1:1). Chirangaridzo chakasimba chekusika kwaMwari iSabata (Genesi 2:2, 3; Ekisodo 20:8–11). Kubva paidi iri—Mwari seMusiki wedu—zvimwe zvokwadi zvose zvemuBhaibheri zvinotevera.
2. Messia uchavuya, uye tariro iyi yakatsamira pachitsidzo chaMwari cheMbeu, aizovuya kukurira nyoka (Satani) nekuwunza kukurirwa kwezvakaipa. 
3. Mwari achagadza vushe hwake, Sabata iri muravidzo waho. 
4. Ruponeso runobva kuna She, nevanhu vaMwari vanopupura kuti Mwari Muponesi wavo neMudzikinuri uye kuti ruponeso runovuya nenyasha dzake naidzo dzoga. 
5. Mwari ndiye mutongi wekupedzisira wevanhu vose. Avo vanoramba vachizvidza nekumuramba havazoviko, asi anopa vupenyu husingaeri pachena kune vanomutevera.
 
`MaJudha anechirevo chinoti: Kupfuvura kuchengetwa kweSabata nevaIsraeri, Sabata rinochengeta maIsraeri. Kana nepo isu seMasabata tisingazozvitauri saizvozvo, Sabata rinoita basa rei mumhuri yekereke yedu?`