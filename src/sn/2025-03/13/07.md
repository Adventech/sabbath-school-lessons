---
title:  Kudzidza Kuinda Mberi
date:   26/09/2025
---

“Kuvakwa kwesenjuwari kwakateverwa nechiitiko cherudzikinuro, chinonzi kudzikinurwa kwaIsraeri kubva muhubatwa hwevuranda muEgipita. Izvi vo zvikateverwa nechidiso chaMwari chekupinda muvukama hwesungano nevanhu vake. Aizova Mwari wavo, ivo vachiva vanhu vake (Ekisodo 6:7). Nzira yavaizofambidzana naye nekufambidza pachavo yaitaurwa nemutemo wesungano. Taberinakeri zvirokwazvo yaiva nzvimbo yekusangana, nzvimbo iyo Mwari nevanhu vaiwungana. Zvakaitika chete mushure mekudzikinurwa nekuvapo kwekubatana nekusingaperi naMwari kuburikidza nesungano apo vanhu vakava nemukana wekuinda panogara Mwari.” 

Apo Ellen G. White anotsanangura chikonzero chemarusando emusenjuwari: “Ndipo apo mabasa emuTaberinakeri nemutembere akatanga kuitwa, vanhu vaidzidziswa zuva nezuva zvokwadi huru yerufu rwaKristu nebasa rake rekumiririra, uye kamwechte pagore pfungwa dzavo dzaitakurwa kuinda mberi kumagumo ehondo huru pakati paKristu naSatani, pamwe nekucheneswa kwenyika kwekupedzisira kubva kuchitema nekuvatadzi.”—P P, p. 358.

**Mibvunzo Yekutaurirana**:

`Pakati pekushumira musenjuwari paiva nekudeura ropa. Mhuka dzose dzakachena dzaibairwa, uye ropa radzo raishandiswa munenge mumarusando ose emutembere. Ko ropa raimiririrei, uyezve zvibairo zvose izvi zvainongedzerepi?`
 
`Zvisinei nekushamisa kwazvo kuti ndiMwari, Musiki wedenga nepasi, aizogara musenjuwari pakati pedu semumwe wedu, munhuwo. Izvi zvoga zvairatidza rudo runoshamisa kwazvo. Asi kuzvipira kufa sechibairo chezvivi—kutifira? Ko izvi zvinotidzidzisei nezvechimiro chaMwari? Uyezve zvinotidzidzisei nezvechidiso chaMwari chekutiponesa muvushe hwake husingaperi?`
 
`Verenga VaHebheru 8:1–6. Ko ndima iyi inovudzei nezvairatidzwa nesenjuwari yepanyika zvezvirikuitwa naJesu izvozvi musenjuwari yekudenga?`