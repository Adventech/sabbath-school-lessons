---
title:  Taberinakeri Inovakwa
date:   23/09/2025
---

`Tarisa hako uchimhanya Ekisodo 36:8–39:31. Unofunga nemhaka yei yairo iripachena kudai yakapiwirwei? Ko izvi zvinotidzidzisei nehanya yaMwari pazvinhu zvose zvinoitwa?`

Mosesi akavaka Tabernakeri zvakanaka, nenzira yaakavudzwa paGomo reSinai. Bhaibheri rinotivudza zvinotevere: (1) tabernakeri nemachira akasiyana-siyana (Ekisodo 36:8–38); (2) areka (Ekisodo 37:1–9); (3) tafura yezvingwa zvekuratidzira (Ekisodo 37:10–16); (4) chigadziko chemwenje (Ekisodo 37:17–24); (5) aritari yerusenza (Ekisodo 37:25–29); (6) aritari yezvipiriso zvezvipo (Ekisodo 38:1–7); (7) bhavhu rekugezera (Ekisodo 38:8); (8) dare rekunze (Ekisodo 38:9–20); (9) ne machira aishandiswa paTaberinakeri (Ekisodo 38:21–31). Ekisodo 39 inoinda mberi netsanangudzo dzeefodhi, nechifunhiro chechifuva, nedzimwe nguvo dzevaprisita.  

Marusando eTaberinakeri aiva nechinangwa chekudzidzisa vhangeri, kuratidza zano raMwari rekudzikinura. Mitambo yakasiyana-siyana inoratidzwa (1) kuti Mwari anovenga zvivi sei nekuzvipedza, (2) anoponesa sei vatadzi vatendevuka, (3) netuso revasakarurama ne (4) kupa kwaachazoita remangwana rakanakisisa pakupedzisira. 

Marusando maviri aiitwa musenjuwari akada kufanana: ezuva nezuva neepagore. Marusando maviri aya airatidza nzira iyo Mwari yaanogadzirisa nyaya yechitema nekuponesa vatadzi. Muma rusando ezuva nezuva musenjuwari, Mwari aitsidzira vaiva vatendevuka kuti avaregerera zvivi zvavo nekuvapa ruponeso. Kuti munhu agashire chipo ichi, chibairo chaifanira kuitwa chichinongedzera kurufu rwaMessia, ane ropa “rinogeza zvivi” (1 Johani 1:7). Kurevurura zvivi nekugashira nguvo yaKristu yekururama chaiva chipo (Mapisarema 32:1, 2). Mutadzi atendevuka akatsidzirwa ruregerero nerufaro muruponeso. 

Rusando rwepagore, rwaiitwa neZuva Rekuchenurwa, paibviswa zvivi, nekugadzirisa dambudziko razvo, nekuwanira vanhu remangwana risina zvivi (Revhitiko 16, Johani 1:29). Ikozvino mabasa maviri aKristu musenjuwari yekudenga, ibasa rinoitwa naMwari nekuda kwedu (VaHebheru 7:25) richapedza dambudziko rezvakaipa zvachose (Danieri 7:13, 14, 22, 27; Danieri 8:14; Zvakazarurwa 21:4).

Senjuwari yaiva nzvimbo yekunamata Mwari, kumurumbidza nekumutenda. Kunamata inzira yekuchengetedza vukama naMwari, uyo anodana vatendi kukuwadzana naye. 