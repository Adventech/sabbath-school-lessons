---
title:  Jesu Akagara Nevanhu
date:   25/09/2025
---

`Verenga Johani 1:14. Ko kuva munhu kwaJesu kunofananidzwa sei neTaberinakeri?`
 
Kuva munhu kwaJesu ndechakavanzika nesainzi ichadzidzwa nevadzikinurwa nekusingaperi. Muapostora Johani anotaura nezvaKristu achiti, nekuzvitorera kwake muviri wedu, akaratidza kuti anogara nesu nenzira inobatika. Jesu munyama pano, anomiririra Mwari weTestamende Yakare, akagara nevaIsraeri muTaberinakeri paSinai nemurenje pavaiva murwendo rwekuinda kuNyika Yechipikirwa. 

Mukuva kwake munhu, Jesu akaTaberinekera (akagara) nevanhu. Kuzvidzikisira kwakakura zvakadini! Mwari anogara nekusingaperi anovuya pasi, semumwe wedu, kuitira kuti tigutsikane kuti zvechokwadi ndi “Immanuwere, Mwari anesu.” 

Muna Mateo 18:20, Jesu akati kana vaviri kana vatatu vakawungana muzita rake, Iye achava pakati pavo. Kristu aripakati pevanhu vake kuburikidza naMweya Mutsvene. Kristu anokokera vateveri vake kuva pedyo naye: “Tarira ndimire pamukova ndichigogodza. Kana munhu akanzwa izwi rangu akazarura mukova, ndichapinda kwaari, ndicharaira naye, naiye neni” (Zvakazarurwa 3:20).
 
`Verenga Zvakazarurwa 21:1–3. Chii chirikutaurwa apa?`

Jerusarema Idzva richadzika kubva kudenga kuvuya panyika, Johani anobva ati: “Tarirai taberinakeri yaMwari iri pakati pevanhu, Iye uchagara navo, ivo vachava vanhu vake; Mwari Amene uchagara navo, ave Mwari wavo” (Zvakazarurwa 21:3). Hamuna tembere muJerusarema Idzva (Zvakazarurwa 21:22) nekuti guta rose rava temberere, senjuwari yaMwari. Kureba kweguta nekufara nekuinda kwaro mudenga zvakaenzana (Zvakazarurwa 21:16) sezvazvaiva muNzvimbo Tsvene-Tsvene musenjuwari, yaiva nemativi mana, mativi ayo akainzana. Nekusingaperi, munyika isina chitema, rufu, kana kutambudzika, tichagara pedyo-pedyo naMwari wedu. 

`Takatarisa zvatakavimbiswa naJesu, tingadzidza sei kushinga kusvika kumugumo?`
