---
title:  Kupanduka Nekumiririrwa 
date:   06/09/2025
---

### Verenga Kugadzirira Chidzidzo Chevhiki Ino
Ekisodo 32:1–6; Mapisarema 115:4–8; Isaya 44:9, 10; VaRoma 1:22–27; Ekisodo 32:7–32; Isaya 53:4.

> <p>Chemusoro:</p>
> “Zvino Mosesi akadzokerazve kuna Jehova akati, ‘Haiwa Jehova vanhu ava vaita chivi chikuru kwazvo, vakagadzira chifananidzo chechimhuru kuti chive chimwari chavo! Asi zvino kana mukasakanganwira zvivi zvavo—dodzimai henyu zita rangu mubhuku yenyu yakamanyora’” (Ekisodo 32:31, 32).

Mosesi paakanga abva kumusasa wevaIsraeri kwemazuva 40 chii chakasara chichiitika? Vanhu vaMwari zvino vakanga vabva kuna Jehova vakanamata chifananidzo chechimhuru chavakagadzira. Mushure mezvishamiso zvakawanda zvose izvi, neminana mikuru kwazvo, zvechokwadi vaingaita sei chinhu chakadai? 

Kunogona kuva nemhinduro dzakawanda, dzimwe dziine chokwadi madziri. Kuti vanhu vakanga vasina kunzwisisa kuti Mwari aiva ani? Kana kuti zvaakanga aita navo zvakasimba kudai zvaiva zvavharwa nezvidiso zvavo zvenyama? Vakanga vasina kufarira zvavakanga vaitirwa naMwari here kana kuti vakazvitora sepasina zvaiva zvaitwa hazvo? Kuti kunzwisisa kwavo kwaiva kwaputirwa nemakuti, kwadzimwa nemanetswa avo ezuva nezuva nenzira dzekare nekufunga zvivi zvekare? Kuti kwaiva kusangotenda hako ngoni dzavakaratidzwa naMwari? Kuti vakakurumidza kunganwa mabasa makuru aMwari (Mapisarema 106:13, 21–23)? Kana kuti mhosva yaingaiswa pana Aaroni akatadza kutungamira? “Kutsamwa kukuru kwaJehova kukamukira Aaroni akada kumuparadza” (Deuteronomio 9:20). 

Chinagava chipi nechipi chikonzero chekupanduka uku, ndezvipi zvidzidzo zvatingazviwanira apa, zvisiri zvekuipa zvevanhu chete asi zvenyasha dzerudo rwaMwari kuvanhu, zvisinei nekusarurama kwavo?

_*Dzidza chidzidzo ichi kugadzirira Sabata, September 13._