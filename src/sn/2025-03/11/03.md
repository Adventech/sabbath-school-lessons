---
title:  Kunamata Zvifananidzo Nehuipi 
date:   08/09/2025
---

`Verenga Ekisodo 32:6. Ko kunamata zvifananidzo kwavo kwakabva kwavatungamirira kukuitei? (Tarisawo Mapisarema 115:4–8; Mapisarema 135:15–18; Isaya 44:9, 10.)`

Chimhuru chendarama chaifanana nechimwari cheEgipita chenzombe chainzi Apisi, kana chemhou chainzi Hathori. Pakaita kudarika nemawune murairo wekutanga newechipiri (Ekisodo 20:3–6). Kudarika uku kwakanga kusingagoni kupera pasina chirango nekuti vakanga vadambura vukama pachena naJehova Mupenyu. Pane kunamata Musiki, vaIsraeri vakanamata chisikwa chavo, chakanga chisingavoni, chisinganzwi, chisinganhuwidzi, chisingatauri kana kuva nehanya, rudo kana kutungamirira. 
Basa reKusika radzorerwa nhendeshure: panekunzwisisa kuti ivo vakasikwa mumufananidzo waMwari, vagadzira zvino chifananidzo, chisina kutombofanana naivo-zvingadai zvakangoipa hazvo—asi mufananidzo. Ndicho chimwari chavaida kushumira? Saka vakatadza zvikuru kwazvo pamberi paJehova (Isaya 31:7; Isaya 42:17).

`Ko chimhuru chendarama chinoratidza sei kupanduka kwakanyorwa muna VaRoma 1:22–27?`

Kunamatwa kwezvifananidzo kunoramba dzidziso yekuti Mwari ndiMwari haasi munhu. Kunamata zvifananidzo kunobvisa musiano pakati paMwari nemunhu (Muparidzi 5:2) nekudambura vukama naye. Zvingava zvakavanzika kana pachena mumwoyo, kunamata zvifananidzo kunodambura nekukasika vukama naTenzi nekutungamirira kudonha kwehunhu. Saka zvisina mubvunzo nezvinotaurwa nevhesi zvavakaita zuva raitevera: vapedza kupa zvibairo kuzvifananidzo, vakatanga kufara pamabiko, ayo anonzi naEllen G. White “kwaiva kutevedzera mitambo yekunamata zvifananidzo yeEgipita.”—PP, p. 320.
Vanhu imhare dzekugadzira zvimwari zvavo. Vanosika zvimwari zvavo, zvakatoipa kwazvo, asi vanoinda mberi nekuzvinamata. Musiki anotsinhaniswa nezvinhu, ikozvino kana pamberi apo, zvinotungamirira kukudonga kwechimiro chemunhu. 

`Munzira dzipi umo vanhu nhasi vanonamata chisikwa pachinzvimbo cheMusiki?`