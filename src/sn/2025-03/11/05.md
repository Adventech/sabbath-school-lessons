---
title:  Kutsamwa KwaMwari Kwakarurama
date:   10/09/2025
---

`Verenga Ekisodo 32:9–29. Ko Mosesi akati kudii nechidiso chaMwari chekuda kuparadza vaIsraeri?`

Mosesi achiri muGomo reSinai, Mwari akada kuparadza vapanduki nekuita Mosesi rudzi rukuru. Asi hazvisi izvo zvaidiwa naMosesi. Asi, akakumbira Mwari, achiti vaIsraeri vakanga vasiri vanhu vaMosesi—vaiva vaMwari. Mosesi pachake, haana kuvabudisa muEgipita, asi Mwari ndiye akanga azviita nemabasa makuru. Saka Mosesi akachema kuna Mwari, achisimbisa zvitsidzo zvake kumadzibaba avo. Mosesi zvechowadi aishanda semumiririri pakati paMwari nevanhu. 

“Jehova varega zvakaipa zvavaida kuvaitira” (Ekisodo 32:14), Mosesi akadzokera kwavanhu. Hakuna zvakanyorwa—kunze kwezviri muna Ekisodo 34:29, 30—zvekuti huso hwake kwakabwinya kubva pamberi paJehova. Zvimwe nekutsamwa kwake.

“Mosesi paakasvika mumisasa achivona chimhuru nekutamba, kustamwa kwake kwakavamukira akakanda mahwendefa maviri pasi, achibva apwanyika kuita zvimedu pazasi pegomo” (Ekisodo 32:19). Kupwanya mahwendefa aiva neMirairo Inegumi chaiva chiratidzo chekunze chekuputsa zvirimo. Mwari akatsiura Mosesi nekuda kwaizvozvo, asi akazomuraira pamberi kuveza mamwe matombo maviri akaita ‘seekutanga, awakaputsa” (Deuteronomio 10:2). Mwari Pachake aizonyorazve mirairo iyi.

Mosesi akatsiura Aaroni zvakasimba nekuteerera zvaidiwa nevanhu. “Ko vanhu ava vakaitei kwauri, kuti uvatungamirire kuchitema chakaipa kudai?” (Ekisodo 32:21). Aaroni akaedza kuwana zvikonzero zvekukanganisa kwake ne (1) kupomera vamwe, uye (2) nemushonga: “Ndakangokanda ndarama mumoto, tuchaa, ndokubva chimhuru chabuda!” (Ekisodo 32:24). Zvakaita kuti zvinyanye kushata ndezvekuti Aaroni pachake akanga akudzwa chaizvo naMwari, nekupiwa mikana yakawanda, umwe uri wekuinda kugomo naMosesi nevakuru 70 (Ekisodo 24:1).

Zvinoshamisa sei! Zvekuti chishamiso chakanga chaitika, Aaroni aida kunyepera munin’ina wake (tarisa kuti chitema chimwe chinotungamirira kune chimwe; apa kunamata chifananidzo kuinda kukureva nhema). Asi Mosesi haana kubvuma nhema idzi paakavona huipi hwevanhu nezvavaiita. Zvakashata zvakabva zvaitika, Mosesi akamisa kupanduka ipapo-ipapo.

`Ko nyaya iyi inofanira kutidzidzisei nezvesimba rekunamatira vamwe? Ndiani waunofanira kunamatira izvozvi?` 