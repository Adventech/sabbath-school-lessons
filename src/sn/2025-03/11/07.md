---
title:  Kudzidza Kuinda Mberi
date:   12/09/2025
---

Chidzidzo chevhiki ino chakatarisa nyaya yakakoshera basa raMwari muvatendi. Jehova vanogona kuita matiri “zvinopfuvura zvatingakumbira kana kufungidzira” (VaEfeso 3:20). Hatifanira kutarisa patiri nekuzvifadza, nekuti izvi zvinotungamirira kukunamata zvifananidzo. Asi, tinofanira kunangisa panaMwari nesimba rake. Anopa simba, rinotungamirira kuvupenyu hutsva hwekukurira (VaFiripi 4:13; Judha 1:24, 25). 

“Rudo sezvingaita kururamisira chitema chipi chose chichatongwa. Mwari ndiye muchengeti nemukuru muzvinhu zvose pakati pevanhu vake. Anobvisa avo vanoshinga kumupandukira kuti vasafurira vamwe kunoparara. Mukurega kuparadza Kaini, Mwari akaratidza kudenga nepanyika zvichaitika kana zvivi zvikasiiwa zvisina kurangwa. Tsika dzakaiswa kuvana nevupenyu hwake nedzidziso dzake zvakatungamirira kuhuwori hwakakonzera kuparadzwa kwenyika yose nemurowe. . .. Kureba kwevupenyu hwevanhu, kwakakonzera kuipisisawo kwavo. Ndizvo zvakaitikavo pakupanduka kwepaSinai. Kudai chirango chisina kukurumidza kuvuya pavadariki, zvimwechetewo zvaingadai zvakaitikazve.”—Ellen G. White, PP, p. 325.

**Mibvunzo Yekutaurirana**:

`Tarisisa mubvunzo wepanoperera chidzidzo cheMonday. Munzira dzipi umo matinganamata chisikwa, tichisiya Musiki? Semuenzaniso, tingaedza sei kuva vatariri vakanaka venyika nekutsvaka kudzivirira nharaunda asi tisiri kuinamata kana kuiita chimwari?`

`Mumwe anogona kuvona kuipisisa kwechinhu nekuvona matuso echirango chacho. Nemhaka yei Mosesi akaraira kuvuraiwa kweavo vakanga vasindimara mukuramba kutendevuka vachida kurambira mukupandukira kwavo Mwari nedzidziso dzake?`

`Nemhaka yei kuyananiswa nekucheneswa iriiyo nzira yoga yekuyananaiswa? Nemhaka yei dzimwe nzira dzepfungwa dzevanhu dzekuyananisira dzinoramba, kana kutarisira pasi nheyo dzevhangeri kuri kukanganisa kukuru? Verenga 1 Petro 2:24. Ko zvinoburitsa sei zvakasimba pfungwa yaJesu seMumiririri wedu?`