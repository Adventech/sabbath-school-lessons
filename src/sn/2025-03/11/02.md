---
title:  Kukundikana Kwehutungamiriri 
date:   07/09/2025
---

Mwari akadaidza Mosesi kuti vave nenguva yakareba vari vose. Mazuva 40 nevusiku hwacho aigona kuita semashoma-shoma kuna Mosesi, asi akaita seakawandisa, akawanda chaizvo kuva Israeri. Mutungamiriri wavo wavaivona akanga asipo. Vakarashika mupfungwa, vakarasha mwoyo, vakatya nekunzwa vasina kukotsekana. Vaida kuva namwari wavanovona achivatungamirira, “vamwari” vavakanga vavona nguva dzose dzevupenyu hwavo muEgipita.
 
`Verenga Ekisodo 32:1–6. Ko chii chakakonzera kukundikana kwevutungamiriri hwaAaroni zvaiva pachena kudai?`

Aaroni haana kukwanisa kumira semutungamiriri. Pane kuvimba naMwari, akasvava pamberi pechaunga. Vanhu vakamanikidza zvakanga zvisingafungirwi: “Huya, tiitire vamwari vachatitungamirira” (Ekisodo 32:1), akabvuma.

Vanhu vakazvipira kupa ndarama yavo kugadzira chifananidzo, Aaroni haana kana kuvamisa, asi akatovakokera kupa. Akavawo nebasa rekuwumba chimwari chenhema ichi. Pamberi apo, vanhu vakabva vati: “Ichi ndicho chimwari chako Israeri, chakakuburitsa munyika yeEgipita” (Ekisodo 32:4). Kuipa zvakadaro, kusarurama, nekuvona pedyo-pedyo. Vangopedza kuwumba chifananidzo ichi vakabva vakurumidza kuti, chifananidzo ichi, chaiva chavadzikinura. Hazvishamisi here kutadza kukuru, kunogona kunganisa kufunga nezviito? Vanhu vanopemberera zvavagadzira, nehunhu hwavo nekusazvibata kwavo zvakava mukuita uku.

“Izvi zvaida murume akasimba, anesarudzo dzisingazununguswi; anokudza Mwari kupfuvura kukudzwa navanhu, asinei nezita rake kana vupenyu hwake. Asi mutungamiriri weIsraeri apa akanga asina kudaro. Aaroni akaratidza kushaiwa kwake simba, zvakavasimbisa mukuita kwavo. Mhirizhonga yakakura. Hupofu hwekufarisa hwakafadza mhomho. Asi kune vamwe vakasara vakatendeka kusungano yavo naMwari, asi vakawanda vakakukurwa nekupandukira Mwari. Aaroni akatyira hupenyu hwake; pane kumirira Mwari akasimba, akabvumira zvidiso zveruzhinji.”—Ellen G. White, PP, pp. 316, 317.

`Ko Aaroni, semutungamiriri aingashaya simba zvakadai sei? Munzira dzipi umo Aaroni akatsvaka kuzvichenesa mumwoyo wake abva kuita zvakaipa kudai?`
