---
title:  Kukumbirira Vamwe
date:   11/09/2025
---

`Verenga Ekisodo 32:30–32. Mosesi akasvikepi mukukumbirira vatadzi?`

Nekuda kwekupanduka kwavo, zvinhu zvinotyisa zvakaitika mumusasa wevaIsraeri, kusanganisira rufu (Ekisodo 32:28). Zuva raitevera Mosesi akavudza vanhu: “Imi makatadza nekutadza kukuru, asi zvino ini ndichakwira kuna Jehova; zvimwe ndingayananisira zvivi zvenyu” (Ekisodo 32:30). 

“Mosesi akadzokera kuna Jehova, akati: Haiwa, vanhu ava vakatadza nekutadza kukuru, vakazviitira vamwari vendarama; zvino dai muchivakanganwira henyu zvivi zvavo; asi kana musingadi henyu, ndidzimei henyu pabhuku yenyu yamakanyora” (Ekisodo 32:31, 32). 

Saka hazvishamisi kuti Mosesi ndewe rudzi rwaKristu! Nekuda kwemunyengetero wake wekuyananisira vatadzi nekuzvipira vupenyu hwake nekuda kwavo, zvechokwadi akaratidza zvataizoitirwa naKristu. Chiratidzo chakadini chetsitsi kuvatadzi! Akaratidza kuzvipira kwake kunaJehova nerudo rwekuzvipira kuvanhu. Bhuku raEkisodo haritauri kuti Mosesi akagara nguva yakareba zvakadini mugomo naJehova panguva iyi, asi mubhuku raDeuteronomio tinovudzwa kuti akagara mazuva 40 mugomo reSinai (tarisa Deuteronomio 9:18).

Muna Ekisodo 32:32, izwi rinodudzirwa kuti “kanganwirai” rinobva muizwi rechiito rinoreva “takurai,” sezviri muna Isaya 53:4, inoti (nezva Jesu): “Zvirokwazvo akatakura marwadzo edu”. Izwi rimwechete—rinodudzirwa kuti “regererai” muna Ekisodo 32:32, nekutizve “takurai” muna Isaya 53:4. Mashoko anoshamisa sei muruponeso nekuregererwa nezvazvakatorera Mwari kutiponesa. 

Hongu, Mosesi aikumbira Mwari “kutakura” zvivi zvevanhu, zviriizvo zvaakaita pamuchinjikwa makore zviuru akatevera. Ekisodo 32:32 hairatidzi pfungwa chete yekuyananiswa nekuda kwekumiririrwa asiwo neanozviita: Mwari Pachake. 

Tsamba iyi inoratidza kuti ruregerero runovuya sei. Mwari muna Kristu akatakura zvivi zvedu, nzira yoga yataingaregererwa nayo. Zano rakasimba kwazvo rekuponesa pasi rose zvichiitwa naMwari.

`Mosesi anokumbira Mwari Pachake kutakura zvivi zvevanhu, izvo zvinoitwa naJesu chaizvo. Ko tingarinzwisisa sei idi iri? Zvinotudzei nezverudo rukuru rwaMwari kuvanhu vakaputsika?`
