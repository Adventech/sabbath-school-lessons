---
title:  Mvura Inovava
date:   10/08/2025
---

Munyaya dzemuBhaibheri mabasa akasiyana-siyana anoitwa nevanhu vakasiyana, vakanaka nevakaipa, saka tinofanira kunyatsotarisa mafambire azvo, nzvimbo, nguva, nevanorwisa. Asi chakanyanya kukosha munyaya nguva zhinji imhinduro nezvidzidzo zvadzidzwa. Hazvina kusiyana nezviri munyaya idzi.

Sezvatinovona munyaya imwe neimwe, Mwari ndiye Mugadzirisi Wematambudziko, Mupi werunyararo; asi basa rake rinokonzerwa kunetsa, nekusatenda kwevanhu. Nekuda kwekunyunyuta kwavo nguva dzose nekusateerera, VaHebheru vanosangana nenguva dzakawoma kwazvo dzakatoipisisa. Vakazviunzira matambudziko akawanda nekusatenda nekusada kutendevuka.
 
`Verenga Ekisodo 15:22–27. Vayambuka Gungwa Dzviku, chii chaiva chatangira chishamiso chekutanga chakaitwa?`

Bvunzo yekutanga yevaIsraeri yekutenda yaiva nechekuita nemvura, hongu kwaipisa chaizvo, muri murenje zve. Kwapera mazuva matatu ekufamba, vana vaIsraeri vakazowana mvura, asi yakanga asinganwikwi. Marah zvinoreva “kuvava” uye nekuti mvura yaivava, kutenda kwaIsreari muna Mwari anehanya kwakakundikana. Asi Mwari akazvigashira nengoni, kubva paitwa chishamiso chekutanga nerutanda. Honguzve rwakanga rusiri rutanda asi Jehova ndiye akaita kuti mvura itapire nekumwika. Vanhu vakabva vadzidza zvidzidzo zvakakosha: (1) kutiwira vakamirira nguva yaJehova (2) nekutizve Mwari vanoita zvinhu vakabatana nevanhu. 

Asi vaIsraeri vaitora zvinhu zvakawanda vasina hanya vachikanganwa nekukasika zvavo minana mikuru yavaitrirwa naMwari——zvishamiso zvavaiimbira nesimba guru kwazvo mukumurumbidza, vachiti: “Ndiani akaita semwi, Haiwa Jehova, pakati vamwari vose? Ndiani akaita semwi, anesimba rehutsvene, anoshamisa mumabasa ake, nekuita zvinoshamisa?” (Ekisodo 15:11).

Asizve, mushure mekugunun’una kwavo, Mwari akavavimbisa kuti akanga asingazoisi “zvimwe zvezvirerwe” (Ekisodo 15:26) zvakatambudza vaEgipita. Aizovachengetedza. Vaizorarama muzvitsidzo izvi kana chete vairamba vakatendeka kwaari.

`Ndedzipi nhamo nematambudziko zvavakazviwunzira? Ungawana sei   kunyaradzwa mukuziva kuti Mwari achakubatsira chete kana ukashanda naye?`