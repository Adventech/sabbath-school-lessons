---
title:  Kudzidza Kuinda Mberi
date:   15/08/2025
---

Hapana kupera nguva panyaya yemvura apo vanhu ava vakasanga neimwezve njodzi (tarisa Ekisodo 17:8–16)—rumwe rudzi rwaityisa rwaiita serwehondo, maAmareki, vakanga vavarwisa. “vaAmareki vaiziva chimiro chaMwari kana simba rake rekutonga, asi panekuti vamutye, vakasarudza kuzvidza simba rake. Zvishamiso zvakaitwa naMosesi kuvaEgipita zvakava chiseko nevaAmareki, nekutya kwendudzi dzaiva dzapoteredza vaIsraeri, asi zvakatorwa sejee. Vakanga vazvipa mhiko nevamwari vavo kuti vaida kuparadza VaHebheru, zvekuti hakuna kana mumwe waipukunyuka, uye vaizvikudza vachiti Mwari waIsraeri akanga asingagoni kuvadzivisa. Vakanga vasina chavakaitirwa nevaIsraeri chaivarwadza. Kutuka kwavo kwakanga kusina kukonzerwa nevaIsraeri. Kwaiva kuratidza ruvengo rwavo rwaMwari zvekuti vakatsvaka kuparadza vanhu vake. VaAmareki vakanga vava vatadzi kwemakore akawanda, zvivi zvavo zvakanga zvatosvikavo kuna Mwari, asi ngoni dzake ndidzo dzakanga dzichiri kuvanyengerera kuti vatendevuke; asi varume vaAmareki pavakada kuparadza mauto aIsraeri, ayo akanga akaneta asina simba rekuzvidzivirira, vakasimbisa kuparara kwenyika yavo.”—Ellen G. White, Patriarchs and Prophets, p. 300. 

**Mibvunzo Yekutaurirana**:

`Fungisisa nepfungwa yekudzidza kwaJethro nezvaMwari kubva muvanhu vake. (Tarisa Ekisodo 18:8–10.) Ko chokwadi ichi chiripo nanhasi sei? Zvibvunzei pakirasi: Ko isu sekereke tinopupura kunyika sei? Tirikuti Mwari akaita sei kunyika?`

`Verenga zve 1 VaKorinde 10:4. Ko izvi zvinotidzidzisei nemanyepo ekare-kare, anodavirwa nevamwe nhasi, ekuti Mwari weTestanmende Yekare aiva nehasha, achivenga, asingaregereri, kana achiinzaniswa naJesu? Ko vhesi iri rinoratidza sei kuti inhema idzi?`

`Verenga zve zvakanyorwa naEllen G. White pamusoro pemukana wakawanikwa nevaAmareki wokudzidza nezvaMwari wezvokwadi. Enzanisa kusiyana kwavo naJethro. Ndezvipi zvidzidzo zvatingawana kuti nei Mwari akavatonga, vasiri ivo voga, asi dzimwe ndudzi dzakawanda dzekare dzakasvikirwa nevaIsraeri?`