---
title:  Chingwa Nemvura Yevupenyu
date:   14/08/2025
---

`Verenga 1 VaKorinde 10:11. Ko Pauro arikuti zvakanyorwa izvi zvakanyorerwei?`
 
Pauro anotsanangura kuti zvinhu zvose zvakaitika kuvaIsraeri mienzaniso neyambiro kuvateveri vaKristu uye zvichavabatsira kusapinda mumatambudziko akafanana; kureva kuti vachadzidza kubva mazviri. Aya mashoko akatikoshera, isu tinorarama “mumazuva ekupedzisira”. Mwari anopa vanhu vake Mweya Mutsvene kuvasimbisa “simba, nerudo, nekuzvidzora (2 Timoti 1:6, 7) saka vanogona kuita sarudzo dzakanaka nekutevera dzidziso dzake. Jesu Kristu ndiye ‘Chitubu chevupenyu hutsva’ (Johani 14:6), uye ndiye oga anogona kutiita “chipiriso chipenyu, chitsvene nechinogashirika kuna Mwari. . . Musafanana nenyika ino, asi shandurwai nekushanduka kwepfungwa dzenyu, kuti nekuidza mukwanise kuziva kuda kwaMwari, kunogashirika kwakaperera” (VaRoma 12:1, 2).
Pamberi apo, muBasa rake. Jesu akatora zvidzidzo kubva muTestamende Yekare, zvikuru sei kubva pamanna nemvura, achishandisa mifananidzo iyi kudzidzisa zvokwadi pamusoro pake, uyo akatungamirira vaIsraeri nemurenje.
 
`Verenga Johani 4:7–15 na Johani 6:31–51. Ndezvipi zvokwadi zvatinoratidzwa isu Makristu?`

Mudzimai weSamaria akavona kuti Jesu ane zvakaipa, izvo zvaakanga asingagoni kuwana kune imwe nzvimbo. Nyota yemukati yerugare, nerufaro zvinobva kunaMwari, zvinokwanisa kugutswa chete naMwari (Mapisarema 42:1, 2). 
Panyaya yemanna pamberi apo, Jesu akatsanangura kuti akanga ariMwari, asiri Mosesi, wakapa vanhu ava. Jesu ndokubva ataura zvakasimba: “Ini ndini chingwa chevupenyu; ani nani anovuya kwandiri haazovizve nenzara” (Johani 6:35). Jesu akadzokorora kaviri kuti ndiye Chingwa cheVupenyu (Johani 6:35, 48). 
Sezvakanga zvakaita manna murenje ndizvo zvaiva “chingwa chakabva kudenga” (Johani 6:31, 32), saka mvura yakabva padombo chipo chaKristu kupedza nyota yavo. Kunze kwezvinhu izvi zvinobatika, chingwa nemvura zvaiva nezvazvaireva pamusoro paJesu Kristu ari “chingwa chevupenyu nemvura mhenyu” (Johani 6:35, 48; Johani 4:10, 11, 14; Johani 7:37, 38). Iye woga, saka, ndiye anokwanisa kugutsa nzara nenyota yedu yepamweya.