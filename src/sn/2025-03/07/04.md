---
title:  Mvura Kubva Mudombo
date:   12/08/2025
---

Murenje, unoda mvura yakawanda. Mwari vakagadzirisa dambudziko iri, kana nepo vanhu vaiva nenharo, vasingavimbi maari, kana nekutoidza kugona kwake nekuda kwake kuvapa mvura. Mukusatenda mavo, vakafunga kuEgipita kwavakanga vabva.

`Verenga Ekisodo 17:1–7.  Chidzidzo chipi icho vanhu chaivaidai vakadzidza kubva apa?`

Mosesi akadaidza nzvimbo iyi kuti Massah, kureva “kuidza,” neMeribah, zvinoreva “kukakavara.” Jehova vakapa vaIsraeri mvura kuna nepo vakanga vasingatendi. Mazwi maviri aya aifanira kurangaridza vaIsraeri kusaidza Mwari nekusaita nharo naye (VaHebheru 3:7, 8, 15). Vakanyunyuta huvapo hwaMwari pakati pavo, kana nepo vakanga vatombovona chiratidzo chisiri chekungovapo chete asi simba rake nechikuriri. 

“Mosesi akarova dombo, asi aiva Mwanakomana waMwari uyo, akanga akafukidzwa mushongwe yegore, amire parutivi rwaMosesi, nekukonzera mvura yevupenyu kuyerera. Asiri Mosesi chete nevakuru, asi vanhu vose vakavona mbiri yaJehova; asi kudai gore rakabviswa, vaingadai vakaparadzwa vose nekubwinya kwake kukuru kwegore kwaiye aivamo.”—Ellen G. White, Patriarchs and Prophets, p. 298.

Mvura mufananidzo wevupenyu, isipo hapana vupenyu. Muviri wose imvura. Zvikamu 60 kubva muzana yemuviri imvura. Kana mapfupa edu anayo. Saka kupiwa mvura murenje kwaireva kuti waiva nehanya navo kana vaingoteerera. 

Makore mazhinji apfuvura Pauro muna 1 VaKorinde 10:4, anoyechidza vatendi kushamisa kwezvakaitwa murenje. Kristu Pachake haana kungovatungamirira chete, asi wakavapa mvura (Mapisarema 78:15, 16) nezvimwe zvepamweya zvaidiwa. Pauro anoti: “Dombo iri raiva Kristu.” Kwavari Kristu ndiye aipa vupenyu neMupi wevupenyu husingaperi. Sedombo rinemasimba, saka Mwari akatungamirira vanhu vake. Munhu angavimba naye nekuti haakundikani kuzadzisa zvitsidzo zvake.

`Ndezvipi zvinhu ikozvino, zvaunofanira kuvimba muna Mwari mazviri? Ungadzidza kuzviisa pasi pezvidiso zvake nekumumirira kuita nenguva yake? Nemhaka yei izvi zvisiri nyore kuita nguva dzose?`
 