---
title:  Kufamba Kuinda Mberi 
date:   06/08/2025
---

`Verenga Ekisodo 14:13–31. Zvisinei nekushaya kwavo kutenda, chii chakaitirwa vaIsraeri naMwari?`

Nekuti Mosesi nemwoyo wose akavimba munaMwari nemushoko rake, akakurudzira vanhu. Akavapa mazwi mana akasimba ezvingaitwa munguva dzakawoma: 

1. “Musatya” (Ekisodo 14:13). Chikumbiro chekutanga kuvimba naJehova, nekuti kuburikidza naizvozvo bedzi kutya kunokurirwa. Isaya anotirangaridza neidi iri achiti vatendi vari mumavoko aMwari, uye achavarwira kana vakamugashira saMwari naTenzi wavo: “Saka usatya, nekuti ndinewe; usavhunduka nekuti ndiri Mwari wako. . . Nekuti Ndini Jehova Mwari wako anokubata neruvoko rwangu rwerudyi anoti kwauri, usatya, ndichakubatsira” (Isaya 41:10, 13). 

2. “Mira wakasimba” (Ekisodo 14:13). “Kumira wakasimba” hazvingorevi kusanyunyuta nekugara wakatarisira zvinhu zvikuru, asikuvimba naMwari nekumirira wakatiwira kupindira kwake, nekuti: 
“Uchavona ruponeso ruchawunzwa naJehova nhasi” (Ekisodo 14:13). Kuti kutenda kwedu kukure, zvakakosha kuvona kutungamirira kwaMwari nekubatsira kwake nekuvonga nekuda kwezvitsidzo zvake. 

3. “Kuvona” zvinoreva kuvhura maziso (nekuti kusatenda kusavona). NdiMwari chete anogona kuwunza kukunda, kuchengeteka, neruponeso. Mwari anesu nguva dzose, anehanya nekutipa zvose zvatinoda panguva dzakafanira. 

4. “Jehova vachakurwira” (Ekisodo 14:14). Izvi zvinoratidza zvichaitwa naMwari: Acharwira vanhu vake. Karivhari kuratidzwa kwakazara kweidi iri, nekuti pamuchinjikwa Kristu akakurira Satani kuti atipe upenyu husingaperi (Johani 5:24; VaHebheru 2:14; Zvakazarurwa 12:10, 11). Pamberi apo, kana vaEgipita vakavona kuti Jehova airwira vaIsraeri (Ekisodo 14:25).

Riaro yaMwari kuna Mosesi yaiva yakajeka: “Indai mberi.” Mwari vakabudisa zano ravo danho rimwe nerimwe nenguva yaro: (1) Mutumwa waMwari neshongwe yegore zvakabva mberi kwevaIsraeri zvikamira kumashure, zvichivadzivirira kubva kuhondo yeEgipita; (2) nekutenda Mosesi akatandavadzirwa tsvimbo yake pamusoro pegungwa; (3) Jehova vakakamura mvura nekuiwomesa nemhepo yakasimba; (4) tuso rikava kuyambuka kunoshamisa kwevaIsraeri panzvimbo yakawoma. VaEgipita  vakatsinzina vachipinda, nekuti havana kuvona zvinoshamisa zvaiitwa naMwari; kureva kuti havana kuvona kusvika nguva yavaperera, sekupupura kwavo kuri munaEkisodo 14:25. 
