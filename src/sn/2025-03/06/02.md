---
title:  Endai Munonamata Jehova
date:   03/08/2025
---

Muhusiku kwePaseka, rutongo rwedenga rwakawira pamusoro pavose vakanga vasina kufukidzwa neropa (Ekisodo 12:1–12). Hakuna akapukunyuka nekuda kwechigaro, dzidzo, kwaiagara kana kuti munhui. Chirango chakarova mhuri, kubva kuna Farao kusvika kumuranda, kusanganisira matangwe emhuka. Kuzvikudza kweEgipita kwakapinda muguruva.

`Verenga Ekisodo 12:31–36. Chikumbiro chipi chisina kujairika chakaitwa naFarao uye nemhaka yei, kunyange paanoraira kuti vaende vose?`
 
Zvinoshamisa sei kuti Farao anovudza VaHebheru kuti vainde kunonamata, achiwedzera chikumbiro ichi: “Mundiropafadze wo ini.” 

_Mundiropafadze wo ini?_

Nemhaka yei mambo weEgipita, “chimwari” chiripanyika pakati pevanhu vake aingakumbira izvi? Zvinoita sekuti akanga avakubatira moto wesimba raMwari weVaHebheru avakuda kubatsirwa naro. Asizve Mwari aingamukomborera sei iye arimukati mekumupandukira, akasindimara, ari muzvivi, nekuzvikudza? Asi zvechokwadi akapedzisira abvuma, asi zvakanga zvisingabvi mukuzviisa pasi kuzvidiso zvaYahweh. Zvakabva mukukurirwa. Akanga asina kutendevuka—sezvatinozovona kumberi uko asi aingoda kumisa kuparadza kwaiva kwavakupedza nyika yake. 

Farao akaninipiswa. Nekuda kwezvaakaitwa nedenda iri rairwadza zvakadai, anobvumira kuti Israeri ibude muEgipita. Zvaakamboramba pakutanga nguva dzakawanda, zvisinei nemarwadzo aikonzerwa nezvaaiita pamusoro penyika, anozvibvumira zvino. 

Nevanhu veEgipita vavekudawo chaizvo kuti VaHebheru vaende. Apo vakati, tapota, ibvai chiendai kana kuti “tinopera tose kufa.” 

Mwari apa akanga arikuronga kuti vaIsraeri vasabuda vasina chinhu, asi nezvinhu zvavaizoda, pakupedzisira sezvo rwendo rwaireba kupfuurisa zvavaitarisira. VaEgipita vakapa maJudha zvinhu zvaikosha kwazvo kuti vakurumidze kubuda munyika yavo, asi zvavakapiwa waiva mubhadharo wavaifanira kupiwa kare pavashandiswa senhapwa. Zvechokwadi kuvaEgipita, mubhadharo wekuti VaHebheru vabude wakava pasi chaizvo.  

`Kangani “tichitendevuka” nekuda kwezvinenge zvatiwira kusingabvi mukuvona kuipa kwezvatakaita? Nemhaka yei uku kusiri kutendevuka? Tingadzidza sei kunzwa vurombo nekuda kwezvivi “zvisina kuvonekwa,” nguva iyoyo hayo?`