---
title:  Rwiyo RwaMosesi NaMiriam
date:   07/08/2025
---

Mavuto ose avaEgipita akakurirwa; hakuna akapukunyuka, kusanganisira Farao (tarisa Mapisarema 136:15). VaEgipita vakakurirwa zvinoshamisa nevanhu vaMwari. Ndicho chikonzero nei munguva dzose kubva kare kana nanhasi maJudha anozvitaura izvi.
 
`Verenga Ekisodo 15:1–21. Chii chiri murwiyo rwaMosesi?`

Rwiyo urwu runokudza Jehova nekuda kwekuti Murwi mukuru anokurira avo vanopikisa vanhu vake. Mosesi pachake anosimbisa nyaya yerwiyo urwu achisimbisa kuti Jehova, ndiMwari, uye ndiye simba, rwiyo nerusponeso rwake. Hakuna akaita saye, “muvutsvene, kushamisa nemukubwinya, nekuita zvinoshamisa” (Ekisodo 15:11). 

Rwiyo rwaMosesi nderwezvakaitwa naMwari, uye nekuti Mwari ndiani, nezvaanoita. Jehova vanesimba guru, vanorumbidzwa, vanodikanwa nekuda kwemabasa avo makuru kuvanhu vavo. Kuvonga nekurumbidza ndizvo zvinovuya zvoga nekuda kwekunaka kwaMwari wedu kwatiri. Kuratidza kutenda nerudo rwake ndizvo zvinofanira kutanga kuitwa muvupenyu hwakasimba mukunamata. Rudo rwaMwari rusingaperi zvikuru sei runosimbiswa nekuratidzwa mukutungamirira vanhu vaakadzikinura, uye achavatungamirira kunzvimbo tsvene dzevugaro hwavo. Mosesi anoprofita kuti Mwari achakadzika senjuwari pagomo renhaka yake (Ekisodo 15:17), zvose izvi zvichinongedzera kuZioni nekutembere iri muJerusalema. 

Muna Zvakazarurwa 15:2–4, vadzikinurwa vachaimba rwiyo rwaMosesi neGwaiana. Unofungidzira here zvazvichava mudenga, kurumbidza uku kuchapiwa kuna Mwari nekuda kwemabasa ake anoshamisa, kupa rumbidzo kuna Mwari nekuda kwekutonga kwake kwakarurama, nekurumbidza nekuda kwemabasa ake akarurama nevutsvene?

Tarisa mutsara wekupedzisira werwiyo. “Nekuti ndudzi dzose dzichavuya kuzonamata pamberi penyu. Nekuti kutonga kwenyu kwaratidzwa”. Kureva kuti kana kutonga kose kwaMwari—zvikuru sei pamusoro pevasakarurama nehudzvinyiriri husina kurangwa kwezviuru zvemakore—kwaitwa, vadzikinurwi vepasi rose vachamurumbidza nekuda kwekutonga uku.

`Immanuel Kant akati kana Mwari akarurama, saka kunofanira kuzovazve neimwe nguva yekurarama zve. Ko nei mashoko aya ari echokwadi, uye tingadzidza kudaira kuti nerimwe zuva kururama kusipo nhasi kuchavapo? Unganyaradzwa sei nazvo izvi`