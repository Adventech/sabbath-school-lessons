---
title:  Kudzidza Kuinda Mberi
date:   08/08/2025
---

Mwari waiva nevaIsraeri zvisinei nekukundikana kwavo. Akashuva kuvadzidzisa nekuvatungamirira mukufunga kwavo. Mwari akavatungamirira nemwoyo murefu nekuvaisa kunzvimbo kwavaizosangana nemanetswa mashoma. Ellen G. White anoti: “VaIsraeri . . . vaiziva Mwari zvishoma nekutenda kushoma maari, vaingadai vakatya vakakuhunika. Vakanga vasina zvombo zvehondo, mweya yavo inemanetswa ehuranda hwemakore akawanda, vaiva nemadzimai nevana, nezvipfuyo. Mukuvatungamirira nekuGungwa Dzvuku, Tenzi vakazviratidza saMwari vane ngoni nekururamisira.”—Ellen G. White, P P, p. 282. 

Nezve rwiyo rwaMosesi, mududziri weBhaibheri akati: “Huchokwadi hwerudzikinuro rwaMwari munhoroondo hunotipa kugutsikana kuti hatina chatingatya muneremangwana. Chikamu chekupedzisira chinotarisa nezvevavengi vaizovuya vaizokurirwa muKenani. “Neruvuko” rwaMwari runesimba vaizomira ‘vakasimba sedombo’ (v. 16). Kana tavakusangana nematambudzikowo, kana tavakunzwa takombwa tisisazivi kwekuinda, tinogona kuwana kunyaradzwa ‘neRwiyo rwaMosesi,’ nekuti nderwe chiitiko chikuru munhoroondo yevanhu vaMwari.”—Andrews Bhaibheri Commentary, “Ekisodo 

**Mibvunzo Yekutaurirana**:

`Nemhaka yei nguva zhinji tichizviwana tiri muchimiro cheVaHebheru vabva kudzikinurwa nenzira inoshamisa kudai kubva muEgipita, asi vasati vasvika paGungwa Dzvuku? Tiine huchapupu hwakakura zvakadai hwekunaka kwaMwari kwatiri nesimba rake kwatiri, nemhaka yei zviri nyore-nyore kuratidza kushaya kutenda?`

`Kunyange mushure mezvose izvi zvaitika, kusanganisira kuparara kwematangwe, Farao nemhaka yei aizoramba achitevera vaIsraeri? Ko izvi zvinofanira kutivudzei nekungwarira kwatinofanira kuita kuti tisawomeswa mwoyo nechitema kana nekuita chitema?`

`Kananepo tose tichisangana nemiidzo inorwadza chaizvo dzimwe nguva, vakawanda vedu takasangana nayo (vamwe tichiri) mamwe amazuva nenguva dzakanaka kwavo, pasina kana chakaipa chinotiwira kana vatinoda. Nemhaka yei tichifanira kuvona nguva idzi sedzenyasha dzaMwari nekudzivirira nekuti, nekuti tinoziva hedu kuti tiri “munzvimbo” yemuvengi? Saka tichifanira kutenda Mwari nekuti hatizivi matambudziko aakatirwira kubva maari?`