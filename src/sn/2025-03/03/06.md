---
title:  SaMwari Kuna Farao
date:   17/07/2025
---

`Verenga Ekisodo 6:28–7:7. Ko Mwari vanoitei nekuramba kwaMosesi?`

Mwari anozviratidza kuna Mosesi saYahweh, zvinoreva kuti uripedyo nemumwe nemumwe wedu, Mwari wevanhu vake, naMwari akapinda muvukama hwesungano navo. 

Mwari anogara nevanhu uyu anoraira Mosesi kuinda kunotaura naFarao. Nekushaya kuvimba, Mosesi anorambazve, “Ko Farao anofanira kunditeerera nemhaka yei?” Apazve tinovona kusazvininipisa kwaMosesi chete, asi kuramba kupinda pabasazve, iro risina kana kutombofamba zvakanaka wo. 

“Mwari paakaraira Mosesi kudzokera kuna Farao, Mosesi akazvinzwa akareruka. Izwi rekuti ‘aral sepatayim—rinoreva kusadzingiswa pamuromo,’ rinoshandiswa apa kuratidza kusagona kutaura kwaMosesi (6:12, 30)—rinongofanana nerinowanikwa muna Ekisodo 4:10: ‘kukakama.’ 

Mwari mutsitsi dzavo vanopa Aaroni kubatsira Mosesi. Mosesi achataura naAaroni, uyo aizotaura naFarao paruzhinji; saka, Mosesi aizoita basa raMwari pamberi pamambo weEgipita, Aaroni arimuprofita wake. 

Nyaya iyi inoburitsa basa remuprofita zvakanaka chaizvo. Muprofita anomira pachinzvimbo chaMwari; muromo waMwari wekududzira shoko rake kuvanhu. Mosesi paaitaura kuna Aaroni, Aaroni achivudza Farao, ndiko kutaura kwaMwari nemuprofita, uyo anoparadzira dzidziso yaMwari kuvanhu. Izvi zvinogona kuitwa nemazwi, munhu aripo; sezvaiwanzoitwa, muprofita aigashira shoko kubva kunaMwari raaibva anyora pasi. 

Mwari anotsanangurawo kuna Mosesi zvaanogona kutarisira pamusangano naFarao. Anomuyambira kuti pachange pachipisa uye kwenguva refu. Kechipiri Mwari vanosimbisa kuna Mosesi kuti Farao achasindimara nekuwomeswa mwoyo wake (Ekisodo 4:21, Ekisodo 7:3). Asi magumo acho achava akanaka sezvinei, nekuti “ ‘vaEgipita  vachaziva kuti ndini Jehova’ ” (Ekisodo 7:5). Kureva kuti pakati pemhirizhonga ichatevera, Mwari vachakudzwa.

`Mosesi akapererwa nezvikonzero zvekuramba kuita zvaakadaidzirwa naMwari. Tingava nezvikonzero zvipi zvekuedza kubva mune zvatinoziva kuti Mwari anoda kuti tizviite?`