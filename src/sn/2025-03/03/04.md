---
title:  “Ini” Mutsvene 
date:   15/07/2025
---

Aha sori Mosesi! Chekutotanga, kutukwa naFarao, tevere nevanhu zvese zviri chituko. 

Ndipo apo Mosesi anovuya nechichemo chake kuna Mwari. Mukurwadziwa kwake nekukuhunika nechimiro chaIsraeri chairamba chichiwedzera kushata, anobvunza: “ ‘Ko nemhaka yei Jehova makawunza matambudziko pavanhu venyu? Ndizvo zvamakanditumira kuno? Kubva pandakainda kunotaurirana naFarao muzita renyu, akawedzera matambudziko pavanhu ava, imi mukasavarwira zvachose’ ” (Ekisodo 5:22, 23). Kukuhuniswa naJehova kwaMosesi kuripachena, takatarisa zvakaitika, zviripachena.

 Mhinduro yaMwari, inesimba kana nepo. Anoshanda nesimba guru wo. “ ‘Zvino muchavona zvandichaita kunaFarao’ ” (Ekisodo 6:1).
 
`Verenga Ekisodo 5:22–6:8. Ko Mwari vanoti kudini kuna Mosesis, uye ndechipi chidzidzo chezvokwadi yezvaMwari chinoratidzwa apa?`

Mwari haachangotauri chete; achapindira zvasimba zvino achirwira vanhu vake. Anorangaridza Mosesi zvinhu zvishoma-shoma zvakakosha: (1) Ndini Jehova; (2) Ndakazviratidza kumadzibaba; (3) Ndakasimbisa sungano yangu navo; (4) Ndavimbisa kuvapa nyika yeKenani; (5) Ndanzwa kuchema kwekurwadziwa kwevanhu vangu vana vaIsraeri; uyezve (6) Ndarangarira sungano yangu yekukupai Nyika Yechipikirwa. 

Tarisa dzokororo yekuti “Ini” mutsvene Ini, Jehova Mwari wenyu, ndakaita izvi neizvi, saka munokwanisa kudavira kuti zvandavimbisa ndichazviita.

Zvino Jehova vanovimbisa nekuperera kuitira Israeri zvinhu izvi zvitatu nekuti ndiJehova mupenyu: (1) “ ‘Ndichakuburitsai mujoko revaEgipita ;’ ” (2) “ ‘Ndichakusunungurai kubva pahuranda pasi pavo’ ” (3) “ ‘Ndichakudzikinura neruvoko rwakatandavadzwa nebasa resimba rekutonga kwangu;’ ” ne (4) “ ‘Ndichakuita sevanhu vangu, Ini ndichava Mwari wenyu’ ” (Ekisodo 6:6, 7). 

Zviito zvina izvi zvinosimbisa vukama nevanhu vake. Mwari ndiye anozviitira vaIsraeri. Mwari anovapa nyasha idzi pachena, nerudo; akavaitira anotiira nhasi wo.
 
`Ndevapiwo vakambochemera zvakanaka kubva kunaMwari muBhaibheri? Nemhaka yei zvakanaka dzimwe nguva kunyunyutira Jehova? Nemhaka yei zvichifanira kuitwa mukutenda nekuvimba?`