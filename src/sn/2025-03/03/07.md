---
title:  Kudzidza Kuinda Mberi
date:   18/07/2025
---

Tarisa kuti zvinhu zvakatanga zvakashatira Mosesi sei nevanhu vo Mosesi paakatanga kutaura naFarao.

“Mambo akatsamwiswa chaizvo, akafunga kuti vaIsraeri varonga kumumukira kubva pabasa rake. Kusafara kwavo kwakaguma kwava vusimbe; aivona kuti pakanga pasisina nguva yekuronga kuita zvakaipa. Akabva atoronga kusunga mabhaudi ose nekuparadza mweya wekusununguka kwavo. Zuva iroro kwakarairwa kuti basa ravo rireme nekudzvinyirirwa kukuru. Zvaiva zvakajairika kushandiswa kuvakisa munyika iyi zvaiva zvidhinha zvakawomeswa nezuva; madziro edzimba dzakanakisisa aiva akaitwa neizvozvi, nekupedziswa nemabwe; saka kugadzira zvidhinha izvi kwaida nhapwa dzakawanda kwazvo. Huswa hwakasanganiswa nedhaka remuumbi, kuti zvibatane, huswa hwakawanda kwazvo hwaidiwa pabasa iri; mambo akabva araira kuti vachirega kupiwa huswa asi kuti vazvitsvakira voga, asi vachifanira kuita zvidhinha zvakawanda sezvemazuva ose. 

“Murairo uyu wakakonzera kushungurudzwa kukuru pakati pevaIsraeri munyika yose. Vatenzi vavo veEgipita vakanga vasarudza vamwe VaHebheru kuvaforoma pabasa, ivava ndivo vaibvunzwa kubudirira kwebasa. Apo zvakataurwa namambo zvakatanga kushanda, vanhu vakapararira munyika yose kunotsvaka mashanga pane kushandisa vuswa; asi zvakaramba kuti migwazo yemazuva ose isvike. Nekuda kwaizvozvo vanaforomani vechiHeberu vakaitirwa hutsinye nekurohwa.”—Ellen G. White, Patriarchs and Prophets, p. 258.

**Mibvunzo Yekutaurirana**:

`Funga nenguva iyo, apo wakateerera rukoko rwaMwari muvupenyu hwako, zvinhu zvikasafamba zvakanaka, kana kutoramba kutanga chaiko. Wakadzidzei kubva mazviri izvi nekufamba kwenguva?` 

`Taurira vamwe kupindira kwaMwari muvupenyu hwako pawakanamatira kubatsirwa naye kana pawakanga usingazvitarisiri. Tingatenda sei mukunaka kwaMwari kana zvinhu zvakashata zvichiitika, kana kune avo vanovimba munaShe?`

`Ungati kudini kune mumwe anoti, “Jehova handimuzivi kuti ndiani”? imbofungidzira kuti munhu akazvitaura nekushora kukuru, asi achitotaura nezvevupenyu hwake? Ungamubatsira sei “kuziva Jehova” nekutsanangurira munhu uyu zvazvakakoshera kuzviita?`
