---
title:  Jehova Ndiye Aniko?
date:   13/07/2025
---

Achiteerera rairo yaMwari, Mosesi anoinda kunaFarao kunotanga basa guru umo iye, Mosesi, aizo “buritsa vanhu vangu, vana vaIsraeri, muEgipita” (Ekisodo 3:10). 

`Ko Farao akaitei nerairo yaMwari yekuti, “Rega vanhu vangu vainde” (tarisa Ekisodo 5:1, 2), uye chii chakakosha chinowanikwa mumhinduro iyi?`

“Jehova ndiye aniko?” Farao anozvidza, nekuratidza kumuramba Mwari uyu, waanoti haamuzivi. “Handimuzivi iye Jehova”, anodaro, nekunenge kuzvikudza. 

Vanhu vakawanda zvakadini vakambotaurawo mashoko aya? Idambudziko rakakura zvakadini, sezvakataurwa naJesu Pachake ichiti, “Uhu ndiho hupenyu husingaperi, kutivakuzivei imi Mwari moga wazvokwadi, naJesu Kristu, wamakatuma” (Johani 17:3).

Egipita, naFarao samambo, mufananidzo wesimba rinoramba huvapo hwaMwari nesimba rake. Kumira divi rinopikisana naMwari, Shoko rake nevanhu vake. 

Kutaura kwaFarao kune simba “Handingatenderi vaIsraeri kuinda” anoratidza kupandukira Mwari mupenyu, zvinokonzera Egipita kuva mufananidzo, usiri wekuramba Mwari chete asi unorwisana Naye. 

Saka vakawanda vachivona katsika ikaka kwemazera nemazera anotevera munguva yeShanduko dzenyika yeFuranzi (tarisawo Isaya 30:1–3 Zvakazarurwa 11:8). Farao akafunga kuti iye aiva chimwari kana mwanakomana wezvimwari—zvinoratidza fungidziro yemunhu nekuda kwesimba guru kana vuchenjeri hwaanenge anaho. 

“Munyika dzose dziri muBhaibheri, Egipita ndiyo yakashinga kunyatsomira kuramba kuvako kwaMwari nekuramba rairo dzake. Hakuna humwe hushe hwakanyatsomira kuramba nekupikisana neDenga sezvakaitwa namambo weEgipita. Shoko parakavuya naMosesi, muzita raJehovha, Farao akapindura mukuzvikudza: ‘Jehova Ndiye aniko, kuti nditeerere inzwi rake kuti nditendere vaIsraeri kuenda? Handimuzivi iye Jehova, neni kuti nditendere vaIsraeri kuenda,’ Ekisodo 5:2. Ndiko kuramba huvepo hwaMwari, zvinomiririrwa neEgipita zvaizoramba kuvapo kwaMwari mupenyu nekuzoratidza mweya wekusatenda nekuzvidza.”—Ellen G. White, GC, p. 269.

`Kana mumwe akakubvunza, Unoziva Jehova here? Unopindura uti kudini? Kana ukati hongu, ungati akaita sei, uye nemhaka yei?`


