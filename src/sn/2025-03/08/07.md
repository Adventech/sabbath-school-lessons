---
title:  Kudzidza Kuinda Mberi
date:   22/08/2025
---

“Mwari akasarudza kutaura nezvemutemo wake sechinhu chinoshamisa kwazvo, zvichiwirirana nechimiro chawo. Vanhu vaifanira kusimbisirwa kukosha kwezvinhu zvose zvinechekuita nekumushumira.”—Ellen G. White, PP, p. 303. 

Kuyeresa uku kuchipo nhasi. Kunobva mukunzwisisa vukuru nesimba nekubwinya kwaMwari. Kuvona mbiri yaMwari kunotipa kutenda nekuzvininipisa. Patinoswedera kumbiri yaMwari, tinobva taova kusachena kwedu zvakanyanya, zvinotikonzera kuva nenyota yeshanduko yeHuvepo hwake nekushuva zvakanyanya kuva saye. 

Uyezve kuziva zvatiri kana tichienzaniswa naye nemutemo wake mutsvene zvinotikonzera kutsamira paari zvakanyanya semumiriri wedu parufu.  

Jesu akazviisavo pachena, kuti kana tikagashira Mwari saIshe naMambo, mirairo yake haizoremi (Mateo 11:28–30). Kristu akaisa pachena kuti mutemo mutsvene unogara nekusingaperi (Mateo 5:17–20). Kana tikachengeta mutemo waMwari tinofara muruponeso rwaakatiwanira. Uchafara mukuuchengeta, tarisa matambudziko anowanikwa nekusauchengeta, tinogona kufarira ruzivo rwekuti ruponeso rwedu rwuri muna Jesu, harusi mukuchengeta kwedu mutemo.

**Mibvunzo Yekutaurirana**:

`Kugadzirira kugashira mutemo kwakabatsira vanhu kuvona hutsvene hwawo nekuwuremekedza. Nhasi, mukereke yedu kuripi kuyeresa uku nekushamiswa pamberi paMwari? Kana kuti zvishoma-nezvishoma takarasikirwa nazvo? `

`Fungisisa nenzira iyi yesungano: “Ndichava Mwari wavo, ivo vachava vanhu vangu.” Ko izvi zvinorevei kwatiri nhasi, uye zvinofanira kuratidzwa sei nemumwe nemumwe wedu uye tiri pamwechete?`

`Zvatinorairwa naMwari kuita, anotipa simba rekuzviita. Ellen G. White anosimbisa “zvaanoda kuti tiite anotigonesa.”—COL, p. 333. Ko munhu angazvirarama sei izvi, kuisa (chitsidzo) ichi dabar, mukurarama?`

`Ko tinofanifanira kupindura sei kukupikisa kwatinonzwa kwekuti mutemo wakaperera pamuchinjikwa? Nguva dzakawanda chii chavanoti chakapera?`