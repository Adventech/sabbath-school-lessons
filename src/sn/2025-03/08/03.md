---
title:  Kugadzirira Chipo
date:   18/08/2025
---

`Verenga Ekisodo 19:9–25. Ko Mwari akagadzirira Israeri sei kugashira Mirairo Inegumi?`

Mwari akataurira vaIsraeri zvaitarisirwa mukugadzirira kupiwa kwavo mutemo paSinai. Kuchena kwavo kwekunze kwairatidza kuzvipira kwavo kuna Mwari. Vaifanira kugadzirira kuvonekwa kwekubwinya kwembiri yaJehova kwaiva kwavakuvuya. Pakwakasvika, kwakaperekedzwa “nekutinhira nemheni, negore rakakora pamusoro pegomo; nekurira kwehwamanda kwaiva kukuru kwazvo, zvekuti vanhu vose vaiva mumusasa vakadedera” (Ekisodo 19:16). 

Mirairo Inegumi ndiwo mwoyo wekuzviratidza kwaMwari nekuzvidzora kwemuBhaibheri. Ndipo panechiyero chekurarama kwevanhu; zvisungo zvawo zvichigara nekusingaperi zviri zvepasi rose.

Kana takatarisa muBhaibheri, Mirairo Inegumi yakataurwa naMwari (Ekisodo 19:19; Ekisodo 20:1; Deuteronomio 5:4, 5, 24), nekunyorwa Naye (Ekisodo 24:12, Ekisodo 31:18, Deuteronomio 5:22). Yakapiwa kaviri kuna Mosesi sechipo chakatsanangurika (Ekisodo 32:19; Ekisodo 34:1; Deuteronomio 10:1, 2). 

Mubhuku raEkisodo, Mirairo Inegumi inodaidzwa kuti “zvipupuriro” (ChiHeberu: ‘edut; Ekisodo 31:18); kana kuti “mashoko esungano” (chiHeberu: dibre habberit; Ekisodo 34:28). Mubhuku raDeuteronomio, yakanyorwa pa “mahwendefa esungano” (Deuteronomio 9:9, 11, 15). Hakuna bhuku muchiHeberu rinoshandisa izwi rekuti “Mirairo Inegumi” (chiHeberu: mitzwot, “mirairo”). Asi katatu inonzi “Mavara Gumi.” MuchiHeberu anonzi ‘aseret haddebarim, kubva muizwi rekuti dabar, rinoreva “izwi, mutsetse wakanyorwa, chinhu, mashoko, ngano, chitsidzo kana kutaura.” (Tarisa Ekisodo 34:28, Deuteronomio 4:13, Deuteronomio 10:4.) 

Kune marudzi maviri eMirairo Inegumi akasiyana zvishoma-shoma; rwekutanga rwakanyorwa muna Ekisodo 20:1–17 rwechipiri munaDeuteronomio 5:6–21. Kanyorerwe kechipiri, kakapiwa nekutaura kwaMosesi kuIsraeri, zvakaitika makore angaita 40 vabva paSinai, vanhu vasati vapindaNyika Yechipikirwa (Deuteronomio 1:3, 4; Deuteronomio 4:44–47). Izvi zvinotsanangura misiyano miduku iri muzvikamu zviviri izvi.

Pauro paanopeta mutemo kuva mumwechete werudo, akatora kubva muMurairo Inegumi (VaRoma 13:8–10). Rudo, zvechokwadi, ndirwo runoreva mutemo wMwari nekuti Mwari rudo (1 Johani 4:16).
 
`Ko unonzwisisa sei pfungwa yekuti Mirairo Inegumi inoratidza rudo rwaMwari? Ko izvi zvinorevei? Ko rudo rwaMwari runoratidzwa sei?`
