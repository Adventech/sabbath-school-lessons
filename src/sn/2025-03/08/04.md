---
title:  Chipo CheMirairo Inegumi
date:   19/08/2025
---

`Verenga Ekisodo 20:1–17. Ndezvipi zvimiso zveMirairo Inegumi, uye zvakarongwa sei?`

Tarisa Mirairo Inegumi haitangi nerairo asi nebasa raMwari remutsa kuvanhu vake:

“Ndini Jehova Mwari wako, akabudisa muEgipita, munyika yevuranda” (Ekisodo 20:2). Jehova vanoratidza nyasha dzavo nekupa rusununguko neruponeso kuvaIsraeri, ipapo chete ndipo apo pavanoratidza zvidiso zvavo. Mirairo iyi yaifanira kuchengetedzwa murudo nekutenda zvavakaitirwa naMwari. 

Shoko raMwari guru mukupeta Mirairo Inegumi “rudo” (VaRoma 13:10). Murairo mukuru kune yose ndewerudo, runoratidzwa kaviri: rudo kunaMwari (Deuteronomio 6:5) nerudo kuhama (Revhitiko 19:18).

Mirairo mina yekutanga, inoratidza kuda Mwari; mitanhatu yekupedzisira, rudo kuhama. Inotanga nekuda Mwari, rudo runoinda kumusoro, nekuinda kumativi kuda vamwe: 

1. Kukudza Mwari nekumupa zvekutanga nezvakanakisisa muzvinhu zvose, (wekutanga); 

2. Kukudza nekuchengetedza nzvimbo yaMwari asingatsinhaniswi nechifananidzo kana mufananidzo upiwo zvawo. Rudo rwedu rwakaperera nderwaMwari; (wechipiri);
   
3. Kuremekedza zita raMwari—chimiro chake (wechitatu);

4. Kuremekedza zuva rake rezororo nekunamata-neSabata (wechina); 

5. Kukudza vabereki (wechishanu);

6. Kuremekedza vupenyu (wechitanhatu);

7. Kuremekedza wanano (wechinomwe);

8. Kuremekedza zvinhu zvevamwe (wechisere);

9.  Kuremekedza hunhu hwevanhu (wechipfumbamwe); ne 

10. Kuzviremekedza kunodzivirira chindini kuti chisakanganisa chimiro chedu (wechigumi).

Sazvakataurwa naJesu Pachake: “Kana muchindida, muchachengeta mirairo yangu” (Johani 14:15; tarisawo 1 Johani 4:20, 21). Saka kuteerera kwezvokwadi kuratidza rudo chete nekuvonga Jesu, rudo runoratidzwa zvakasimba munzira yatinobata nayo vamwe. 