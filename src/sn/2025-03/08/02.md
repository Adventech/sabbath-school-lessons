---
title:  PaGomo ReSinai
date:   17/08/2025
---

`Verenga Ekisodo 19:1–8. Chii chakavimbiswa naMwari apa, muzasi meGomo reSinai?`

Mwari akatungamirira vaIsraeri kuinda paGomo reSinai, apo nenguva duku paaizovapira Mirairo Inegumi (Gumirakatemwa). Gomo reJeberi Musa (rakareba: 7,497 feet kana mamita 2,285) riri paMutunhu weSinai ndipo panofungidzirwa zvikuru paiwanzosangana Mwari naMosesi nguva dzakawanda (semuenzaniso, Ekisodo 3:1, Ekisodo 19:2, Ekisodo 24:18), nemakore akawanda apfuvura, Eria anosangana naMwari apa (1 Madzimambo 19:8). Ndipo pagomo rimwechete iro Mwari akadana Mosesi kunotungamirira vaIsraeri kubva Egipita (Ekisodo 3:1, 10). Panguva iyi Mwari akavudza Mosesi kuti aizomunamata neIsraeri yakasununguka panzvimbo imwechete iyi, zvaiva chiratidzo kuna Mosesi chekuti Mwari waAbrahama, Isaka naJakobo akanga achivatungamirira (Ekisodo 3:12). 

Kwapera mwedzi miviri yekufamba, vaIsraeri vakasvika paSinai (Ekisodo 19:1), pavaizogara kwegore rose (enzanisa Ekisodo 19:1 naNumeri 10:11, 12). Mugore iri, mitemo yakawanda yakapiwa, sezviri muna Ekisodo 19–40, Revhitiko 1–27, naNumeri 1:1–10:10. Kugara kwaIsraeri paGomo reSinai chikamu chakakosha kwazvo munhoroondo inowanikwa mumabhuku mashanu ekutanga aMosesi. Hehuno hwaro hwekuva kwavo vanhu vaMwari vakasarudzwa, rudzi rwega rusina kunge rwakanyura mukunamatwa kwezvifananidzo kana muchihedheni.

Mwari anotanga nyaya iyi nekusimbisa sungano pakati pake neIsraeri. Yakatsamira pakuteerera kwevanhu nekuchengetedza vukama naye, Mwari anovavimbisa kuvaita fuma yakakosha, vuprisita hwevushe, vanhu vatsvene. 

Kuva vanhu vatsvene zvinoreva kuzvipa kuna Mwari nekuratidza chimiro chake kunevamwe, zvikuru sei kundudzi dzakavapoteredza. Vakadaidzirwazve kuva huprisita hwevushe, vachizobatanidza vamwe naMwari, nekuvaisa kwaari kuburikidza nedzidziso nemitemo yake. Vaifanira kuva fuma yake yakakosha nekuti kuburikidza navo ruzivo nechiedza chake chaizosvika kunyika dzose. Sungano iyi ndiyo yaiva chisungo chepa-murairo pakati paMwari nevanhu vake. Zvimwe zvakasiyana zvinoti: “Ndichava Mwari wavo ivo vachava vanhu vangu” (tarisa Ekisodo 6:7, Revhitiko 26:12, Jer. 24:7, Jer. 31:33, VaHebheru 8:10, Zvakazarurwa 21:3). 

`Imbofungidzira uri “fuma yakatsanangurika”! Ndezvipi zvakatsanangurika zvinowanikwamo? Ko ndezvipi zvakatsanangurika zvinotarisirwa mo?`