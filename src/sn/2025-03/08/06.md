---
title:  Mutemo Sechitsidzo ChaMwari Kwatiri
date:   21/08/2025
---

`Verenga VaRoma 3:20–24. Kana nepo Pauro achiratidza pachena kuti hatiponeswi nekuchengeta Mirairo Inegumi, saka mirairo inoita basa rei muvupenyu hwedu?`

Izwi rechiHeberu rekuti dabarim rakashandiswa naMosesi kutsanangura Mirairo Inegumi (Ekisodo 34:28, Deuteronomio 4:13, Deuteronomio 10:4) harirevi “mirairo” asi “mashoko”. Rinogona kureva chitsidzo. Kureva kuti munzvimbo dzakawanda (1 Madzimambo 8:56; 2 Makoronike 1:9; Nehemia5:12, 13; Deuteronomio 1:11; Deuteronomio 6:3; Deuteronomio 9:28; Joshua 9:21; Joshua 22:4; Joshua 23:5), dabar rinodudzirwa sechiito richireva chitsidzo/ vimbiso.

Ellen G. White anopa dzimwe pfungwa mumashandisirwo “eMirairo Inegumi”: “Mirairo Inegumi. . . zvitsidzo gumi.”—Ellen G. White Comments, The SDA Bhaibheri Commentary, vol. 1, p. 1105. Kureva kuti Mirairo Inegumi zvitsidzo zvaMwari zvekutitungamirira munzira kuti tiite zvinoshamisa muvupenyu. Kana tikaiteerera.
 
`Verenga VaRoma 10:4. Ko tinofanira kunzwisisa mashoko aPauro sei ekuti Kristu “ndimugumo wemurairo?`
 
Pauro anoti Jesu Kristu ndiye telos (chinangwa) chemurairo, asingarevi kushaiswa basa kwemurairo kana kuubvisa. Asi, ndiye chinangwa chemurairo; hazvirevi kuti rufu rwake rwakaparadza murairo.

Asi kutoti, Pauro anototaura zvekukosha kwemutemo, nekuva kwawo nebasa nekusingaperi (VaRoma 3:31, 1 VaKorinde 7:19, VaGaratia 5:6). Kristu ndiye kiyi inokiinura zvinoreva mutemo waMwari. Saka hazvisiizvo kuti Kristu akabvisa, kana kumbomisa, kana kubvisa mutemo. Kristu ndiye chinangwa chemutemo, unotendekera kwaari. 
	
`Ko mutemo unotendekera kuna Jesu sei? Kureva kuti mutemo unotiudzei nezvedu zvinotiisa kuna Jesu?`