---
title:  Sungano PaSinai
date:   16/08/2025
---

### Verenga Kugadzirira Chidzidzo Chevhiki Ino
Ekisodo 19:1–20:17, Zvakazarurwa 21:3, Deuteronomio 5:6–21, Jakobo 1:23–25, VaRoma 3:20–24, VaRoma 10:4.

> <p>Chemusoro:</p>
> “Makavona zvandakaitira vaEgipita, vuye kuti ndakakutakurai imi pamapapiro egondo, ndikakusvitsai kwandiri. Naizvozvo zvino kana mukateerera izwi rangu nemwoyo wose, mukachengeta sungano yangu, muchava fuma yangu chaiyo pakati pendudzi dzose nekuti nyika ndeyangu; muchava kwandiri vushe hwevaprisita, nerudzi rutsvene, ndiwo mashoko aunofanira kunovudza vana vaIsraeri” (Ekisodo 19:4–6).
 
Ko Mwari akaindepi nevaIsraeri paakavadzikinura kubva muEgipita? Kunyika Yechipikirwa—nekupizve? Zvisinei nekuva kunzvimbo chaiyo panyika pano, mhinduro mukudzidza Bhaibheri haisi iyo. Mwari Pachake anopindura: “Imi momene makavona zvandaita paEgipita, uye nekukutakurai kwandakaita pamapapiro egondo nekukuwunzai kwandiri” (Ekisodo 19:4). Saka mhinduro yekudzidza Bhibheri chaiyo inoratidza kwaidiwa naMwari chaiko: Jehova akavaunza kwaAri.

Kana vabva kunaMwari, anovatsvaka nekuvadaidzira kwaari. Muenzaniso wakaperera weidi iri uri muMumunda weEdeni, Adamu naEva pavakatadzira Mwari nekusateerera zvaakanga avaraira, nekutiza pamberi pake. Mwari ndiye akatanga kuvadaidza achiti: “Muripiko?” (Genesi 3:9). Anogara ariiye anotanga. Jesu anozviisa pachena zvakanaka kwazvo: “Huyai kwandiri, imi mose makaneta makaremerwa, Ini ndichakupai zororo. Torai joko rangu mudzidze kwandiri, nekuti ndiri munyoro, ndine mwoyo unozvininipisa, kuti muwane zororo pamwe yenyu” (Mateo 11:28, 29).

Mwari anotidana; kwatichasvika kwakatsamira pamhinduro yedu.

_*Dzidza chidzidzo ichi kugadzirira Sabata, August 23._
