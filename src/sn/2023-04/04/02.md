---
title:  Chipo Chekugashira Vayenzi
date:   22/10/2023
---

`Verenga Genesisi  18:1–15. Ndezvipi zviga zvekugamuchira vaenzi zvinoratidzwa mukuita kwaAbrahama kuvaenzi vake?`

Abrahama akanga akagara pamukova wetende rake masikati. Kuita kwakadaro hakuna kujairika. Munguva iyoyo kana muri muzhizha, apozuva rinenge riri pakupisa kwaro, munhu wese anotsvaga mumvuri kuti awane kutonhorerwa. Asi, zvimwe, Abrahama akanga achitsungirira kutsva nezuva kuti awane mukana wekubatsira vapfuuri. 

Aripo ipapo, akaona vafambi vatatu. Kuita kwake, zvinoratidza, kwaiva kwekutsvaka kubatsira vafambi. Ndiyo mhaka ariiye akatanga kuvataudza: murugwaro Abrahama akamhanyira kwavari achibva pamukova wetende rake. Izvi zvinoreva uye zvakakosha kuti: Abrahama ndiye akatora danho rekutanga kusangana navo vasati vauya kwaari.

“‘Ndinokumbira kuti muwane mvura shoma, mushambidze tsoka dzenyu, muzorore nguva duku pamumvuri. Ipapo ndichakuvigirai chimedu chechingwa, kuti mudye, moyo yenyu ifare. Shure kwaizvozvo mungapfuura henyu kumuranda wenyu” (Genesisi  18:4, 5).

Abrahama aiziva basa rake, iro raiva rekugoverana nevanhu vose ruzivo rwaMwari munyika izere kunamatwa kwezvifananidzo nevamwari vazhinji. Sezvaunoona mundima iyi, chekutanga chaakaita kuti aiite basa rake kugamuchira vaenzi vapfuuri, avo vakangokaruka vanyukawo kubva kwaasingazivi.

Zvakadaro, musha waAbrahama wakakura zvekuti unevanhu vanopfuura chiuru, vazhinji vavo vari vatungamiri vemhuri, uye vari vazhinji vachangotendeuka kubva kuchihedheni. Musha wakadaro waida ruoko rwemutungamiri rwakasimba. Hapana hundonda kana hutera hwaingashanda. . . . Simba raAbrahama raipfachukira kunze kwemusha wake. Pose paaikaka tende rake, aiisa parutivi rwayo Aritari yechibairo nekunamata. Paaibvisa tende rake, Aritari yaisarapo; uye vazhinji vevanhu veKenani vaifamba, vaiti kana vasvika paAritari yaABrahama, vaimbomirapo vachinamata Jehovha, sezvavakadzidza kwaari.”—Ellen. G. White, Education, p. 187. 

Kubvira pakutanga, murume uyu aiziva kuti Mwari akanga amudana kubasa, uye kuti kuenda kwake kunyika yechipikirwa kwakanga kusiri kuenda kuzororo, asi kuti aifanira kunova chikomborero kuvanhu vakamukomberedza, uye kuti, kuburikidza nembeu yake, aizoropafadza marudzi ose avanhu.

`Ndezvipi zvimiso kubva pamuenzaniso waAbrahama pakubata kwaaiita vaenzi zvaungafarira kuitawo muhupenyu hwako?`