---
title:  Basa raAbrahama
date:   25/10/2023
---

`Verenga Genesisi  19:1–29. Chii chakava muchero wemweya waAbrahama wegugamuchira, kuchengeta vaenzi nekunamata?`

Ndima iyi inotipa nyaya inonakidza yenzvimbo yaRoti muguta reSodoma: “Roti wakanga agree pasuwo reSodoma” (Genesisi  19:1). Izvi zvinoreva kuti akanga ari munhu anokosha muguta, mushandi wehurumende, nokuti kugara pasuwo waiva mukana waiwanika nevabati, vatongi, nemadzimambo. (2 Sameri. 19:8, Jeremia. 38:7, Rute 4:1).

Genesisi  19 inoda kufanana nechitsauko 18 panyaya yehurukuro ya Abrahama nengirozi. Abrahama  naRoti vose vakanga vakagara pamukova kana pasuwo (Genesisi  18:1, Genesisi  19:1); Abrahama naRoti vose vakakoka vafambi kuzozorora mumisha yavo (Genesisi  18:3, 4; Genesisi  19:2); Abrahama naRoti vose vakagadzira zvokudya zvevaenzi vavo(Genesisi  18:4–8, Genesisi  19:3). Zvisinei hazvo nekusarurama kwake, zvinoratidzawo kuti Roti akanga aine zvakanaka maari. 

“Ipapo Jehovha akanaisa pamusoro peSodoma neGomora safuri nomoto, zvichibva kudenga kuna Jehovha. Akaparadza maguta iwayo, nebani rose, navose vakanga vagere muguta, nezvose zvakanga zvamera pavhu.”(Genesisi  19:24, 25). 

Hatizivi huwandu hwevanhu vaigara mumaguta eSodoma neGomora panguva yechiitiko ichi, asi pakati pezviuru, vanhu vana bedzi ndivo vakagona kubuda muguta, uye vatatu bedzi ndivo vakararama. Zvimwechetezvo nenguva yemurove wemuna Genesisi  Hatizivi kuti vangani vairarama panyika, asi tinoziva kuti vazhinji vacho ndivo vasina kuponeswa.

Hushoma hwevanhu vakaponeswa pavagari veSodoma zvine zvazvinoreva pabasa redu: havasi vose vachaponeswa. Tinoda kuti vanhu vose vagamuchire Jesu nezano rake reruponeso, asiwo munhu wega wega ane sarudzo yake. Chitsvambe chedu ndechekukoka vazhinji vatingakwanisa kuti vasarudze Jesu. Apo tinoita basa, Mwari vanotibatsira kuburikidza naMweya Mutsvene, asi haazombofi akamanikdza munhu pasarudzo yake. Kusununguka pasarudzo kunoreva kuti, pakupedzisira, hazvinei nezvatinoita, hazvinei kuti tanamata sei, ruponeso runouya kumunhu zvichienderana nesarudzo yake. 

`Tingadzidza sei kuti tisakuhunika kana tichiona simba redu risingaburitsi michero yatinotarisira pakubata kwedu basa raMwari?`