---
title:  Kugoverana Basa RaMwari
date:   21/10/2023
---

### Ndima dzeChidzidzo Vhiki rino
Genesisi  18; Jakobho 5:16; VaRoma 8:34; VaHebheru 7:25; Genesisi  19:1–29; Genesisi  12:1–9

> <p>Chemusoro:</p>
> “Ndinokupai murairo mutsva, kui mudane; seni ndakakudai, kuti muve nerudo pakati penyu. Naizvozvo vose vachaziva kui muri vadzidzi vangu, kana muchidanana” (Johani 13:34,35)

Kubvira pakutanga, Abrahama aida kushandiswa naMwari mubasa rake. Zvokwadi iyi inoonekwa semuenzaniso, muna Genesisi  18, apo Mwari akamuyambira pamusoro pezvazowira maguta eSodoma ne Gomorrah. “Zvirokwazvo Jehovha Mwari haaiti chinhu asina kuzivisa zvakavanzika zvake kuvaranda vake vaporofita” (Amos 3:7). Munyaya yeSodoma ne Gomorrah, “Muranda wake muporofita” ndi Abrahama.

Abrahama akanga akazorora hake pakupisa kwezuva ramasikati apo akona vafambi vatatu. “Abrahama aingoonawo vafambi vatatu vaneta pavaenzi vake, asina kumbofungira kuti pakati pavo paiva neUmwe Uyo waaigona kunamata asina kuita chivi” —Ellen G. White, Patriarchs and Prophets, pp. 138, 139.

Abrahama, ekukasika akazenge atovewo mubasa raMwari. Kupinda kwake mubasa iri, kunoonekwa muchitsauko ichi, kwaiva pakunamatira nekukumbirira vanhu veSodoma ne Gomora. Apa, aida kuona kana zvaingaita kuti neimwe nzira, vanhu ava vangaponeseka. Nekumwe kunzwisisa, kana vhangeri isingatsvagi izvozvo, saka ndeyei?

Mukati mechitsauko ichi chose, chimiro chikuru chepamweya cha Abrahama chinoburitsva pachena: chinoti, rudo, kugamuchira vayenzi, kunyengetera –hunhu hunogona kubatsira zvakakura kufamba kwevhangeri. 

_*Dzidza chidzizo chevhiki rino uchigadzirira Sabata ra, Gumiguru 28._