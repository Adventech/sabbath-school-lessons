---
title:  Kuzviisa pasi peKuda KwaMwari
date:   26/10/2023
---

`Verenga Genesisi  12:1–9. Ndima idzi dzinotidzidzisei pamusoro pekubvuma kuda kwaMwari, kunyangwe panguva yatinoona sokuti ramangwana harina kujeka.`

Chimwe chezvimiro zvinokosha chatinoona pana Abrahama kugona kwake kuzviisa pasi pekuda kwaMwari, hukama hwake hwose naMwari hunoratidza kuzviisa pasi pekuda kwaMwari.	

_Kudanwa Kwake:_ Abrahama akagamuchira kudanwa kwakaoma kubva kudenga: “Jehovha akati kuna Abrahama, ibva panyika yako, pakati pavanhu vako, nokuimba yababa vako, uende kunyika yandichakuratidza.” (Genesisi  12:1, NIV). Paakanzwa izwi richibva kudenga, aigona kutanga nekuramba kutenda izwi iroro, achingofungidzira kuti aiva manzwira ake kana kurota. Kana kuti aigona kuedza kupikisana neshoko racho, achitaurawo sekuti, handidi kuenda; ndoda kugara pano. “‘Nyika yandichakuratidza” mashoko anogona kusatendeka nokuti haana tsanagudzo yekwekuenda kwacho. Asi akabvuma kuenda zvakadaro. Akaisa kuda kwake pasi pekuda kwaMwari akasiya imba yababa vake nenyika yake: “Naizvozvo Abrahama akaenda, sezvakataurwa naJehovha kwaari” (Genesisi  12:4).

_Sarudzo yenyika:_ Kusawirirama kwakamuka pakati pevaranda vake nevaRoti, asi Abrahama haasiye munhu wekurwa nehama yeropa. Akateerera kuda kwaMwari, uyo akamuropafadza zve: “Jehovha akati kuna Abrahama, mushure mekunge Roti aparadzana naye, “Zvino chisimudza meso ako utarise kubva pauri, kumusoro, nezasi, kumabvazuva nekumadokero; nokuti nyika yose yaunoona, ndichaipa kuvana vako nokusingaperi.”  (Genesisi  13:14, 15).

Kuparadzwa kweSodoma neGomora: Mwari paakaratidza kuna Abrahama magumo emaguta maviri aya, Abrahama, azere nerudo akaedza kumaponesa. Asi nokuda kokuti kwakashaikwa vanhu gumi zvavo vakarurama mumaguta aya, akaparadzwa. Abrahama akabvumira kuda KwaMwari kuti kuitwe pakutongwa kwmaguta aya. 

Jehovha akagona kushandisa Abrahama nokuda kwekuti aiizviisa pasi pekuda kwaMwari pazvinhu zvose. Ndozvazvinofanira kuva kwatiri nhasi. 

`Kurudziro: Mumaguta edu nhasi, tinosangana nezvimhingamupini pakuda kuparidza kwedu vhangeri zvakanaka. Tinofanira kukumbira kuna Mwari kuti vapindire.`

`Chitsvambe: Tsvaga nzira yekuonana nemunhu waunoziva kuti arikusangana nenguva yakaoma mupenyu zvimwe inofanana neyako. Udza munhu iyeye kuti uri kumunamatira, uye ukumbire Mwari kuti vakuratidze nzira yaungabatsira nayo.`