---
title:  Nhapwa muTsika dzeVatorwa
date:   17/12/2023
---

Hazvizi nyore kuendeswa kunogara mutsika dzausingazivi. Tinogona kusanzwisisa nhasi kuremerwa kwevaJudha, kutanga pasi pehutongi hweBhabhironi, tevere pasi pehutongi hwevaPersia.

Vashomanana vedu vanogara munyika umo chitendero nezviga zvechiAdventist zviri zvimwechete nemitemo yenyika. Asi vasati vaendeswa kuhutorwa, vaJudha vaigara munyika yavo, umo zvimiso zvechitendero chavo zvaivawo mumitemo yehurumende yavo.

Pane chimwe chinhanho, chimbofunga kuti zvaiva nyore sei kutendeka kuna Mwari. Chimbofungawo kuti zvaingava nyore zvakadini kuchengeta Sabata dai mutemo weSabata waiva chikamu chebumbiro remutemo wenyika?

Asiwo, nhoroondo yemubhaibheri inotidzidzisa kuti hazvinei nezvirevo zvaitemwa, kana mitemo yenyika yaibatsira kutendeka, asi zviripachena kuti kutendeka kunofanira kubva mumoyo, nechemukati, zvikasadaro, chitema, kupanduka, nekuparara ndizvo zvinotevera.

“Ishe akati: Ava vanhu zvavanoswedera kwandiri, vachindikudza nomuromo wavo vuye nemiromo yavo, asi moyo yavo vakaiisa kure neni, nokunditya kwavo zvawava murairo wavanhu wavakadzidziswa.” (Isaya 29:13).

Asi zvakadaro, kune avo vakazvipira kutendeka, kunyangwe zvinhu zvikaoma sei munharaunda yavo, azvivakonesi kuteerera.

`Verenga Dhanieri 1:1–12, Dhanieri 3:1–12, and Dhanieri 6:1–9. Kunyangwe paine musiyano wezvinoitika, nyaya idzi dzinoburitsei maringe nekunetseka kunoita vanhu vaMwari kana vari munyika yeutorwa?`

Hazvinei nepatiri, nepatinogara, asi takanyura munharaunda iyo inotinetsa, kunyange nechirevo kana nemitemo pachayo, kana netsika, kana zvose, zvinogona kuva chigumbuso pakutenda nekupupura kwedu. Nyaya idzi dziri muna Dhanieri, kunyangwe hadzo dzichipera ‘nemufaro’ dzinoratidza kuti kunyangwe munguva dzekuyedzwa, vanhu vanogona kugara vakatendeka kuna Mwari. Kunyangwe dai nyaya idzi dzisina kuzopera zvakanaka, asi vanhu ava vakaita zvakanaka.

`Ndezvipi zvimhingamupinyi zvawakatairisana nazvo munyika dzekwenyu? Unozvigamuchira sei?`