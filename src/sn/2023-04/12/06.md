---
title:  Chishamiso chePurimu
date:   21/12/2023
---

Vadudziri veBhaibheri kwemakore mazhinji vakacherechedza kuti Zira raMwari hariwanikwi mubhuku raEsteri. Iri ndiro bhuku roga muBhiabheri risina Zita raMwari. Asi zvakadaro, vaJudha wakakwanisa kuona kuita kwaMwari murudzikinuro rwavo rukuru urwu, saka bhuku iri rakasarudzwa nevanhu vaMwari kuti ripinde pakati pemabhuku eBhaibheri.

Tinogona here kuona kuvapo kwaMwari mukurarama kwedu zuva nezuva? Kuvapo kwaMwari kunogona kutora chimiro chekugadzikana, kana muzviitiko zvemuhupenyu, zvekuti kana tikasanyatsocherechedza, tinogona kusaona kuvapo kwaMwari.

`Verenga Esteri 9:1–12. Ndeapi akava matuso ekubata kwaEsteri?`

Chishamiso chePurimu hachina kujairika. Chishamiso chacho chakavanzika, chakavigwa muzvinhu zvinongoitika muhupenyu. Murau wekuparadzwa kweVaJudha hauna kuzobviswa, asi kwakanyorwa umwe mutsva, waitendera vaJudha kurwa vachizvidzivirira.

Uye, cherechedzazve zvakaitika, kuti Mwari akatora mukana kushanda muchimiro ichocho. VaPersia vakaona ruoko rwaMwari mukurwira vaJudha kwaakaita.

Nokudaro, “vanhu vazhinji pakati pendudzi dzavanhu dzenyika vakazova maJudha” (Esteri 8:17). Uyu muenzaniso mukuru wekubata kwaMwari kuunza mweya yakarasika kwaari.

Vatungamiri vevaJudha vakaona kubata kwaMwari. Pakukunda kwakaita vaJudha, vakagadza zuva rimwe pagore rinonzi rePurimu rekurangarira nekupemberera kukunda kwavo. Zuva iri nanhasi richiri kuchengetwa semurangaridzo wekutenda hukuriri munaMwari.

`Kurudziro: Namatira kuti Mwari akupe hushingi hwekupupura chimwe chinhu chaakakuitira pamusoro peumwe munhu wawainamatira vhiki rino.`

`Chitsvambe: Tanga kunyora kabhuku kadiki kemhinduro dzeminamato ye (zvikuru kana zvidiki) izvo Mwari akakuitira. Gara uchikacherechedza unamate kuti Mwari agare achikuyeuchidza panguva yakafanira kuti ugone kuzogoveranawo nevamwe.`