---
title:  Nokuda Kwenguva Inenge Seino
date:   20/12/2023
---

`Verenga Esteri 4:1–14. Sei iyi iriyo nguva yakanzi yakafanira kuti Esteri achibuda pachena kuti aiva muJudha?`

Modhekai akatsvaka Esteri kuti awane rubatsiro, uyo Esteri akanga ava namakore mazhinji akaroorwa naAhashivheroshi, asi kwaiva nomutemo pakati pehumambo wairambidza munhu kuzviratidza pamberi pamambo asina kukokwa namambo pachake. Munhu wese aityora murau uyu izotarisana nomutongo werufu. Esteri, achiziva njodzi iyi, akaenda zvakadaro kuimba yechigaro chamambo asina kukokwa. Kutenda kwaModhekai kwaitsvaka kumutsa kutenda kwaEsteri. Pamongo pebhuku raEsteri ndeapo panotaurwa mashoko aModhekai ekuti: “Ipapo Modhekai akavaraira kuti vapindure Esteri: vati, Usati iwe uchapukunyuka mumba mamambo kupfuura vamwe vaJudha vose. Nokuti kana iwe ukanyarara chose nenguva ino, vaJudha vachabatsirwa nokurwirwa noumwe mutoo, asi iwe neimba yababa vako muchaparadzwa, handiti, zvimwe wakasvika paushe nokuda kwenguva inenge seino here? (Esteri 4:13, 14).

Kutenda kwaEsteri kwakaiswa pachiyero apo Modhekai akatsavaka rudo rwake kuvanhu vake. Hakuna umwe mumba mamambo aiziva kuti iye muJudha kunze kwaModhekai, saka kubva paakaita sarudzo yekupindira panyaya iyi, haana kuzotya kuisa hupenyu hwake panjodzi. Kutenda kwake kwakanga kusina kusimba kana Mwari vasina kumubatsira. Mhinduro yake kuna Modhekai inoburitsa kutenda kwake: “Endai mukokere vaJudha vose vari paShushani, muzvinyime zvokudya nokuda kwangu, regai kudya nokunwa mazuva matatu, usiku namasikati, neniwo navasikana vangu tichazvinyima zvokudya saizvozvo, ipapo ndichapinda kuna mambo, kunyangwe zvisina kutenderwa nomurau , kana ndikaparara ndaparara hangu.” (Esteri 4:16). Modhekai akatumira mashoko aya kuvaJudha vose vaigara muguta reShushani, uye apo vaiva pakuzvinyima nekunamata, Esteri aizvigadzirira kupinda pabasa raiva njodzi kuhupenyu hwake. “zvino nezuva retatu, Esteri akafuka nguwodzake dzouhosi, akandomira paruvanze rwomukati rweimba yamambo, pakatarisana neimba yamambo; mambo akanga agere pachigaro chake choushe paimba yake youshe, pakatarisana nomukova weimba. Zvino mambo akati achiona Vahosi Esteri amire paruvanze, iye akanzwira tsitsi naye, mambo akatambanudzira Esteri tsvimbo yendarama yakanga iri muruoko rwake. Ipapo Esteri akaswedera, akabata muromo wetsvimbo.” (Esteri 5:1, 2).

`Kuva Judha, chiitiko chakafanana nechatsanangurwa pamusoro, chaitsvaka kutsanya nokunyengetera. Kunyange vaiita zvinhu pachavo, munamato chaiva chinhu chinokosha. Ndechipi chidzidzo chatinowana panyaya iyi?`