---
title:  Modhekai, Chapupu Chakatendeka
date:   19/12/2023
---

Vachigara munyika yeutorwa, Modhekai naEsteri, kana vaiada kuramba vakatendeka kuna Mwari, vaigona kupinda mudambudziko. Izvi ndizvo zvakazoitika kuna Modhekai.

`Verenga Esteri 3:1–15. Chii chakaitika apa, uye nemhaka yei?`

Muna Esteri 3, tinodzidza kuti Mambo Ahashivheroshi akakudza Hamani akamupa chinzvimbo chepamusoro chaiva nemasimba. Munhu wese akaudzwa kuti aifanira kukotamira Hamani. Asi tinoverenga kuti: “Asi Modhekai haana kukotamba kana kumupfugamira” (Esteri 3:2). Bhaibheri haritipi chikonzero nei Modhekai asina kupfugamira murume uyu. Asi isu tinoziva nei. Nokuti aiva muJudha akatendeka. Modhekai arikuramba kupa rukudzo kumwana werudzi rwaAgagi, muAmareki, rudzi rwevavengi vevanhu vake kubvira muguva yekubuda muEgipita. (Deuteronomio 25:19). Zvaigoneka sei kuti muJudha akatendeka apfugamire muAmareki? Pamusoro pazvo kumunamata, kunze kwekunamata Jehovha chete? “Ipapo varanda vamamb vakanga vari pasuwo ramambo vakati kuna Modhekai, iwe unodarikireiko murairo wamambo? (Esteri 3:3). Kunyangwe hedu tisingazivi zvakazara kuti akapindura achiti kudii, asi mavhesi anotevera anotudza kuti “Modhekai akavaudza kuti iye MuJudha.” (Esteri 3:4). Chokwadi nemhinduro iyi, Modhekai aivaudza kuti iye semunamati waMwari musiki wedenga nenyika, akanga asingagoni kunamata munhu. Nokudaro, Modhekai akawana mukana wekupupura nezvekutenda kwake, kutenda kwaaida zvakadaro zvekuti kwakamupinza munjodzi, kwete iye bedzi asi nevamwewo.

“Kubva kuna Dhanieri neshamwari dzake . . . chiedza chikuru chakapenya pakati perima guru rakanga riri mumuzinda waMambo weBhabhironi.””—Ellen G. White, Advent Review and Sabbath Herald, May 13, 1884.

Apo Hamani akatsvaka kuparadza vaJudha, tsananguro yake pamusoro pake yaiti: “Rumwe rudzi rwavanhu ruriko, rwakapararira nokutekeshera pakati pavanhu pamativi ose enyika dzoushe hwenyu; mirau yavo yakasiyana neyavamwevanhu, havachengeti mirau yamambo” (Esteri 3:8). Rudzi rwakasiyana rune mirau yakasiyana uye rusingachengeti mirau yamambo? Iyi itsanangudzo yekutsvaga kushungurudzisa vanhu bedzi.

`Ndedzipi nzira nhasi, dzatingayedzwa nadzo sezvakitwa Modhekai? Ko tingapindura sei?`