---
title:  Imwe Pfungwa
date:   22/12/2023
---

“Kumhuri dzose nezvikoro zvose, kumubereki wese nemudzidzisi, nekumwana wese uyo chiedza chevangeri chakapenyera, ngatisvike tose padambudziko iro Esteri akatarisana naro munhoroondo yaIsraeri, ‘handiti, zvimwe wakasvika paushe nokuda kwenguva inenge seino here?’ Esteri 4:14.”—Ellen G. White, Education, p. 263.

“Esteri aiva musika akanaka weChiJudha, mwanasikana weimba yaModhekai, uyo akamuisa mumba make mushure mekufirwa navabereki, akamuda semwanasikana wake. Mwari akamushandisa kudzikinura vaJudha munyika yevaPersia” (Cherechedza: ndina iri pamusoro iyi inowanikwa munhanganyaya yechinyorwa chinotaura nezvaEsteri mubhuku rakanzi Daughters of God papeji 45. Asi harina kunyorwa na Ellen White. Asi mashoko akatapwa ari pazasi akanyora naye anoti:

“Munguva dzakare, Mwari akashanda nenzira inoshamisa kuburikidza nevakadzi vakazvipira vakabatana nevarume mubasa rake avo vaakanga asarudza sevamiririri vake. Akashandisa vakadzikukunda hondo huru. Kanopfuura kamwe, munguva dzekumanikidzika, akavaisa pamberi akashanda kuburikidza navo kuponesa vanhu vazhinji. Kuburikidza naVahosi Esteri, Mwari akakwanisa kuponesa vanhu Vake. Panguva iyo zvaiita sekuti hakuna simba ringavaponesa, Esteri nevakadzi vaakanga anavo, vakatsanya nekunyengetera, vakakasika kuita, vakaunza ruponeso kuvanhu vavo. . . .

“Kudzidza pamusoro pevakadzi vakaita basa raMwari munguva dze Testamende Yekare kunotibatsira kuwana zvidzidzo zvinotipa simba kusangana nezvinonetsa muhupenyu nhasi. Tinogona hedu kusapinda pakamanikana sezvakaita vanhu vaMwari panguva yaEsteri, asi madzimai akatendeuka anogona kuita basa rinokosha pazvinzvimbo zvavari. Kune vazhinji vavo varikuita izvi, uye vakagadzirira kuitawo zvakadaro.”—Ellen G. White, Daughters of God, pp. 45, 46.

**Mibvunzo Yekuzeya**:

`Bhuku ra Esteri haritisiyi tiine imwe mibvunzo isina mhinduro, zvikuru pane zvakaitwa naEsteri mumba maMambo, Kunyangwezvo akapinda pachinzvimbo ichi chekuva Vahosi. Tinobatanidza sei kuita kwake nekutenda kwake, uye tinozvikwanisa here?`

`Mashoko akakurumbira aEsteri ekuti “kana ndikaparara, ndaparara hangu!” (Esteri 4:16), ane maungira anonzwika muzviuru zvemakore semuenzaniso wekutendeka kunyangwe pamberi perufu. Mashoko ake anoratidza zvakadii zvichasangana nevanhu vaMwari mumazuva ekupedzisira, apo nyaya dzaZvakazarurwa 13 dzichange dzoitika?`

`Muboka renyu, tarisai zvakare mubvunzo uri pachidzidzo chemusi weMuvhuro, chinotaura nezvekuburitsa kutenda kwako pachena panedzimwe nguva. Zvinofanira kudaro here kunesu?`