---
title:  Kupera Kwebasa raMwari
date:   28/12/2023
---

`Verenga Zvakazarurwa 21:1–4 na Zvakazarurwa 21:22–22:5. Chiitiko chipi chinotsanangurwa apa?`

Nyika itsva inenge yakanaka zvakadini! Rufu nechitema zvinenge zvapfuura, Satani nehuipi zvinenge zvaparadzwa. Tichasangana naMuponesi wedu pamwe nevadikanwi vedu. Nyika yose itsva ichazadzwa nevamiriri kubva kumarudzi ose nemitauro yose.

Sangano re The General Conference Mission Board rakatendera kuti pave nenzira dzingashandiswa kuona kuti mapoka ose evanhu panyika asvikirwa here kana kuti haasati asvikirwa. Boka rakasvikirwa nevhangeri ndeiro rave nezvakakwana zvingashandiswa pakupupura kwaro kuvanhu vose vari mariri pasingadiwi rubatsiro rwunobva kunze; uye rinogona kuva nezvirongwa zvekunamata, maBhaibheri, nezvimwe zvinyorwa zviri mururimi rwavo; uye paine vatungamiri vanobva pakati pavo vanogona kuzoshandira, kushumira nekuparidza pakati perudzi rwavo pasina anoturikira.

Boka risati rasvikirwa nevhangeri ndeiro risina vanhu varo vari vatendi vechiAdventist risina huwandu hwakaringana hwezvikwanisiro zvekushandisa mubasa kuti vagone kusvitsa vhangeri muvanhu vekwavo pasina rubatsiro kubva kunze.

Konifarenzi imwe neimwe nemasangano ayo inofanira kuona kuti ndeapi mapoka evanhu munharaunda yayo asati asvikirwa nevhangeri zvakakwana. Ino yave nguva yekuviga pfuma yedu mubasa raMwari rekuunza vadzidzi kubva kumarudzi ose avanhu, kukasikisa kuuya kwaJesu, uye pakupedzisira, tizogara navo mudenga idzva nenyika itsva izvo takavimbiswa.

`Kurudziro: Uri kukasikisa sei kudzoka kwaKristu? Urikudyara mbeu yetariro here mumoyo yeavo vanoda kunzwa shoko rakanaka? Uri “kudiridzira” here vatendi vatsva nekuvabatsira kudzidza kuti zviniorevei kurarama hupenyu hwekuterera Kristu? Namatira mikana yekugoverana nevamwe vimbiso yenyika itsva nevanhu vauri kunamatira.`

`Chitsvambe: Vamwe ve ‘vadzidzi vako’ vanogona kunge vagadzirira kugamuchira Jesu. Izvi zvinosanganisira kuva nhengo dzesangano revatendi. Zviise mutsoka dzake ufunge zvazvinoreva kuenda kukereke kekutanga. Angave neguva yakadini? Sangano rako rakagadzirira zvakadini kugamuchira vanhu vatsva? Makagadzirira here kutanga boka idzva revatendi, kwete kungoramba muchiwedzera huwandu pane ramunaro kare? Tsvakai nzira yekugadzirisa pasiri kufamba zvakanaka. Ipaiwo pfungwa dzenyu kuvatungamiri, mugoshanda navo kuti mugone kuva sangano rinogadzira vadzidzi vaJesu.`