---
title:  Chidzidzo
date:   27/12/2023
---

Chii chinonzi kubudirira mubasa? Tinogona kuita muyedzo wekufunga kuti kubhabhatidza vanhu vazhinji, kuva nemasangano makuru, kana kukasika kuwanda kwevanhu musangano. Tinogona kufunga kuti kubudirira kunoonekwa mukusvikira marudzi ose navanhu vose panyika nezvokwadi, tigoedza kuzvikasikisa nekushandisa masaisai, madandemutande kana zvivhitivhiti. Kunyangwe izvi zvose zvakanaka, tinofanira kurangarira mashoko aPauro pakunyora kwake kuvatendi veKorinte: “Ini ndakadyara, Aporo akadiridzira, asi Mwari ndiye akameresa” (1 Vakorinde3:6). Nemamwe mazwi, chatinofanira kunyanya kukoshesa maendesero atingaita shoko; Mwari achatarisana nekukura kwaro.

Taona kare kuti chinangwa cheshoko raMwari ndechekuponesa vanhu vakarasika mumapoka ose evanhu panyika kuburikidza nekuvaita vateveri vakatendeka vaJesu vanobatikana muBasa Rake.

**Verenga ndima dzinotevera. Dzinotiudzei pamusoro pechimiro cheavo vanova vateveri vaJesu?**

`2 Vakorinde 11:2 `

`Isaya 30:21; Johani 10:27; Johani 16:12,13 `

`2 VaTesaronika. 2:9–11; VaHebheru 3:12, 13; 1 Johani 1:8`

`1 Johani 1:9, Zvakazarurwa 7:14, Zvakazarurwa 19:8`

Vadzidzi vaJesu vakachena, vanoramba vachiterera Jesu semwenga wake akaroorwa. Vanotevera Jesu sekutungamira Kwake kuburikidza nekazwi kakateramira kaMweya Mutsvene. Izvi zvinosanganisira kutitungamirira kunoshumira kune vamwe vanhu. Hakuno kunyengera muvadzidzi ava. Havagoni kurasiswa nemanyepo nekunyunyuta, dzidziso dzenhema, kana kusarurama. Uye havazvioni vari vatsvene kupfuura vamwe. Vanozviziva kuti havana kukwana, vanotodawo kucheneswa naMwari nenyasha netsitsi dzake. Nzwisisa izvi, kuti, vakatogadzirirawo kugamuchira kurairwa nekudzorwa kubva kune vamwe vatendi. Kubudirira mubasa kunooonekwa nemando yakadai yevadzidzi.

`Zvinorevei kuva “mhandara yakachena kuna Kristu” (2 Vakorinde 11:2)? Sevatadzi, tinogona sei kuva izvi kuna Mwari, uye kuzonongedzera vamwe kuti vave mhandara dzakachena kuna Kristu?`