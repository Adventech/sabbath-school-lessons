---
title:  'Zvakazarurwa: Basa raMwari Remazuva Ekupedzisira.'
date:   24/12/2023
---

Mitsara yekutanga mubhuku raZvakazarurwa inoratidza kuti bhuku iri rakananga paBasa raMwari.


`Verenga Zvakazarurwa 1:1–7. Ndeipi minongedzo inoratidza kuti Zvakazarura rakananga pabasa raMwari mumazuva ekupedzisira?`

Mushure mekuratidza mumavhesi ekutanga kuti Jesu ndiye manyuko uye chinangwa cheZvakarurwa, Chitsauko 1:4,5 inotaura pamusoro peHutatu hwaMwari, hunoshanda pamwechete mubasa rekuponeswa kwevanhu. Baba ndivo: Asingaperi, wakanga aripo, uripo, uye uchazovapo. Mweya Mutsvene, uyo anoshanda nesimba pakati pekereke mumakore ayo ekutanga, anodomwawo. Ipapo Johani anobva arangarira chimiro chaJesu Kristu –“chapupu chakatendeka,” “dangwe kuvakafa” (Zvakazarurwa 1:5), uyo ane kodzero zviri pamurau, yekutonga nyika ino. Kuyedza kwaSatani kugadza humambo hake panyika ino kunokoneswa. Pamusoro pekukunda kwaMwari Satani, ropa reMusiki rakadeuka rinogeza mhaka nekunyadziswa kwevanhu vake.

`Verenga Zvakazarurwa 1:6 and 1 Petro 2:9. Ko mazita anopiwa vakadzikinurwa mundima idzi anorevei?`

Chinangwa chebasa raMwari hachizi chekungozvuva vanhu kuvabvisa panjodzi. Ruponeso rwaMwari rwunotipa chimiro chitsva chinoremekedzeka, nokuti mufananidzo wake unodzorerwa matiri. Vakadzikinurwa vanova veimba yehumambo (Madzimambo), nokuti ndeveropa rimwe naMambo weNyika yose kuburikidza neropa raJesu rakadeuka. Saka zvino, sevanhu vemhuri yehumambo, tinopindawo pabasa remhuri yehumambo rekuponesa vamwe vanhu. Izvi zvinobva zvatiita vaPrisita! Kristu akagadzira kereke Yake akaiita “Humambo” uye nhengo dzayo “VaPrisita.” Saka kuva nhengo yeKereke ndikokuva MuPrisita.

Muna Zvakazarurwa 1:7, tinoona kukasikiswa kwebasa: Jesu ari kuuya, uye marudzi achachema nokuda kokurasika kwavo. Mwari ari kudokwairira avo vanga vakaparadzaniswa naye.

Bhuku raZvakazarurwa rinotanga saizvozvo, nekutaura basa nechinangwa chaMwari kuvanhu.

`Hatina kungosikwa chete naMwari, asi takadzikinurwavo Naye, uye akazviitavo nomutengo unoshamisa. Sei chokwadi ichi chichifanira kutipa tariro huru, zvisinei nechimiro chatiri machiri parizvino?`