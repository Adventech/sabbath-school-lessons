---
title:  Kupera KweBasa RaMwari
date:   23/12/2023
---

### Ndima dzeChidzidzo Vhiki rino
Zvakazarurwa 1:1–7; 1 Petro 2:9; Zvakazarurwa 14:6–12; Ruka 11:23; 1 Timotio. 2:4; Zvakazarurwa 21:1–4.

> <p>Chemusoro:</p>
> “Izvi zvose zvazvichaparadzwa saizvozvo, imi munofanira kuva vanhu vakadiniko pamufamobire wenyu mutsvene nokunamata Mwari, imwi munotarira nokushuva vo kwazvo kuuya kwezuva raMwari” (2 Petro 3:11, 12).

Bhuku raZvakazarurwa rinozadza pfungwa nezviitiko zvenguva yekuguma. Pakati-kati pebhuku iri panoburitswa hondo huru pakati pa Kristu naSatani. Satani anorasikirwa nekubata kwake pamusoro penyika, saka anosarudza kurwisa avo vanoramba vakateerera Mwari. Bhuku rinopedzisira nekuratidza Jesu achidzoka kuzodzikinura vanhu vake, vose vakaruramama vapenyu nevakafa vakatendeka kubvira panguva yekuwa kwa Adamu na Eva. Bhuku iri, rinotiratidzawo kuzoparadzwa kuchaita Satani navose vakaipa nemoto, uye Jesu achigadza Humambo hwake husingaperi panyika itsva.

Vadzidzi vaZvakazarurwa vanofarira kutsvaka kuona zviratidzo zvakataurwa nezviitiko zvinotara mucherechedzo wenhoroondo yeSangano kubva pakutanga kusvikira nhasi zvichienda panguva yekupedzisira. Zvakanaka kuti vaite saizvozvo.

Asi, muchidzidzo chekupedzisira chekota ino, tichaona kuti Zvakazarurwa ibhuku rehumishinari rakananga pakujekesa basa raMwari uyo anotidana kuti tive Sangano revaparidzi. Kudanwa kwedu kuti tinoparidza “chokwadi chazvino” kunyika kucharamba kuripo kusvikira munhu wese aita sarudza yekugamuchira kana kuramba Mwari.

_*Dzidza chidzizo chevhiki rino uchigadzirira Sabata ra, Zvita 30._