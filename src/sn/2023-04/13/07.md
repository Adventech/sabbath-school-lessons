---
title:  Imwe Pfungwa
date:   29/12/2023
---

“Zano guru reruponeso rinematuso ekudzosera zvakazara nyika kurudo rwaMwari. Zvose zvakanga zvarasiswa nechitema zvinodzorerwa panzvimbo. Nyika yose inodzikinurwa kuti ive hugaro hwevanoteerera Mwari. Kwemakore zviuru zvitanhatu, Satani arikurwisa kuda kutora nyika yose. Asi zvino zano raMwari raakasikira nyika rinozadziswa. ‘Vatsvene veWokumusoro-soro vachatora Humambo, vagotonga nekusingaperi, kusvikira nokusingaperi-peri.” ”—Ellen G. White, Patriarchs and Prophets, p. 342.

Asi izvozvo zvisati zvazadziswa, ibasa redu kushanda naMwari mubasa rake rekusvikira nyika yose neshoko reyambiro kuti vanhu vagamuchire kuva rupandi rwevimbiso yaMwari yekusika patsva.

“Ndinoshuvira kuona vazhinji vachishandira kuunza avo vasina kutenda kwatinako. Vazhinji vakagamuchira chiedza chikuru kuburikidza nekunzwa shoko rengirozi nhatu, saka zvino vanofanira kuriparidza kumativi ose enyika. Ndinoshuvira kuita rupandi rwangu kuti ndizarure nzira kuti vamwe vazoendesa chiedza chezvokwadi. Dai Mwari vangatibatsira kupfeka nhumbi dzebasa. Vatendi vanofanira kubatana mubasa rinokosha rekupa yambiro yekupedzisira kunyika.”—Ellen G. White, Letter 390, 1907 (isina kuburitswa).

Kotaino yose tadzidza zvizhinji zvinechekuita nebasa raMwari. Vhiki rino tapedzisira nekutarisa bhuku raZvakazarurwa nezvimiso zvaro zvekunzwisisa kuti hukama naMwari hwakamira sei, uye chikwekwenhero chekuzadzisa basa raMwari rekusika patsva nekudzoreredza nyika. Kunyangwe chiri chokwadi kuti kuparadzwa kwechitema nekutambudzika zvichava chinhu chinotyisa panhoroondo yenyika, asi Mwari anoisa muono wedu kumberi munguva apo, kuseri kwekuparadzwa uku, achatipa kunyaradzwa, nekukurudzirwa muvimbiso yake yenyika itsva.

**Mibvunzo Yekuzeya**:

`Chii chinonzi “Evhangeri Isingaperi”? Uye sei izvo zvainodzidzisa zvichifanira kuva hwaro hwebasa redu?`

`Sei tichinyanya kutsimbidzira nyaya yeshoko rengirozi nhatu? Unodavira sei kupfungwa yekuti tinofanira kungotarisa pana Jesu chete kwete zvimwe zvinonzi “hazvina kunaka” seshoko iroro, zvinotakura mashoko eyambiro akasimba anovhundutsa?`

`Kota ino yakubatsira zvakadini kunzwisisa zvirinani kukosha kwebasa rekuparidza vhangeri nekubatikana mariri, zvinova ndizvo zvatakadanirwa?`


