---
title:  Matambudziko ekupedzisira.
date:   26/12/2023
---

Jesu akati kuvadzidzi vake nekwatiri: “Endai naizvozvo mudzidzise marudzi ose, muvabhabhatidze muZita raBaba, neroMwanakomana, nereMweya Mutsvene, mugovadzidzisa kuchengeta zvose zvandakakurairai imi; Tarirai ndinemwi kusvikira kumugumo wenyika. Amen” (Mateo 28:19, 20). Uku ndiko Kutumwa Kukuru, uye ndiko kutumwa neShoko rengirozi nhatu, rinodaidzira ku “nyika dzose, nendudzi, nendimi dzose, navanhu vose” (Zvakazarurwa 14:6), uye ndiyo “zvokwadi yazvino” (2 Petro 1:12) inorehwa neKutumwa Kukuru.

`Verenga 1 Johani 4:8, 2 Petro 3:9, 1 Timotio 2:4, na Genesi 12:3. Sei mapoka ose ebanhu achikosha kuna Mwari?
`
Rudo rwaKristu nderwe munhu wese, pasina munhu anosiiwa kunze. Zvinosiyana nedzidziso inoti Kristu akafira vanhu vaakasarudza kare, asi Bhaibheri riripachena kuti rufu rwaKristu nderwe vanhu vose, zvisinei nerudzi, ganda, mutauro kana chimwe chingasiyanisa vanhu. Kana uchingori munhu chete, Kristu akakufira! Ndizvozvo chete! Mubvunzo unongosarira munhu nemunhu ndewekuti, unodavira here? Sei? Kurufu rwake.

Apo Jesu anodzoka, pachazongove nemapoka maviri evanhu: Avo vakazvipa kusimba rehutongi hwaSatani kuburikidza nekuva mumapoka ake ezvitendero nezvematongerwo enyika sezvinotaurwa munaZvakazarurwa 13 na 17, uye boka reavo vakazvipira zvakazara kuna Kristu Jesu, avo vanekutenda kwakaratidza kuburikidza ne nekuchengeta “Mitemo yaMwari” (Zvakazarurwa 14:12).

Kubvira pakutanga, vanhu vane humbowo hwakakwana hwekuti Mwari ndiyani uye hwenzira dzake dzokururama nerudo (VaRoma 1:18–21). Nokudaro, vanhu vose kubvira kumarudzi ekare vachatongwa zvichienderana nehukama hwavakaita naMwari nekurarama kwavakaita zvisinei nekuti chii chavakaita kana kusaita kana kunzwisisa (VaRoma 2:11–16).

Asi pakuzopera kwenguva, kuchavapo nekunanga kwenyaya, zvekuti rusununguko rwekusarudza zvaunoda ndirwo rwuchakosheswa. Vanhu vachamanikidzwa kumira nebato raSatani. Zvakakosha iyezvino kuti Vhangeri riparidzwe uye kuti manyepo nekunyengera kwaSatani kuburitswe pachena. Izvozvo ndizvo zviri chinangwa cheshoko rengirozi nhatu, chinangwa chebasa redu.

`Fungisisa pamusoro pepfumgwa yekuti Kristu akakufira iwe pachako. Chii chaizvo chingaite kuti ufunge kuti zvose zvawakaita, kunyangwe zvakaipa sei, hazvigoneke kuti zvibhadharirwe zvose nerufu rwaKristu pamuchinjikwa?`