---
title:  Shoko reNgirozi Nhatu neBasa.
date:   25/12/2023
---

Bhuku raZvakazarurwa rinotipa mucherechedzo wakasimba uripachena wehondo huru, zvichiita sezvinonyatsobuda pana Zvakazarurwa 12:12: “naizvozvo farai kudenga, nemwi vanogarako! Unenhamo iwe nyika negungwa! Nokuti mweya wakaipa wakaburukira kwamuri, akatsamwa kwazvo, nokuti anoziva kuti ane nguva pfupi.” Zvakaoma kufunga kuti munhu angaziva chinhu muBhaibheri asi asingazivi nyaya yehondo huru, iyo ichasvika pachikwekwenhero mumazuva ekupedzisira.

`Verenga Zvakazarurwa 14:6–12. Chii chinoratidzwa apa, uye mavhesi aya anei chekuita nebasa redu neshoko ratinaro?`

Pakati pebasa, iro basa raMwari, pane shoko raMwari, iro Vhangeri. Shoko racho, ndiro Vhangeri racho nebasa racho. Nyika ino inoda kuyambirwa pamusoro pezvichaiwira, uye munhu wese achamanikidzwa kuita sarudzo, sarudzo yerufu kana yeupenyu.

“Uyo usineni unorwa neni, vuye uyo usingaunidzi neni unoparadzira” (Ruka 11:23).

`Chii chirikutaurwa naJesu apa chienechekuita nebasa redu?`

Shoko reNgirozi nhatu dzaZvakazarurwa 14 ndiro mongo nemoyo wezvakadanirwa Sangano remaAdaventist kuti riparidze kunyika. Pahwaro hwaro pane madingindira maviri: “Evhangeri Isingaperi” (Zvakazarurwa 14:6) uye Kunamatwa kweMusiki. Madingindira aya anoonekwa pakutsanangurwa kwevatsvene: “Ndipo pane kutsungirira kwavatsvene, vanochengeta mirairo yaMwari nekupupura kwaJesu” (Zvakazarurwa 14:12). Hazvinei kuti taitei, kunyangwe zvose zvakanaka zvatingaita mukubatsira vamwe- hatifaniri kurasa muono wechinangwa chekudanwa kwedu nebasa redu, kuti takadanirwa kuparidza kunyika yakarasika tariro ye “Evhangeri Isingaperi,” uye kuyambira nyika pamusoro pezvichaiwira rimwe zuva.

`“Uyo usiNeni unorwa Neni” (Ruka 11:23). Tinganzwisisa sei zvirikurehwa naJesu kwatiri apa? Mashoko aya angatibatsira sei kunzvera moyo yedu kuti iri papi chaipo?`