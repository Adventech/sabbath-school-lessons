---
title:  Mwari Uyo Achadzoka Kwatiri
date:   05/10/2023
---

`Verenga Johani 14:1–3. Ndima iyi inobatana papi neshoko renguva yekupedzisira rinowanikwa mumagwaro?`

Munguva yebasa rake panyika imwe yevimbiso dzinokosha dzaKristu, itariro inofadza, inoratida zvakare chidiso chemusiki chekuva nesu nekusingaperi. Jesu akasimbisa shoko achiti, “Ndichadzoka ndikutorei kuti apo ndiri nemwi mugovapowo” (Johani 14:3). 

Mukutaura kwemuApostori Johani, vimbiso iyi ichava chokwadi. “Ndikanzwa inzwi richibva kudenga richiti, ‘Tarirai Tabanekeri yaMwari iri pakati pevanhu, Iye uchagara navo, ivo vachava vanhu vake. Mwari aene uchagara navo ave Mwari wavo” (Zvakazarurwa 21:3).

“Basa rerudzikinuro rinenge rapera. Panzvimbo apo piva nechitema, Nyasa dzaMwari dzichazara. Nyika pachayo, iyo Satani anotonga seyake, ichadzikinurwa nekusimudzirwa… Ipapo, apo Mwanakomaa waMwari akagara semunhu; apo Mambo Wekubwinya akararama, akatambudzika nekufa,-ipapo, apo achaita zvose zvive zvitsva, Tabanekeri yaMwari ichava pakati pavanhu…Uye nekusingaperi, apo vakaponeswa vachafamba muchiedza chaTenzi, vachamurumbidza nokuda kwechipo chake chisingatsananguriki,-Imanuere, ‘Mwari unesu,” —Ellen G. White, _The Desire of Ages,_ p. 26.

Apa ndipo patinoonachimiro chekunaka kweRuponeso. Mwari webasa nechinangwa pakupedzisira achazadzisa chidiso chake chekuva nevana vake nekusingaperi. Zvinofadza sei kuzova rupandi rwekuzadziswa kwazvo!

**Chitsvambe Chevhiki rino.** Kota ino yose uchange uchakokwa kuti usarudzwe kupinda mubasa raMwari. Uyu mukana wekuona Mwari wezvinangwa nebasa achishanda muhupenyu hwako. Tora mukana uyu ugadzirire kugoverana nevamwe muboka rako zvaunenge wadzidza vhiki rega rega. Pamusoro pazvo, Chitsvambe ichi chinokukurudzira kubatana navamwe mubasa raMwari.

`Kurudziro: Namata mazuva ose vhiki rinotevera kuti Mwari azarure moyo wako kuti ude kuita rupandi muBasa Rake.`

`Chitsvambe: Ziva zita rimwechete reumwe munhu wawanga usingazivi muupenyu hwako- muvakidzani, kana waunoshanda naye, kana mutengesi wemuchitoro, kana mutyairi webhazi, kana mushandi wemumba, chero umwewo munhu. Tanga kumunamatira zuva rega- rega.`