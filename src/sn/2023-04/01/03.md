---
title:  Mwari Anoshuvira kuva Nesu
date:   02/10/2023
---

`Verenga Genesisi 17:7, Genesisi 26:3, na Genesisi 28:15. Mundima idzi, chii chainyanya kutariswa na Mwari pavimbiso yake kuna Abrahama nekuvana vake?`

Mukutaura kwe Testamende Yekare, Mwari anoenderera mberi achiita semaitiro ake pabasa rake achitsvaga kuzadzisa zvinangwa zvake. Semuenzaniso, mushure memurove, vanhu veBhabheri vanorangana kugara panzvimbo imwechete vachivaka guta rine musoro unosvika kudenga. Mwari anopindira, ndokukanganisa ndimi dzavo achitsvaga kuti vapararire nenyika (Genesisi 11:1–9). Mwari akabva akudza basa rake, ndokudana Aburamu (Uyo waakazotumudza Abrahama pashure) kuti ave iye nzira yekukomborerwa kwenyika yose (Genesisi 12:1–3). Vimbiso dzaMwari kuna Abrahama nevena vake izhinji, asi pane imwechete inopfuura dzose. Nguva zhinji Mwari akataura kwavari achiti: “Ndichava Mwari wenyu.” “Ndichava nemwi.” “Ndinemwi” (ona Genesisi 17:7, 8; Genesisi 26:3; Genesisi 28:15).

Mukufamba kwenhoroondo, Josefa anozoguma ava kuEgipita, asi aingova hake nzira yeruponeso kuvanhu vaMwari. Padanho rega-rega muhupenyu hwaJosefa, kunyangwe panguva dzekutambudzika kwake-Bhaibheri rinotaura pachena kuti “Jehovha wakanga anaye” (Genesisi 39:2, 21, 23). Mukuzadzisa basa rake kumarudzi akatevera, Mwari akazotuma Mozisi kuna Farao semudzikinuri wevanhu Vake kubva muhuranda wemuEgipita. Panguva yekutumwa kwaMozisi, Mwari akati kwaari: “Zvirokwazvo ndichava newe” (Ekisodho 3:12). Nguva nenguva, Jehovha aisimbisa shoko rake rekuva nevanhu vake.

Verenga Ekisodho 29:43, 45. Chii chaiva chikonzero chikuru chekuvakwa kweSinjuari muTestamende Yekare? Mwari akasarudza kuva nevana Vake neimwe nzira inemutsauko. Akataura kuna Mozisi chidiso chake chekugara pakati pevana vake Israeri kuburikidza nekuvakwa kweTabanikeri pamwechete nekuvambwa kwenzira yemanamatiro yaizonongedzera kumudziyo wekuzadziswa kwebasa rake: Jesu Kristu. “Tsika yezvipiriso, uye huprisita hwaiitwa muchinamato chevaJudha, zvose izvi zvakaiswa zvichimiririra rufu nebasa rekumirirra raizoitwa na Kristu. Tsika dzose dzezvipiriso dzaiitwa hadzina zvadzaireva, kana kukosha, kunze kwekunge zvaiva nehukama na Kristu.”—Ellen G. White, _The Advent Review and Herald of the Sabbath,_ December 17, 1872.

`Ndedzipi nzira idzo unoona huvepo hwaMwari muhupenyu hwako?`