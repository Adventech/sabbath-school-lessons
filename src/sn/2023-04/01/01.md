---
title:  'Basa raMwari-Basa Redu: Chikamu 1'
date:   30/09/2023
---

### Ndima dzeChidzidzo Vhiki rino: 
Genesisi 3:9–15, Genesisi 28:15, Ekisodho 29:43, 45, Matteo 1:18–23, Johani 1:14–18, Johani 3:16, na Johani 14:1–3.

> <p>Chemusoro:</p>
> “Ipapo Jehovha Mwari akadana munhu akati kwaari, Uripiko?” (Genesisi 3:9).

Basa reVhangeri rine manyuko nechinangwa charo muna Mwari chete. Basa iri harina kutanga nekudanwa kwaAbramu (Genesisi 12:1–4) kana pakubuda kweIsraeri muEgipita (Ekisodho 12:31–42). Harinawo zvakare kutanga nekuuya kwaJesu Kristu panyika (Matteo 1:18–25) kana nenzendo dzaPauro achiparidza (Mabasa 13:4–14:26). Basa iri rakatanga naMwari pachake, apo akakonzeresa kuvepo kwenyika nekuzosika kwaakaita vanhu mumashure (Genesisi 1:26, 27).

Mumagwaro, tinoona Mwari achiita chidiso chekusvikira vana vake. Kubva pakutanga, akagadzira hukama naAdamu naEva. Kunyangwe mushure mekupinda kwechitema, Mwari akaenderera mberi nebasa rake, asi parizvino akanga ave kushanda kudzorera hukama nevanhu. Pakupedzisira, basa raMwari richazadziswa (Zvakazarurwa 21–22), ndiyo mhaka nei tichifanira kufarira basa rekuparidza Evhangeri Isingaperi kunyika (Zvakazarurwa 14: 6, 7).

Hwaro hwebasa rose raMwari, hunofanira kuvakwa pahukama neMusiki, uye pakunzwisisa zvakazara chimiro Chake nemashandiro Ake mubasa. Asi tisati tanzwisisa basa raMwari, zvakakosha kunzwisisa Mwari webasa. 


_*Dzidza chidzidzo chevhiki rino uchigadzirira Sabata ra Gumiguru 7._