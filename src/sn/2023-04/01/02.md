---
title:  Mwari Anotisvikira Kwatiri
date:   01/10/2023
---

Mwari akatisika mumufananidzo wake uye takafanana naye. Akatipa nyika yakanaka, uye chinangwa chake chaiva chekuti tigare munyika yakanaka yakakwana tiine hukama naye, hukama hune midzi yahwo pachimiro chake chikuru: cherudo. Asi kuti rudo rwuve rwechokwadi, Mwari akatipazve chimwe chipo chinokosha chinonzi; rusununguko rwesarudzo yekutevera nzira yaunoda. Ichokwadi kuti Mwari akapa mitemo iripachena kuna Adamu naEva pamusoro penjodzi yaizowanikwa pakusateerera (Genesisi 2:16, 17). Satani, akagonawo kunyengera Eva kuti adye muti wekuziva zvakanaka nezvakaipa, asi pasina chakaipa chakaitika kwaari ipapo. Asi akavaudza kuti “vaizofanana naMwari, vachiziva zvakanaka nezvakaipa” (Genesisi 3:5). Rombo rakaipa, Eva akasarudza kudya ndokupawo Adamu, uyo akaitawo sarudzo imwecheteyo. Nyika yakanga yakanaka yakakwana, yakabva yasvibiswa nechivi. 

Nguva iyoyo yakabva yashandura hurongwa hwaMwari nechinangwa chaakanga anacho kunyika yakanaka. Basa reRuponeso, rakanga rakagadzirwa ‘nyika isati yavambwa” (VaEfeso 1:4), raifanira zvino kuchiiitwa.

`Verenga Genesisi 3:9–15. Ndeapi mashoko aMwari ekutanga aakataura kuna Adamu naEva pavakawa, uye sei mashoko iwayo achikosha kwatiri nhasi pakudzidza kwedu nezvaMwari? `

Ichokwadi, Mwari aitoziva chaipo pavakanga vari. Vakazadzwa nekutya, Adamu naEva ndivo vaida kuona zvaiitika. Asi vaidawo kunangwa kuti vanzwisise kushata kwechivi chavo. Satani aifanirawo kukundwa. Nokudaro, Mwari akatanga kuburitsa pachena hurongwa hwake; Zano reRuponeso (ona Genesisi 3:14, 15) — tariro yoga ye “kudzorera nyika kwaAri” (2 Vakorinde 5:19). 

Tinofanira kucherechedzawo kuti Mwari asati ananga vanhu panyaya yavo uye asati avapa vimbiso yekudzoreredza hukama, Mwari akatanga nekutsvaga vanhu vakanga varasika. Zvisinei nechimiro chaiita kunge chisisina tariro, Mwari akaita zvinhu zviviri mukubvunza kwake Adamu zvinoti: chimiro chekuwa kwedu uye chimiro chebasa Rake. Takarasika uya tinoda ruponeso. Iye ndiye anotiwana aiine chinangwa chekutiponesa uye kuva nesu. 

`Mukati menhoroondo yose, Mwari arikuenderera mberi nekubvunza: “Uripi?” Mukuziva kwako, izvi zvinorevei kwauri, uye wakamupindura sei? `