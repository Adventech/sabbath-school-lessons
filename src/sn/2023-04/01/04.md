---
title:  Mwari Uyo akazova Umwe Nesu
date:   03/10/2023
---

Testamende Yekare inoratidza nzira iyo Musiki akazotanga kuzadzisa zano rake kuburikidza nevanhu avo vaifanira kumirira chimiro nebasa rake panyika. Zvose izvo Mwari akaita zvaienderana nenzira yaakanga akaronga nayo basa rake. Kuburikidza nemuporofita Isaya, Mwari anoti: “Ndini Mwari, vuye hakuna wakaita seni, ndinoraira magumo kubva kumavambo...ndichiti, zvinangwa zvangu zvichasimbiswa, vuye ndichasimbisa zvose zvandakada mukunaka” (Isaya 46:9, 10). Zvakadaro, muTesatamende Itsva, chidiso chaMwari chekuva navanhu chinotora chimiro chitsva. Kuburikidza nekuva munhu kwaKristu, ichochaingovawo vimbiso mumunda weEdeni chakazova chokwadi chinobatika (Genesisi 3:15). 

`Verenga nyaya yekushambadzwa kwekuzvarwa kwa Jesu muna Matteo 1:18–23. Chii chinokosha chatinodzidza munyaya iyi pamusoro paMwari?`

“Mwari Unesu.” Imanuere. Mwari akanga ambogara pakati pevanhu vake kuburikidza neSenjuari, asi zvino akanga ogara navo semunhu anonzi Jesu we Nazareta. Zvirokwazvo, nekuzvarwa kwaJesu, Mwari akaratidza nenzira yakasimba chidiso chake chekuva nesu muhukama nemubasa: Mwanakomana wa Mwari aiva munhu akazara uyewo Mwari akazara, uye Ndiye akasimbisa shoko iri achiti “Ndini nzira, nezvokwadi, novupenyu. Hakuna unovuya kuna Baba, asi nokwandiri” (Johani 14:6).

`Verenga Johani 1:14–18. Chii chaunodzidza kubva pakuva munhu kwaKristu chinechekuita nebasa nechinangwa chaMwari kwatiri?`

Mwari akafambira mberi nechinangwa chake, uye, kuburikidza naJesu Kristu, akaratidzwa panyama pakati pevana Vake. Iye “wakaberekwa mumwechete waBaba, uzere nenyasha nezvokwadi” (Johani 1:14), wakazadzisa zviporofita zvemuTestamende Yekare zvichienderana nezano dzvene, akava mumwe nesu, Mwari munyama yemunhu. Mwari wezvinangwa achienderera mberi kuzadzisa zvinangwa zvake.

`Funga zvazvinoreva kuti rudo rwaMwari kwatiri rwakakura zvakadaro zvekuti akauya kwatiri muhumunhu. Tonofanira kudavira sei kurudo rwakadai, kunyanya pakushumira kwedu kunevamwe vanhu?`