---
title:  Mwari Uyo Anoramba Ainesu
date:   04/10/2023
---

Upenyu hwaJesu nebasa rake ndizvo zvaiva kuzarurwa pachena kwaMwari. Mumakore anenge matatu Mwari akakwaisa kuzviburitsa pachena kuti ndiyani uye basa zvakanyanya kupfuura nzira dzose dzaakanga amboshandisa kumarudzi akapfuura. Kristu aiva kuzara kwe “mufananidzo waMwari asingaonekwi,” uyo maari “kuzara kwaMwari kunogara… achiita rugare kuburikidza neropa remuchinjkwa wake” (Vakorose 1:15, 19, 20). Muna Kristu, basa rehushumiri hwaMwari rakayatsozikanwa. Jesu pachake akaburitsa pachena chinangwa chebasa rake achiti “Mwanakomana Womunhu akauya uzotsvaga nekuponesa chakarashika” (Ruka 19:10).

`Verenga ugofungisisa pamusoro paJohani 3:16. Unoona apa sungawirirano yerudo rwaMwari nebasa rake?`

Mukufamba kwemakore mubasa rake, apo Jesu akanga osvika kumapeto kwehupenyu hwake, magumo evanhu ndiwo akanga ave chinokosha. Zviitiko zvemazuva iwayo zvakanga zviine chekuta netariro yaivako kare neye ramangwana. Panguva yekupemberera Paseka- iyo yaireva rusununguko kubva muhubatwa hwekuEgipita—Jesu Kristu, uyo aiva Mwari mumunhu, akapa hupenyu hwake kutisunungura kubva muhuranda hwechitema. “Mwari akamuita uyo akanga asina chitema kuti ave chitema nokuda kwedu, kuti maari tiwane kurururama kwa Mwari” (2 Vakorinde 5:21). 

`Verenga Mateo 28:18–20. Ndeipi vimbiso atinowana mumashoko eKutumwa Kukuru? Zvinotipa vimbiso yakasimba zvakadii kuti tipindewo mubasa raMwari?`

Rufu rwaKristu rwaiva chikamu chebasa rekudzorera vanhu kuna Mwari, kwete magumo aro. Kuburikidza nerumuko rwake, Jesu akakunda rufu akagamuchirawo “simba rose…kudenga napanyika” (Mateo 28:18). Nekuda kwechokwadi ichi, Jesu akabva atuma vadzidzi vake kunodzidzisa marudzi ose pasi tenderere, paine vimbiso inoshamisa: “Tarirai ndinemwi nguva dzose, kusvikira kumugumo wenyika” (Mateo 28:20). 

`Ndedzipi nzira idzo unoona vimbiso yaJesu yekuva “nemwi nguva dzose” ichizadziswa muhupenyu hwako apo unoshanda mubasa rake? `

