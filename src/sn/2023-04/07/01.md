---
title:  Kushumira Kuvavakidzani Vangu
date:   11/11/2023
---

### Ndima dzeChidzidzo Vhiki rino
Ruka 10:25–37, 2 Timoti 3:16, Jakobho 2:17–22, Mateo 22:37–40, Garatia 5:14, Mika 6:6–8.

> <p>Chemusoro:</p>
> “Akapindura akati, “Ida Jehovha Mwari wako nemoyo wako wose, nemweya wako wose, nesimba rako rose, nekufunga kwako kwose”; uye, “Ida wokwako sezvaunozvida iwe” (Ruka 10:27).

Tinoziva tose ndima inoti: “Ida Jehovha Mwari wako nemoyo wako wose, nemweya wako wose, nesimba rako rose, nekufunga kwako kwose” (Ruka 10:27). Asi rudo rwedu kuna Mwari rwunogona kuva pakutaura kana tikati tinoda Mwari asi tisingamutereri. Tinofunga kuti tinoda Mwari, asi rudo urwu rwunoratidzwa sei muhupenyu hwedu hwemazuva ose? Kuda mwari kunofanira kubva pakuzara kwemoyo, mweya, nyama nepfungwa mazuva ose. Chero ani zzvake anogona kungotaura kuti anoda Mwari; asi kuzoita rudo urwu, kunoda kuzvipira.

Asiwo, kunyangwe kuda Mwari kwakanaka kwakakosha, Mwari wacho anoda kuti tide vamwe, nokuti kuda kwedu Mwari kunoratidzwa mukuda vamwe, uye rudo urwu rwunobva rwabuda zvakasimba. 1 Johani 4:20 inoti “Kana munhu achiti, ndinoda Mwari, asi achivenga hama yake, murevi wenhema, nokuti kana uchivenga hama yako yaunoona, ungada sei Mwari wausina kuona?” Pauro anoti muna VaGaratia 5:14 kuti “Nokuti murairo wose unozadziswa neshoko rimwe, rokuti: “Ida wokwako sezvaunozvida iwe”. 

Vhiki rino tichadzidza kuti chidzidzo ichi chingararamika sei muhupenyu hwedu.

_*Dzidza chidzizo chevhiki rino uchigadzirira Sabata ra, Mbudzi 18._