---
title:  Nyaya yeMuSamaria Akanaka Nhasi
date:   16/11/2023
---

Pakutenda kwake kuti Gweta rakanga rapa mhinduro yakanaka, Jesu akati, “Ita izvozvo kuti urarame” (Ruka 10:28), ipapo, akabva abata pakadzika mumoyo wemurume uyu. Kupa mhunduro dzakanaka zvakanga zvakapfava kumurume uyu, asi kuzozviita kwairema makore zviuru zviviri akapfuura, uye chinhu chichiri kunetsa vazhinji nanhasi uno. Gweta rakabvunza richida kuyedza Jesu nekuratidza kudzidza kwake. Akabva abvunza mubvunzo wakatevera wekuti “Wokwangu ndoupi?” (Ruka 10:29).

`Verenga Ruka 10:30–37. Ungapa pfupiso uchitikudi yezvairehwa naJesu munyaya iyi?`

Kune vanhu here vakatitenderedza vasina kuitirwa zvakarurama nevamwe vanhu? Takaita here zvose zvatinokwanisa kuedza kuvabatsira?

Ichokwadi kuti dzimwenguva Vafundisi, vatungamiri, nenhengo dzeSangano havabatsiri panodiwa rubatsiro. Dzimwe nguva vanhu vezvimwe zvitendero vanogona kuva nehanya nevanhu munharaunda kupfuura isu. Tinogona kungotaura pamusoro pekuva nehanya, asi vamwe vachiita zvinofanira kuitwa zvatisingazoiti isu. Kana tichida kuti kutenda kwedu kureve chinhu, tinofanira kusvikira vanhu kunze nekuvabatsira pazvidiso zvavo.

Jesu akapedzisa nyaya yeMusamaria akanaka nekubvunza mubvunzo wekuti ndiyani pavatatu aiva wokwake womunhu aida rubatsiro.

“Nokudaro, mubvunzo wokuti, “Wokwangu ndoupi unopindurwa nokusingaperi. Kristu anoratidza kuti wokwangu, hazvirevi wekusangano kwangu kana anotenda zvandinotenda. Hazvinei nerudzi, ganda, kana kusiyana kwechimiro. Wokwedu zvinoreva munhu wese anoda rubatsiro. Wokwedu zvinoreva mweya yose yakakuvadzwa nemuvengi satani. Wokwedu zvinoreva munnu wese waMwari.”—Ellen G. White, The Desire of Ages, p. 503.

`Kurudziro: Tanga zvino kunamatira munhu akasiyana newe, kunyangwe neuyo wausingangadi iwe pachako.`

`Chitsvambe: Nyora mazita angaita matatu evanhu vaunoziva (vasiri maAdventist); tsvaga zvidiso zvavo zvingava (pamweya, panyama, pahukama) wochiedza kuona kuti ungazvizadzisa sei. Chii chinobatika chaungavaitira muvhiki rinotevera?`