---
title:  Mubvunzo weMibvunzo 
date:   12/11/2023
---

Timbori vanani? Sei tichirarama? Chii chinoitika kana tafa? Ko, upenyu hwedu huchazovei? Iyi ndiyo mibvunzo inokosha inobvunzwa nevanhu, vanoziva kuti vanofa (huku nezvimwe zvipuka zvinofa, asi hazvizivi). Mubhuku raRuka, umwe munhu akauya kuna Jesu nemumbvunzo, unova mubvunzo mukuru ungabvunzwa nevanhu vose. 

`Verenga Ruka 10:25. Chii chakabvunzwa negweta iri, uye sei akabvunza izvi?`

Kunyangwe zvazvo mubvunzo wacho uchikosha, Bhaibheri rinotaura pachena kuti akaubvunza achida kuyedza Jesu. Tinoziva kuti dzimwenguva vanhu vanouya nekusatenda nemibvunzo imweyacho yavanobvunza vasingarevesi, asi vanogonawo kusvikirika. Izvi ndizvo zvakaitwa naJesu achitaura negweta, kunyangwe hake aiziva kuti murume wacho aisarevesa pakubvunza kwake. Asi mubvunzo uyu wakashandiswa naJesu kudenha pfungwa dzegweta iri nevakanga vakateerera kuti vazvinzvere moyo yavo. Kunyangwe aiziva chinangwa chemubvunzo chaiva chekuyedza, Jesu akaratidza hanya nemunhu uyu, haana kumufuratira.

Pakupedzisira, ndeupi umwe mubvunzo ungakosha kupfuura uyu? “Chii chandingaita kuti ndiwane hupenyu husingaperi?” hazvinei nemaitirwo ezvitendero zvedu, kuseri kwazvo zvose kune mubvunzo iwoyu. Kunze kwaizvozvo, chii chimwe chingakoshera vanhu vanehupenyu hunonzi hwakafanana “nemhute inoonekwa kwenguva duku asi inonyangarika” (Jakobho 4:14)? Chii chimwe chiripo chatingawana kunze kwehupenyu husingaperi chisiri kufa nekusingaperi?

`Verenga 1 Vakorinde 15:30–32. Ndechipi chinokosha chirikutaurwa naPauro chinoratidza kukosha kwehupenyu husingaperi?`

Zvisinei nechinangwa chisicho chaakabvunzira mubvunzo uyu, gweta iri rakabvunza mubvunzo unokosha, saka Jesu, uyo aitarisa nekushandisa mikana yekufambisa vhangeri, akatora mukana wemubvunzo uyu kusvikira mweya.

`Tingaita sei kuti tingwarire kutora mikana inomuka muhupenyu kuti tisvitse shoko raMwari, kunyangwe kana zvakatenderdza mukana wacho zvisina kujairika?`