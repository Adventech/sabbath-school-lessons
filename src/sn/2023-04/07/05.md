---
title:  Kuda Vamwe Sokuzvida Kwatinoita
date:   15/11/2023
---

`Verenga Mateo 22:37–40. Zvinotaurwa naJesu apa zvinofanana zvakadini nezvaakataura kugweta riya muna Ruka 10:27, 28?`

Sokunyorwa kwaMateo 22:37–40, Jesu akabudisa pachena zvokwadi yekuti kutenda kwazvokwadi kwakatsamira pamirairo iyi miviri. Ruka 10:27,28 inotsigirawo ichitaura kuti kana munhu akaita zviviri izvi, anowana hupenyu husingaperi. 

“Rudo ndirwo hwaro hwehurumemende yaMwari kudenga napanyika, uye ndirwo rwunofanira kuva hwaro hwehupenyu hweMuKristu. Izvi zvoga ndizvo zvinogona kumusimbisa. Izvi avoga ndizvo zvinogona kumugonesa kumira achikurira kuyedzwa nemiyedzo.” —Ellen G. White, Christ’s Object Lessons, p. 49.

`Verenga Vagaratia 5:14; Mika 6:6–8; and 1 Johani 4:20, 21. Ndina idzi dzinosimbisa zvakadini mashoko atakaudzwa naJesu?`

Mukutaura kwaPauro, “Nokuti murairo wose unozadziswa neshoko rimwe rinoti: “Ude wokwako sezvaunozvida iwe” (Vagaratia 5:14). Kuna Pauro, kuda Mwari kunogona kungobatika bedzi nenzira yatinobata nayo vamwe vanhu. Kunyangwezvo akataura kuti “wakarurama uchaponeswa nokutenda” (VaRoma 1:17), asi kurarama ikoko hakuna kuvanzika, kusingazikanwi kana kusaonekwa nevamwe vanhu. Pauro, Mika naJohani, vose vanoburitsa pachena kuti mabasa anoonekwa ndiwo anoratidza kutenda kwazvokwadi kwatinoti tinako.

Muna 1 Vakorinde 13, Pauro akatsimbidzira nesimba pfungwa yekuti kana munhu achiti anekuziva kukuru, kana kuita mabasa makuru, kana unokutenda kukuru, kana kuti akarasha hupenyu hwake, asi asina rudo, munhu iyeye akangofanana “nedare rinorira kana nebhera rinongoti ngwere ngere” (1 Vakorinde 13:1).

`Cherechedza zvinyorwa zvakabva muna Ellen G. White zviri pamusoro. Cherechedza kuti anoti zvinongogoneka murudo chete kuti vanhu vagone kuramba vakasimbira nekukunda miyedzo. Pfungwa iyi inoratidza sei kuti murairo werudo haizi nyaya yekuponeswa nemabaa, asi, ndiyo nzira yakuratidza kutenda kwedu kwatiinako muna Jesu?`