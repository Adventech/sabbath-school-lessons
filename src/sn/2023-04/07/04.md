---
title:  Kuwana Nhaka Yeupenyu Husingaperi
date:   14/11/2023
---

`Verenga Ruka 10:27, 28. Gweta rakapindura mubvunzo richiti kudii?`

Gweta ndiro rakabvunza mubvunzo, uye ndiro rakazoupindura: “Ida Mwari wako, nomoyo wako wose” uye “Ida wokwako sezvaunozvida iwe” Ruka 10:27.

Jesu akamupindura kuti chinyi? Akati, “Wapindura zvakanaka” (Ruka 10:28). Jesu akaenderera mberi achimupa chitsvambe chekuiti aite zvaangaite nazvo paakati “..ita izvozvo ugorarama” (Ruka 10:28).

Kuvatendi vazhinji, kupira mhinduro dzakanaka kumibvunzo yezvedzidziso nekutenda hazvivanetsi. Dambudziko, rinozouya pakuti vazoita izvo zvavanoziva kuti ndizvo kana kutevera zvavanotenda. Vanhu vazhinji, kunyangwe vachiziva zvakaringana zvinoponesa, vacharaswa, nokuti havana kuzoteerera kuita zvavaiziva. Ndiko kukura kwakaita nyaya yacho. Kungoziva nezvekuda Mwari nemuvakidzani wako hazvina kukwana. Unofanira kuzviita!

`Verenga Jakobho 2:17–22. Ndima idzi dzinotsigira zvakadii shoko rakataurwa naJesu kugweta?`

Kana tichida Mwari, tichaverenga Shoko Rake, tichanamata, tichachengeta mirairo yake, uye tichateerera Izwi Rake “nemoyo wedu wose.” Kana ndichiti ndinerudo nevamwe, asi ndisina hanya navo mukereke, kama ndichifuratira zvidiso zvevamwe ini ndichikwanisa kuvabatsira, kutenda kwangu kunobatsireiko? ChiKristu haizi unganidzo yedzidziso, asi inzira yekararamiro.

“Kana hama kana hanzvadzi isuna chokufuka kana chokudya, umwe wenyu akati kwaari, ‘chienda norugare, ugutsve nokudziirwa,’ asi muchirega kuvapa zvinhu zvinodikanwa zvovupenyu huno, zvonobatsireiko? (Jakobho 2:15, 16).

`Unehanya zvakadini nezvidiso zvevamwe? Unotevera zvakadini mashoko aPauro: Mumwe nomumwe wengu ngaarege kuzvitarisa iye, asi atarisevo zvidiso zvevamwe” (VaFiripi 2:4)? Nenyasha dzaMwari ungadzidza sei kuva nehanya yakawedzerwa nevamwe vanhu?`