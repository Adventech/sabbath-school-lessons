---
title:  Nzira YaKristu Chete
date:   20/11/2023
---

**Nyaya dzinotevera dzinotidzidzisei pamusoro pekushumira kune vanoshaya?**

`Johani 5:1–9`

`Mako 1:23–28`

Ellen G. White anotipa matsiko mashanu munzira yaJesu yekushumira, zvikuru kuneavo vanoshaiwa: “Nzira yaKristu chete ndiyo inounza kubudirira kwechokwadi pakusvikira vanhu. Muponesi aisangana nevanhu semunhu aitsvaka kuvaitira zvakanaka. Aivaitira tsitsi, oshumira kuzvidiso zvavo, iota hushamwari navo. Pashure aizovati, “Nditevere.”—The Ministry of Healing, p. 143.

Chekutanga, tinofanira kusangana nevanhu vanoda rubatsiro, totora nguva kuzivana navo, kunzwisisa zvidiso zvavo tiine chinangwa chekuvaitira zvakanaka. Tarisa zvakaitwa naJesu kumunhu akaremara padziva. Jesu akanga aripo ipapo, pakati “peboka guru revanhu vairwara, mapofu, vakaremara, nevakawonyana mitezo” (Johani 5:3).

Chechipiri, tinofanira kuratidza tsitsi. Izvi zvinogona kunetsa dzimwengva nokuda kwekusavimbana, uye nokuti dzimwenguva vanhu vanoshandisa kuita mutsa kumunhu senzira yekuwana munhu wekuzoshandisa mangwana. Asi zvisinei, Mwari anotidana kuti tiite mutsa tisingatarisiri kuzowana chimwe chinhu pashure.

Danho rechitatu nderekuitira munhu zvanoshuvira. Izvi zvinopfuura kungotaura bedzi. Zvinotsvaga kuita kuti zvidiso zvizadziswe kushamwari kana mweni. Jesu akataura nemunhu wakanga akawunyana mitezo achibvunza zvaaida, ndokubva amuitira bipi. Panyaya yemume akanga akagarwa ne “mweya wetsvina”, Jesu akavapa pamusoro pedambudziko racho, ndokubva aiitira murumwe uyu zvaakanga singawakwanisi kuzviitira ega.

Danho rechina nderekuwana hushamwari navo. Kana tichishumira kuvanhu, kana tichivabatsira, vanodzidza kuvimba nesu nezvatinotaura kwavari, saka kana tozotaura kwavari nezvaJesu, vanenge vakagadzirira kuteerera. Jesu aisangotsvaka kuvaporesa panyama bedzi; aidawo kuti vawane hupenyu husingaperi maari (ona Johani 10:10).

Danho rekupedzisira ndere kuvatungamirira kunaJesu, chinova chinhu chinotsvaga kutenda kwako iwe pamwechete nemunhu wauri kubatsira.

`Kazhinji hatikwanisi hedu kuita mapipi akafanana neaiitwa naJesu. Asi ndedzipi dzimwe nzira dzatinogona kushumira nadzo kunevanoda rubatsiro?`
