---
title:  Vapoteri NeVatorwa
date:   21/11/2023
---

Nyaya yevatorwa nevapoteri inyaya inonetsa muhurukuro dzevanhu, nokudakwekuti mapoka aya awanda vanhu munyika nhasi. Zvine nokuda kwehondo, nokuda kwematambudziko anowira vanhu panyika, kana nokuda kwetariro yekunowana pundutso kunedzimwe nyika, mamirioni evanhu pasi tenderere vakabviswa pamisha yavo uye varikutsvaga rubatsiro.

Muna Mateo 2:13, 14, Jesu akanga ari mupoteri. Vabereki vake vepanyika, Josefa naMaria, vakamanikidzwa kutiza husiku vachibva Beterehema kunotsvaga hupoteri munyika yeEgipita vachitiza mhondi Herodhe. Bhaibheri harina zvarinotaura pamusoro pehupenyu hwavo muEgipita, hasi hazvingarambiki kufungidzira kuti vakasangana nematambudziko, zvimwe akangofanana neanosanganikwa nawo nevapoteri nhasi. Ichokwadi kuti, katsvagiro kavakaita hupoteri munyika yeutorwa, kanofanana nematsvagiro arikuitwa hupoteri nevanhu vechiMuslim, vechiBhudha, ChiHindu, vechiKristu nevamewo vasina zvitendero munyika dzisiri dzavo nhasi.

Kutaura chokwadi, zviri nyore kuedza kuita hushamwari nemunhu werudzi, rurimi netsika dzako nokuti pane zvinotifananidza. Zvakaoma, kuedza kuwana pekuwirirana nemutorwa kana mupoteri akatosiyana newe, uye asingatauri rurimi rwedu, asina kutenda kwatinoziva, asingadyi zvatinodya. Vhangeri rinotidana kuti tibude mune zvemarudzi, zvemadzinza, kana zvetsika nemagariro zvatakajaira tichienda kunosvikira avo vanoda rubatsiro, zvisinei nekuti vakasiyana nesu zvakadini.

`Verenga Deuteronomio 10:19, Mapisarema 146:9, VaRoma 12:13, na Revhitiko 23:22. Nderipi dingindira apa ratinofanira kurangarira?`

Tingashumira se kuvapoteri nekuvatorwa? Zvinoti gozhei nokuti pamitemo yehurumemnde yedzimwe nyika, hadzitenderi kuti musangane nevamwe vanhu vezvimwe zvitendero. Asi zvakadaro tinofanira kuita zvatingakwanisa nepatinokwanisa napo, kushumira kuvanhu ivavo, avo vapinda munezvigozhero zvizhinji zvinotsvaga.

Tangai nemunamato, shure kwazvo mozotsvaga ruzivo pamusro pevapoteri nevatorwa. Nzvimbo zhinji dzine masangano anoita nezvevanhu vakadaro. Munogona kutanga kushanda nerimwe remasangano akadaro, kana kuti chikoro chenyu chesabata chinogona kutanga basa rehushumiri kuvatorwa nevapoteri.

`Kunyangwe uine kamari kashoma, chii chaungaita kubatsira umwe mutorwa kana mupoteri waunoziva?`