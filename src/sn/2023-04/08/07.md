---
title:  Imwe Pfungwa
date:   24/11/2023
---

Verenga Arthur White, “A Few Days at Long Point,” Ellen G. White: The Australian Years: 1891–1900, vol. 4, pp, 100–104.

Mabhuku eVhangeri yaJesu anotaura pamusoro petsika dzaJesu mukuvaka mazambuko ekusvikira vanhu vedzimwe tsika kuti avaponese (Mateo 8:28–34, Mako 5:1–20).

Saizvozvowo, takadaidzwa kuti tiite hushamwari nekushumira kuvanhu vedzimwe ndudzi netsika. Kristu wakafira vanhu vose, zvisinei nerudzi, ganda, nyika, hupfumi kana kwavanobva. Ichi ndichi chokwadi chatisingafaniri kukanganwa. “iye ndiye rudzikinuro rwezvivi zvedu, kwete wezvivi zvedu chete, asi zvenyika yosevo.” (1 Johani 2:2).

“Varume nevakadzi havazadzisi murairo waMwari, kana vachingoda vemumba mavo chete. . . asi vachisiya avo vavanofanira kunyaradza nekukomborera nekutura mitoro yezvidiso zvavo. . .”

“Kana Mwari vachitiudza kuti tiite zvakanaka kunevamwe vanhu vasiri vemumba medu, havarevi kuti rudo rwedu kune vemumba rwaguma, kana kuti tisade hama dzedu nenyika yedu nokuti tavakuda vekunze. Asi tirikuudzwa kuti tisagumisa rudo rwedu mudzimba dzedu chete, tisapfigira chikomborero chatakapiwa naMwari kuti chirege kusvikra vamwe chive chedu toga.”—Ellen G. White, The Advent Review and Sabbath Herald, Oct. 15, 1895.

Basa ratakapiwa rekuva chikomborero kunze kunevamwe vatisina kujaira, vanobva kunedzimwe ndudzi netsika, kana umwewo munhu asina tariro, ibasa ratisingagoni kukumbira kusariita, chikohomedzo chinouta semurawu kubva kuna Jesu Kristu pachake. (Mabasa 1:8, Mako 11:17).

**Mibvunzo Yekuzeya**:

`Ndezvipi zvawajaira kuhupenyu, uye sei zvichikosha kuti umbobudawo kubva pane zvawajaira?`

`Zvinorevei zvakataura pamusoro paJesu achinzi ‘unokara nomunwi, neshamwari yavateresi navatadzi..” (Mateo 11:19)? Chii chakanga chaitwa naJesu paakazopomerwa mhosva iyi, uye zvinotidzidzisei pamusoro pebasa?`

`MuKristu anofanira kuwadzana nevasingatendi mumitambo yavo kusvika papi? MaKristu angaita izvi sei asi vasingapfurikidzi mwero wezvimiso zveBhaibheri?`