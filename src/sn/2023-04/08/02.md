---
title:  Kutenda kweShamwari
date:   19/11/2023
---

Imwe nyaya yakasimba yatinowana muBhaibheri ndeye vamwe varume vakaita zvose zvavanogona kuti vaunze murwere (zvimwe ishamwari yavo) pana Jesu. Tinogonakudzidza panyaya iyi kuti dzimwenguva ibasa rakaoma kushumira kumunhu anoshaiwa.

`Verenga Ruka 5:17–26 (onawo Mateo 9:1–8, Mako 2:3–12). Ndezvipi zvimwe zvidzidzo zvatinowana panyaya iyi pamusoro peVhangeri nekushumira?`

Mukuuya kwakaita naye kuna Jesu, varume ava vakatakura mutoro wekuva nehanya neshamwari yavo. Mwari arikutidana kuti tiite seshamwari dzemurume uyu- kutungamirira vanoshaya kuna Jesu. Basa iri rinoda kutenda, kuita, moyo murefu, nechidiso, uye dzimwe nguva, kuita zvisina kujairika. Varume ava vakauya kunaJesu asi nepakati pezvimhingamupini. Havana kukwanisa kusvitsa shamwari yavo panaJesu nenzira dzakajairika. Havana kukuhunika; asi vakaita zano rekuti vasvitse shamwari yavo pana Jesu Kristu. Vakaburutsa shamwari yavo nepadenga remba! Asi, mukunyora kwaRuka, Jesu haana kuti vakanganisa pakuita kwavo (ona Ruka 5:20).

Chidiso chaJesu ndechekuti tiunze shamwari dzedu dziri pakutambudzika kwaAri. Bhaibheri rinoti Jesu Murapi Mukuru, anoshivira kuregerera nekuporesa varipakutambudzika, zvisinei kuti ndivanani.

Ellen G. White anotipa chitsvambe chekuti tibatsire vasingagoni kuzvibatsira: “Usamirira kuudzwa basa rako. Svinura meso ako uone vakakutenderedza; jaira kubatsirana nevanoda rubatsiro, vanotambudzika, uye vanoshaiwa. Usazvivanza kubva kwavari, uye usatsvaga nzira dzekuvanyima zvavanoda. Ndiyani anopa mienzaniso inotaurwa muna Jakobho’ Yekuva nekutenda kwechokwadi, kusina kusvibiswa nehuwori nechindini? Ndivanani vanodokwairira kuita zvose zvavanogona kubatsira muzano guru reruponeso?”—Testimonies for the Church, vol. 2, p. 29.

Jesu pachake anotipa muenzaniso wekubatsira vasingagoni kuzvibatsira uye anotidana kuti tiite saizvozvo. Chekutanga, tinofanira kuva shamwari dzavo, mushure tozodzidza zvavanoda, pakupedzisira tovatungamirira kunaJesu, uyo chete anogona kuvabatsira. Izvi ndizvo zvakitwa nevarume vataverenga munyaya iyi; tinofanirawo kuita saizvozvo chero muchimiro chatawana vanhu vari. Rubatsiro runotungamirira vanhu kune uyo chete anogona kuvaponesa, Iye Jesu.

`Ndivanani vakakutenderedza parizvino, avo vanoda rubatsiro? Uchaitei kuti uvabatsire`?