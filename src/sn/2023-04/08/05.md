---
title:  Kubatsira Vanorwadziwa
date:   22/11/2023
---

Ndiyani pakati pedu asati ambosangana nemarwadzo epanyika? Kunyangwe uchigara munharaunda inehupfumi kana inehurombo zvakangofanana. Vanhu varikurwadziwa, kutambudika, nekushushikana. Chaunongoda, semuenzaniso, kuverenga huwandu hwemari inopambadzwa pamishonga yekunyaradza marwadzo munyika dzekumavirira gore roga roga, kuti unzwisise kuti pfuma yenyika yoga haigoni kana kuswedera pedyo nekuwanisa munhu rufaro nerunyararo.

“Mweya WaShe uri pamusoro pangu, nokuti wakandizodza kuti dziparidze vhangeri kuvarombo; Wakandituma kuti ndiporese vakapwanyika pamoyo, kuti ndidanidzire gore rerusununguko kuvatapwa, kusvinudzwa kwameso amapofu, kuti ndisunugure vakatsikiruirwa” (Ruka 4:18).

`Izvi zvinotidzidzisei pamusoro pezvakaitwa naJesu, izvi isu, mukugonawo kwedu, tinokwanisa kuiira avo vaoshaiwa vakatitenderedza?`

Mwari anotidana kuti tizadzise zvidiso zvevanhu vose, kunyangwe tisingazivi kuti vachazogamuchira here Jesu kana kwete. Kunyangwe kuvasvitsa kuna Jesu huri ihwo hwaro webasa redu, tinofanira kungobatsira vanhu ava chete nokuti vanongoda rubatsiro. Tinovabatsira isu nekuti takagamuchira Jesu saTenzi wedu, uye nokuti iye anotiraira kuti tidaro.

Muenzaniso waJesu wekuedza kuzadzisa zvidiso vevanhu vose ndcho chidzidzo chikuru chemuBhaibheri chingatevedzwa. Hatizivi hedu, kuti vanhu vose vaakabatsira vakazomugamuchira here kana kwete.

Kuti tigone kubatsira vamwe zvemazvirokwazvo, tinofanira kunge tichiziva zvavanoda. Tsika imwe neimwe yamagariro, ine nzira dzayo dzekubata kwatingaita shamwari. Unyika yeIndia, itsika inifanira kuitwa yekupa hokudya nechokunwa kumuenzi. Zvirinyore kupa mari kumunhu wausingazivi pane kunyaradza shamwari ichangorasikirwa nemudikanwi wayo. Shamwari yako inogona kunge ichida zvinopfuura mari, kana zvinhu vinobatika. Kazinji, kuvanaye nekumunyaradza panguva yekurasikirwa kukuru zvinogona kubatsira zvakanyanya.

Chimiso chekutanga chekuva mubatsiri waJesu kuhama dzedu ndechekuvaratidza rudo rwusina chindini, kuvanzwisisa kutanga tisati taeda kuvapa rudatsiro. Vape rubatsiro rwavanoda kunyangwe usingazivi kana vakagadzirira kutevera Jesu.

`Verenga Mateo 25:34–40. Ndiripi shoko rinouya kwatiri mundima iyi?`