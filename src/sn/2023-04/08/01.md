---
title:  Kushumira Kune Vanoshaya
date:   18/11/2023
---

### Ndima dzeChidzidzo Vhiki rino
Ruka 5:17–26, Johani 5:1–9, Deuteronomio 10:19, Revitiko 23:22, Mateo 25:34–40, Johani 15:13.

> <p>Chemusoro:</p>
> “Zvino Mambo achavapindura achiti kwavari, Zvirokwazvo ndinoti kwamuri, apo pamakazviitira kumuduku wehama dzangu, makazviitira ini” (Mateo 25:40).

Ruka 5:17–26 inoratidza mienzaniso mizhinji yekuti Mwari anobatsira sei vanoshaiwa. Dzimwe nguva Mwari anoshandisa vamwe vanhu kutibatsira, kana kutishandisa isu kubatsira vamwe. Izvi zvinogona kurema kuita, asi zvine matuso makuru. Pakubatsira vanoshaiwa, tirikutevedza muenzaniso webasa raKristu. Dzimwe nguva zvirinyore kuona munhu anoda rubatsiro, asi dzimwe nguva hazvizi nyore kuziva. Zvisinei nekuoma kana kupfava kwazvo, Mwari akatidana kuti tibatsire vanhu vose vanoshaya, zvisinei nezvakakonzeresa.

Bhaibheri rinotikurudzira kuti tiswedere pedyo nevanhu vatisingazivi, uye kana tikawna hushamwari navo, tinogona kuona nzira irinani yekuti vawane Jesu.

Muchidzidzo chevhiki rino, “Vhangeri kune Vanoshaya” zvinoratidza kuti Mwari anezano rekusvikira avo vanechidiso nenzira dzakawanda. Zvidiso zvavo zvinogona kunge zviri pamweya, pahupfumi, kana pahukama hwekugarisana: zvichireva kuti, vamwe vanogona kunge vakabviswa pakati penharaunda kana kudzingwa mumhuri. Hazvinei kuti zvidiso zvacho ndezvei, tinofanira kunge takagadzirira kuita zvatinokwanisa kubatsira. Izvi ndizvo musimboti wezvazvinoreva kuva MuKristu, izvi zvirimo mubasa reVhangeri.

_*Dzidza chidzizo chevhiki rino uchigadzirira Sabata ra, Mbudzi 25._
