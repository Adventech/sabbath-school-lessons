---
title:  Kutangira paunogara
date:   19/10/2023
---

`Verenga Mabasa 1:8. Ndezvipi zvimiso izvo Jesu anopa mubasa rekugoverana kana kuva zvapupu zvake kunyika?`

Ichi ndicho chimiso chakaiswa naJesu chinotiratidza kuti tingaita sei sevadzidzi vake, vane Ivhangeri yakanaka yakugoverana nevamwe. Kugovera zvokwadi hazvingorevi kutendesa vanhu kuti vaone kurashika kwavo, asi kunechekuita nekugoverana navo Jesu sezvinoburitswa pashoko reNgirozi Nhatu muna Zvakazarurwa 14: 6-7. Asiwo, pane zvimiso zvinobuda mumashoko aJesu muna Mabasa 1:8. 

Chekutanga, ‘muchava zvapupu zvangu paJerusarema”). Sezvataona: (asi zvinokosha kudzokorora) tinofanira kutanga kuva zvapuu zvake munzvimbo dzatinogara. Izvi zvinosanganisira pamusha pedu, pakereke pedu, munharaunda yedu, uye munzvimbo dzatiri. Tinofanira kuva zvapupu zvake kutanga patiri, panzvimbo yaakatanga kutiisa-pamusha kana pabasa, uye kuva zvapupu zvake kuvanhu varipedyo- pedyo nesu. Vanogona kunge vari vemumba medu kana mhuri, vemukereke, vatinoshanda navo, vavakidzani, kana nharaunda.

Dzimwe nguva vanhu vanofarira kuenda kunyika iri kure, kwavasingazikanwi kunoita zvapupu zvaJesu. Asi havaparidzi kuvanhu vakavatenderedza parizvino. Tinofanira kutangira patiri, tozofamba tichienda uko Ishe anotitungamirira. 

Chinotevera, ‘nemuJudhiya rose neSamaria’ uye kusvikira kumugumo wenyika” (Mabasa 1:8). Zvakare, Jesu anosimbisa chokwadi chekuti huchapupu hunosanganisira kuyambuka miganhu yetsika. Kutangira patiri, tinogona kushevedzwa kunenda kune dzimwe nzvimbo dzakasiyana nesu patsika, nezvitendero. Kana ndiri munhu werumwe rudzi kana rurimi, zvinogona kuita nyore kushumira kwavari nokuda kwezvishoma zvandinoziva patsika dzavo. Mune dzimwe nzvimbo pasi rino, unogona kuwana mhuri imwechete kana rudzi rumwechete rwuchiumba kereke. Zvakadaro, Jesu mukutuma kwake anotiudza kuti sezvapupu zvake, kumbobudawo munharaunda dzatakajaira tichinoshumira nekuisa pfuma kunemamwe mapoka evanhu zvinokoha. Nokuti vanodawo vhangeri raJesu sesu.

`Kurudziro: Cherechedza nekunyira pasi mapoka evanhu vanezvidiso munharaunda yako, avo sangano risati raita basa rekuvasvikira.`

`Chitsvambe: Tanga kunamatira mukana muneramangwana riri pedyo wekuti upinde mubasa kuvanhu vane zvidiso muhupenyu.`