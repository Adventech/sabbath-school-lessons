---
title:  Kudanwa kwaAbrahama
date:   17/10/2023
---

Zvichitevera kudanwa kwake naMwari, Abrahama akapinda munyika sekurairwa waakanga aitwa naMwari. Asi zvakadaro, kubva pakutanga, zivnhu hazvina kumufambira zvakanaka. Akasvika uko Mwari akamuudza kuti aende, asi Bhaibheri rinoti, “VaKenani vakanga varimo munyika iyo” (Genesisi  12:6)—vahedheni vaiziikanwa nehutsinye nemirizhonga. 

Ndokusaka Abrahama achangosvikako, Jehovha akazviratidza kwaari akati,” Ndichapa vana vako nyika iyi” Genesisi  12:7). Ichokwadi kuti Abrahama aitoda kukurudzirwa. Asi, zvinhu hazvina kumufambira zvakanaka sezvaaingafunga pekutanga.

`Verenga Genesisi  12:10–13:1. Ndezvipi zvakazoitika kwaari, uye ndedzipi mhosho idzo munhu waMwari uyu akaitawo?`

Zvakamukuhunisa zvakadini: kuti abve kumusha kwake zvimwe, kwaanga akagara zvakanaka achibudirira, achienda uko “kwaakanga asingazivi kwaanoenda” (VaHebheru 11:8). Chimwe chezvinhu zvakatanga kusangana nazvo inzara! Nzara iyi yakanga yakakura zvekuti yakamumaikidza kubvazve panzvimbo iyo Mwari akanga at agare achienda kumwe. Ipapo zvinhu zvakabva zvawedzera kuipa. 

“Pakugara kwake muEgipita, Abrahama anotipa humbowo hwekuti akanga arimunhu anehutenda nekusakwana sesu. Pakuvanza chokwadi chekuti Sarah aiva mudzimaiwake, haana kuratidza kuvimba nechengetedzo yedenga, chinova chinhu chaigara chichionekwa maari chekushaiwa kutenda kwakazara nehushingi muhupenyu hwake. . . . Kuburikidza nekurasa kutenda kwaAbrahama, Sara akaiswa panjodzi huru. Mambo weEgipita audzwa nezverunako rwake, akaita kuti atorwe aunzwe kumuzinda wake, achida kumuita mudzimai wake. Asi Jehovha, munyasha Dzake huru, akachengetedza Sara nekuunza rutongo pamusoro emuzinda waMwambo.”—Ellen G. White, Patriarchs and Prophets, p. 130.

Hakuna akamboti basa raMwari riri nyore, uye nekureva nhema, nekunyengera, Abrahama aingowedzera kuoma kwezvinhu. Rombo rakanaka, Mwari ndiMwari wemoyo murefu, saka haana kurasha muranda wake nokuda kwemhosho iyi, iyo, nerombo rakaipa, haisiri iyo yoga iyo Abrahama akaita. Zvinonyaradza zvakadii, kuti kunyangwe tikaita mhosho,asi tikaramba takabatirira pana Mwari nekuzvininipisa, sezvakaita Abrahama, zvivi zvedu nemhosho dzedu nekuknganisa kwedu hazvingoregererwi chete, asiwo Jehovha anoenderera mberi kushanda nesu mubasa rake.

`Ndezvipi zvidzidzo zvtinowana payaya yehupenyu hwaAbramu muEgigipita?`