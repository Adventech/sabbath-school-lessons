---
title:  Kuva Chikomborero KuNyika Yose
date:   16/10/2023
---

`Verenga Genesisi  12:1–3. Ndeipi nzira iyo kudanwa kwaAbramu naMwari inovawo kudanwa kubasa?`

Mwari akabvunza Aburamu, (uyo waakazopa zita rekuti Abrahama) kuti abve kunyika yake nekuvanhu vekwake achienda kuneimwe nyika. Zvose izvi raiva zano raMwari kuti ashandise Abrahama semudziyo wekuzadzisa zano rake dzvene panyika. Abrahama akaenda sezvakarehwa neShoko raJehovha. 
Kana Mwari aine zano newe, zvinogona kurevawo kudanwa kuti ubve pakati pevanhu vekwako uchienda kunzvimbo iyo anokuzarurira kuti unomushandira, kuti ugone kuva chikomborero kune vamwe.

**Verenga ndima dzinotevera. Ndima imwe neimwe inotaura chii pamusoro pesugano nevimbiso yaMwari Kwatiri?**

`Genesisi  3:15`

`Genesisi  17:19`

`Numeri. 24:17`

`Isaya 9:6`

`Dhanieri 9:24–27`

`Mateo 1:21`

Kubva mundima dziri pamusoro, zviri pachena kuti Mwari aizozadzisa vimbiso yake, yakaitwa mubindu reEdeni, rekuti paneumwe aizouya kuzogadzirisa dambudziko rechitema. Uyu ndiye mugadzirisi wacho: Jesu Kristu Mesiya, aizomuka mudzinza raAbrahama naIsaka (kuburikidza naSara). VaHebheru  1:9 inotaura kuti Isaka na Jakobho ndivo vadyi venhaka yezvikomborero izvo Mwari akapa Abrahama.

Hatizivi hedu zvakazara kuti Abrahama pachake ainzwisisa here kuti mbeu yakavimbiswa kuti yaizobva maari yakaita sei, asi akafamba nekutenda zvakadaro. “Nokutenda Abrahama akadanwa kuti aende kunyika yaakanga achazopiwa senhaka. Akabuda akaenda somunhu asingazivi kwaanoenda.” (VaHebheru 11:8). Uyu muenzaniso wakanaka sei kwatiri!

`Ngatomboti iwe wadanwa na Mwari kuti uyende, “usingazivi” kwaunoenda? Unodavira uchitii, uye sei uchidaro?`