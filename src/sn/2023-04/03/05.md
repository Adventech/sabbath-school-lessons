---
title:  Sangano rekutanga Nenharaunda Dzakajairika 
date:   18/10/2023
---

`Verenga Mabasa 8:1–4. Mumazuva eSangano rekutanga, chii chakakonzera kuparadzirwa kwevatendi kubva munharaunda dzakajairika?`

Kusvikira panguva iyi, Sangano rakanga rakawandira muJerusarema (kana kuti munharunda yeVaJudha uye pakati peVaJudha). Apo nguva yekutambudzwa yakasvika, apo Sauro, muJudha nemuFarise aiva neshungu, akapinda zvakazara mubasa iri, Sangano paJerusarema rakaparadzirwa vanhu vakazara Judhiya neSamaria rose. Jesu akanga ayaura kare muna Mabasa 1:8 kuti “muchava zvapupu zvangu muJerusarema, nomuJudhiya rose nemuSamaria). Shoko iri rakazadziswa, sezvinoonewa muna Mabasa 8:4, kuti “vose vakaparadzirwa vakaparidza shoko kwese kwavakaenda.”.

Kunyangwe apo Kereke yakatanga kuenda kunze kweJerusarema, vatendi vakaramba vachiparidza mumatundu evaJudha chete kana kuvaJdha vakanga vakavakidzana navo mumaguta epedyo, Mabasa 11:19 zvichiratidza kuti vanhu vakaparadzirwa kusvika kunzvimbo dzakaita sePhoenicia (Lebanon) ne Cyprus, asi paguva iyoyo havana kunoparidzira mamwe marudzi kunze kwevaJudha chete. Vadzidzi vaJesu neKereke yekutanga vakanga vasina pfungwa yekuona vaHedheni vachiuya kuna Jesu, asi vaJudha bedzi. Vakanga vasativave nemuono wakatambanuka wekuti Vhangeri rinofamba kusvika papi.

Petro, mudzidzi waJesu uye umwe wevatungamiri veKereke yekutanga, akanga asina pfungwa yekuendesa vhangeri kuvaHedheni, kunyangwe panguva iyo Pauro akanga atotanga kuriendesa. Petro aizivikanwa seMuapostora kune vekudzingiswa, (kureva MaJudha) uyuwo Pauro ari Muapostora kuVaHedheni (Vagaratia 2:8) pekutanga, Petro aisatoda kuonekwa ari pakati peVahedheni (Vagaratia2:11, 12). Zvakadaro, Mwari akasunda Petro kumubvisa munharaunda yake yakajairika akashandura moyo wake. Akatanga kudzidza nezvinoreva kutumwa neVhangeri uye zvinoreva rufu rwaJesu rwuchitsvaga kuponesa nyika yose.

`Verenga Mabasa 10:9–15, 28, 29. Ishoko ripi iro Jehovha akapa kuna Petro, uye isu nhasi, mumazuva nemakore edu, tingagona kurishandisa sei mubasa rekupridza Vhangeri?`