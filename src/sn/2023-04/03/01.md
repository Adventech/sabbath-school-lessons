---
title:  Kudana KwaMwari KuBasa
date:   14/10/2023
---

### Ndima dzeChidzidzo Vhiki rino
Genesisi  11:1–9, Genesisi  12:1–3, Dhanieri. 9:24–27, Mateo 1:21, Genesisi  12:10–13:1, Mabasa 8:1–4, Mabasa 1:8.

> <p>Chemusoro:</p>
> “Asi muchapiwa simba kana Mweya Mutsvene agara pamusoro penyu; ipapo muchava zvapupu zvangu paJerusarema, napaJudhiya rose, napa Samaria, kusvikira kumigumo yeNyika” (Mabasa 1:8).

Mwari, dzimwenguva anotibvisa munzvimbo dzedu dzatakajaira achinotiita zvapupu zvake. Dzimwenguva shanduko iyi inouya kuti azadzise zvinangwa zvake, semuenzaniso watinooona pakuparadzirwa kwevanhu veRusvingo rweBhabheri. “Kuparadzirwa uku yaiva nzira yekuzadza vanhu pasi pose, nokudaro chinangwa chaJehovha chakazadziswa munzira iyo vanhu vakanga vawirirana kukonesa chinangwa chake.”—Ellen G. White, Patriarchs and Prophets, p. 120. Abrahama, akabva kunyika yake achienda kuneimwe senzira yekuva chapupu (Genesisi  12). Vadzidzi vaJesu vakabva pakushandira vanhu vekwavo (Mabasa 3) vachienda kunoshanda pakati pemamwe marudziwo (Mabasa 8:1–4). Muna Mabasa 1:8, Jesu akagadza chimiso chehuVhangeri: vaizotangira pamusha muJerusarema, voenda Judhiya, vozoendza Samaria, pakupedzisira vozoenda kumigumo yenyika. 

Asi kunyangwe tikasabuda munyika dzedu, Mwari anongotsvaga kuti tisvikire vanhu munharaunda yedu. Apo Kereke mu Jerusarema yakanga yavarairwa, nhengo dzayo dzakaparadzirwa. Kunyangwe kutambudzwa kwakauya kutambudza vanhu, rombo rakaipa iri rakava nzira yekuparadzira vhangeri pasi rose.

_*Dzidza chidzizo chevhiki rino uchigadzirira Sabata ra, Gumiguru 21._