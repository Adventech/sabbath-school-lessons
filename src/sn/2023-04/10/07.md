---
title:  Imwe Pfungwa
date:   08/12/2023
---

Chimwe chatinogonakuwana kubva munyaya yaPauro pa Aripago ipfungwa yake yekunodzidza asvika mumunda kuti awane nzira yakusvikira mapoka evanhu vakanga vasati vambosvikirwa, izvo zvakazoita kuti pasare pave nekaboka kaduku kevatendi muAthens.

“Mashoko emuApostora, netsananguro yezvakanga zvakamutenderedza sezvinoburitsa nerunyoro rwakafemerwa, zvinofanira kudzidziswa kusvika kuma zera ose anouya, zvichiratidzwa hushingi hwake, hushingi hwaakaita kunyangwe anga ari ega mukati mekupikiswa, nekukunda kwaakaita muna Kristu ari pakati pezvimwari. “Mashoko aPauro ndiyo pfuma inokosha kusangano. Akanga ari anzvimbo iyo aigona kungotaura mashoko anotsamwisa vanhu akazvipinza mudambudziko. Dai kuparidza kwake kwakatangira pakushoropodza vamwari vevanhu veguta guru iri, angadai akapinda panjodzi yekuitwa zvakawira Socrates. Asi nenjere dzaakapiwa nedenga, akagona kudhoza pfungwa dzavo kubva kuvamwari vechihedheni, achivaburitsira pachena Mwari wechokwadi uyo vakanga vasingazivi.”—Ellen G. White, The Acts of the Apostles, pp. 240, 241.

Kuburikidza nokusangana nevanhu, kudzidza nezve tsika nechitendero chavo, uye kuremekedza kwakaita chidiso chavo chekunamata, Pauro akakwanisa kuita chimwe chinhu chinooneka muAthens- chimwe chinhu chinova pfuma yaruzivo kukereke. Akanzvenga kutsamwisa vateereri vake. Izvozvo pachazvo zvakava kubudirira kukuru kwaakafemerwa naMwari. Izvozvo, mukunyora kwa Ellen White, ndiyo fuma inokosha yeruzivo rwatinoda sesangano kuti tizive munyaya iyi.

**Mibvunzo Yekuzeya**:

`Tichitora nyaya yaPauro muAthens semuenzaniso wedu, nderipi danho rekutanga rinofanira kutorwa nemunhu wese arikuda kutanga kunoparidza munerimwe guta?`

`Kaitiroi kanofanira kuonekwa paMuKristu kuti agone kuvaka zambuko kuvanhu vemuguta, kana pese pese, kuvanhu vasingazivi Mwari?`

`Kana tamutswa hasha nemhando dzezvimwari zvemazuva ano, chii chatisingafaniri kuita, zvikuru patinotanga basa idzva pakati pevaanhu vanonamata zvifananidzo?`

`Pauro aigona kunge akangogumira pakuzivisa vanhu nezvaMwari anovada, uye vangadai vakafara nazvo. Asi akadarika mutetse uyo wakaita kuti vanhu vafunge kuti akanga arasika njere apo akavaudza nezve rumuko. Aifanira kuita zvi here? Sei aifanira kuzviita kana kusazviita?`