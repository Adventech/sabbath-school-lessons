---
title:  MuHebheru muguta reAthens
date:   03/12/2023
---

`Verenga Mabasa 17:1–16. Pauro akapedzisa sei basa rake muAthens, uye akagamuchira sei zvaakawana zviriko?`

Guta reAthens rakanga “richiita zvezvifananidzo” (Mabasa 17:16). Nekuziva kwaiita nhoroondo yevanhu vekwake nekurerekera kwavakanga vakaita kuzvifananidzo (zvisinei neyambiro dzvaipiwa), Pauro akatsamwiswa nezvifananidzo zvaakawana zviri muguta reAthens. Hazvina mubvunzo, kuti chakabatsira Pauro itsitsi dzaakanzwira vanhu veguta iri, avo vaigona kufira muzvivi zvavo kana vakasadzidziswa nezvaMwari wechokwadi.

Nhasi uno, maguta edu achakazara nezvifananidzo, kunyangwe zvatisiyanei hazvo nezvakaonekwa naPauro. Rombo rakaipa nderekuti vatendi vazhinji varikungopfuura nemumaguta aya vasina chavanoita kana kutaura pamusoro pezvifananidzo izvi. Asi Pauro, akasundwa naMweya Mutsvene zvakadaro zvekuti ane zvakaita nazvo. Pauro akaziva kuti vanhu veAthens vaifanira kuponeswa naMwari pamwechete nevamwe vanhu vose panyika. Aiziva kuti chinangwa cheVhangeri ndechekusvikira vasati vambosvikirwa naro, kusanganisira vanamati vezvifananidzo, vahedheni, pamwechete nevanoita zvedzidzo yeruzivo vakanga vakazara mumigwagwa yeguta reAthens.

Nokudaro, Pauro akawanza kushanyira nzvimbo yavaiungana. Tingati apandipo paakatanga kugadzira nzvimbo yebasa reGlobal Mission, iyo akashandisa kudzidzisa Bhaibheri nekunzvera nzira dzekusvikira moyo nepfungwa dzevanhu vasingatendi.

Pauro aiziva kuti haaigona kusvikira VaAtene nenzira yaangasvikira vaJudha kana ‘Vahedheni vanotya Mwari’. Ava vanhu vaida kutangirwa navo nenzira isiri yaMwari weIsrareri kana mabasa ake pakati paIsraeri nokuti vaisainzwisisa. Chero zvazvo zvaMwari uyu zvaikosha kuvaJudha nekuVahedheni vanotya Mwari, hazvina zvazvaireva kuvanhu vakasanganikwa navo naPauro muAthens. Saka paitodiwa nzira itsva yekusvika neshoko kwavari.

Nhasi uno, tinowanzoda kusvikira vanhu vasina ruzivo zvachose nezvinonzi chitendero cheChiJudha neChiKristu kana nhaka yacho. Nokudaro, saPauro, tinofanira kutanga taziva vanhu ava. Nzira yekusvika ingashanda, semuenzaniso, muguta re Buenos Aries, inogona kusashanda muguta reBangkok.

`Vanhu vemunharaunda yakovanonamata zvifananidzo zvakaita sei, uye ungavavhura sei meso kuti vaone kusakosha kwazvo zvose?`