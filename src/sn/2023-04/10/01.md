---
title:  'Kushumira Vasati Vambosvikirwa NeVhangeri: Chikamu 1'
date:   02/12/2023
---

### Ndima DzeChidzidzo Vhiki Rino
Acts 17, 1 Cor. 2:2, Rom. 1:18–25.

> <p>Chemusoro:</p>
> “Mwari akasika nyika nezvose zviri mairi, ndiye Jehovha weDenga nepasi uye haagari mutemberi dzakaitwa namavoko avanhu” (Mabasa 17:24).

Achibudisa zvakaitwa naPauro muguta re Athens, Ruka anonyora kuti: “Naizvozvo wakataurirana musinagoge navaJudha, navahedheni vainamata Mwari, napadare zuva rimwe nerimwe, navaakasongana navo” (Mabasa 17:17).

Pauro aigona kusununguka kushanda pakati pevaJudha, avo vaiva hama dzake dzeropa. Asi akaramba kugutsikana kushanda pakati pehama dzake. Akanga akadanirwa kushanda achisvikira vamwewo zvakare.

Pauro anogonawo kunge akagutsikana kushanda pakati pe”Vahedheni vaitya Mwari” avo vaiva nezvimiro zvatovandudzika kare. Ava vakanga vaine hwaro hwakanga hwatovakwa pashoko raMwari kunyangwe zvazvo vakanga vachiri kuda kubatsirwa kuziva Mwari ‘wavaitya’ iye Jesu Mesiya.

Asi kwete. Paakanga ari muAthens, guta rakanga rakakurumbira panyaya dzeruzivo, Pauro akatsvaga kusvikirawo vanhu veko. Vazhinji vevagari veko vakanga vaine dzidziso dzakasiyana nedze chiHebheru nenhoroondo yavo, iyo yaiumba hwaro hwemararamiro ekutenda kwavo, izvo zvaida kudzidziswa kuvanhu veAthens naPauro.

Pauro akaita sei achiedza kusvikira vanhu ava, uye chii chatingadzidza pakuita kwake?

_*Dzidza chidzizo chevhiki rino uchigadzirira Sabata ra, Zvita 9._