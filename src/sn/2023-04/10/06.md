---
title:  Kudarika Mutsetse
date:   07/12/2023
---

`Verenga Mabasa 17:24â€“34. Pauro anoenderera mberi sei nehuchapupu hwake?`

Zvinonakidza kuona kuti Pauro aitapawo mashoko kubva kuvanyori vavo, avo vakanga vanyora mabhuku mamwe aiva pedyo nezvokwadi iri muBhaibheri, izvo zvakapa Pauro kuenderera mberi nekubatsira vateereri vake. Izvi zvinoreva kuti akashandisa karuzivo kaangana anako nezvinyorwa zvavo kutsvaga paanoworirana navo, ndokubva azopfuurira kuvapa zvaaida kuvadzidzisa. Hazvina mubvunzo kuti: pakutsvaga kuzvikira mamwe mapoka avanhu, kuziva zvimwe zvezvavanotenda, nekutsvaga izvo zvinofambirana nezvatinotendawo pane zvavo, zvinobatsira kuumba hwaro hwekuwana kuteererwa nevanhu.

Cherechedzawo kuti Pauro haana kuzongogumira kutaura navo pane zvavanotenda, asi akazopfuurira mberi kuvapa zvaaida kuvadzidzisa: Rumuko rwaJesu netariro iri marwuri unavose. Ruka akatsanngura mhinduro yakabuda muvanhu ava pamashoko aPauro erumuko. Vamwe vakazvidza pfungwa yacho; vamwe vakati vaida kuzonwazve nezvazvo; asi vamwe vakatenda ipapo. Chinkosha kwatiri muchidzidzo chino ndechekuti, vose vakawana mukana wekunzwa. Iyoyo ndiyo yaiva tariro yaPauro paakatanga kutaura, yekuti vose vanzwe.

Tinoziva kuti vamwe vanhu vacharamba Vhangeri, asi tinofanira kuedza nepatinogona kuti vasati varamba, vawane mukana wekunzwa zvavarikuramba. Pauro, achishandisa nzira yekutaura navo kubva pane zvavanoziva nezvaakadzidza pamusoro pechitendero chavo, akaita kuti vanzwe nepfungwa dzakavhurika kuti Mwari aivako akanga avasika, uyo wavakanga vasinagazivi asi aidiwa kuzikanwa navo vose. Mwari uyu akanga achivaiitira tsitsi mukusaziva kwavo. Asi zuva rerutongo rakanga riri kuuya. Kana izvi vakanga vasingazvibvimi, asi paiva nohumbowo hunobatika pakumuka kwaKristu.

Zvino, nokuti vanhu vakanga vanzwa nekubata shoko rakaparidzwa, zvakanga zvava kwavari kusarudza kuriramba kana kutsvakisisa pamusoro paro. Vamwe vavo vakaritsakisisa vakatenda mariri vakava vateveri vaJesu (Mabasa 17:34).

`Kurudziro: Kumbira Mwari mumunamato kuti akutungamirire kuziva nzira chaiyo yekusvikira umwe munhu waunoziva.`

`Chitsvambe: Cherechedza dandemutande rezvekufambiswa kwemashoko senzvimbo yeAripago, yaunogona kukanda Vhangeri zvakajeka sezvakaita Pauro kune vasingatendi.`