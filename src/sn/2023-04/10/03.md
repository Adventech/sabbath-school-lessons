---
title:  Pauro ari pa Aripago
date:   04/12/2023
---

Zvisinei nepaakanga ari, Pauro, achiziva kutumwa kwake naMwari, aiziva kuti anofanira kuparidza vhangeri. Saka ndizvo zvaakatsvaka kuita muAthens.

`Verenga Mabasa 17:18–21. Ndedzipi nzira idzo vanhu vakasangana naPauro vakadavira nadzo kukutaura nemibvunzo yake?`

Zviri pachena, kuti naMwari wake “aingazivikanwi”, Pauro akabata pfungwa dzevanhu vaiungana panzvimbo yemisika (Mabasa 17:18), nokudaro, vakaenda naye paAripago, nzvimbo iyo yaishandiswa muguta kukurukura, kuenzanisa, nekutamba nyaya dzeguta kana dzezvitendero, kunyangwe kuna Pauro zvakanga zvisina kujairika kuna Pauro zvoita sekuti akanga oendeswa kudare redzimhosva. Ndozvaivapo, uye zvaida kumupa mukana iye ne “dzidziso itsva’ yake, kuti anzwikwe (Mabasa 17:19). Zvakanga zvakaoma kuramba kuterera munhu akaita saPauro nematauriro ake, neruzivo, nehuchenjeri zvaaiva nazvo, kunyangwe zvaiita sekuti akanga arikuda kuunza zvinhuzvngarashisa vanhu.

Mabasa 17:21 inoti vanhu veAtene vakanga vasina zvavanoita kunze kwekutsvaga nekuterera zvinhu zvitsva. Zvinoreva here kuti Ruka aivapomera mhosva yehusimbe? Zvinogona kusadaro. Zvimwe aida kuisa pfungwa yekuti vanhu ava vakanga vaine pfungwa dzakadzama vaifarira kurwisanisa pfungwa. Zvinozivikanwa kana nhasi kuti kuGreece ikoko ndiko kwakamuka mhare dzakaita sana Socrates, Plato na Aristotle, nyanzwi panezveruzivo, vakaita mabasa akasvika kunyangwe munguva yedu nhasi. Kwemazana emakore, Athens inozivikanwa semuzinda wezvedzidzo netsvagurudzo dzeruzivo. Kunyangwe vamwe vana muzvinafundo vacho vakanga vasingarambi kuti kuna Mwari, kwete nenzira inoitwa nhasi, asi dzidziso dzavo dzakanga dzakasiyana kure nedze chiKristu. Zvakaona, semuenzaniso, kuwana mutsara kana pfungwa mudzidziso dzeEpikuro nedze Sitoiki panogona kuratidza sekuti kuna Mesiya akamuka.

Mu Athens, Pauro aitarisira kuti Mweya Mutsvene aizomubatsira kushandisa hunyanzwi hwake hwekutaura, hwaakanga awana mukudzidza kwake pamakumbo aGamarieri. Asi kutaura chokwadi, Mwari vakazoshandisa havo ruzivo rwakawana munzira dzemuAthens idzo akadzidziswa ipapo neMweya Mutsvene. “Vachenjeri vaiva pakati pevateereri vake vakashamiswa pavakanzwa kutaura kwake. Akaratidza kuti aiva neruzivo nemabasa avo, zvinyorwa zvavo, uye nechitendero chavo.” —Ellen G. White, The Acts of the Apostles, p. 237.

`Mushure mekubata kwaakaita muAthens, pakati pevanhu venjere nevasingatendi kuna Mwari, pauro akazonyora kuVakorinde achiti “Nokuti ndakati, handingazivi chinhu pakati penyu, asi Jesu Kristu, iye wakaroverwa pamuchinjikwa” (1 Vakorinde 2:2). Chii chatinodzidza apa chinotiratidza kuti Kristu anofanira kunge ari pakati pemharidzo dzedu zvisinei nekuti tirikuparidzira ani?`