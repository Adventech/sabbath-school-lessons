---
title:  Kuzivisa nezvaMwari Mutsva
date:   06/12/2023
---

Pauro paakawana mukana wekuteererwa nevachenjeri vemuAthens, akadzorera pfungwa dzevateereri vake kuna Mwari weKudenga.

`Verenga Mabasa 17:24–27. Ndeipi nzira yekuparura nyaya irikushandiswa naPauro apa yekusvikira vanhu ava?`

Mashoko aPauro anopa chidikwa-dikwa kuvanhu vane hanya nezvinhu zvemweya, uye vanehanya yekutombovaka Atari kuna Mwari asingazivikanwi: Mwari Musiki asi asingagari mutemberi haangadi chinhu kubva kuvanhu. Kuvanhu vane tsika dzakanyura mumafungiro echiGirirki, umo vamwari vasingazivikanwi zvavanofunga kuita, vamwari vacho vaine chindini, vanehutsinye, kuzoudzwa nezvaMwari akaita sezvaitsanangurwa naPauro zvaishamisa uye kumutsa nyota mundangariro. Ipapo vanhu vaiva paAripago vakatora nhanho dzekutanga dzemucheche kuenda kuna Mwari werudo.

Pfungwa yekuti Mwari uyu, uyo wavakanga vasingazivi, aigona kuzivikanwa! Zvokwadi, Aitodawo kuzivikanwa?

Zvinoratidza sekuti Pauro anogona kunge akataura nguva refu paAripago kupfuura mashoko mashoma atinopiwa naRuka munyaya iyi. Zvinotendeka kubvuma kuti Ruka akanyora pfupiso yezvakataurwa naPauro panzvimbo iyi. Kana chiri chokwadi, saka zvimiso zvose zvataverenga parizvino Pauro anogona kunge akazvitsanangura zvakatambanuka. Saka tinogona kudambura hurukuro yaPauro muzvipoka zvepfungwa zvinoti

1. Pauro akatanga nekuvatenda nechimiro chekunamata nekurevesa kwavakanga vanako pachinamato chavo

2. Tevere, kuvaratidza kuti akanga ambodzidzawo nezve chitendero chavo akaona zvinhu zvaairemekedza machiri.

3. Akavaudza pamusoro pechinhu chimwechete chaakanga aona pakudzidza kwaakaita chitendero chavo icho chairatidza kuti vaibvuma kuti vaivawo nezvavasinganzwisisi mukunamata. 4. Mushure maizvozvo, akagoverana navo pfungwa yaMwari uyo waaziva kuti vaiva neshungu dzekumuziva, inova pfungwa yekuti Mwari uyu airarama, uye kuti anovada uye haazi kure navo.

5. Pakupedzisira kwehurukuro yake, Pauro akasvika pakuvapa yambiro yezvazvinoreva kana vanhu vakaramba Mwari uyu wavakanga vasingazivi.

Pauro akavadzamisa kusvika kure kwaaikwanisa, zvakaringana nezvaakaona pakutenda kwavo. Kana akavasvitsa paakavasvita apa, akaona kuti akanga atora danho rakaringana kunzwisisa kwavo.

`Cherechedza rukoko rwaPauro kunyika achinongedzera kuna Mwari seMusiki (onawo VaRoma1:18–25). Sei izvi zvichiratidza nzira yakanaka yepekutangira kana uchitaura nevanhu vakawanda? Ndezvipi pane zvakasikwa zvinonongedzera zvakasimba kuna Mwari?`