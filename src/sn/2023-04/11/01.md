---
title:  'Kushumira Vasati Vambosvikirwa NeVhangeri: Chikamu 2'
date:   09/12/2023
---

### Ndima dzeChidzidzo Vhiki rino
1 Madzimambo 11:1–6; Mateo 4:23–25; Mateo 15:22–28; Mako 7:24–30; Mabasa 10:34, 35; Mateo 8:10, 13.

> <p>Chemusoro:</p>
> “Zvino Jesu akapindura akati kwaari, ‘haiwa mai, kutenda kwako kukuru! Zvaunoda ngazviitwe,’ Mwanasikana wake akapora kubva panguva iyoyo” (Mateo 15:28).

Kubvira pakutanga, Mwari werudo akatsvaka vana vake vakanga varasika (Genesi 3:9); uyewo, kusvikira nanhasi, Mwari umwecheteyo achiri kungotsvaka nekusvikira vakarasika (ona Zvakazarurwa 14:6–12), kusanaganisira vakarasika vari mumaguta. Mugore ra 2018, sangano remubatanidzwa wenyika dzepasi rose reUnited Nations rakaburitsa zvakabva mutsvakurudzo yaro itsva, inotaura kuti zvikamu makumi mashanu nezvishanu kubva muzana (55%) zvevanhu vose vanogara panyika vanogara mumadhorobha, uye huwandu uhwu huchakura (kana nguva ichipo) kusvika kuzvikamu makumi matanhatu nezvisere kubva muzana (68%) pnozosvika gore ra 2050. Hatina imwe sarudzo apa: tinofanira kuparidza mumaguta aya.

Asi vanhu vazhinji vaMwari vanoita saJona kana vakadanwa kunoparidza muguta: nekuda kwezvikonzero, vanotiza basa iri. “Nokuti zvakanyorwa kare zvakanyorerwa isu kuti tidzidze, kuti kuburikidza nemoyo murefu nerugare zviri pamagwaro, tiwane tariro” (VaRoma 15:4). Izvi zvinosanganisira zvakanyorwa pamusoro paJona.

Paakanga achiri panyika pano, Jesu haana kuparidza nekushumira kuvanhu vaigara mumaguta aIsraeri chete, asi akaendawo kune vaiva kunedzimwe nyika dzaiva kunze kwemiganhu yenyika yeVaJudha verudzi rwakasarudzwa.

Vhiki rino tichadzidza pamusoro pehushumiri hwaJesu Kristu kumaguta eTire neSidhoni, tigowana zvidzidzo zvatingashandisa muhupenyu hwedu nhasi.

_*Dzidza chidzizo chevhiki rino uchigadzirira Sabata ra, Zvita 16._