---
title:  Kutsvaka Vanhu Vazhinji
date:   11/12/2023
---

Zvisinei nematambudziko ari mukati nekunze, Jesu anotidana nemutsa kuti tiiite basa rake mumaguta.

`Verenga Mateo 9:35–38. Chii chatinodzidziswa naJesu pamusoro pebasa kuvanhu vazhinji, pese patingavawana?`

Jesu akanzwira tsitsi vanhu vazhinji, sezvakaita vanowanikwa mumaguta. Ruka 19:41 inotsanangura kachemero kakaita Jesu pamusoro peJerusarema. Tinogona kusanzwisisa kudzama kwerudo rwaJesu kuvana vake, kunyangwe ku vazhinji vasina ruzivo vari mumaguta. Ndiyo mhaka muna Mateo 9:38 Jesu achitiudza kuti tinyengetere, kuitira kuti zvinangwa nemoyo yedu zvifanane nezvake.

`Verenga Mateo 4:23–25. Jesu paakatanga basa rake, vanhu vaiuya kwaari vaibva munzvimbo dzakaita sei?`

Muna Mateo 4:25, vazhinji vevaitevera Jesu vaibva munzvimbo yeGareriya, kubva mumaguta gumi aiva pamwechete eDekaporisi kumabvazuva, kubva muJerusarema neJudhiya neche zasi. Kunze kweSamaria, ndeipi imwe nzvimbo yakanga isina kusvikirwa? Izvimbo yemahombekombe enyanza yeTire neZidhoni, nechikamu chePhonicia, mumucheto wegungwa reMediterenian nenzvimbo dzekumusoro kwakadziva kumadokero eGreriya. Takuona iyezvino kuti sei Jesu akada kuenda kunzvimbo iyi! Rwendo rwaJesu kuenda kuTire neZidhoni rwaiva rwekuparura basa kuyambuka muganhu yetsika nenyika dzavanhu.

“Mushure nekusangana nevaFarise, Jesu akabudira kubva KapeNahumi, akayambukira Gareriya, ndokubva aenda kumatunhu enyika yePhonicia. Achitarisa kumabvazuva, aigona kuona maguta ekare eTire neZidhoni, netemberi dzawo dzevahedheni, nemizinda yawo yemadzimambo nemisika yekutengeserana, uye nemahombekombe akazara zvikepe.”—Ellen G. White, The Desire of Ages, p. 399.

`Tingabatsira sei vanhu kuona kusakosha kuri “mudzimba dzavo dzinokosha, nemisika yavo yezvekutengeserana” uye kuti vanoda Jesu?`