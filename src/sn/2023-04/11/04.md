---
title:  Mu Tire ne Zidhoni
date:   12/12/2023
---

Vadzidzi veBhaibheri vanotenda kuti bhuku yaMateo yakanga yakanyorwa ichinyorerwa vaJudha, uye kuti bhuku raMako rakanga rakanangana neVahedheni. Zvakakosha kucherechedza mutsauko uyu patinodzidza maBhuku mana enhoroondo yebasa raJesu.

`Verenga Mateo 15:22–28 na Mako 7:24–30. Ndeipi mitsauko yaunoona pakutsanangurwa kwemukadzi uyu?`

Cherechedza kuti Mateo anotsanangura mai ava achishandisa zita renyika yavo, nerudzi rwavo kuti: Mukenani. Mako achitungamirirwa neMweya Mutsvene anowedzera mamwe mashoko kutsanangura mai ava se “MuGiriki” kana “muhedheni” ozobva awedzera mashoko ekuti: “wakaberekwa ari weSiro-Fonishia” kana kuti “muSiria anobva Fonishia”— anova ndipo poga panoshandiswa vara iri muBhaibheri.

Cherechedza kuti nyaya iyi muna Mateo yakabata sei vateereri vainangwa nayo kana tichitarisa zvavaitenda nemaonero avaiita vamwe vanhu. Vateereri vaMateo vaigona kuona mai ava semunhu muhedheni anozvidzwa. Izvi zvichibva panhoroondo yechiJudha yezvakamboitika pakuwadzana kwavo nevanhu veKenani avo vaiziva sevanamati vezvifananidzo vaiva nehupenyu nekuita kwakagara kuri chigumbuso kurudzi rwavo. Kunyangwe vadzidzi vaKristu vaisaona zvichikodzera kuti mukadzi uyu ave nekutenda kungamupinza muhumambo hwaMwari!

Muna Mako 7, Vateereri vaMako vanova vahedheni vaigona kuva nemanzwiro akasiyana nemanzwiro evateereri vaMateo. Vahedheni vakanga vasina ruzivo rwaiva neVaJudha pamusoro pevanhu veKenani. Asi vateereri vechihedheni vaigona kuona mukadzi uyu semunhu “muGiriki, akaberekwa ari werudzi rwe Siro Fonishia”. Jesu akaporesa umwe wavo! KuVaHedheni, mukadzi uyu aitorwa samai vanodikanwa vakanga vaine hanya nekuporeswa kwemwanasikana wavo uye vaida kuti Tenzi amuponesa, zvisinei nekuti mai ava vaiva verudzi rwupi kana kwavanobva.

“Kristu haana kukasika kupindura kuchikumbiro chemukadzi uyu. Akagamuchira uyu mumiririri werudzi rwaidikanwa sekugamuchirwa kwaaingaita nevaJudha. Pakuita izvi, aida kuratidza vadzidzi vake kuoma kwakanga kwakaita moyo yavo kana vachibata mamwe marudzi, sezvinobuda pamhinduro yaakapa pakugamuchira mukadzi uyu, uye kuvadzidzisa kuti vaifanira kuva netsitsi dzakadini kana vasangana nevanhu vakadaro, sezvakazoita pakubvumira chikumbiro chamai ava.”—Ellen G. White, The Desire of Ages, p. 400.

`Verenga 1 Johani 2:2. Ndima iyi inotiudza sei kuti takafanana pamberi paMwari?`