---
title:  Imwe Pfungwa
date:   15/12/2023
---

“pakati pevanhu avo vaidaidzwa nevaJudha kuti vahedheni, pakanga pane vanhu vainzwisisa zvirinani magwaro nezviporofita zvaMessiya kufuura vadzidzisi vekwaIsraeri. Variko vamwe vakanga vaine tariro yekuuya Kwake semudzikinuri wezvivi. Vadzidzi veruzivo vaida kutsvagurudza nezve kutenda kwechiHebheru. Asi rusarura rweVaJudha rwaikanganisa kufamba kwechiedza. —Ellen G. White, The Desire of Ages, p. 33.

“Tenzi Jesu, Muponesi ane simba, akafira mweya iyi. Anogona kuvamutsa kubva pakusaziva kwavo, anogona kumutsa tsitsi dzavo, anogona kunyorovesa moyo yavo, anogonawo kuburitsa pachena kwavari kunaka nesimba rechokwadi. Mubati mukuru ndiMwari, kwete munhu anofa; asi anodana hake vanhu kuti vave midziyo yake yekusvitsa chiedza kune avo vari murima. Mwari ane maparera ake mumasangano ose, saka harizi basa redu rekutonga pakati pexvitendero zvepanyika, asi nekuzvininipisa nerudo, ngatisvitse zvokwadi sezvairi muna Jesu. Regai vanhu vaone kuzvininipisa nekunamata, ngavaone chimiro chaKristu, ipapo vachakweverwa kuzvokwadi . . . ., Vanofanira kusimudzira Kristu, Muponesi wenyika; vanofanira kubata shoko roupenyu.”—Ellen G. White, The Advent Review and Sabbath Herald, January 17, 1893.

**Mibvunzo Yekuzeya**:

Ndezvipi zvimwe zvezvidiso zvirikutodiwa munharaunda yaunogara zvinogona kukupa iwe nesangano rako mukana wekusvikira mweya isingazivi zvokwadi yaunoziva?

`Tichitarisa mashoko aEllen G. White maringe neavo vari munezvimwe zvitendero ekuti: “Mwari ane maparera ake mumasangano ose, uye harisi basa redu kutonga pamusoro pezvitendero zviri munyika.” Nemamwe mazwi, tingaudza sei vanhu pamusoro pezvisizvo zvavanotenda asi panguva imweyo tisingavashori ivo vanhu vacho pachavo?`

`“Kana Mwanakomana womunhu achiuya, uchawana here kutenda panyika?” (Ruka 18:8). Jesu anorevei nemubvunzo uyu? Ndeupi mutsauko uri pamusoro pekutenda (faith) nekudavira (belief)? Sei zvichigona kuti vanhu vanerudaviro rwechokwadi vanogona kuwanikwa vasina kutenda pakudzoka kwaKristu?`