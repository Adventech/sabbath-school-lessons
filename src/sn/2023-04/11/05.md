---
title:  “Bvisai mukadzi pano!”
date:   13/12/2023
---

Munzvimbo dzemaguta asati asvikwa, mune vazhinji vanotsvaka tariro. Munguva yaKristu, chii chaikonesa vanhu vaMwari kundesa shoko reTariro yaMessiya kumatunhu ekure akafanana neTire neZidhoni? Nyaya yemiganhu, kukoshesa nyika yako chete, nerusarura, ndizvo zvakapofumadza vanhu vaMwari kuti vasaona mikana yakuona vanhu vari pedyo navo vanenyota yetariro yakanga yaporofitwa kare pakuuya kwaJesu kwekutanga. Nhasi uno, mumaguta, munevazhinji avo Kristuu arikutsvaka kuti vaudzwe nezve ‘tariro inofadza” yeKudzoka kwake Kechipiri. (Titus 2:13). Sezvakangoitwa naJesu kare kuti haana kuita hanya nemiganhu yanyika, marudzi nezvimwe zvose zvinoparadzanisa, nesuwo tinofanira kudaro.

`Verenga Mabasa 10:9–16, 28, 34, 35. Ungataura sei nepapfupi zvidzidzo zvinodzidziswa apa neMweya Mutsvene?`

Apo akanga akamirira kudya kwemasikati, Petro akapiwa muona wejira rakanga rakazadzwa nemhuka dzose dzinetsvina neshiri dzinetsvina. Akaudzwa kanokwana katatu mumuono kuti amuke adye. Mwari akashandisa muono uyu kuti atsiure Petro pamusoro pemweya werusarura nekuzvidza vamwe vakanga uri maari. Petro akazosvika pakunzwisisa chokwadi ichi: “Ipapo Petro akashamisa muromowake akati: Ichokwadi kuti Mwari haazi mutsauri wevanhu. Asi kundudzi dzose, aninani anotya mabasa ake akarurama anogamuchirwa Naye.” (Mabasa 10:34, 35).

Nehwaro uhwu hwataumba, ngatitarise pamusoro penyaya yeTire neZidhoni tiwane zvidzidzo. Chimbotarisazve kutaura kwaJesu namai vaya. Ndezvipi zvidzidzo zvakawanikwa nevadzidzi murwendo rwebasa urwu zvakafanana nemuono wakapiwa kuna Petro? Tinogona kuzvishandisa sei muhupenyu hwedu uye murukoko rwaKristu mumazuva ekupedzisira kubasara rake mumaguta? Ndezvipi zvinotikanganisa zvatakatsamira kwazviri kutititadze kuona zvidiso zvevanhu vari mumaguta? Ndeipi mikana iyo Mwari anotipa mumaguta- wekuwedzera kunzwisisa basa kwedu, uye kutidzidzisa kuti tisiyane nerusarura, nemiganhu yemarudzi, nekuzvikudza pamweya?

Jesu akaita moyo murefu achidzidizsa vadzidzi vake avo vakanga vasinganyatso nzwisisa zano raMwari reruponeso kumarudzi ese evanhu, kwete kurudzi rumwe. Mweya Mutsvene anogona kutibatsira kukunda rusarura nekurerekera rutivi rumwe, kuti tigone kupedzisa basa mumaguta.

`Verenga Vagaratia 2:11–13. Izvi zvinofanira kutidzidzisa sei kuti zvakaoma kubva pazvinhu zverusarura zvatadzidziswa kubva pauduki hwedu?`

