---
title:  Vhangeri Kunyika Dziri Mhiri KweMiganhu
date:   10/12/2023
---

Tinoverega kuti Jesu wakatora vadzidzi vake kubva paGenesareti (Mateo 14:34) “akayambukira kumatunhu eTire neSidhoni” (Mateo 15:21). Sei akavatora kubva Gareriya kuenda kunyika idzi dzaigara vanamati vezvifananidzo? Akatungamirira vadzidzi vake ikoko kuti vanodzidza vari panzvimbo, izvo zvavaisagona kudzidza nyore vari muGareriya. Aida kuti vadzidzi vake vanodzidza zvidzidzo zvaizovabatsira nekuvagadzirira kuzoenda kana azovatuma kunosvikira marudzi ose avanhu, kusanganisira vagari vemumaguta.

`Verenga Vatongi 3:1–6, 1 Madzimambo 5:1–12, na 1 Madzimambo 11:1–6. Ndima idzi dzinotibatsira zvakadini kuva nekaruzivo kenhoroondo yevanhu vemaguta aya?`

Kubva muna Vatongi 3:1–6, tinoona kuti kare, vanhu ava vakamboshandiswa naMwari kuyedza kutenda kweVaIsraeri. Romborakaipa, Vanhu vaMwari vakakundikana muyedzo wacho, panguva yacho iyoyo: “Vakatora vakunda vavo kuva vakadzi vavo, vakapa vanasikana vavo kuvanakomana vavo, vakashumira vamwari vavo” (Vatongi 3:6). Zvinoreva kuti, kubvira pakutanga, vanhu ava vaiva chigumbuso kuna Israeri.

Muna 1 Madzimambo 5:1–11, tinoona hukama huri pedyo pakati peVahebheru nevanhu veSidhoni. Kunyangwe pane imwe nguva, vakanga vaine hukama mune zvehupfumi hwaibatsira, asi hazvirambiki kuti VaHebheru vakakanganiswa nezvimwari zvevanhu ava.

1 Madzimambo 11:1–6 inoburitsa kuipa kwakanga kwakaita hufuriri hwevanhu ava kuva Israeri izvo zvakazoita kuti: Soromoni aroore vakunda veZidhoni, avo vakamurashisa. “Nokuti Soromoni vakatevera Ashera, mwari wevaZidhoni” (1 Madzimambo 11:5).

Asi, zvisinei nehoroondo iyi, Jesu anotora vadzidzi achienda navo kunzvimbo yakadaro. Nenzira iyi, Jesu akanga achivadzidzisa kuvhangeri kunodarika miganhu yetsika dzevanhu mumaguta, achida kugadzirisa pfungwa yerusarura yaiva mavari, nekudzidzisa vateveri vake huvhangeri hwakazara kunosvikira tsika dzose nendudzi dzose.

Matambudziko anosangana neKuvhangera kwemaAdventist mumadhorobha, kusanganisira nyaya dzehutano nekuchengetedzwa kwenharaunda. Zvimwe zvacho zvinosanganisira kudhura kwehupenyu, rusarura, nyaya dzemarudzi, uye kusasununguka kwevanhu pakodzero dzekunamata. Asi zvisinei nezvimhingamupini izvi, tinofanira kushanda basa raMwari mumaguta.

`Chii chaungaita kubatsira vanhu varikuita basa rekuparidza mumaguta?`