---
title:  'Zvikonzero zvedu: Kutya'
date:   29/10/2023
---

`Verenga Nahumi 1:1; Nahumi 3:1–4; and 2 Madzimambo. 17:5, 6; 2 Madzimambo. 19:32–37. Mavhesi aya anoburitsei pamusoro peNinivha nehukama pakati pe Asiriya neIsraeri? Hukama uhu hwungave hwakakonzerawo sei pfungwa yaJona yekuenda Tashishi?`

Chimwe chezvikonzero zvaJona zvekusaenda Ninivha kwaiva kutya. VaAsiriya dzaitova mhandu dzakasimba, uku Ninivha ndiyo yaiva guta racho guru reAsiriya.	

“Pakti pemaguta ekare mumazuva ehumambo hwakaparadzana hweIsraeri, rimwe remakuru acho raiva Ninivha, guta guru rehutongi hweAsiriya. . . . Mumazuva ekubudirira kwayo, Ninivha raiva guta rehuyipi nekusarurama. Shoko rinotaura kuti raiva guta raizivikanwa ‘nekuteura ropa’, rizere nekunyepa nehumhondi.’  
Mumashoko emufananidzo, Nahumi anofananidza vanhu veNinivha neshumba inehutsinye. Anoti pamusoro pavo ‘ko kuipa kwenyu zvakunoramba kuripo nguva dzose?’ Nahumi 3:1, 19.”—Ellen G. White, Prophets and Kings, p. 265.

Ninivha raiva guta rinoshamisa. Nhoroondo inotiudza kuti mambo Sanakerebhi akavandudza guta iri, kusanganisira kuwedzera muzinda waMambo nechezasi kwaro wakanga wakakura hupamhi hungaita mamita mazana mashanhu divi rimwe nemazana maviri rimwe divi uye muzinda uyu uine makamuri anosvika makumi masere. Akavakawo migero inotakura mvura ichiunza muguta yaisvika gumi nemisere ichifamba mutunhu unosvika makiromita makumi matanhatu nemashanu. Saka kukura kwacho kwaityisa pakutarisa. 

VaAsiriya vaizivikanwawo nehutsinye. Paneimwe nguva, shure kwekukunda pahondo, Sanakerebhi anozvikudza achiti akanga azadza nzira dzemuguta nemitumbi yavakafa varo, vakuru navaduku, uye zvimwe zvakawanikwa nevanochera vachitsvaga nhoroondo zvinoratidza nasoja achiita hutsinye kuvanhu vavaipamba. Ava havazi vanhu vawaingada kusangana navo; vakanga vasingatyi kuita mhirizhonga, uye vaifarira hutsinye, kunyanya kuvanhu vavasingadi.  Chokwadi, pfungwa bedzi akunofamba pakati pevanhu vakadaro, inofaira kunge yakunza kubvunda nekutya muna Jona.	

Zvisinei hazvo neizvi zvose, tinowanzo verenga nyaya yaJona nekusvora kukuru tichiti, sei munhu uyu akatya zvekusateerera Mwari. Chatisingazivi ndechekuti, kunyangwe nesu taigona kutodarowo, kubatwa nekutya zvekusatenda mMwari. 

`Chimboedza kufunga zvakasima muupenyu hwako apo wakambonzwa kuti Mwari varikukutuma kuita chimwe chinhu, asi nekutya, hauna kuzochiita. Ndezvipi zvidzidzo zvaungadzidza pana izvozvo.`