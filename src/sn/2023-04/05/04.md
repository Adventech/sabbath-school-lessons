---
title:  'Zvikonzero Zvedu: Zvinotikanganisa'
date:   31/10/2023
---

Hupenyu hwaJona mudumbu rehove (ona Jonah 2) wakava mutambo unotidzidzisa kukura kwerudo netsitsi dzaMwari, uye munamato waJona unoratidza kuti haana kukanganwa shoko raMwari rerudo. Asi kusangana kukuru kwakadai kwaakaita naMwari hazvirevi kuti mafungiro ake ekare netsika dzake zvaibva zvatoshanduka nyore, kunyangwepo akazoenda hake ku Ninivha. 

`Verenga Jonah 3. Vanhu vakagamuchira sei shoko rakaparidzwa naJona? Ndzvipi zvidzidzo zvatinowana isu nhasi?`

Kunyangwe Jona aiva nedzimwe pfungwa pamusoro pevanhu veNinivha, akaparidza zvaakanzi naMwari aparidze, michero yacho ikabuda zvinoshamisa. Vanhu veNinivha vakabatwa neshoko vakatendeuka! Ichokwadi, Jona akapinda nepakaoma, akaguma aita zvaakanga asingadi kuita, asi paakaita, Mwari vakapiwa mbiri. 

Nokudaro, basa raMwari rinotakurwa pamapfudzi evanhu vanozvipira, kunyangwe vakazviita vachizeza.  Tsika dzedu dzinofanira kupa mukana kuzvinhu zvaMwari wekuponesa vanhu. SaJona dzimwe nguva mumoyo medu munekusagamuchira vamwe vanhu kunotiita kuti titadze kusvikira munhu kana boka revanhu.  

Kuti tigone kubvuma kuti tinedambudziko iroro zvinoda mweya wekuzvininipisa. Basa revhangeri rinodawo nguva nesimba repfungwa. Kupa nguva muhupenyu hwevamwe vanhu nekuzorevesa kuita hanya navo zvinogona kurema. Tirikurarama munguva apo tiri kutoshushikana nekufambisa hwedu hupenyu pachedu nekutakura edu matambudziko, saka kuzowana nguva yekunzwira vamwe zvinoti remei.

Pakupedzisira, kupinda mubasa zvinogona kutsvakawo kushanduka pakaonero katinoita mashandisiro epfuma yedu. Kunogona kunge kuri kubatsira vamwe vanhu, kana kutenga mabhuku ekunopa vanhu kubasa, kana kubhadhara zvimwe zvingadiwa, ngatizive kuti basa revhangeri rinoda mari. Hazvinei kuti muchimiro chipi, asi basa reVhangeri rinoda kuzvipira.	

Nyaya inofadza ndeyekuti, zvisinei nekusakwana kwaJona, Mwari vakashanda naye nesimba zvikasvitsa vanhu veNinivha pakutendeuka. Rombo rakaipa, Jona haana hake kuzofara nedenga pakupemberera chikomborero ichi. 

`Ndekupi kuzvipira kurikutsvagwa naMwari kwauri- kana kwawakagadzirira kuita- kuti ugone kugoverana rudo rwake neumwe munhu? Unozvimba zvakzara here kuti Achazadzisa vimbiso yake yekupfumisa hupenyu hwako kuburikidza nekuzvipira?`